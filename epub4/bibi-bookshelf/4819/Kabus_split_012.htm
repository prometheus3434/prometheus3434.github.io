<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<meta name="Generator" content="Microsoft Word 11 (filtered)"/><title>Schrödinger'inKedisi</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body link="blue" vlink="purple" class="calibre">
<p class="MsoPlainText1"><span class="calibre7"> “Sarp'ı ilk kez o diskotekte gördüm. Zayıf, uzun boyluydu. Düz sarı saçları uzundu. Başını her çevirişinde uçuşuyorlardı. </span></p><p class="MsoPlainText1"><span class="calibre7"> Türk'e benzemiyordu. Gözleri maviydi. Kucağında bir gitarla oturuyordu. Uzun parmaklı elleri gitarın üstündeydi ama çalmıyordu. Dans da etmiyordu, konuşmuyordu da. öylece oturuyor, etrafına bile doğru dürüst bakmıyordu. Fenerbahçe Lisesi'nden-di. Altan'ın çocukluk arkadaşıydı. Şule, kızlara yüz vermediğini söyledi, 'ibne galiba,' dedi. Ben inanmadım. Çok güzel giyinmişti. Çok temiz görünüyordu. Anorağının ön cebinde kitap taşıyordu. Göz ucuyla baktığımda, Kürşat Başar'in 'Konuştuğumuz gibi Uzaklara' isimli kitabı olduğunu gördüm. Kalbim çarpmaya başladı. Kendimi Sarp'ın kullandığı bir motosikletin arkasına binmiş, onunla çok uzaklara giderken hayal ettim. Avrupa'ya, iskandinavya'ya, Amerika'ya giderken hayal ettim. Ne müthiş bir şey olurdu bu! Gözlerimi kitaptan ayıramıyordum. Yanaklarım heyecandan yanıyordu. Sarp, aklımdan geçenleri okuyacak diye korkuyordum. 'Okumadınsa al, ben bitirdim,' deyince, kıpkırmızı kesildim. Sesi çok güzeldi. Fısıldar gibi, tane tane konuşuyordu. Onca gürültü içinde ne dediğini duyurabil-mesinin inanılmaz olduğunu düşündüm. Sanki başka bir frekans kullanıyordu. Heyecandan konuşmamı şaşırdım, 'istemem,' dedim. Sarp, omuzlarım silkti, 'Sen bilirsin.' Çevreyle ilgilenmeye başladı. Ben ne yapacağımı bilemeden öylece dikiliyordum. Aklıma oturmak bile gelmiyordu. Sonra nereden çıktıysa çıktı, Tunç geldi, 'Hadi, dans edelim,' dedi. Tunç, benden kısaydı. Çocuktu. Futbol hastasıydı. Sarp'ın önünde beni dansa kaldırdı diye çok bozuldum. 'Ben dans etmem!' dedim. Tunç, 'Öyleyse buraya neden geldin,' dedi, ki haklıydı. Ama benim de kendimi Sarp'a kabul ettirmem gerekiyordu, 'Küçük burjuva gençliği nasıl eğleniyor, görmeye geldim,' dedim. Tunç şaşkınlaşıp, Sarp gülünce bu raundu kazandığımı anladım. Sarp'ın dikkatini çekmeyi başarmıştım. </span></p><p class="MsoPlainText1"><span class="calibre7"> 'Dans etmeyi sevmiyor musun?' diye sordu, Tunç uzaklaştıktan sonra. </span></p><p class="MsoPlainText1"><span class="calibre7"> 'Anlamsız buluyorum,' dedim, 'Böyle tepinmeyi anlamsız buluyorum.' </span></p><p class="MsoPlainText1"><span class="calibre7"> 'Peki, sen ne seversin?' </span></p><p class="MsoPlainText1"><span class="calibre7"> 'Ben, doğayı severim. Ağaçlan, hayvanları, çiçekleri severim.' </span></p><p class="MsoPlainText1"><span class="calibre7"> Sarp'ın yüzüne alaycı bir ifade geldi, 'Demek, romantiksin!' dedi, 'Dikkat et, duyguların seni dolduruşa getirip, dengeni bozmasın.' </span></p><p class="MsoPlainText1"><span class="calibre7"> 'Sen doğayı sevmez misin?' </span></p><p class="MsoPlainText1"><span class="calibre7"> 'Doğa sevilecek ya da sevilmeyecek bir şey değildir,' diye esnedi, 'Doğa bir imalathanedir, insanlar da onun işçileri.' </span></p><p class="MsoPlainText1"><span class="calibre7"> Ne dediğini anlamaya çalışıyordum, 'istersen kitabı al,' dedi tekrar. 'Ama sana geri veremem,' dedim, 'Bir daha ne zaman buraya gelirim belli olmaz.' Diskoya sık gelip gelmediğini öğrenmek istemiştim, ya da başka bir yerde onu görüp göremeyeceğimi. Ama, 'Geri vermesen de olur,' dedi, 'Faydasız bir kitap zaten. Romantik. Bilim Teknik varken, bu zamanda böyle şeyler okunmaz.'“ </span></p><p class="MsoPlainText1"><span class="calibre7"> 'Sen, fen bilimlerine mi meraklısın?' </span></p><p class="MsoPlainText1"><span class="calibre7"> 'Fen bilimleri diye soyut bir şey yok. Bilimlerin adlan var. Hangisini soruyorsun?' </span></p><p class="MsoPlainText1"><span class="calibre7"> 'Matematiği soruyorum.' </span></p><p class="MsoPlainText1"><span class="calibre7"> 'Matematiğin de adlan var,' dedi Sarp, 'Aritmetik mi, geometri mi, cebir mi, kalkül mü, hangisini soruyorsun?' </span></p><p class="MsoPlainText1"><span class="calibre7"> 'Amma da ukalasın!' </span></p><p class="MsoPlainText1"><span class="calibre7"> Omuzlarını silkti, 'Önemli değil. Yaşayacak olduğum zaman parçası sonsuzluğa oranla o kadar marjinal ki, ukala olmuşum olmamışım önemli değil. Hiçbir şey önemli değil.' Başını çevirdi, dans edenleri seyretmeye koyuldu. </span></p><p class="MsoPlainText1"><span class="calibre7"> Sesinde üzüntü olduğunu duyumsadığımı sandım, kalbim yepyeni bir enerjiyle çarpmaya başladı.-Hasta olduğuna, yaşayacak pek az bir zamanı olduğuna karar vermiştim. Dans etmemesinin nedeni de bu olmalıydı. Yüzünün beyazlığı da iyi olmadığını gösteriyordu. Şule'nin bu gerçeğin farkına varmamış olması belli belirsiz bir üstünlük duygusu uyandırdı. </span></p><p class="MsoPlainText1"><span class="calibre7"> 'O kitaba bir bakmak istiyorum,' dedim, 'Cumartesi'ye getiririm.' </span></p><p class="MsoPlainText1"><span class="calibre7"> 'Tamam,' dedi. Böylece, bir hafta sonra buluşmak üzere söz-leşmiş olduk.” </span></p><p class="MsoPlainText1"><span class="calibre7"> “Kitlelerin siyasi hayattan bütünüyle mahrum bırakıldıkları bir dönemdi. Emeklerinin muhtelif hükümetler tarafından yağma edildiği, bir lokma ekmek için baskı gruplarına, çetelere sığınmak zorunda kaldıkları bir dönem. </span></p><p class="MsoPlainText1"><span class="calibre7"> Neo-faşizmın her türlü sorumluluk duygusundan uzak yandaşları kişisel çıkarları hatta kaprisleri uğruna ülke insanlarını her an gözden çıkarmaya hazırlardır. Devlet memurları, 1860'la-rın Çarlık Rusyası'ndan bu yana hiçbir ülkede, hiçbir dönemde görülmedik biçimde çalıyor, nüfuz ticareti yapıyorlardı. Sermayeyi halka yaymak gibi büyük ümitlerle kurulan Borsa, sayılan bir elin parmaklarını geçmeyen spekülatörlerin tekelinde küçük tasarrufçuyu soyuyordu. Mafya, en küçük üretim birimlerine kadar sızmıştı, haraç vermeden sokak köftecileri bile çalışamıyor-lardı. </span></p><p class="MsoPlainText1"><span class="calibre7"> 'Nihilizm' kelimesini biz Turgenief'ten öğrenmiştik, Sayın Yargıç, 'Babalar ve Çocuklar'in Bazarof'undan öğrenmiştik. Nasıl bir yıkım olduğunu ondan bir asır sonra, 1980'lerden itibaren yaşadık. Rusya'daki gibi felsefi ve edebi bir hareket olarak başlamadı, hayır, îşçi sınıfının toprak köleliğinden kurtulması gibi istenir bir sürecin sonucu da değildi. Nihilizm bizde dini, milli, ahlâki, siyasi, sosyal hatta bilimsel inançları defalarca yıkılan Türkiyeliler'in yeni aldatılmalardan korunabilmek için ne kadar saygın oldukları iddia edilirse edilsin, tüm otoriteleri, tüm ilkeleri inkâr etmeleri şeklinde ortaya çıktı. Gençler zihinlerini her türlü bağımlılıktan kurtarmaya çalışıyorlardı, bağımlılıktan ve bağımlılığın dayatacağı sorumluluktan. Bireyselleşme, toplumun, aile hayatının, dinin, dilin, ideolojinin dayattığı manevi sorumluluklardan kurtulmanın diğer ad.ıydı. Türk nihilizmi, izleyecek büyük drama, ülkenin parçalanmasına da öncülük etti. </span></p><p class="MsoPlainText1"><span class="calibre7"> Erdoğan Olgun'u ismen tanırdım. Sarp'ın onun kardeşi olduğunu sonradan öğrendim. Babalarının hariciyeci olması nedeniyle çocukluktan yurtdışında geçmişti. Erdoğan, babası emekli olup aile Türkiye'ye döndükten sonra da yurtdışında kalmış, yüksek öğrenimini Fransa'da tamamlamış, orada öğretim üyesi olmuştu. Sarp, henüz on iki yaşındaydı, onu beraberlerinde geri getirmek, istanbul'da okula vermek durumunda kalmışlardı. Nefret etmişti. Kabalıktan, öğretmenlerinin resmi tavırlarından, 'efendim'li konuşmak zorunluluğundan, atmosferin genel abuk-luğundan. Öte yandan, görevleri gereği hemen her gece bir davette olan Bay ve Bayan Olgun'un çocuklarını muhtelif elçilik görevlilerinin büyüttükleri de söylenebilirdi. Çocuklan ile yeterli doğrudan temastan olamamıştı. Bu nedenle olacak, Sarp'ın giderek suskunlaştığmı, içine döndüğünü gözlemleyemediler. Üç yıl kadar süren sessizlik döneminden sonra ağzını açtığında oğullarını tanıyamamışlardı. </span></p><p class="MsoPlainText1"><span class="calibre7"> O mahut yılbaşıdan birkaç ay sonraydı, Sarp'ı bana Devrim getirdi. Ailesindeki okur-yazar kadınla övünmek istediğini hissettim. Kitaplığı gösterdi. Çay servisini kristal ve gümüşleri kullanarak kendi eliyle yaptı. Delikanlının etrafında döneniş biçiminde Bekir'in Mehin'e duyduğu hayranlığı hatırlatan bir şeyler vardı. Buna karşın, Sarp, etkilendiğini belirten en ufak bir tepki vermedi. Tersine, buiş-bitse-de-gitsek der gibi bir hali vardı. Benimle çatışması, nereli olduklarım sormamla başladı, iyi hatırlıyorum, omuzlarını silkmiş, </span></p><p class="MsoPlainText1"><span class="calibre7"> 'Önemi yok,' diye terslenmişti, 'însanların nerede doğmuş olmalarının bir önemi yok.' Öylesine ödünsüz bir tavır takınmıştı ki, 'Öyle mi düşünüyorsun, oğlum,' demekten başka seçeneğim kalmamıştı. Bu defa da 'oğlum' kelimesine taktı. Bir punduna getirdi, 'oğlum' hitabının 'kişiliğimdeki feodal unsurların sürekliliğini' kanıtladığını söyledi. Oğlum olmayan birisine 'oğlum' demekle, kişiliğimdeki gizli üstünlük duygusunu açık ediyordum. </span></p><p class="MsoPlainText1"><span class="calibre7"> Sarp'la aramızda oluşan gerginliği tırmandırmamak için konuyu değiştirmiş, Devrim'e Bekir'in nasıl olduğunu sormuştum ki, kızın, Sarp'a ortak bir espriyi paylaşır gibi gülerek göz attığını gördüm, </span></p><p class="MsoPlainText1"><span class="calibre7"> 'Hayırdır?' </span></p><p class="MsoPlainText1"><span class="calibre7"> 'Fabrikadaki hali aklıma geldi de, ona güldüm,' dedi Devrim, 'Yağın, pisliğin içinde sinek kaydı tıraş olmuş, ipek takım elbiseleri ile gezmiyor! Gecekondu sosyetesi! Sarp'a, Orhan Veli'den şiirler okudu, değil mi Sarp?' </span></p><p class="MsoPlainText1"><span class="calibre7"> 'Romantik bir adam,' dedi Sarp, gözlerini bu konunun kapanmasını istermiş gibi kaçırarak, 'Benim babam da böyledir. Şiir okurken öyle heyecan yapar ki, dengesi bozulur.' </span></p><p class="MsoPlainText1"><span class="calibre7"> 'Şiir sevmiyorsun, anlaşılan?' </span></p><p class="MsoPlainText1"><span class="calibre7"> 'Bütün şairleri üst üste koysanız, bir ayakkabı tamircisi etmezler,' dedi delikanlı, küstahça, 'Neye yarar ki şiir? Anlamsızlık, romantizm, yozlaşma, güzel sanat denilen şey.' </span></p><p class="MsoPlainText1"><span class="calibre7"> 'Gitar çalıyorsun ama?' </span></p><p class="MsoPlainText1"><span class="calibre7"> 'Gitar çalmak mühendisliktir. Sanat değil. Müzik yapabilmek için notaların yüksekliğini, şiddetini, tınısını matematiksel olarak hesaplamak gerekir. Beni ilgilendiren de bu.' </span></p><p class="MsoPlainText1"><span class="calibre7"> Materyalist olduğunu anlatmaya çalıştığına hükmetmiştim ki, fabrikadaki işçiler hakkında beni şaşırtan bir aşağılamaya girişti, </span></p><p class="MsoPlainText1"><span class="calibre7"> . 'Kaşarlanmış tembellere benziyorlar. Ustabaşlan da ya geri zekâlı ya da üçkâğıtçının allahı. Çarıklı erkânıharpler. Bekir Bey'i soyuyorlar, besbelli.' </span></p><p class="MsoPlainText1"><span class="calibre7"> 'Görüyorum ki, sen işçi sınıfı hakkında da olumlu düşünmüyorsun?' </span></p><p class="MsoPlainText1"><span class="calibre7"> 'işçi sınıfı kendi hakkında olumlu düşünmüyor ki, ben düşüneyim!' diye yapıştırdı, 'Kendilerine başkan seçtikleri adamları görmüyor musunuz?' </span></p><p class="MsoPlainText1"><span class="calibre7"> 'Olumlu olduğunu düşündüğün bir şey var mı?' </span></p><p class="MsoPlainText1"><span class="calibre7"> 'Bu ülkede mi? Hayır yok. Liberalizm, sosyalizm, ilericilik, gericilik bir sürü boş lâf! insanların aklını karıştırmaktan başka hiçbir şeye yaramıyorlar.' </span></p><p class="MsoPlainText1"><span class="calibre7"> 'tyi de bunlar kendiliğinden ortaya çıkmadı, insan deneyiminin sonuçlan olarak ortaya çıkan düzenlemeler bunlar.' </span></p><p class="MsoPlainText1"><span class="calibre7"> 'Beni hiç ilgilendirmiyorlar,' dedi Sarp, 'Yemek yemek, çiftleşmek için bunları bilmem gerekmiyor.' Devrim'in, yılbaşı gecesi 'Niye doğrusunu söylemiyoruz, sanki? Hayvanız işte!' diye haykırdığını hatırlıyordum: 'istesek de istemesek de, hayvanız! Yemek ve çiftleşmek için yaşıyoruz!' </span></p><p class="MsoPlainText1"><span class="calibre7"> Danvin'i inkâr edecek halim yoktu, ama 'Yemek ve çiftleşmek de emek ister,' diye hatırlattım, 'Ne ki, başkalarının hazırladığı bir sahnede, emek vermedikleri bir sahnede oynayanlar, kulisteki emeğin farkına varmazlar.' </span></p><p class="MsoPlainText1"><span class="calibre7"> 'Yeni Dünya Düzeninde emek diye bir şey yok ki, Imre Teyze,' diye araya girdi Devrim, 'insanlar para kazanmak için alın teri dökmüyorlar ki!' </span></p><p class="MsoPlainText1"><span class="calibre7"> 'Ne yapıyorlar? Hayatlarını nasıl kazanıyorlar peki?' </span></p><p class="MsoPlainText1"><span class="calibre7"> 'Akıllarına bir şey geliyor, onu yapıp kazanıyorlar. Örneğin, bir moda defilesinde giysinin kuşağını şuradan değil buradan bağlıyorlar, milyarlarca dolar kazanıyorlar. Sanal emek.' </span></p><p class="MsoPlainText1"><span class="calibre7"> 'Ya da falanca ülkede yerlilerin yemedikleri bir yaratığı üç kuruş beş paraya yine onlara toplatıp, yiyen~bir ülkeye ithal ediyorlar. Mare diye bir italyan firması var, amcam orada hukuk müşavirliği yapıyor. Adamlar köylüleri topluyor, Çanakkale'deki bütün kumsalları taratıyor, tonlarca kum midyesini kaldırıp italya'ya götürüyorlar. Köylülerin paralarını da vermiyorlar, vergi de vermiyorlar. Bu mu emek? Bu emekse, zengin tüketicilere jigololuk hizmeti sunmak da emek. Bütün bu lüzumsuzluklar, 'üretim' sayılıyor.' </span></p><p class="MsoPlainText1"><span class="calibre7"> 'Sizin üretim dediğiniz eylem biçimleri tükendi teyze,'.diye ekledi Devrim, 'Sizin kuşağınızın 'üretim' olarak yücelttiği şey, anlamsız bir koşuşturma. Erdoğan Abi'nin dediği gibi, mancınık imalatı. Anlamsız bir uğraş.' </span></p><p class="MsoPlainText1"><span class="calibre7"> 'Ya baban? Sence baban emeksiz mi kazanıyor?' </span></p><p class="MsoPlainText1"><span class="calibre7"> 'Bekir, emek verdiği süreçte hiçbir şey kazanamadı,' dedi Devrim, az çok beklediğim gibi, 'inşaatta amelelik yaparken açtı. Ama şimdi bak, banka satın alıyor.' </span></p><p class="MsoPlainText1"><span class="calibre7"> 'Ne bankası?' Gerçekten de çok şaşırmıştım. </span></p><p class="MsoPlainText1"><span class="calibre7"> 'Oceanic Bank Limited' dedi, beni hayretlere düşüren bir kesinlikle, 'Saint Vincent Adası, British West Indies'de.'West Indi-es'in neresi olduğunu hatırlamaya çalışıyordum, onu da açıkladı, 'Batı Hint Adaları. Var ya hani. Bahama, Bermuda, Jamaica, Şeytan Üçgeni, oralarda.'“ </span></p><p class="MsoPlainText1"><span class="calibre7"> “Akıl almaz bir iddiaydı, buna karşın, kızın yalan söylemediğini hissediyordum. Bir şeyleri yanlış anladığını, biraz da Sarp'ı etkilemek için belki, abarttığını sanıyordum. Oysa öyle değildi. Olayın gelişmesi de şöyle: Bekir, fabrikatörlüğün yanı sıra para • satmaya başlamıştı, önfinansman parası. Kara parayı ya da Almanya'daki işçilerin ak birikimlerini, Türkiye'de finansman ihtiyacı olanlara pazarlıyor, aradan komisyon alıyordu. Bu işte de bütün yaptığı, alıcı ile satıcıyı bir araya getirmekti. Satıcı, parayı bir kuryenin bavuluna dolduruyor hava, deniz ya da kara yoluyla, alıcıya ulaştırıyordu. </span></p><p class="MsoPlainText1"><span class="calibre7"> Günün birinde, 1990 Eylülü'nde, bu işdolayısıyla tanıştığı bir Pakistanlı -Bekir, adama ingilizler gibi 'Paki' demeyi öğrenmişti- Bekir'e Lahor'da inşa edilecek beş yıldızlı bir otel için inşaat malzemesi temin edip edemeyeceğini sordu. Bekir, adamın teleksle geçtiği listeyi araştırdı, birkaç gün sonra da teklifini gönderdi. Teklifi kabul edilip, ön yeterlilik lisansını alınca, söz konusu Paki'ye de mümessillik verdi. Böylece hem otel sahiplerinden hem de Bekir'den para alan Paki, işe daha sıkı sarıldı. Otel sahiplerini yüzme havuzunun yanı sıra bir de Türk hamamı inşa etmeye ikna etti. Bekir, mermer temin etmeye girişmişken, Paki, yeni bir teleksle bir de Türk hamam mimarı istedi. Bir ay kadar sonra Bekir, çantasında Marmara mermeri örnekleri, Mimar Hamdiye Hanım'la birlikte Karaçi'ye uçtu. 'Nereden nereye!' demişti kendisine, 'Nereden nereye!' </span></p><p class="MsoPlainText1"><span class="calibre7"> Afganistan'ın Rus işgalinden kurtulmak için çabaladığı yıllardı. Pakistan, Afgan direnişçilerine silâh yardımı yapıyordu. Karaçi'de buluştuklarında Paki, bu defa da Bekir'e Türkiye'de askerlerle ilişkisi olup olmadığını sordu. Bekir, tanıdığı subayların cezaevi görevlilerinden ibaret olduğunu söyleyecekken, kendisini tuttu. Şefik'in amcasının subay olduğunu hatırlamıştı, 'Olabilir,' gibisinden bir şeyler geveledi. Adam bunun üzerine Bekir'den Afganistan'a gönderilmek üzere silâh temin etmesini istedi. Bekir, konuyu araştıracağına söz verdi, istanbul'a döndü, Şefik'i buldu, meseleyi anlattı. Üç milyon dolarlık bir deneme teklifiydi. Neresinden bakılsa yedi-sekiz yüz bin dolar bırakacaktı. Komisyonu paylaşmayı kararlaştırdılar. </span></p><p class="MsoPlainText1"><span class="calibre7"> Emekli Albay Yılmazer'e ülke çıkarlarını öne çıkaran bir konuşma ile açıldılar. Yılmazer, yetkili mercilerle temas etti. Acil durumlarda kullanılmak üzere Türkiye'nin çeşitli yerlerinde toprak altına gömülü silâhların o günlerde yenilendiğini, eskilerinin -ikinci Dünya Savaşı'ndan kalma O-l'ler- satılmasında bir mahzur olmadığını saptadı. Ancak, Türkiye'nin Afganistan'a gönderilmek üzere Pakistan'a silâh satması Rusya ile ilişkilerini zora sokacağından, malın üçüncü bir ülke üzerinden gönderilmesi gerekiyordu, istanbul'dan yüklenen gemi bir üçüncü ülkeye gidiyormuş gibi yola çıkacak, açık denizde dümen kırıp Pakistan'a yönelecekti. </span></p><p class="MsoPlainText1"><span class="calibre7"> Bekir'in yardımına yine Almanya'daki kardeşi Ahmet koştu, ingiliz vatandaşı bir Kıbrıslı Türk bulundu, Esman Abdullah. Esman, Batı Hint Adalarında satılık üç müflis banka saptadı. Bunlardan altmış beş bin dolarlık Oceanic Bank en uygunuydu. Ahmet, beş bin dolarlık depozitoyu Almanya'dan gönderdi, bankayı kapattılar. Bekir, paranın geri kalanını ortağı Said Mutahar-ri ile birlikte denkleştirebileceklerini düşünüyordu. Böylece, Paki'lere akreditif açabilecekler, ödeme Oceanic Bank'tan, Birleşik isviçre Bankası, UBS aracılığı ile Ziraat ya da iş Bankası'na havale edilebilecekti. </span></p><p class="MsoPlainText1"><span class="calibre7"> Bekir, banka sahibi olmanın sayısız yararlarını sayıp döküyordu. 'Yurtdışı müteahhitlik patladı, bak,' dedi ortağına, 'Herifler teminat mektubu bulamıyorlar. On milyon dolarlık mektup versek, şu kadar para yapar! Bankayı batırsak ne yazar? Ha?'“ </span></p><p class="MsoPlainText1"><span class="calibre7"> “Devrim, 'Bekir, aklını sikine karıştırmamakla övünür,' diye açıkladı, 'Dost tuttuğu kanlara beş kuruş koklatmamakla övünür. Kendisi Mutaharri Efendi gibi cebi para görünce önce arabayı sonra da karıyı değiştirmezmiş! Meğer babam ingiltere'yle teleksleşirken, Mutaharri andropozda, yirmilik sekreteriyle -kendisi ellinin üstündeydi- işi pişirmiş! Suriye uyruklu olduğu için adamın şirketteki hissesi karısının üzerinde. O da sevgilisini kızı olarak tanıtıp, bankalardaki ortak hesaplan boşaltmış. O zamanın parasıyla üç milyon sekiz yüz bin lira! Anında kıza bir köşk, altına da bir araba! Bekir, deli danalar gibi bankalarda, 'Tek imza yetkisi bende! Nerede kaşe, nerede imza, nerede imza sirküleri! Bunlar yoksa çekler kellem yekun olur! Nasıl ödeme yaparsınız!' diye bağınyormuş, ama burası Türkiye, Türkiye'de hiçbir kuruma güvenilmez! Atı alan Üsküdar'ı çoktan geçmiş. Haydi, Adliye'ye, baro odasına dalıyor, 'Hanginiz avukat?' iki yeni mezun kızın üstüne yürüyor, 'Çek iptal davası!' Kızlar tuvalete gidiyoruz diye kaçıyorlar. </span></p><p class="MsoPlainText1"><span class="calibre7"> O arada Graham Kitchener'den, Oceanic Bank'ı satan adam, teleks üzerine teleks, ille de Türkiye'ye gelecek, işi bağlayacak. Bekir, bir kaçıyor, iki kaçıyor, sonunda, 'Battı balık yan gider, o da gelsin anasını satayım!' Şefik Amca'dan üç yüz bin lira borç aldı, adamın uçak biletini gönderdi: TK 992. Carlton'da yer ayırttı, o da borç. Tam o sırada eve haciz geldi, Müjgân kuduruyor, </span></p><p class="MsoPlainText1"><span class="calibre7"> 'Altımızdan döşeğimizi alıyorlar, sen Carltonlar'da fink atıyorsun!' </span></p><p class="MsoPlainText1"><span class="calibre7"> Gittik, adamı alandan aldık. Bekir akıllanmış, Graham'ı kıyıdan, dosdoğru Bebek Otel'e götürdü! Kahire gibi, Riyad gibi bir yer beklerken adam, Nisan'da Boğaziçini görünce salağa döndü. Barda oturuldu. içkiler içildi, sonunda ingiliz çantasına davrandı, dosyayı çıkardı, açtı, </span></p><p class="MsoPlainText1"><span class="calibre7"> 'Now we can proceed!' </span></p><p class="MsoPlainText1"><span class="calibre7"> 'Söyle ona, hiçbir şeye başlayamayız,' dedi babam, kafayı bulmuş, sırıtıyor, 'Çünkü benim beş param yok!' </span></p><p class="MsoPlainText1"><span class="calibre7"> Adamın ağzı açık kaldı, Teki, beni niye davet ettiniz?' </span></p><p class="MsoPlainText1"><span class="calibre7"> 'Tanışmak istedim,' dedi Bekir, 'Kendisiyle tanışmak da bir yatırım sayılır.' Döndü, adamın dizine bir şaplak attı, 'Hadi, boş-ver! Yemeğe gidelim!' </span></p><p class="MsoPlainText1"><span class="calibre7"> Adam iyice şapşallaşmıştı, kuzu kuzu geldi bizimle Carl-ton'a. Haydi, yeniden içkiler derken adamakıllı kafayı bulduk. Sabahın dördüne kadar, bir sohbet, bir sohbet. Bekir, ingiliz'e sarıldı, fıkra anlatıyor, </span></p><p class="MsoPlainText1"><span class="calibre7"> 'Kızılderili şefinin oğlunun karısı Tipi doğuruyor. Oğlu, babasının çadırına gidiyor, 'Baba, çocuğa ne isim vereceğiz? Bu komik kızılderili isimlerini nereden bulacağız?' Şef, piposunun dumanını üflüyor, 'Oğlum, ne zaman ki sancı çeken anne çocuk doğurur, ilk gördüğü şey neyse çocuğa onınvadını verir. Örneğin, senin kız kardeşin doğarken koşan bir geyik gördü, kız kardeşinin adı 'Koşan Geyik.' Ben doğduğumda gökyüzünü dev gibi siyah bulutlar kaplamış. Benim adım da 'Büyük Şef Siyah Bulut' olmuş. Şimdi anladın mı oğlum, Düzüşen Köpekler?' </span></p><p class="MsoPlainText1"><span class="calibre7"> Ben çeviriyorum, Graham gülmekten yerlere yatıyor. 'Seni sevdim!' dedi Bekir'e, 'Bankayı unut, gel seninle başka bir iş yapalım.' </span></p><p class="MsoPlainText1"><span class="calibre7"> 'Tamam,' dedi Bekir, 'Bir kadınlar bankası kuralım. Çalışanları, mudileri hepsi kadın olsun. Mekke, Medine, dolaşıp para toplayalım. Sen Ingilizsin, Araplar sana inanırlar.' </span></p><p class="MsoPlainText1"><span class="calibre7"> 'Gel, sen bana başka bir şey yap,' dedi ingiliz de, 'Madem askerlerle yakınlığın var, bize Ağrı Dağı'nda araştırma izni al! Bak, ben Batı Hint Adalarında kurulu dört yüz bankanın mali müşaviriyim. Amerika'da bir vakıf var. Beş büyük A.B.D. üniversitesi destekliyor. Vatikan destekliyor. Batı Hint Adaları Bankalar Birliği olarak biz de destekliyoruz. Vakfın iki ingiliz kurucusundan birisi benim. Şimdi biz, Türk hükümetine beş milyon dolar verelim, bize Nuh'un Gemisi'ni arama izni versin, tstedi-ği gibi de denetlesin bizi.' </span></p><p class="MsoPlainText1"><span class="calibre7"> Geminin kalıntılarını bulacaklarını, karbon 14 metodunu kullanarak analiz yapacaklarını filân anlattı. Dinledik. </span></p><p class="MsoPlainText1"><span class="calibre7"> 'De ki, buldular Nuh'un Gemisi'ni, sor bakalım ne yapacak-larmış?' dedi Bekir. Sordum, 'Siz bir düşünün!' dedi adam, kurnaz kurnaz. Düşünemedik. </span></p><p class="MsoPlainText1"><span class="calibre7"> 'Biiir, Danvin ölecek!' diye başladı, 'Ikiii, biyoloji yeni baştan yazılacak. Üüüç, Allah yeniden doğacak. Dööört, Kilise güçlenecek! ' </span></p><p class="MsoPlainText1"><span class="calibre7"> Bekir sersemlemişti, 'Peki, bu işten onların kazancı ne olacakmış?' </span></p><p class="MsoPlainText1"><span class="calibre7"> 'Altı yüz milyon dolar!' dedi adam, 'Bankalar Birliği olarak biz altı yüz milyon vergisiz doları cebe indireceğiz! Düşünsenize, Adem'in After Shave'i, Havva'nın parfümü, tişörtleri, kitapların, fotoğrafların telif haklan, filmler! Sen” söyle!' Babam kulaklarına inanamadı, 'Duydun mu?' Bu kez onun ağzı bir karış açık, 'Herifler minare biz maydanoz!' diye söyleniyor. </span></p><p class="MsoPlainText1"><span class="calibre7"> Graharn devam ediyor: Tlayboy dergisiyle ön anlaşma yaptık. Nuh'un Gemisi'nin parçalarının replika taklitlerini yapacaklar, Christmas zamanı hediyelik eşya olarak satılacak. Bir de Ağrı Dağı'nın taşlarını ambalajlayıp satabiliriz. Düşünsene, tonlarca çakıl, tekini bir dolara versek, ne yapar!' </span></p><p class="MsoPlainText1"><span class="calibre7"> 'Herifler minare biz maydanoz!' dedi yine babam, hayran hayran.'“ </span></p><p class="MsoPlainText1"><span class="calibre7"> “Hacizdiler ikinci kez gelip, buzdolabını da götürünce, Müj-gân, Bekir'i evden kovdu. Bana dokunmaya cesaret edemedi, Ekim1i kolejden aldı, 100. Yıl Lisesi'ne verdi. Dördüncü katta oturduğumuz için artık hırsızdan korkmuyordu, Mustafa'yı da istemedi. </span></p><p class="MsoPlainText1"><span class="calibre7"> Babam, yazıhanesine taşındı. Kışa doğru, kirayı ödeyemeyecek hale gelince tekstil işi yapan bir arkadaşının Mercan Yoku-şu'ndaki işyerine geçti. Çünkü orada teleks vardı, kendi teleksi faturasını ödeyemediği için kesilmişti. Teleks babamın eli ayağıydı, inşaat malzemeleri işini de, yurtdışından para getirme işini de teleksle yapıyordu. O arkadaşı, sonradan ANAP'tan milletvekili oldu, işyerini aynı zamanda garsoniyer, olarak kullanıyordu, içeriye kadın attığı geceler, Bekir, yazıhanenin altındaki birahanede sabahlardı. Düzensiz beslenme, uykusuzluk, içki derken, hastalandı, sonradan tüberküloz teşhisi kondu. </span></p><p class="MsoPlainText1"><span class="calibre7"> Sarp'la birlikte ziyaretine gittiğimizde tanıyamadım, o kadar zayıflamıştı. Buna karşın, Ağrı Dağı hayalleri kurmaktan geri kalmıyordu. Arkadaşının Ankara'da olduğunu, meseleyi Özal'a açmaya söz verdiğini anlatıyordu. Turgut Özal akıllı bir adamdı, mutlaka yardım ederdi -ama ermedi, o da başka. 'Manyak mısın, oğlum, bir de bana Türkiye'nin taşını toprağını sattı mı dedirteceksin?' demiş. </span></p><p class="MsoPlainText1"><span class="calibre7"> .Öyle uçmuştu ki, Sarp'la ikimize yeni kuracağı şirkette iş teklif etti. Bir maden dedektörü getirttiğinden, Haliç'te batık arayacağından bahsetti. Amerika'da, günde otuz iki konut üreten bir inşaat şirketi ile teleks yazışmalarını gösterdi. Türkiye'nin konut sorununu çözeceklerini söyledi. Bu arada, halkın bannak-sızhğıyla ilgili bir vatan millet nutku atmaktan geri kalmadı. Babama göre Güneydoğu sorununun altında da bu yatıyordu. Mustafa Kemal'in, 'Askeri zaferler iktisadi zaferlerle taçlandırılma-dıkça basan mümkün değildir' sözlerini hatırlattı. </span></p><p class="MsoPlainText1"><span class="calibre7"> 'Siz bilmezsiniz, bizim zamanımızda Bal Mahmut diye sohbetleriyle ünlü bir adam vardı. Konuşurken dilinden bal damlar-mış, onun için Bal Mahmut derlerdi. Bu Bal Mahmut bir gün Ankara'da, Kızılay'da Falih Rıfkı'ya rastlamış, soruyor, 'Gazi Hazretleri nasıl bir adam?' Falih Rıfkı da diyor, 'Adam minare biz maydanoz.' Doğru söylüyor, Mustafa Kemal minare biz maydanoz.' </span></p><p class="MsoPlainText1"><span class="calibre7"> Atatürk iktisadi zafer demiş diye, Bekir, ilerici liberal oldu. En azından o gün öyle oldu. Buna da Sarp dayanamadı, </span></p><p class="MsoPlainText1"><span class="calibre7"> 'Ben sizin yerinizde olsam yurtseverlik, kahramanlık gibi işe yaramaz, aptal kavramlara takılacağıma işime bakarım,' dedi, 'Türkiye'de tek bir dernek, tek bir girişim yok ki, üçkâğıtçı olmasın. Rüşvet, adaletsizlik kol geziyor. KİT'ler iflas ediyor çünkü yönetciler namussuz, işçiler adi, köylüler bedavacı. Şehre geldiler de gördük, Anadolu köylüsünün ne mal olduğunu. Soymaktan zevk alıyorlar çünkü, bedava sirke baldan tatlı. Devleti, olmazsa komşularını, o da olmazsa, öz babalarını soyuyorlar. Ha, bir de Bülent Ersoy'u. Geçen gün kadınlar matinesinde herifin memelerini açtırdılar, daha da bağırıyorlar, 'Aç! Aç!' Ameliyat yerini göreceklermiş. Bunlar kendilerine 'aile kadını' diyen gecekondu yosmaları. Aile denilen kurum baştan aşağıya kandırmaca. Üçkâğıtçılık,' Son cümleyi söylerken, sözlerinin kanıtı olarak, Bekir'e yattığı yeri göstermek ister gibi etrafına bakınmıştı. </span></p><p class="MsoPlainText1"><span class="calibre7"> Babamın Müjgân neyse ne de, kardeşlerimin nasıl olduklarını sormamış olduğunun ayırdına vardım. Umurunda bile değildik. Hiçbirimiz. Aslında Sarp'ı da dinlemiyordu. </span></p><p class="MsoPlainText1"><span class="calibre7"> 'Bak, ne aldım,' dedi, Nilüfer'in son kasetini göstererek, 'Kim arar seni kim arar? Vefasız olanı kim arar? Seni bir gün görmesem… Bayılıyorum bu kadının sesine! Başka bir ülkede doğmuş olsaydı milyarder olurdu.' </span></p><p class="MsoPlainText1"><span class="calibre7"> 'Senin ihtiyar basbayağı romantik! dedi Sarp, çıktıktan sonra. 'O kuşağın hepsi böyle. Romantik bunaklar.' </span></p><p class="MsoPlainText1"><span class="calibre7"> Sarp'ı çok akıllı buluyordum. Onunla ters düşmek istemiyordum ama babama bunak demesinin haksızlık olduğunu düşünüyordum. 'Bekir, senin sandığın gibi birisi değil,' dedim, 'Herkes gibi onun da yamuklukları var ama geldiği yeri düşünürsen hak verirsin.' </span></p><p class="MsoPlainText1"><span class="calibre7"> 'Osuruktan tayyare,' dedi Sarp, 'Geldiği yer filân! Sonuçta herkes bir yerden geliyor. Her insan kendisini dönüştürmek zorunda. Takıntılarını, anlamsızlıklarını yenmek durumunda. Her koyun kendinden sorumlu.' </span></p><p class="MsoPlainText1"><span class="calibre7"> 'Bekir, kendisini dönüştürmeye gayret ediyor ama,' dedim, Gül'le basıldıktan sonra benimle psikologçuluk oyunu oynamasını anlattım. </span></p><p class="MsoPlainText1"><span class="calibre7"> 'Freud kim biz kim?' dedi Sarp, 'Önce okuma öğrenelim de sonra. Gevezelik bütün bunlar. Hiçbirine inanmıyorum.'“ </span></p><p class="MsoPlainText1"><span class="calibre7"> “Osman Amca köyden Bekir'i düştüğü kuyudan çıkarmaya geldi. Müslüman Marketler Zinciri'ne kaptırdığı parayı kurtarıp, Bekir'e vermek niyetindeydi ancak araştırmadan, meselenin başını sonunu öğrenmeden değil. Müjgân'ın 'inim inim inletmek' diye nitelendirdiği bu süreçte çoğunlukla Mustafa'nın Laleli'de ortak olduğu konfeksiyon mağazasına takıldı. Minsk'li 'uçitel-nitsa,' anaokulu öğretmeni Natalia Valentina Zozulya ile burada tanıştı. </span></p><p class="MsoPlainText1"><span class="calibre7"> Nataşa Valentina, o yıllarda otuz beş-kırk yâşlarındaydı. Yatalak anne, votka bağımlı baba, kadın vargücüyle para yapmaya çalışıyordu. Osman Amca, Nataşa'ya sırılsıklam âşık oldu. </span></p><p class="MsoPlainText1"><span class="calibre7"> Sayın Savcı, o âşık, ben hayran oldum, Rus kadına. Cömertliğine hayran olmuştum. Bedenine dair cömertliğine, bedenini sofra başında yemek dağıtıyormuş kadar rahat sunabiliyor olmasına. Haz vermekten duyduğu mutluluğa. En ufak bir utanç, en ufak bir suçluluk duymadan hayatında bazlara yer açışına. Saksıdaki sardunyanın sararan yapraklarını temizliyormuşcasma doğallığına. Osman Amca'ya gösterdiği esprili özene. Onu gerçekten sevebilmiş olmasına hayran olmuştum. </span></p><p class="MsoPlainText1"><span class="calibre7"> Zozulya, Osman Kuran'ın erkekliğine yönelen ilk ve tek kadındı. 'Çok iyi bir adam! Çok nahif, çok terbiyeli, çocuk gibi!' diyordu, Osman Amca için. Bana ihtiyarın yatakta yeni yetme bir delikanlı kadar ürkek, masum ve minnettar olabileceğini düşündürmüş, amcamın şükran duygularını nasıl göstereceğini bilemeyip, şaşkmlaşacağını tasavvur edince de yüreğim burkul-muştu. </span></p><p class="MsoPlainText1"><span class="calibre7"> Şimdi artık buradan, Edirne Islahanesi'nden baktığımda, başta ben, kendi ailemin kadınlarından çok daha gelişmiş olduğu apaçık görünüyor Nataşa'nın. Özellikle de hatırladığım bir öğleden sonra var ki, kadının sabnna, iyi niyetine, öğrenme isteğine hayran olmuş, ona kıyasla kendismi ukala, cadı hissetmiştim. </span></p><p class="MsoPlainText1"><span class="calibre7"> Mustafa'nın ortak olduğu binlerce penyenin tıklım tıkış sarktığı o dükkânlardan biriydi. Camla ayrılmış ofis bölümünde Osman Kuran, ortağı Ali Rıza, onun Gürcü çevirmeni, Natalia Valentina Zozulya ve ben oturuyorduk. Osman Amca'nın parasını kurtarması için tutmasını önerdiğim avukat arkadaşla buluşacaktık, randevu saatine kadar zaman öldürmek için uğramıştık. Ben öyle sanıyordum. Osman'ın Zozulya'yı görmek için yanıp tutuştuğunu bilemezdim. O gün orada, yaşlı adamın Nataşa'ya duyduğu aşkı bildiği tek yöntemle ilân edişine tanık oldum. Osman Amca, Gürcü çevirmene döndü, “ </span></p><p class="MsoPlainText1"><span class="calibre7"> 'Söyle ona, ticaret, zanaattır diyeceğin bir iş değildir, emme Şimalde olan nimeti Cenuba, Cenubta olan nimeti Şimale iletmek de iyidir,' diye başladı, 'Gerçek gözüyle bakarsan, bezirgânlığın töresi, sanatkârlığın töresinin aynıdır. Bezirgânlığın bir kısmı, Ali Rıza gibi bir yerde oturup iş görmektir. Bir yerde oturur, değeri düşmüş malı alır saklar, değeri artınca fazla fiyata satayım diye. Bir kısmı da, Madam Nataşa gibi misafir olup, kazanç için ilden ile gezmektedir. Bir kişi dağda, taşta, düzde ve denizde canını ve malını eline alır, hırsızdan ve haramiden, yırtıcı, adam yiyici hayvanlardan, düşmanlıktan ve ürkülecek şeylerden çekinmezse yiğit olması gerekir. Bunca tehlikelerin var olduğunu bilirken madem ki, çıkmıştır, söyle Madam'a, sermayesi azdır diye, çok sermayeye tamah etmesi yüzünden hiç kimse ile ortak olmasın. Ancak gayet zengin, utangaç ve cömert olursa, ortak olmaya yarar. Çünkü böyleleri zarara da katlanır. Sermayesi az ise, masrafı çok olan mal almasın. Bilmediği mal için talihimi deneyim diye sermayeciğini dağıtmasın. Birinle alışveriş yapacaksa, kendinden aşağı olanla yapsın. Eğer kendinden büyük kimseyle yaparsa-, iş yaptığı adamın ululuğu kadar dindarlığı ve insanlığı da olsun. Türlü türlü oyunlarla insan aldatanlardan sakınsın.' </span></p><p class="MsoPlainText1"><span class="calibre7"> Gürcü, çevirebildiği kadar çevirmişti. </span></p><p class="MsoPlainText1"><span class="calibre7"> 'Malı bilmekte hünerli olsun, iyisini, kötüsünü, hallisini, elverişlisini seçsin. Az az alıp, geç geç satacak mal almasın. Çok çok alıp, tez tez satılır mala aracı olsun. Çünkü geç satılan malın çok kârından tez satılan kumaşın azıcık kân yeğdir. Fazla fiyata tamah edip veresiye mal almamaya da satmamaya da çalışsın çünkü çok tamah ziyan getirir.” </span></p><p class="MsoPlainText1"><span class="calibre7"> Bekir'e verdiği nasihati tüm içtenliği ile Nataşa'ya da veriyordu. </span></p><p class="MsoPlainText1"><span class="calibre7"> 'Da, da!' diye onaylamıştı kadın, heyecanla, Travilna!' </span></p><p class="MsoPlainText1"><span class="calibre7"> Ali Rıza'nın canı sıkıldıydı, 'Osman Amca yahu, sen kimden yanaşın?'“ </span></p><p class="MsoPlainText1"><span class="calibre7"> “Osman Kuran'in gönül macerası, Kadızade-Kuran Ailesini çileden çıkardı. </span></p><p class="MsoPlainText1"><span class="calibre7"> Devrim, 'Babamın derdi para,' diye yorumladı, 'MMZ'den kurtaracağı parayı Nataşa'ya yedirmesinden korkuyor. Onun dışında bir itirazı yok. Hatta, kendi yediği haltları bir anlamda akladığı için mutlu bile oldu. Pis pis sırıtıyor. Müjgân da öyle. Hatice, ^Başımıza gelenler!' diye ağladıkça annem kıs kıs gülüyor, </span></p><p class="MsoPlainText1"><span class="calibre7"> Bekir'in yıllardır kendisine çektirdiklerine seyirci kalan kaynatasından intikam alıyor!” </span></p><p class="MsoPlainText1"><span class="calibre7"> Çocuklarının olması ihtimalini kimin ortaya attığım hatırlamıyorum. Ama Natalia Valentina Zozulya'yı densizlik olmaktan çıkarıp kaçınılmaz gerçekliğe dönüştüren de bu olasılık oldu. Ömer Kuran'ın gözlerindeki şaşkınlık yerini kaygıya bırakırken, Ayla'nın kaşları çatıldı, 'Tarlalar!' Müjgân'ın eğlenen yüzüne korkunun gölgesi düştü. Torunları olabilecek yaşta yeni bir görümcenin, yarı-Rus bir görümcenin, Körkuyu'nun varisi olacağını düşünüyordu. </span></p><p class="MsoPlainText1"><span class="calibre7"> Ekim, 'Belki Rusya'ya giderler!' diye ortaya bir lâf attı, 'Orada fırın, pastane filân bir şey açarlar. Ne iyi olur! Ben de gider üniversiteyi Moskova'da okurum. Hem de dedeme göz kulak olurum. Bebeğe de.' </span></p><p class="MsoPlainText1"><span class="calibre7"> Babaannesi torununa beddua etti, 'Haram olsun sana verdiğim emekler! Gavurun piçine bakacakmış!' </span></p><p class="MsoPlainText1"><span class="calibre7"> 'Evlenirlerse piç olmaz ki, babaanne!' Ekim, böylece herkesin aklındakini açık etmiş oluyordu. Osman Amca'yla Hatice'nin resmi nikâhı yoktu çünkü. </span></p><p class="MsoPlainText1"><span class="calibre7"> Ben, Kuzeyden inen Kızıl Kraliçe'nin, Issız'a yayıldığını, bozkırın Nataşa'nın görkemli eteklerinin altında kaybolduğunu görür gibi olduydum. Yıllardır hatırlamadığım ninni gelmiş, konmuştu dudaklanma, 'Allah 'm, bize gökler ve yerküre arasındaki görünen ve görünmeyen sayısız küçük-büyük âlemlerin içinden uzattığı köprünün sağlamlığı Hakikat Medresemiz'in 'muhafazasıyla kaimdir.' Kendimi 'Bunları bir an evvel evlendirmemiz lâzım,' derken buldum. </span></p><p class="MsoPlainText1"><span class="calibre7"> 'Osman Amca'hın Hatice Yenge'yi nikahlamasını sağlamamız lâzım.' </span></p><p class="MsoPlainText1"><span class="calibre7"> 'Yapmaz ki, yapar mı?' </span></p><p class="MsoPlainText1"><span class="calibre7"> 'Pazarlık ederiz,' dedim, 'Zozulya'yı o şartla kabul edeceğimizi söyleriz. Yengemi bir nikâhlasın bakalım. Gerekirse boşanırlar. Ama önce nikâhlasın. Aksi taktirde, hepimizin kendisiyle bütün ilişkimizi keseceğimizi söyleyelim. Sanmam ki, bunu göze alabilsin.' </span></p><p class="MsoPlainText1"><span class="calibre7"> Toprak'ın bir vakıa olarak ortaya çıkması da o gündür. </span></p><p class="MsoPlainText1"><span class="calibre7"> 'Toprak, bunu asla kabul etmez!' demişti Ekim, 'Toprak, resmi nikâhı kabul etmez. 'Kitap'ta yazmıyor,' der, kabul etmez.' </span></p><p class="MsoPlainText1"><span class="calibre7"> 'Kabul etmez de ne yapar?' </span></p><p class="MsoPlainText1"><span class="calibre7"> Soruyu Ayla cevapladı, 'Bence, onlar her şeyi yaparlar! Bak, savcı Levent'e idam istemiş. Antalya'daki ADD'ye molotof attığı için.' </span></p><p class="MsoPlainText1"><span class="calibre7"> Toprak da diyor, 'Hiç adam ahbesin derneğini molotofladı diye asılır mı?' dedi Ekim, 'idam, islâm dininin emridir. Devlet, islâm devleti mi ki, şeriat cezası uygulansın?' Laik devlete karşı işlenmiş suça Şeriat cezası verilemezmiş. islâm devletinin olmadığı yerde islâm hukuku uygulanamazmış. Bu iş, üç boyutlu filmi gözlüksüz izlemek gibi olurmuş. Öyle diyor.' </span></p><p class="MsoPlainText1"><span class="calibre7"> Hatice, kendi derdindeydi, 'Yapsınlar! Assınlar!' diye inliyordu. Ekim, 'Toprak, dedemle babaannemin evlenmesini pragmatizm sayar, dünyada kabul etmez, Imre Teyze,' diye beni uyarmaya çalışıyordu, ancak ben ciddiye almadım. Toprak'ın Islâmi maçoluğunun dedesinin gönül macerasını mesele etmesine izin vermeyeceğini sanmıştım. Büyük hataydı. Toprak, 'Kim, Allah'ın hududunu geçerse, kendisine yazık etmiş olur. Allah'ın dinini tatbik hususunda acıyacağınız tutmasın!' diye olanca şiddetiyle karşı çıktı. Açıkça söylemiş olmasına karşın, öngördüğü cezanın Osman Amca'nın penisini kesmeye kadar gidebileceğini ne ben ne de ailenin diğer fertleri hayal edebildik! Toprak, işinin ehli olan bir doktorun, 'Bedenin diğer yerlerini korumak için, kötülüğe sebep olan uzvu kesip atması' gerektiğini söylediğinde de ciddiye almadık, 'Konuşuyor işte!' </span></p><p class="MsoPlainText1"><span class="calibre7"> Birkaç gün sonra da, Ömer Amcası'na gitti, bu rezalete o bir son vermezse, kendisinin vereceğini kesin bir dille ifade etti delikanlı. 'Kendisinin' kim olduğunu da, fabrikasının güvenliğini 'onlara' teslim etmiş olan Ömer Kuran 'iyi bilirdi!' Ömer'in bir kriz anında fabrikasının güvenliğini emanet etmek suretiyle meşrulaştırdığı Salihun Komandoları, ilkinden tamamen bağımsız bu ikinci kriz anında böylece tekrar karşımıza çıktı. Kaosa yuvarlandığımızı biz yine de fark etmedik. itirazlarını üç ana başlık altında toplamıştı, Toprak. Natalia Valentina'nın cesareti, güzelliği ve milliyeti. </span></p><p class="MsoPlainText1"><span class="calibre7"> 'Cesaret, erkeklerde fazilet kadınlarda rezalettir,' diye açıkladı, 'Erkek cesur olursa, dini, memleketi korur. Faydalı olur. Kadın cesur olursa, kocasından ve başkalarından korkmadığı için her yere girip çıkar. Geceleyin tenha yerlere gider ve kötü işlerin meydana gelmesi olasılığı artar, ikincisi, herkes bilir ki, güzellik ve iffet bir arada bulunmaz. Güzel kadının çevresine erkekler doluşur. Kadınlar da aklı zayıf olduklarından bunlara kanarlar. Evin olsun, dinin ve dünyanın olsun nizamı bozulur, rezillik, kargaşa doğar. Üçüncüsü, Kadın Rus'tur. Rus ve Avrupa şehirleri, küfür sapıklığı üzerine kurulmuştur. Herkes bilir ki, Rus kadınları güzeldir ama Ruslar başıbozuk bir millettir. Düzensizlik ve döneklikleri ile tanınmışlardır. Nataşalar, çöplükte bitmiş yeşil sebzeye benzerler. Asılları ve nesepleri düşük ve kötüdür. Zozulya kahpesi yeşil sebzedir fakat bittiği yer kötü ve pistir. Aslı, cinsi ve nesebi ayrıca çoktur. Ar ve hayadan kaçınmaz, penye ticaretini sürdürür. Penye, Kuran kurslarında yasaklanmıştır, ince olduğu için kızlara penye çamaşır giydirilmez. Pazen kumaş alınır, bayan terziye uzun ve bol kıyafetler diktirilir. Sonra, dede ihtiyardır. Kadın, tüccardır, «lalı ve akan çoktur. Kadın, dedenin sözünü tutmaz. Dede hizmetçi, kadın hizmet edilen duruma geçer. Evin idaresi bozulur. Yaşamdaki nizam noksan ve eksik olur. Peygamber Efendimiz, 'Sakın dış güzellik sizi temiz denklik isteğinden men etmesin ve şehvet üstünlüğü sizi akıllı hareketten uzak durmaya tabi kılmasın,' buyurmuştur, 'Hoş olmayan nikâh nesebinizden olan şerefi giderir. Evlenmek isteyen kimsenin gayesi din, iffet, güzel ahlâk ve günahsızlık olmalıdır. Kim bir kadını güzelliğinden dolayı alırsa, Allah onun düşkünlüğünü arttırır.'“ </span></p><p class="MsoPlainText1"><span class="calibre7"> 20 - • </span></p><p class="MsoPlainText1"><span class="calibre7"> “Bekir'den hayır yoktu, Osman Amca'yla konuşma işi Ömer'e kaldı. Annesinin 'Ele güne maskara olduk!' yakarmalarından bunalmış olan emmioğlumun babasıyla konuşabilmesi için bir büyük rakı götürmesi gerekti, </span></p><p class="MsoPlainText1"><span class="calibre7"> 'Ben, farkına varacak da fırçalayacak diye, yüzüne karşı nefes almamaya çalışıyorum, babam demez mi ki, 'Oğlum, ağzının buharını boşa saklamaya çalışma. Bilirim ki, gençsin, şarap yoldaşların seni içmemeye komazlar. Başkasının sözüyle yiğitlik fiilinden vazgeçmezler. Lakin, hiç olmazsa tövbeyi gönlünden giderme, her an günahını anıp yüce Allah'tan tövbe ve yardım isteye dur ve her an işlediğin günahlardan pişman oladur. Yüce Allah fazlından ve kereminden sana tövbeyi lâyık görür.' Ömer, kulaklarına inanamamıştı! </span></p><p class="MsoPlainText1"><span class="calibre7"> 'îlle de içeceksen, dükkânlarda içme, ta ki evine gelinceye kadar rezil olmayasın,' demişti Osman Amca, 'Eğer sarhoş oluncaya kadar içeceksen, evinde iç. Çünkü kişi ne yaparsa damı altında, otağı altında yaptığı yeğdir. Gök altında yapmaktansa, dam altında, otağı altında yapmak yeğdir. Çünkü ev gölgesi insana serpuştur. Sokak, insanı dört yanından rezil eder.' </span></p><p class="MsoPlainText1"><span class="calibre7"> 'Ey, aşk! Sen nelere kadirsin!' Ayla, dayanamamıştı! </span></p><p class="MsoPlainText1"><span class="calibre7"> Ömer, lâfı Zolzulya'ya getirinceye kadar bir hal olmuştu, 'işten açtım, Bekir'den geçtim, anamdan dokundurdum, bir türlü söyle-yemedim!' dedi, 'Sonunda kendisi açtı, 'Şöyle bilmiş ol, oğlum, cima etmek dünyanın lezzetlerinden bir ulu lezzettir,' deyiverdi! ilkbaharda cima etmek daha hoşmuş, hem de tabiata uygunmuş! Çünkü ilkbaharın tabiatı ılıkmış. Bahar havası ılık olunca, çeşmelerde ve pınarlarda çok su olur, âlemde hoşluk ve rahatlık artarmış. 'Ne zaman ki, kâinat böyle olur, Âlemi Kübra'da sular artarsa, bizim vücudumuzda da, kan artar ve kandan şehvet artar,' dedi. Bizim tenimiz âlemi sugramış, âlemlerin küçüğü yani, şehvetin arttığı vakit cima safah olurmuş, zararsız olurmuş. Aynen böyle dedi!' </span></p><p class="MsoPlainText1"><span class="calibre7"> 'Adam kafayı yedi!' </span></p><p class="MsoPlainText1"><span class="calibre7"> 'Ya Bekir'e söylediği? O neydi? Hani, Peygamber Efendimiz demişmiş, 'Bir kadını görüp heves eden kimse, hemen ailesiyle münasebette bulunsun' diye, kendisi neden Hatice'ye gitmiyor-muş?' </span></p><p class="MsoPlainText1"><span class="calibre7"> Ömer boynunu büktü, 'Anam cilve bilmiyormuş,' diye mırıldandı. </span></p><p class="MsoPlainText1"><span class="calibre7"> 'Ne?' </span></p><p class="MsoPlainText1"><span class="calibre7"> 'Vallahi! Anam iyimiş, hoşmuş ama cilve bilmiyormuş!' Ömer, çocuk gibi kızarmıştı. </span></p><p class="MsoPlainText1"><span class="calibre7"> 'E, Bunu teneşir paklar!' </span></p><p class="MsoPlainText1"><span class="calibre7"> 'Teneşir, meneşir. Ben ciddi söylüyorum, babam, basbayağı âşık! 'Âşıklık, hiçbir belâya benzemeyen belâlı bir iştir,' diye sızlanıyor. Aşıklığın ayrılığı ve vuslatı baştan başa dert ve mih-netmiş. Bir yıllık kavuşma rahatı, bir günlük ayrılık sızısının zahmetini karşılamazmış! Daha neler, neler! Ne diyeceğimi, ne söyleyeceğimi şaşırdım!' </span></p><p class="MsoPlainText1"><span class="calibre7"> 'Seksi Osman Dede!' </span></p><p class="MsoPlainText1"><span class="calibre7"> Müjgân, Ekim'i payladıydı, 'Sen sus, karışma!' Kayınbiraderine dönmüş, 'Ayıp oluyor filân demedin mi?' diye sormuştu. </span></p><p class="MsoPlainText1"><span class="calibre7"> 'Fırsat bıraktı mı ki! 'Yaşlılar âşık olunca hiçbir surette mazur görülecek gibi değildir,' diye kendisi söylüyor. Bir yandan bunu söylüyor, bir yandan da 'Elinden gelip de yalnız yatan ölüden beter olsun' diyor. Bundan böyle, yanında bir 'mışıldayan-la' birlikte yatacakmış! Bu öyle birisi olacakmış ki, mışıldama-sı canına can kalacakmış. Hayatına hayat bağışlayacakmış! Diriliğini taze tutacakmış!' </span></p><p class="MsoPlainText1"><span class="calibre7"> Ekim, ellerini çırpmıştı, 'Babanneme kuma geliyor!' </span></p><p class="MsoPlainText1"><span class="calibre7"> “Onun gibi uyku nerede ele geçer ki, yanında mışıltı olsun! Hele o dediğim vasıfta olursa, haramzade olayım eğer onun gibi bir zamanda yerimden kalkmak istersem!' Allah çarpsın, böyle diyor!' </span></p><p class="MsoPlainText1"><span class="calibre7"> “Ve Devrim, Sayın Yargıç. Devrim, 'Kimse kimseye karışamaz! Kim ne yaparsa yapsın, özgürlükler kısıtlanamaz! Osman Dede'nin kimseyi takmamasına bayılıyorum!' </span></p><p class="MsoPlainText1"><span class="calibre7"> 'Âşık olmak herkes gibi onun da hakkı!' Bu da Sarp. </span></p><p class="MsoPlainText1"><span class="calibre7"> 'Aşkına bir şey demiyorum ama bu aşamada ben ihtiyar bunağın Zozulya'yla böyle yaşamasını haklı bulmuyorum!' </span></p><p class="MsoPlainText1"><span class="calibre7"> 'Haklı bulmuyorsun çünkü yeni bir mirasçı işinize gelmiyor, öyle değil mi?' </span></p><p class="MsoPlainText1"><span class="calibre7"> 'Aşkolsun!' demişti Devrim, 'Ben, Körkuyu'daki üç tarlaya değer verecek kız mıyım?' Ben Osman Dede'nin Zozulya'yla resmen evlenmesi gerektiğini düşünüyorum. Kadını kullanmasın!' Kendisinden beklenenin de bu olduğunu bilmenin rahatlığı içinde gevşemişti ki, delikanlıya yaranamadığını gördü. </span></p><p class="MsoPlainText1"><span class="calibre7"> 'Ne kadar tutucusun!' dedi Sarp, yüzünü ekşiterek, 'Resmi nikâhı önemsemeni senden beklemezdim!' Devrim, kıpkırmızı kesilirken, Sarp, 'Bu iş zaten baştan saçma,' diye ekledi, 'Âşık olmak da ne demek? Tüm hayatını bir kadına bağlamak ne demek? Aşkın ne demek olduğunu biraz biyoloji bilgisi olan herkes bilir! Aşkı pataloglar mikroskopta görüyorlar. Kandaki hormon oranına bakıyorlar, artmışsa adam âşık!' </span></p><p class="MsoPlainText1"><span class="calibre7"> Devrim, yan gözle bana bakmış, 'Onlar Kerem ile Aslı, Ferhat ile Şirin kuşağı,' demişti, 'Romeo ile Jülyet gibi intihar ediyorlar.' ^ </span></p><p class="MsoPlainText1"><span class="calibre7"> 'Aptallık,' dedi Sarp yine, 'Hormon seviyesi yükseldi mi yapılacak iş, indirmeye çalışmaktır. Biriyle olmuyorsa başka biriyle olur.' </span></p><p class="MsoPlainText1"><span class="calibre7"> Devrim'in Hazreti Peygamber'in öğüdünü hatırladığını görebiliyordum, sokaktaki kadın olmuyorsa, evdekine git. Karmakarışık olmuştu. Aşkı savunmak istedi, nasıl yapacağını bilemedi, </span></p><p class="MsoPlainText1"><span class="calibre7"> 'Yusuf kendisini terk ettiğinde Imre Teyzeni de intihara teşebbüs etmişti,' deyiverdi. </span></p><p class="MsoPlainText1"><span class="calibre7"> Benden medet umduğunu, aşkı savunmamı beklediğini biliyordum. Ama yapamadım. Benim hikâyem bana göre o kadar karmaşık ve uzun, onlar öyle gençtiler ki, neresinden başlayacağımı bile bilemiyordum. Sarp, sükutumu ikrar saymaya gecikmedi. </span></p><p class="MsoPlainText1"><span class="calibre7"> 'Aşk ölünce şaşırıp kalan, tüm yeteneklerini yitiren birinin sağlıklı olduğu söylenemez,' dedi, bana döndü, 'Siz, 'akıl sağlığım yerinde' diyebiliyor musunuz?' </span></p><p class="MsoPlainText1"><span class="calibre7"> Saçaklı bir psikoterapiste sorulacak soru değildi, 'Derece meselesi,' demek zorunda kaldım. Böylece, Devrim'i ortada bırakmış oluyordum. Ancak, itiraf etmeliyim ki, Saçaklı düşüncemi aileme taşımama neden olan, öncelikle Toprak'ın durumuydu, Devrim'inki değil. </span></p><p class="MsoPlainText1"><span class="calibre7"> Düşünebiliyor musunuz, ben, 'Cenabı Allah Isra Suresinde 'Zinaya yaklaşmayın, zira o bir hayasızlıktır ve çok kötü bir yoldur' buyurmuştur,' diyen Toprak'ı, Karadeniz'e götürmüş, Anadolu Feneri'nin dibindeki kayalara oturtmuş, ufuklara işaret edip, 'Oğlum, dünya ve insanlara Buda gibi de yaklaşabilirsin Aristo gibi de,' diyerek, günahın saçaklı bir kavram olduğunu anlatmaya çalışmıştım! Aklım sıra eğitiyordum yeğenimi. Böyle yaparak yeni bir kriz noktası yarattığımın, kaosa giden yolu hızlandırdığımın farkında bile değildim! Ben adriştalardan, nek-rofiliyadan bahsederken, Toprak, içinden zinaya dair ayeti kerimeyi sıralıyordu, 'Onlar ki Allah ile beraber başka bir tanrıya yalvarmazlar, Allah 'in haram kıldığı cang, haksız yere kıymazlar ve zina etmezler.' Hadisin geleceğini söylediği üç deccaldan biri gibi görmüş olmalı beni. </span></p><p class="MsoPlainText1"><span class="calibre7"> Deccal, Sayın Yargıç, 'Ahir zamanda gelecek ve Risaleti Ahmediyye'yi inkâr edip, Islâmiyeti yıkmaya çalışacak, çok kötü-lüklü ve mutlak küfür yolunda olan dehşetli bir kâfir' olarak tarif edilir, dünyayı fesada vereceği yani toplumsal anarşiye yani kaosa yol açacağı söylenirdi. Ben zinayı saçaklı bir kavrama indirgeyerek, günahların en büyüğünü, kâfirlik günahını işlemiş oluyordum, îslâm hukukuna göre bu had cezası almamı gerektirirdi. Allah hakkına yönelik olduklarından had cezalarının yerine getirilmeleri ibadet ve cihat nitelikli eylemler sayılırdı. Allah'ın kullarına rahmeti anlamındaydı. Had cezalarını devlet başkanları, bu durumda Salih Hoca, uygulamak durumundaydı ve suç kâfirlik olunca Toprak'ın hocasına yardımcı olması, ümmeti benim gibi bozgunculardan korumak için çarpışması gerekti. Sadece Osman Amca'yı değil, beni temizlemesi de bir cihattı. </span></p><p class="MsoPlainText1"><span class="calibre7"> Buna rağmen ben kurtuldum, çünkü afazi işledi. Kullandığım kelimelerin, Toprak'ta karşılığı yoktu. Beni, 'Konuşuyor işte!' diye geçiştirdi. Kaldı ki, Allah'a inanmazlık etmediğim için Müslümanları doğrudan tehdit etmiyordum. Hâl böyle olunca asgari müştereğimize dayanarak ve zamanın anti-ideoloji ideolojisinin dayattığı hoşgörünün gereği olarak, beni kayırdı, itiraf etmeliyim ki, ılımlı davranışında korkunun da rolü vardı. Benim haklı olabileceğime dair saklı korku. Son tahlilde Islâmiyete ilişkin bilgisi kulaktan dolmaydı, uğruna can alıp can verdiği davasının bir ucundan diğerine tökezlemeden, çukurlara, tuzaklara düşmeden yürümesi mümkün değildi. Mürşidine sımsıkı yapışması da bundandı. Kendisinin bilmediğini onun bildiğini umması, yaşamsal bir gereklilikti. </span></p><p class="MsoPlainText1"><span class="calibre7"> Polise, savcıya gitmeliydik. Ama yapmadık. Osman Amca'yı korumak için hiçbir girişimde bulunmadık. Çünkü, Toprak'ın tehditlerini 'Konuşuyor işte!' diye ciddiye almadık, çünkü Toprak, dizimdi, bizden birisi bizden olmayan birisine, polise, verilemezdi. Sonunda olan oldu.” </span></p><p class="MsoPlainText1"><span class="calibre7"> “îçten içe Osman Amca'nın bir biçimde cezalandırılmasını istemiş de olabiliriz,” diye ekledi, Imre Kadızade, “Parasını MMZ'den kurtardıktan sonra çok ihtiyacı olan Bekir'e vermek yerine, onunla Zozulya'ya ev açtı çünkü. Çengelköy sırtlarında bir ev kiraladı, kadını oraya kapattı. Ömer'in evine yerleşen Hatice Yenge, aylarca kocasından haber alamadı. Bekir, parayı alamamaktan duyduğu düşkırıklığı ve öfkeden titreyerek kapısına gitti, kovuldu. Olayı duyan Ahmet, izin aldı, Almanya'dan geldi. Yalvar yakar oldu, o da kovuldu. En sonunda da Ömer'e, 'Çekil oğul yolumdan!' diye silâh çekti. </span></p><p class="MsoPlainText1"><span class="calibre7"> Kafayı yedi, bunadı, delirdi hükümlerinin arasında benim dikkatimi çeken Osman'ın Toprak'ı delirten o sözü oldu, </span></p><p class="MsoPlainText1"><span class="calibre7"> 'Nenene sor bakalım, hiç benim sikimi öpmüş mü? Nenen beni hiç saymadı ama, Nataşa beni seviyor!'“ </span></p><p class="MsoPlainText1"><span class="calibre7"> Bugün buradan baktığımda apaçık görüyorum ki, Osman Amca'nın bu sözleri, 'öpülen sik,' 'erkeğini sayma eylemi,' 'seviyor olma,' formatlarım afaziye, kurban vermişliğimizin ispatıdır. Bu formatlan dillendirmiş olması, bize Osman Amca'nın serencamını açıklamaya o zaman da yetmemişti.” </span></p><p class="MsoPlainText1"><span class="calibre7"> SALİHUN DEVLETi İLK KAN l </span></p><p class="MsoPlainText1"><span class="calibre7"> “Ben orada değildim,” dedi Talip Kadızade, “Holo-formerın yeniden yapılandıracağı sahnelerin eğitimli tahmin üzerine kurulduğuna dikkatinizi çekerim. Anlatılanları birleştirmiş, öyle olmuş olması gerektiğini düşünmüştüm.” </span></p><p class="MsoPlainText1"><span class="calibre7"> Yargıç Levin'in kürsüsünün önünde beliren dağınık yataktaydılar. Uçitelnitsa'nın tombul bedeninin kıvrımları, Osman Amca'nın suyu çekilmiş teninin yanında pırıl pırıldı. Yaşlı adamın sarılışındaki açlığa benzer telâş, Kışlık Dersaneyi dolduran kalabalığı beklenmedik bir biçimde duygulandırdı, başlarını önlerine eğdiler. </span></p><p class="MsoPlainText1"><span class="calibre7"> Toprak'ın o odaya nasıl girdiği belli olmadı. Osman Amca'nın ağız dolusu küfürü ile sarsılan izleyiciler, delikanlının yatağın ayakucunda kolsuz anorağı ve beyzbol şapkasından oluşan sokak giysileriyle dikildiğini gördüler. Natalia Vaientina yorganı üzerine çekip örtünmeye çalışırken, Osman Amca ayağa fırladı. Delikanlı, gözleri dedesinin ereksiyon halindeki organına dikili taş kesilmişken, yaşlı adam, şiltenin altında sakladığı silâhına el attı ve buldu. Toprak'ı kurşunun namluya sürülürken çıkardığı ses kendisine getirdi, izleyiciler, kollarım iki yanına açıp, kendi çevresinde hışımla döndüğünü, sol ayağının topuğunu dedesinin silâhı tutan elinin bileğine yapıştırdığını gördüler. Silâhı elinden fırlayan yaşlı adam, dengesini kaybetti, geriye, Zozul-ya'nın tuvalet masasına doğru düşerken başını tahtanın sivri kenarına çarptı, hareketsiz yığıldı, kaldı. Zamanın durduğu birkaç saniyeden sonra Zozulya yorganı tepti, memeleri karnına çarparak ve çığlık çığlığa âşığının üzerine kapandı. Osman Amca'nın fersiz gözleri kadına son bir bakış yöneltti, başı çelimsiz göğüs kafesinin üstüne düştü. Kadın, canhıraş bir halde hayata döndürmek gayretiyle Osman Amca'nın bedenini öper koklarken, Toprak kusmaya başladı. </span></p><p class="MsoPlainText1"><span class="calibre7"> “Süt, meni, kan,” diye mırıldandı Kadızade, “Yaşamın üç suyu. Birbirine karışmış olmalı. Natalia Valentina'nın bana anlattığına göre çocuk altını da ıslatmış olduğunu fark edince kaçmış. Sonradan basında çıktığı gibi soğukkanlılıkla öldürüp kaçma diye bir olay yok.” </span></p><p class="MsoPlainText1"><span class="calibre7"> Salihun Camiası'nın ilk kurtarılmış bölgesi Sakarya Neh-ri'nin güneyinde, Sündikenler üzerinde, Hekimdağ mevkiindey-di. Söğüt'ü başkent ilân etmeleri, Salihun Devleti'nin kurulmasından sonradır. Toprak'ı Hekimdağ'a götüren Manikürcü Münevver'in Levent. Dedesinin Çengelköy'deki evinden Maltepe'ye geçen Toprak, Levent'i buldu. Dedesini öldürmüş olabileceğini söyledi, TC yasalarını tanımaması hasebiyle şeriat mahkemesinde yargılanmak üzere yardımını istedi. </span></p><p class="MsoPlainText1"><span class="calibre7"> “Ama islâm şeriatında ana veya babasından birini veya dedesini veya ninesini katleden birisi kısasen katlonulur!” dedi sapsarı kesilen Levent. </span></p><p class="MsoPlainText1"><span class="calibre7"> Toprak, titriyordu, buna karşın başını dik tutmayı başardı, “Şeriatın kestiği parmak acımaz. Önemli olan Türk polisinin eline düşmemek.” </span></p><p class="MsoPlainText1"><span class="calibre7"> Cep telefonundan buldukları Salih Hoca, Toprak'ın 'felâketinin ve sonuçlarının hayırlı bir eğitim sürecine tahvil olunabileceğini idrak etti,' gelmelerini istedi. Havanın kararmasını beklediler, Pendik'e geçtiler. </span></p><p class="MsoPlainText1"><span class="calibre7"> Salihun Komandoları'nın hücre evi, çarşı meydanına açılan sokaklardan birinde, yirmi dört saat açık işkembe salonunun arkasındaydı. Ustanın tezgâhının gerisindeki dolap kapağı boyutlarındaki kapıdan girilen büyükçe oda yıkık bir hamamın soğukluğuydu. Gündüz tepedeki mazgallardan, gece dükkândan kaçak çekilen elektrikle aydınlanırdı. Şeriat mahkemesi tatbikatı yapılacağını bilen Salihun Komandoları, usulüne uygun şekilde birlikte oturmuşlardı. Levent, onların arasındaki yerini alırken Toprak, az açığa geçti. Biraz sonra da Salih Hoca geldi, ayağa kalkan gençleri selâmladı, halife postuna oturdu. </span></p><p class="MsoPlainText1"><span class="calibre7"> “Bismillahirahmanirrahim. Verdiği bunca nimetlere ve beni muvaffak kıldığı amellere karşı yüce Allah'a hamd ve bütün âlemlere rahmet olarak gönderilen ümmi peygamber Hazreti Peygamber Mustafa sallallahu aleyhi veselleme salatü selâm ediyorum. O hayır işleyen kimselere güzel mükâfatlan müjdeleyen, kötülük edenlere cezaya uğrayacakları yolunda uyanda bulunan bir peygamberdi. Onun aline ve şeriatın birer yıldızlan olup ondan sonra Şeriatın nurlu yolunun hidayet önderleri olan şerefli ashabına da salatü selâm olsun.” </span></p><p class="MsoPlainText1"><span class="calibre7"> “Amin!” </span></p><p class="MsoPlainText1"><span class="calibre7"> “Şerefli ashabının Resulullah sallallahu aleyhi vesellemden naklettikleri ve onun nurlu yolunu izledikleri hususlarda bütün müminlerin sahabelere tabi olmak ve uymak boyunlarının borcudur.” </span></p><p class="MsoPlainText1"><span class="calibre7"> “Amin!” </span></p><p class="MsoPlainText1"><span class="calibre7"> “imam Nesai'nin Hazreti Ömer bin el Hattab'dan rivayet ettiğine, îbn Mace'nin kitabına aldığına göre, Resulullah, sallallahu aleyhi vesellem, 'Bir baba evlâdı yüzünden katledilemez' buyurmuştur. Evlâdın babasının mülkü olması nedeniyle, babanın evlâdını öldürme durumunda kendine ait bir mülkü ortadan kaldırmış demektir. Mülkiyet kısasa mani olduğundan, bir babanın evlâdı yüzünden kısas edilemeyeceği hükmü nass ile sabittir. Dedenin torununu öldürmesi halinde kısas edilemeyeceği sonucuna ise kıyas yoluyla vanlmıştır.” </span></p><p class="MsoPlainText1"><span class="calibre7"> Bundan sonrasını söylenmekte zorlanıyormuş gibi genzini temizledi, </span></p><p class="MsoPlainText1"><span class="calibre7"> “Ancak, füruunun yani çocuğun ve torunun, yaptıkları saldırının, usulden yani babadan ve dededen gelen saldın ile aynı nitelikte olmadığı kabul edilmektedir, islâm uleması kısas hükmünün ana veya babasından birini veya dedesini veya ninesini, katleden birisine tam uygulanacağına dair görüş birliği içindedirler. </span></p><p class="MsoPlainText1"><span class="calibre7"> Sanığın lehine söz almak isteyen var mı, arkadaşlar?” </span></p><p class="MsoPlainText1"><span class="calibre7"> Levent, elini kaldırdı, Salihun Halifesi, başını konuşmasına izin verdiğini belirtecek biçimde salladı. Delikanlı sözlerine şeriatın insanlarda gerçekleştirmek istediği amaçlan hatırlatarak başladı, </span></p><p class="MsoPlainText1"><span class="calibre7"> “Beş amaç vardır, bunlar, insanların dinlerini, canlarını, akıllarını, nesillerini ve mallarını korumak ve muhafaza altına almaktır. Bu sebeple, kâfirlik, adam öldürmek, zina etmek, hırsızlık yapmak, içki içmek haram kılınmıştır. Bu suçlardan birini işleyen Allah hakkını çiğnemiş olur. Allah hakkını çiğnemenin cezası bizzat Yüce Allah tarafından belirlenmiştir. </span></p><p class="MsoPlainText1"><span class="calibre7"> Kur'an, adam öldürme fiilini zina fiili ile birlikte anarak yasaklar. Yüce Allah, Furkan suresinde müminlerin niteliklerini sıralarken, 'Onlar ki Allah ile beraber başka bir tanrıya yalvar-mazlar. Allah 'ın haram kıldığı cana haksız yere kıymazlar ve zina etmezler,' buyurmaktadır. En'am suresinde, 'Kötülüklerin açığına da gizlisine de yanaşmayın ve Allah'ın yasakladığı cana haksız yere kıymayın,' buyururken, Isra suresinde 'Zinaya yaklaşmayın, zira o bir hayasızlıktır ve çok kötü bir yoldur. Haklı bir sebep olmadıkça Allah 'in muhterem kıldığı cana kıymayın,' denmiştir. Adam öldürme suçunda bir kişiyi öldürme söz konusudur. Zina suçu ise şerefli bir hayatı arzulayan birçok nefsi öldürme ve onlara tecavüz etme mahiyetindedir. Toprak gönülda-şımızın dedesi Osman haddi zina işlemekteydi. Hazreti Ömer, 'Gerek erkek gerek kadın, yaşlı kimseler zina ettikleri zaman onları Allah'tan bir ibret olmak üzere mutlaka recmediniz. Allah azizdir ve hâkimdir,' buyurmuştur. Sonra, Osman Dede, evlilik nimetini tatmış, evlilik nedeniyle ehlileşmiş bir kimsedir. Zifafı yaşamıştır, muhsandır. Şeriat hukukunda evli olmayan kımsele1 rin cezası sopa şeklindeyken, evliler recm olunur. Osman Dede, zina cürmünü üç oğlunun ve torununun ikazlarına rağmen alenen sürdürmüştür. Sadece bu tekerrür dahi cezasının recmedil-mek olduğunun kanıtıdır. Üçüncüsü, islâm açıktan açığa işlenmiş suçları, bir değil iki suç kabul etmiştir. Birincisi işleme, ikincisi işlediği suçu açığa vurma suçu. Resulullah, sallallahu aleyhi vesellem, 'Ey insanlar! Bu kötü şeylerden birini her kim işler de gizlerse o Allah 'in örtüsü, gizlemesi altındadır. Her kim de bunu açığa vurursa kendisine seri ceza ne ise uygulayınız,' buyurmuştur. Osman Dede, kapısını kapatmadan zina suçu işlemiş ve devam etmiştir. Suç perdesini abartarak ve büyüterek açmak gençlerimizi suça itmek mânâsına gelir. Oysa Salihun Komandoları olarak bizler islâm nassları uyarınca, ruhi bakımdan uygun, faziletli bir kamuoyu oluşturmak için savaşmaktayız. </span></p><p class="MsoPlainText1"><span class="calibre7"> Ahlâki çöküntünün hâkim olduğu bir ümmetin asla gücü ve kuvveti olamaz, içerisinde emniyet, selâmet ve huzur bulunamaz. Bundan da öte, böyle bir ümmetin düşmanlarla çarpışmaya imkânı yoktur. Bir toplum ancak her türlü bozgunculuktan uzaksa düşmanlarla çarpışabilir, insanları hakka çağırmak ve düşmanları kovmak için kılıcını kuşanan kimse nasıl mücahid oluyorsa, ümmet içindeki şer unsurları savmak ve şeriat kılıcım çekerek Yüce Allanın ahkâmı ile oynamak suretiyle yeryüzünde fesada koşan kimseleri engellemek ve onlardan gelen düşmanlıkları savuşturmak da cihattır. </span></p><p class="MsoPlainText1"><span class="calibre7"> Had cezalarını yerine getirmesi ibadet ve cihat nitelikli bir fiildir. Yüce Allah'ın dininin söz konusu olduğu durumlarda mümin, kesinlikle birilerinden korku duyup bu cezayı bir yana bırakamaz. Had cezalarını yerine getirmek, Yüce Allah'ın kullarına bir rahmeti demektir. Böyle gibi durumlarda siz Halifemize yardımcı olmak gerekir. Düşmanların verecek oldukları zararları önlemek ve milleti onlardan korumak için savaş meydanlarında çarpışmak nasıl cihat ise yine ümmeti bozguncu unsurlardan temizlemek de bir cihattır. </span></p><p class="MsoPlainText1"><span class="calibre7"> Yüce Allah ayeti kerimede “Andolsun ki biz elçilerimizi apaçık delillerle gönderdik ve insanların kist'ı, adaleti, ayakta tutmaları için beraberlerinde de kitabı ve mizanı indirdik. Bir de kendisine hem çetin bir sertlik ve insanlar için menfaatler bulunan demiri indirdik,” buyurmaktadır. Salihun Komandoları'nın demiri, bugün için full-contactı hakkıyla gerçekleştirmek için bedenlerine Yüce Allah'ın bir lütfü olarak yerleşik güçleridir. Yarın, beden gücünün yerini inşallah kurşunlar alacaktır. Yüce Allah ayeti kerimede adaletin yanında demirden de söz etmektedir. Bunun nedeni, gerçek adaletin sağlanması ve sürekli olarak sabit ve değişmez bir biçimde var olması için, adaletin yanı başında onu sertliği ile koruyacak demirin olması gerektiğine işaret etmektedir. Çünkü had cezası uygulanırken şiddetli olur. </span></p><p class="MsoPlainText1"><span class="calibre7"> Toprak arkadaşımızın hareketi nizamı âlemin bekâsını sağlamaya yöneliktir. Çünkü, Yüce Allah, Bakara suresinde, “Eğer Allah insanların bir kısmını diğer bir kısmı ile önleyip savma-saydı yeryüzü mutlaka fesada uğrardı. Bozulurdu. Fakat Allah âlemlere karşı büyük ihsan sahibidir,” buyurmuştur. Hacc suresinde, 'Allah insanların bir kısmım diğer bir kısmı ile önleyip savmasaydı içlerinde Allahın adı çok anılan manastırlar, kiliseler, havralar ve mescitler mutlaka yıkılıp giderlerdi. Dinine yardım edenlere elbet Allah dayardım eder. Kuşkusuz Allah kuvvetlidir ve aziz olandır,' demektedir. Toprak arkadaşımız, Yüce Allah'ın kötülükleri savmakta kullandığı insanlardan birisidir. Dede katili değil, Allah'ın yolunda bir mücahittir.” </span></p><p class="MsoPlainText1"><span class="calibre7"> Salih Hoca, Levent konuşurken gözlerini kapatmıştı. Delikanlı, nefesi tükenmiş gibi aniden sustuğunda da açmadı. Bir sü. re öylece kaldı, </span></p><p class="MsoPlainText1"><span class="calibre7"> “Zina suçu bir yerde vuku bulduğu zaman o suçtan dolayı yeryüzü ve gökler tirtir titrer,” diye onayladı, “insanların nesillerini korumaya ilişkin maslahat, lezzet ve şehvetle eş anlamlı değildir. Tersine, heves ve şehvetler geçici oldukları için, insanın fikrinde bir sapma, ruhunda bir çalkantı meydana getirdikleri için hedefleri bakımından maslahatla aynı yerde bulunamazlar, insanlara şehvet hâkim olduğu zaman fesat meydana gelir. Allah hakkı, toplumla ilgili olan haktır. Maktul, bir Nataşa ile zina yapmakla Allah'ın hakkına saldırmıştır.” </span></p><p class="MsoPlainText1"><span class="calibre7"> Toprak'a döndü, “Bu Nataşa, hangi millettendir?” </span></p><p class="MsoPlainText1"><span class="calibre7"> “Rus,” dedi Toprak, “Rus milletindendir.” </span></p><p class="MsoPlainText1"><span class="calibre7"> “Kendisi muhsana mıdır?” </span></p><p class="MsoPlainText1"><span class="calibre7"> “Dul olduğunu duymuştum,” dedi Toprak. “Öyleyse muhsanadır. Fıkıh bilginleri recm cezasını hak eden muhsana kavramını meşru bir evlilik yapan ve bu evliliği sonucu kocasıyla zifafa giren kimse olarak tarif ederler. Kişinin evlilik hayatının son bulmuş olması ya da olmaması fark etmez. Onlar meseleyi şöyle değerlendirirler: Bekâr kimse henüz evlilik nimetini tatmamış, elde etmemiş kimsedir ama evlilik nimetini tatmış olan muhsananın cezası ağır olacaktır. Hadisi şerifte, 'seyyib seyyib ile yani evlilik geçirmiş kimse, evlilik geçirmiş birisiyle zina ederse, yüz sopa ve recm cezası uygulanır,' denmektedir. Nitekim Hazreti Ali, radıyallahu anh, zina eden bir kadın hakkında aynı uygulamayı yapmış, kadına yüz sopa vurmuş sonra da recm cezası uygulamıştır. Bunun ardından da, 'Yüz sopa cezası Kitabın hükmüne göre recm ise Resuluilah'ın sünnetine binaen uygulanmıştır,' demiştir. Şu halde, Madam Nataşa'nın da cezalandırılması gerekmektedir. Bu hususta söz almak isteyen var mı?” </span></p><p class="MsoPlainText1"><span class="calibre7"> Levent, “Uygundur,” diye mırıldanırken, gerilerden bir parmak kalktı. Kara sakalı saçına Karışmış, hırpani bir gençti. Kelimeleri teker teker söylemeye gayret etmesine rağmen, ağır Alman aksanı anlaşılmasını zorlaştınyordu. </span></p><p class="MsoPlainText1"><span class="calibre7"> “Benim anladığım kadar, başından evlilik geçmiş fakat boşanmış olan kadının muhsan sayılacağını ifade eden açık bir nass bulamıyoruz Kitap'ta,” dedi, “Menar tefsirinde, muhsan kadm demek, kendisini koruyan bir erkeği olan kadın demektir. Yolcular gibi. Yolculuğa çıkanlar'gerı döndüklerinde kendilerine artık yolcu demiyoruz. Hastalar iyileştikleri zaman onlara da artık hasta demiyoruz. Öyleyse daha önce evlilik yaşamış ama bitmiş bir kadın da muhsan değildir. Şu halde dul olan ve zina yapan kadınlara verilecek ceza, evli olan kadınlara verilecek ceza kadar olmamalıdır. Menar tefsirinde, bunlara bakirelerden daha hafif ve şiddet itibariyle ancak bakireler kadar ceza verilmelidir, yazmaktadır. Ben öyle okudum.” </span></p><p class="MsoPlainText1"><span class="calibre7"> “Hans Gönüldaş, haklıdır,” dedi Salih Hoca, “Menar tefsirinde böyle denilmektedir. Nitekim, evlilik dolayısıyla bakireliğini yitirmiş, sonra da kocasından ayrılmış olan kadında fıtratın şehvete iten gücü kuvvetlidir. Dolayısıyla, bu kadın mazur olmalı, mazuriyetine binaen kendisine verilecek ceza, zina cezalan içinde en hafifi olmalıdır. Bunu engelleyecek bir nass da yoktur. Çünkü, recm cezası bu gibi durumlarda uygulanır diye bir rivayet yoktur. Genel kural da nass olmadan had cezası uygulanamaz şeklindedir.” </span></p><p class="MsoPlainText1"><span class="calibre7"> “Bir mesele daha var,” diye ekledi Hans, “Hariciler ve Şia'nın bazı kollan ve bazı Mu'tezile bilginleri zina fiiline sopa cezasından başka ceza olmadığını söylüyorlar.” </span></p><p class="MsoPlainText1"><span class="calibre7"> Salih Hoca, kesmesini ister gibi elini kaldırdı, “Ahad haberler her ne kadar amel etmeyi gerektiren haberler iseler de, bu haberlerle sabit olan hükümlerin üzerinde şüphe olmayan kesin bir delil ile sabit olan hükümler olarak kabul edilmeleri mümkün değildir. Hanefi bilginleri sözünü ettiğin ahad haberlerin içinde meşhur olanlan bile almamışlardır.” Genç adam “Affedersiniz,” diye mırıldanıp, otururken, “islâm fıkhını recm cezasına yer verdi diye ayıplayan kimselerin bu cezanın Tevrat'ta da yer aldığını bilmeleri gerekir,” azarladı. </span></p><p class="MsoPlainText1"><span class="calibre7"> “Ahdi Kadim'deki hükümde recm cezası vaciptir, Ahdi Cedide'de, yani incil'de de aykın bir hüküm olmadığına göre, recm cezası Hıristiyanlar için de geçerli bir hükümdür. Bugün Hıristiyanların ve Yahudilerin bu recm hükmünü uygulamıyor olmaları, onların nezdinde recm cezasının delil olmasını ve uygulanması vacip bir hüküm olduğunu ortadan kaldırmaz. Recm Jıük münün Batı'da uygulanmıyor olması aydınlanma çağının sonucudur,” diye sürdürdü, nispeten daha yumuşak, gönül alıç» bir sesle, </span></p><p class="MsoPlainText1"><span class="calibre7"> “Mesela, Madam Nataşa Rus milletindendir. Bazı kimselerin, 'islâm diyarında oturan yabancılar kendi devletlerinin kanunlarına göre ve kendi hâkimlerinin hükmü ile cezalandırılırlar' biçimdeki anlayışları dalaletlerinin sonucudur. Halbuki, 'islâm bölgesinde oturan bir kişi isterse belli bir süre oturmak için ticaret amacıyla gelsin, suç işlerse islâm devleti vatandaşı gibi ceza görür.' Bunun aksi fikirler, Batı emperyalizminin gaflet ve dalalet içinde olan işbirlikçi yöneticilere taktığı bir boyunduruktur. Salihun Camiası sömürü ve emperyalizmin aldatmacalarının farkındadır. Boynumuza takılmak istenen esaret zincirini Allah'ın yardımıyla kıracağız, inşallah!” </span></p><p class="MsoPlainText1"><span class="calibre7"> Hans, iki elini yakarır gibi açtı, “inşallah!” </span></p><p class="MsoPlainText1"><span class="calibre7"> “Sonunda, Nur ayetinin 'zina eden kadın ve zina eden erkekten her birine yüz sopa vurun.' hükmü ile Nisa'nın savaş esiri cariyelere ilişkin 'evlendikten sonra fuhuş yapacak olurlarsa hür kadınlar üzerindeki cezanın yarısını' uygulayan hükümleri birleştirildi, Natalia Valentina'ya elli kırbaç vurulmasına karar verildi,” dedi Talip Imre Kadızade. </span></p><p class="MsoPlainText1"><span class="calibre7"> “O anda üzerinde oldukları toprakların, yani Pendik'in, islâm diyarı olup olmadığı meselesinde mutabakat tamdı: 'TC islâm Devleti değildi!'TC hükümetlerinin getirdikleri cezalar, batılı ve doğulu insanların örf ve âdetlerinden alınma olup, Allah'ın öngördüğü ilâhi cezalardan ayrılırdı. TC hükümetleri bir kanunu koyarken tıpkı islâm öncesi hükümetlerinin yaptıkları gibi bizzat kendi hükümetlerini korumaya yarayan kanunlar koyarlar, bazen de kendi kavimlerinin yararını veya savaşlarına hazır olabilecek şeyleri gözetirlerdi. TC hükümetinin iradesi kanunun ta kendisi sayıldığından, hükümetler kendilerine ve devletlerine kutsallık vehmederler, dokunulmazlık zırhı ile kuşanmayı hak bilirlerdi. Oysa elbette ki Allah'ın şeriatı, bu insanların örflerine, hayır ve şer kabul ettikleri şeylere değil, tersine, katıksız gerçek ne ise ona yönelirdi. Ezcümle, Natalia Valentina'nın zina cezasını çekmek üzere, deniz yoluyla Gemlik'e oradan karayoluyla Hekimdağ Kurtarılmış islâm Bölgesi'ne getirilmesine karar verilmesi, sadece kırbaç cezasının istanbul'da uygulanmasının zorluğu gibi pratik nedenlerle değil, şeriat gereğiydi. </span></p><p class="MsoPlainText1"><span class="calibre7"> Toprak'a gelince, Salih Hoca, Toprak'ın, Çengelköy'deki eve, dedesini 'Allah'ın hakkını çiğnememesi amacıyla uyarmak' için gittiğine ikna oldu. Ibn Kudame'nin, 'Muhsan olup da zina eden kimsenin kanı mubahtır, öldürülmesi kesinlik kazanmıştır, onun için harbi yani islâm 'a karşı savaşan düşman gibi olmuştur,' sözünü Osman Amca delikanlıya silâh çekmiş olmasıyla doğruladı. Toprak'ın yaşlı adamın silâhı tutan bileğine vurmak zorunda kalmış olmasını delikanlının kendisini koruma zorunluluğuna verdi. Osman Amca'nın full-contact sonucu değil, başını masanın köşesine vurmak suretiyle ölmüş olmasını Toprak'ın dedesinin canına kast etmemiş, onun ölümüne yanlışlıkla neden olmuş olduğu şeklinde yorumladı. Şu halde, meseleye, zina suçuna son vermek gayesi ile öldürmek veya nefis müdafaası olarak öldürmek -Bakara suresinde Yüce Allah^'Kim size saldırırsa siz de ona misilleme olacak kadar saldırın,' buyurmuştu. Toprak, Yüce Allah'ın emrini yerine getirmekteydi- veya kaza sonucu olarak da bakılsa kısas şartlarının tutmadığı açıktı. Hepsi bir yana, Toprak, henüz on beş yaşını bitirmemişti, mümeyyiz değildi. Mümeyyiz olmayan, yani iyiyi kötüyü fark edemeyen, çocuğun cezai sorumluluğu yoktu, ancak 'ceza olarak değil de terbiye edilmek için ta 'zir cezasıyla cezalandırılır'di. Böylece Toprak, tövbe cezasına çarptırıldı, 'peş peşe iki ay oruçla kurtardı. </span></p><p class="MsoPlainText1"><span class="calibre7"> Osman Kuran'ın vefatıyla ortaya çıkan mirastan kendisine düşeni talep etme hakkı doğdu. </span></p><p class="MsoPlainText1"><span class="calibre7"> 'Çocukluk af ihtimali olan her türlü haktan affa sebeptir,' dedi Salih Hoca, 'Çocuk bir yakınını öldürdü diye onun mirasından mahrum olmaz hatta bir çocuk mirasçısını taammüden veya yanlışlıkla öldürse bile yine de onun mirasını hak eder.'“ </span></p><p class="MsoPlainText1"><span class="calibre7"> “Bu son hüküm yaraya tuz bastı,” diye anlattı tmre Kadıza-de, “Toprak, dedesinin mirasından pay talep etti çünkü. Oysa, başta Bekir, amca çocuklarımın ve eşlerinin hemen hepsinin Osman Amca'dan kalanlarla yapacaklarına dair hayalleri vardı. Daha da önemlisi, böylesi bir arsızlığa akıl erdiremediler.” </span></p><p class="MsoPlainText1"><span class="calibre7"> “Afazi,” diye araya girdi Deli General, “Sayın Yargıç, şeriat kelimesi bütün telmih ve tasavvurları birlikte düşmüştü. Böyle olunca, Toprak'ın çarptırıldığı cezadan yola çıkıp meselâ, 'şeriat arsızlıktır' demek pekâlâ da mümkün olabiliyordu.” </span></p><p class="MsoPlainText1"><span class="calibre7"> “Daha kötüsü oldu,” diye ekledi müvekkili, “Toprak'ın ceza niyetine iki ay oruç gibi, hemen her genç kadının uyguladığı bir zayıflama rejimine mahkûm edilmesi insanları önce güldürdü, sonra da şeriat ve eşkıyalık kelimelerinin bir arada kullanmalarına neden oldu. Osman Amca'ya yaptığına karşın hiçbirimiz Toprak'ı demir parmaklıklar arkasında görmeğe istekli değildik. Hatta polisin eline düşmemesi için Salihun'un kurtarılmış bölgesine kaçırılması ile ferahladık bile. Buna karşın, Toprak'ı ve onu koruyan Salihun Camiası zihinlerimizde uzak durulması gereken çağdışı bir şedidül efkâr ve vahşetperver güruh olarak yer etti. Sonraları Salihun Devleti'nin diğer Anadolu Devletçikleri tarafından tecrit edilmiş olmasının altında yatan da bu duygudur.” </span></p><p class="MsoPlainText1"><span class="calibre7"> “Ekim'in Hıristiyan olmasının da!” diye hatırlattı Deli General. </span></p><p class="MsoPlainText1"><span class="calibre7"> “Belirleyici rolü olduğu muhakkak,” diye cevap verdi, Kadı-zade, “Ama Hıristiyanlık daha önceleri bir özenti olarak başlamıştı. Evvela, filmler. Kilise evliliklerinin ihtişamına bayılmıştık. Sonra Fergie'nin, Diana'nın düğünleri, Monaco Prensesi Caroline'in muhteşem gelinlikleri, çiçekler, müzik. Tarafların birbirlerine taktıkları yüzükler ve aşk sözcükleri. O kadar ki, papazların, 'iyi günde, kötü günde, ölüm sizi ayırıncaya kadar' formülü, Türk filmlerine kadar girdiydi. Belediye evlendirme memurları papazlar gibi konuşur olmuşlardı” </span></p><p class="MsoPlainText1"><span class="calibre7"> “Ekolalı,” dedi Deli General, “Taklit ve tekrar!” </span></p><p class="MsoPlainText1"><span class="calibre7"> “Evet. Sonra Beyoğlu'ndaki St. Antoine Kilisesi. Christmas, Paskalya ilâhileri Medeni Hıristiyanlığa karşı vahşetperver Salihun. Yaşamayı okumaya, öğrenmeye tercih etmek alışkanlığı burada da karşımıza çıktı. Hıristiyanlığı bilseydik ondan islâm şeriatından kaçtığımız gibi kaçardık, bundan eminim. Ama bilmiyorduk. Bilecek donanımımız da yoktu. Sonra, Aziz'leri anma günleri hoştu. Sevgililer Günü, Cadılar Bayramı. </span></p><p class="MsoPlainText1"><span class="calibre7"> Ekim'ın Kilise'ye takılmasının başlıca nedeni de bizden, hepimizden bıkmış olmasıdır. 'Siyaset dinlemek istesem meclise, para konuşmak istersem bankere giderim,' demişti, 'Camiye değil!' </span></p><p class="MsoPlainText1"><span class="calibre7"> O da Allah'ı yerde istemiyordu. Dedesini öldürüp de, kollarını sallaya sallaya gezen birine arka çıkan Allah düşüncesi, ona güven vermiyordu. Toprak'ın içki, daha sonra da eroin alan Dev-rim'i öldürmesinin/öldürtmesinin de an meselesi olduğundan kuşkulanıyordu. Allah adına sokağa atılan yavru köpeklerin düşüncesine dayanamıyordu. Kısas düşüncesini ilkel buluyor, tok,at yediğinde öteki yanağını çeviren Hazreti isa'yı Yaradan'a daha çok yakıştırıyordu. Bir ara, evden kaçıp sörlerin yanına sığınmaktan bahsediyordu. Rahibe olacak, eski Türkiye'nin pisliklerinden kurtulacaktı. Bu olmadı ama Beyoğlu'nda rastladığı sahici bir Romen prensiyle sessiz sedasız evlendi, Kont Draku-la'nın memleketine yerleşti. At yetiştirmeye koyuldu. Amnesty International'ın Atik Valide Kampüsü'ne gelip benim vesayetimi üstleninceye kadar da görmemiştik kendisini. Bugün burada olmamı ona borçluyum.” l </span></p><p class="MsoPlainText1"><span class="calibre7"> (Evvel Zamanın, Alınyazısı Özgürlüğün içinde) </span></p><p class="MsoPlainText1"><span class="calibre7"> SONLU SONSUZLUK l </span></p><p class="MsoPlainText1"><span class="calibre7"> “Yalaaan! Dünyada ölümden başkası yalan!” </span></p><p class="MsoPlainText1"><span class="calibre7"> “Sahi'nin tersi 'yalan,' yani, 'kurmaca.' Saçaklı bana sorarsanız, 'ölüm' de yalandı, ama o gün Çengelköy'e, Natalia Valenti-na'yı yoklamaya giderken Issız'ın bereketini düşünüyordum. Körkuyu çatlamış, içinden onlarca yeni dünya, onlarca yeni kurmaca fışkırmıştı. Sonuncusu ve belki de aramızda en trajik olanı da Uçitelnitsa Natalia Valentina'nınki. Genç kadını Minsk'de-ki kreşte, bebelere Lenin nişanları dağıtırken görebiliyordum. Lenin nişanlan, yani 'son hakikat'a ulaşılrinşlığın belgeleri. Tepe sersemi olmuş olmalı diye düşünüyordum, onların Nasrettin Hocaları da yok ki, herkese hak dağıtsın! </span></p><p class="MsoPlainText1"><span class="calibre7"> Gariptir, Kurt Gödel'in ünlü teoremini de o gün o dolmuşta çözdüm. Kendi dağınıklığım da dahil olmak üzere çevremdeki karmaşanın beni ne denli mutsuz ettiğini düşünüyor, dünyanın daha basit, daha tekdüze olmasını arzuladığımı hissediyordum. 'Peki, hangisi doğru? Teninin âlemlerin küçüğü olduğunu savunan, baharda kabaran ırmakları şehvet patlaması ile özdeşleştiren Osman mı, cimayı insan yapımı kurallara sıkıştıran Toprak mı?' </span></p><p class="MsoPlainText1"><span class="calibre7"> Nasıl olduğunu hâlâ bilmiyorum, ama büyük matematikçinin başının da aynı sorunla dertte olduğunu görüve'rdim. Gödel, Eflatuncuydu. Mutlak doğrulardan oluşan bir dünyanın varlığına inanırdı. Ömrü, tüm doğrulan içeren bir matematik cümlesi, bir denklem, yazıp yazamayacağını, daha doğrusu, gelmiş geçmiş tüm'teoremlerin ispatlarını içeren bir matematiğin geliştirilip geliştirilemeyeceğini anlamaya çalışmakla geçti. Bütün bu uğraşın sonunda geldiği noktada, insandan doğan hiçbir matematikçinin nihai hakikatin icmalini yapamayacağını ve ifade edemeyeceğini gördü. </span></p><p class="MsoPlainText1"><span class="calibre7"> Gödel Teoremi, insan dilinde, Türkçe, ingilizce ya da Japonca, herhangi bir insan dilinde, anlatılanların nihai doğrunun 5adece bir parçasını açıkladığını kanıtlamıştı. Bu, matematiğin dilinde böyle olduğu gibi, Hıristiyanlığın, Yahudiliğin, Islâmiyetin dilinde de böyleydi. Allah 'in doksan dokuz ismi neden uzlaşmaz çelişkiler sergiler? Biz insanlar, hepimiz, bizlerden daha 'yüce' ya da daha 'derin' ve son tahlilde ifade edilemeyen bir gerçeğin bir parçası, bir yüzü, olduğumuzu içimize sindirmek zorundaydık. Bir yüzümüz cebbar, bir yüzümüz rahman. Bir yüzümüz ikili sistem, bir yüzümüz çokdeğişkenli. Yeni fizik de bu durumu kanıtlıyordu. </span></p><p class="MsoPlainText1"><span class="calibre7"> Fizikçiler, sadece sonlu ölçülerle, miktarı belli bir kütle, yoğunluk, yerçekimi ile hesap yapabiliyorlardı. Kâinatı anlatmakta kullandıkları genel görecelik teorisi, kâinatın başlangıcını, Big Bang'i, açıklamaya geldiğinde işe.yaramıyordu çünkü sonsuz sayıda olasılık ortaya çıkıyordu ve insan beyni sonsuzluğu hesaplıyamıyordu. insan beyni, bir şeyin hem kendisi hem de başkası olduğunu da algılayamıyordu. Kuantum teoreminde de, ne zaman ki olayların görünüşlerini değil, görünüşün altına yatanı, nihai gerçeğin kendisini tarif etmeye kalksalar burunlarının üzerine düşüyorlardı. Fizik, Mutlak'ın yolunda kırılıyor, fizikçiler de kısmi doğrularla çalışmayı içlerine sindirmek zorunda kalıyorlardı. </span></p><p class="MsoPlainText1"><span class="calibre7"> Çengelköy balıkçılarının, tuzlu badem sancılarının arasından geçerken, Gödel Teoremi'nin çağdaş felsefenin kalbinde attığını iliklerimde hissediyordum. Gödel Teoremi'nin insan zihninin doğasına, insan zihninin nihai gerçeğe ilişkin iddialarına getireceği açılımların neler olabileceğini hissedebiliyordum. Açılımların neler olabileceğini ve geleceğin düşünce/algılama dünyasındaki değişiklikleri! Dünyayı kısmi gerçekler manzumesi olarak algılıyor olmamız, bireysel hayatlarımızı yaşama biçimimizi, birbirimizle kurduğumuz ilişkilerin şeklini belirleyecekti. Kendimizin ve karşımızdakilerin davranışlarının gerekçelerini açıklayacak, değer yargılarımızı yaşa ve yaşat, sembiyosis doğrultusunda değiştirecekti! 2000'li yıllara umutla bakabileceğimi hissediyordum! </span></p><p class="MsoPlainText1"><span class="calibre7"> Modernizm, nihai hakikatin izinde olunabileceğine inandığı için 'ötekine tahakküm' eyleminin gerekçelerine hak verebilmiş, en azından sessiz kalabilmişti. Kurt Gödel'le, Heisenberg'le, Kosko ile ateşlenen devrim, nihai hakikatin insanı aştığı bilinci, Modernizmın tahakküm dizgesini aşacak, daha iyi bir özne-nes-ne, hatta, özne-özne ilişkisine dönüştürecekti. Yeşiller, 'ekolojik denge'den bahsediyorlardı. Onları anlıyordum ama benim için ekolojik dengenin bambaşka bir telmihi daha vardı: Doğu ile Batı, anacıl toplum ile babacıl toplum, varsıllarla yoksullar arasındaki denge. Yeşili kurtarmanın yolunun insanlar arası sosyo ekonomik denge ile mümkün olabileceğini, gerisinin değirmene su taşımaktan ibaret olduğunu düşünüyordum. </span></p><p class="MsoPlainText1"><span class="calibre7"> Postmodernizm'in 'ben'in dışındaki, 'öteki'ndeki, özneyi görecek olmasını Toprak'ın, Natalia Valentina'yı, Yusuf'un beni, benim Müjgân'ı görecek olmamız şeklinde yorumluyordum. Çemberi daha genişlettiğimde, Avrupa Birliği üyelerinin Türkiye'yi, Türkiye'nin Sudan'ı meselâ, görecek olması şeklinde yorumluyordum. Fransızlar ya da biz Türkler, Modernist dünya görüşümüzden kaynaklanan dışlamacı, kullanmacı tutumumuzun tersine, karşımızdakine kendimize ait bir özellik olan 'özne 'payesini verirken, kendi sıfatımızı öteki'ne atfetmek suretiyleo'nunla bütünleşecektik. Çünkü öteki'nin salt 'öteki' kaldığında anlaşılamaz, bilinemez, tanımlanamaz ve kendisiyle sahici ilişki kurulamaz olduğunu bilecektik. Sudanh-Ingiliz ya da Müslü-man-Hıristiyan ayırımı, öteki insanlara özne payesi verilmesiyle ortadan kalkacaktı. </span></p><p class="MsoPlainText1"><span class="calibre7"> Nerede atladım biliyor musunuz, Sayın Yargıç? Dilde atladım! </span></p><p class="MsoPlainText1"><span class="calibre7"> Gödel Teoremi bize insan dilinde, Türkçe, ingilizce ya da Japonca, herhangi bir insan dilinde, söylediklerimizin nihai doğrunun sadece bir parçasını ifade edeceğini kanıtlamıştı. Tamam. Bu, matematiğin dilinde böyle olduğu gibi, Hıristiyanlığın, Yahudiliğin, Islâmiyetin dilinde de böyleydi. Bu da tamam. Ne ki, biz eski Türkiyelilerin dili de yoktu! </span></p><p class="MsoPlainText1"><span class="calibre7"> Nihai doğrudur diye bir iddiamız kalmamıştı ki, kısmi doğruya razı olup olmamak gündemimize gelebilsin! ideolojimiz yoktu ki, doğruluğunu yanlışlığını göreceliliğini tartabilelim! Siz Batılılar, postmodernseniz, biz ultra-postmoderndik! Post-modernizm, bizim için bir anakronizmdi! Evvel zaman içinde! Mesnevi köhnememişken! Darülaceze'nin kapısında ayyıldız, altıköşeli yıldız, haç, iç içe parlarken. Erken öten horozun başını keserler derler, Mağduriyet bizim alınyazımızdı, ne denli özgür düşünceli olduğumuzun kanıtı ise Kadızade-Kuran Ailesi'nin fertlerinin -ki onlar zamane toplumun prototipleriydiler-yeni kurmacalar yaratmaktaki sonsuz selâhiyetleri! Sonlu sonsuzluk!” </span></p><p class="MsoPlainText1"><span class="calibre7"> “Gecekondudan bozma evde buldum onu. Emmioğullarım babalarının cenazesini almış gitmişler, Zozulya'ya arkalarından bakmak düşmüştü. Ağlamaktan gözleri şişmişti. Polislerden korkmuştu. Perişandı Kızıl Kraliçe! Parası olmadığını tahmin edebiliyordum, çünkü eli sıkıydı, ulufe dağıtacak birisi değildi rahmetli. Kadının Osman Amca ile kapandığı aylar zarfında bavul ticareti de aksamış olmalıydı. </span></p><p class="MsoPlainText1"><span class="calibre7"> Ne tuhaf! Natalia Valentina'ya bakarken, Yusuf Eralın'ı düşünüyordum, gözü gibi sakındığı sosyalist formatlarını, kılı kırk yaran teorisyenliğini, fahişelik yapan bir proleterin var olabileceğini asla kabul etmeyeceğini! Sonra Danvin'in türlerin üremç yöntemlerine dair düşüncelerini insan toplulukları üzerinde sınayan Kaliforniyalı antropolog Mildred Dickemann'ı. En yakın akrabaları maymunlar gibi, insanların da, en birinci yaşam amaçlan geride mümkün olduğunca çok sayıda çocuk bırakmakmış gibi davrandıklarını saptamıştı. Erkekler çokeşlilik peşindeyken, kadınların mevki sahibi paralı koca aramalarının nedeni buydu. 'Düzüşme bir alışveriştir,' diye karar vermişti, Dic-kemann, 'Erkeğin gücüne ve kaynaklarına karşın, kadının doğurganlığı.'Aile servetinin erkek çocuklarda toplanma nedeni de buydu. Zengin bir erkek çocuk, zengin bir kız çocuktan daha fazla torun bırakırdı. 'Çünkü, erkeğin birçok kadından çok sayıda çocuğu olabilir ama kadının doğurabileceği çocuk miktarı çok sayıda koca alsa da sınırlıdır.' Sonra Laura Betzig'in ünlü araştırması, 'Despotizm ve Seçici Üreme: Tarihe Danvinci Bakış.' Yüz dört bağımsız topluluğun incelenmesinden çıkan sonuç: Nihai amaç gücün kendisi değildir, nihai amaç gücün kolaylaştırdığı cinsel tatmin ve doğurganlıktır. Haremin büyüklüğü gücün büyüklüğü ile doğru orantılıdır. </span></p><p class="MsoPlainText1"><span class="calibre7"> Zozulya'nın burnunun ucundan damlayan gözyaşları demliği kılpayı sıyırırken -bana çay demlemeğe çalışıyordu- ben, kadının genlerini düşünüyordum. Kendisini kopyalamaya kurgulanmış genlerini. Taşıyıcı bedeni beslenmeye, sevişmeye, çocuk doğurmaya zorlayan genlerini. Onun ve Osman Amca'nın genlerini. Zavallı ihtiyar! Bekir, Ömer, Ahmet, sonra torunları ona yetmemişti anlaşılan. Sular gibi çağlamak, küskün tohumlan yeşertmek, bereketini saçmak istemişti. </span></p><p class="MsoPlainText1"><span class="calibre7"> Ani bir karardı. Zozulya'ya eşyalarını toplamasını, benimle gelmesini söyledim. Ne yapmaya karar verinceye kadar bende kalabilirdi. 'Bu kadına tek bir kırbaç dokundurorsam, ben de ne olayım!' Boynuma sarıldı, 'Şükran! Şükran!' Kendisine çeki düzen verdiğinde tam bir nataşaya benzemişti, kabartılmış saçlar, gözlerinin üstünde masmavi boyalar, siklamen ruj. Kapalı Çarşı işi ucuz bavuluna az sayıda eşyasını doldurdu, birlikte çıkarken antredeki boy aynasında kendimi gördüm. Pekâlâ da bir Nataşa pazarlayıcısı! Taksi şoförü sırıttı, Kapıcı Bayram tuhaf tuhaf baktı. Öznur, 'A yoksa yeğeniniz mi? Hoş geldiniz!' diye, Devrim niyetine, sarılıp öptü. Başta Hatice, aile kadınları küstü. Amcaoğullanm, kadına, 'Bize de iş çıkar mı?' diye baktıklarını, kendilerinden bile sakladılar. Dayım, beni büsbütün gözden çıkardı. Salih Hoca, Zozulya'yı kendilerine teslim olmaya ikna etmem gerektiğine dair mesaj gönderdi. </span></p><p class="MsoPlainText1"><span class="calibre7"> 'Psikoterapistler, romancılar ve diğer bağımsız kalemler gibidir, insanları çözümleme gayretleriniz günahkârlara cesaret vermekte, suçluları yüreklendirmektedir. Suçlunun tevbe etmemesini kolaylaştırmaktadır. Halbuki, tevbe kapısının açık olmasında çok büyük hayır ve iyilik, herkesi kuşatan bir yarar vardır. Suçluya tevbe olanağı tanıyacaksınız. Sevgili Peygamberimiz, 'Ben merhamet peygamberiyim, ben melhamet peygamberiyim' demiştir. Melhamet, bâtıla lâyık olduğu cezayı vermek, bâtıla sapanları yakalarından tutup doğru yola iletmektir; bu da merhametin kurallarındandır. Tevbe etmeyen suçlu ile yaşadığı halk arasında herhangi bir dostluk ve barışıklık meydana gelmemektedir. Oysa, suç işleyen kimsenin suça itilme sebebi topluma karşı kin duyması ve kendisini onunla bağlayacak merhamet bağını vicdanında hissetmemesidir. Şezzah, duyguca ve hisce insanlardan kopuk olan, topluluktan ayrılan, kaideye uymayandır. Komünistlerin vicdan terbiyesi yoktur. Oysa, mümin kendisiyle ülfet edilen, ahbaplık, dostluk kurulan kişidir, insanlarla sıcak ilişki kurmayan ve kendisi ile ülfet edilemeyen kimsede sizin için hiçbir hayır yoktur, vs.vs.' ^ </span></p><p class="MsoPlainText1"><span class="calibre7"> 'Rahmet adaletin, adalet de kanunun üstündedir,' dediydim ben de. Cevabım Levent'i susturmaya yetmişti. Mahkemenin başından bu yana anlatmaya çalıştığımız gibi Sayın Yargıç, afazi o boyutlardaydı ki, Salih Hoca'nın halifesi Levent bile küfre girdiğimi fark etmemişti!” </span></p><p class="MsoPlainText1"><span class="calibre7"> “Babasının ölümü Bekir'in eve dönmesini sağladı. Sağlığı adamakıllı bozuktu, bundan da öte, Osman Amca'nın kaybı sanki ölümle kendisi arasındaki maniayı kaldırmıştı, sıra kendisine gelmişmiş gibi ürkekti. Buna karşın, yaşanan trajediden kendisini tamamen soyutlamayı başardı. Olanlardaki payını sorgulama-dığı gibi, bir süre sonra Salıhunlarm Kurtarılmış Bölgesine yerleşen oğlunu belli belirsiz bir saygıyla anmaya başladı.” </span></p><p class="MsoPlainText1"><span class="calibre7"> “Gönül, Toprak'ın peşinden Salihun'a gitti de ondan, Kuş-çuk!” dedi Holo-Devrim, Holo-Safinaz'a, “Bekir, bundan etkilendi. 'Ne kadınlar var dünyada!'“ </span></p><p class="MsoPlainText1"><span class="calibre7"> Talip Kadızade, anılarmdaki Devrim'i bir süre izledi, bıraktı, üçdört yıl geriye gitti. Yeni anısında Holo-Devrim hastane odasında değil, Kadızade'nin evindeydi. Natalia Valenıina Zozul-ya'nın fasulye ayıklamasını seyrediyordu. </span></p><p class="MsoPlainText1"><span class="calibre7"> “Bu, benimle sevişmiyor, biliyor musun?” dedi birdenbire, yanında oturan Sarp'ın omuzuna vurarak. Mahkeme Heyeti, Kadızade'nin apaçık şaşkınlığını gördü. Holo-Devrim, “Yanlış anlama, eşcinsel değil,” diye ekledi, “Seks olayını mantıksız buluyor.” </span></p><p class="MsoPlainText1"><span class="calibre7"> “Öyle mi?” diye ağzının içinden mırıldandı, Holo-Kadızade. Yeğeninin yerleşmiş ve sorgulamaya bile başlamış olduğu bu yeni dengeye uyum sağlamaya çalışıyordu. </span></p><p class="MsoPlainText1"><span class="calibre7"> “Üremenin çok daha akla yakın yollan varmış. Mikroskopik hayvanlar ikiye bölünürmüş. Nâzım'ın salkım söğütleri daldırma yöntemiyle çoğalırmış. Kuzukulağının tohumlan aslının kopyasıymış. Bir düşünsene, Müjgân tohum döküyor, her tohumdan tıpkısının aynısı bir Müjgân daha çıkıyor!” Sarp'a döndü, “Daha ne dedindi? Ha, yeşil sinekler! Bakire yeşil sinekler, bakire yeşil sineklere hamile olan bakire yeşil sinekler doğurur-larmış. Yani, seksin üreme ile ilgisi yokmuş.” </span></p><p class="MsoPlainText1"><span class="calibre7"> “Yok tabii,” dedi Holo-Sarp, dişlerinin arasından, aşağılayan bir ifadeyle, “Bilimsel olarak seks, insanlığın çözümleyemediği bir sorunsal, yeryüzünden silinmesi gereken bir lükstür, savurganlıktır. Aynı şekilde, cinsiyetin kadın ya da erkek olmakla ilgisi yoktur, flörtün karşı cinsi sevişmeye ikna etmekle ilgisi yoktur, modanın güzellikle ilgisi yoktur, aşkın sevecenlikle ilgisi yoktur. Seks, yalnızca bir eylemin adıdır. Bir doğa hatası, bir anakronizm olarak tarihsel geçici -bir kategoridir. Kadın ve erkeklerin birbirlerini seks yapmadan sevebilecekleri günler de gelecektir.” Gözleri fasulye ayıklamaya devam eden Zozulya'ya takıldı, “Bunlarınki ilkellik,' dedi, 'ilkellikten ibaret.” </span></p><p class="MsoPlainText1"><span class="calibre7"> Holo-Kadızade'nin “Genetik karışım,” dediği duyuldu, “Erkeğin spermindeki yetmiş beş bin gen, kadının yumurtasındaki yetmiş lin genle harmanlanıyor. Bilimsel gerçeklerden bahsediyorsak, seksin bilimsel nedeni bu harmanlanma süreci. Cinsiyet, eş seçimi, ensestin önlenmesi, çokeşlilik, aşk, kıskançlık -bunların hep' daha etkin bir harmanlamanın gerçekleşmesini sağlayan şeyler. Seks o kadar da anlamsız değil.” </span></p><p class="MsoPlainText1"><span class="calibre7"> “Bakar mısınız şu işe!” diye ünledi Holo-Devrim, “Toprak, Dede'yi öldürmek suretiyle büyük Kuran'ların genlerinin sefil Zozulya genlerine takılarak yozlaşmalarını önlemiş!” </span></p><p class="MsoPlainText1"><span class="calibre7"> “Da!” Kendi adını duyan Natalia Valentina, başını kaldırmış, ürkek gözlerle bakıyordu. Kadızade, kadını sakinleştirdi, “Yok bir şey, Madam!” </span></p><p class="MsoPlainText1"><span class="calibre7"> “O sizin kenenizi beğenmişliğiniz!” dedi Sarp, Devrim'e, aynı aşağılayan ifadeyle. Kadızade'ye döndü, “Genetik karışımın tek yolu da seks değil,” dedi, “Bakteriler gibi de yapılabilir. Bakteriler havada ikmal yapan uçaklar gibi, birbirlerine bir hortum uzatır, birkaç gen aktarır, geçer giderler. Sonra, çoğalmak istediklerinde ikiye bölünür, çoğalırlar. Gün gelecek, insanlar seksten vazgeçecekler. Kadın ya da erkek, gen kokteyli yapma-* yi bırakıp, kendi gen'“rini sek olarak kullanacaklar. Çocukları sadece kendi genlerini taşıyacaklar. Erkekler de kadınlar da kendi çocuklarını doğuracaklar. Aşk filmleri, aşk şarkıları- bütün bu telâş mart kedilerinin cıyaklamaları gibi olacak.” </span></p><p class="MsoPlainText1"><span class="calibre7"> “Bütün bunlar iyi de çocuğum, sonuç ne? Bakteri olamayacağına göre, sen, Sarp Ongun olarak, sen ne yapacaksın? Mesele burada.” </span></p><p class="MsoPlainText1"><span class="calibre7"> “Hiç! Kesinlikle hiçbir şey yapmayacağım! Ne bu dünyayı değiştirmek istiyorum ne de bu dünyaya bir katkıda bulunmak istiyorum. Dünyaya katkıda bulunmaya çalışmak sonuçsuz bir çaba. Ne kadar hızlı koşarsa koşsun, insanlık bir yere varmıyor çünkü. Sanayi devrimine bakın, bilişim devrimine bakın, sıradan dünya vatandaşına ne katkısı oldu 'sanayi devrimi'nin? Daha mı /.engin yaptı? Daha mı sağlıklı, daha mı akıllı yaptı? Evrime bakın. Evrim, türleri değiştiriyor, ilerletmiyor. Basamak çıktığımız filân yok, yerimizde sayıyoruz. Onun için, genlerim yaşamış, yaşamamış umurumda değil! Kuyruklu yıldız çarpmış, kıyamet kopmuş ya da kopmamış, hiç önemli değil. Varsın uzay haritasından bir gezegen de eksik olsun! Zaten öyle önemli bir gezegen de değil! Onun için, ben hiçbir şey yapmayacağım. Hayatı ne anlamak ne de değiştirmek istiyorum. Anlamak, değiştirmek, kahramanlık, militanlık, milliyetçilik, bunlar beyinleri gelişmemiş geri zekâlıların işi. isterlerse uğraşsınlar, onlara da karışmam.” </span></p><p class="MsoPlainText1"><span class="calibre7"> “Hadi, itiraf et!” dedi, hastane yatağındaki Holo-Devrim, teyzesine, “Sarp'in cinsel ilişkiyi yadsımasında seni rahatlatan bir şey vardı! Namusumun kurtulduğunu düşünüyordun!” </span></p><p class="MsoPlainText1"><span class="calibre7"> “Eroin meretini tanımıyordum, bu doğru,” dedi Holo-Kadı-zade, “Madam Zozulya dikkatimi gözlerine çekmeseydi, Sarp'ın kullandığı aklımın ucundan geçmezdi.” </span></p><p class="MsoPlainText1"><span class="calibre7"> “Eroin, seksüel güdüyü ortadan kaldırıyor, Kuşçuk! Namusu korumakta bekâret kemerinden daha iyi. Toprak bunu bilse, doğru Gönül'e gider, 'Uzat kız kolunu!' Toprak'ın yaşatamadığı orgazmı E yaşatır, Gönül'e!” </span></p><p class="MsoPlainText1"><span class="calibre7"> “Sen bunun için mi, başladın? Sarp'ın sana yaşatamadığı orgazmı yaşamak için mi iğne yaptın?” </span></p><p class="MsoPlainText1"><span class="calibre7"> Holo-Devrim, omuzunu silkti, “Burnumdan çekmekten usanmıştım.” </span></p><p class="MsoPlainText1"><span class="calibre7"> Talip Kadızade, holo-formerdan çıktı, “Şule'nin erkek arkadaşı Altan'ın o günlerde motosiklet kazasında ölmüş olmasının enjektöre terfi etmesinde dahli vardıysa da itiraf etmedi,” diye açıkladı, “Yüreğini ölüme karşı nasırlaştırma sürecindeydi, hatta belki başarmıştı bile.” </span></p><p class="MsoPlainText1"><span class="calibre7"> Kışlık Dersane'nin gerçekliğine döndü, “Jürinin Sayın Üyeleri,” dedi, sıkıntıyla, “O günlerde o kadar sık yaşanıyordu, öylesine sıradan bir öyküydü ki! Tam bir mıhı yitirip naldan, nalı yitirip attan, atı yitirip atlıdan olma öyküsü. Devrim'in mıh'ı, başta Bekir ile Müjgân, ailemizdi. Nal'ı, öğretmenleri oldu; Nebihe Hanım, Mefaret Hanım, Yusuf, Birgen, Erdoğan, Sarp, daha sonr? ben. At'ı; masumiyetiydi. Masumiyet yitirilince atlı da gitti. Alkole kaçmayı Bekir'den, müziği, 'Baba, bana vaaz verme!' diye terslenen Madonna'yı kolejdeyken öğrenmişti, Akter Pasajı'nı yadırgamadı. Tersine, çok sevdi çünkü oraya takılanlar, 'Birbirlerine bağırıp çağırmayan, kavga etmeyen, hava atmayan çocuklardı. Aralarındaki ilişki çok şekerdi. Kız-erkek ayırımı yoktu, birbirlerini kardeşçe öperek karşılıyorlar, müzik dinliyorlardı.' Şule'nin turuncu motosikletli sevgilisi Altan da geliyordu. Altan, birgan Sarp'la geldi. Sarp, ısrarlara dayanamadı, kısa bir gitar resitali verdi. Resital, Devrim'in âşık olmasına yetti. Bekir'in arkadaşının ofisinde kaldığı günlerdi. Müjgân, eve yalnız girmeyi geciktirmek için okulda habire iş yaratıyordu. Toprak, Salihun Komandoları'yla beraberdi, Ekim kendi havasındaydı. Üçüncü gidişleri filândı, Devrim, 'Hey, millet, biraz da bize gidelim mi? Evde kimse yok. Müzik filân dinleriz!' demeyi başardı. Tahmin edileceği gibi, Şule ile Altan dünden razıydılar. </span></p><p class="MsoPlainText1"><span class="calibre7"> 'Ne yapmam gerektiğini biliyordum,' diye anlattı, 'Eve geldiğimizde, buzdolabını açtım, içecek bir şeyin kalmamış olduğuna hayıflanır gibi yaptım. Sarp, elini cebine attı, 'Gidip bir şeyler alalım!' dedi.' </span></p><p class="MsoPlainText1"><span class="calibre7"> Şule ile Altan'ı bırakıp, Migros'a inmişlerdi. Devrim, yanlış yapmamak için oyalanırken, Sarp, kolalan geçmiş, doğruca içki bölümüne yollanmıştı, 'Babamlar gençliklerinde Güzel Marmara içerlermiş, en ucuzu oymuş. Ama burada yoktur şimdi. Züppedir ya bu Koçlar, ucuz şarap satmazlar. Papas Karası da yoktur Bakalım Talay var mı?' diye gülümseyerek ihya etmişti kızı. </span></p><p class="MsoPlainText1"><span class="calibre7"> 'Eve döndüğümüzde kapıyı çaldık, hemen açılmadı. Açıldığında, Şule'nin yüzü kıpkırmızıydı. Altan'ın sakalları dalamış. Sarp'la ben görmezlikten geldik. Mutfağa gittik, şişeleri açtık. Müzik dinleyip şarap içiyorduk. Diyebilirim ki, o duvarlar o öğleden sonraki gibi sükunete hiçbir zaman tanık olmadı. Çok mutluydum! Çok mutluydum, ta ki, şarap bitip, Altan, canının esrar istediğini söyleyinceye kadar! O zaman korktum. Sarp, farkına vardı, güldü. Bilimsel olarak esrarın tütünden daha az zararlı olduğunu söyledi. Uygar ülkelerde serbestmiş esrar. O ülkeler, sigarayı yasaklamaya çalışıyorlarmış ama Batı kapitalizmi izin vermiyormuş çünkü Philip Morris gibi tütün şirketleri bizim gibi üçüncü dünya ülkelerini ortadan kaldıracak kadar güçlüy-müşler. 'Philip Morris'in cirosu bizim toplam gayri safi milli hasılaya eşit, bunu biliyor muydun?' diye soruyor. Ben, gayri safi milli hasılanın da ne olduğunu bilmiyordum ama dehşete düşmüş gibi yaptım, 'Yok yav! Vay canına!” </span></p><p class="MsoPlainText1"><span class="calibre7"> Devrim, esrara karşı olmanın küçük burjuva ahlâkı denilen sahtekârlığın bir parçası olduğunu o gün öğrendi. Narkotikçile-rin sermaye sahiplerinin bekçileri olduğunu da. Sarp'ın anlattıkları, eski devrimcilerin polislere ilişkin anlattıklarıyla birleşti, oradan öğretmenlerinin 'küçük burjuva dangalaklıklarına uzandı,'Devrim'in yüreğindeki diğer hoşnutsuzluklarla -seksi dede, karanlık işler çeviren baba, radikal Müslüman kardeş, faşist dayı, fırsatçı anne, Atatürkçü ukala teyze, entel ukala teyze, kaypak Başbakan, liboş gazeteci, hırsız bakan- birleşti. O zaman için bu birleşme muğlak bir birleşme, daha da muğlak bir hayat icmaliydi ama genç kızın korkusunu yenmesine yetti, 'Bugün, benim de canım duman istiyor!'“ </span></p><p class="MsoPlainText1"><span class="calibre7"> “Eski Türkiye'de eylemleri uyaran psikolojiydi, ideoloji değil,” diye araya girdi General, “Bu olguyu Mahkemenin başmdan beri vurgulayageldik.” </span></p><p class="MsoPlainText1"><span class="calibre7"> “tik çekişte bir şey anlamadı ama kısa sürede her gece okuldan sonra içer olmuştu,” diye sürdürdü, Talip Kadızade, “Evdeki, okuldaki sıkıntıları böyle geçiştirdiğini söyledi, 'Esrar içip, müzik dinlerken mutlak bir huzur hüküm sürüyordu. Bütün gün içinde yaşadığımız pislikleri böylece unutabiliyorduk. Türk olduğumuzu, Türkiye gibi bir ülkede yaşadığımızı, Güneydo-ğu'daki iç savaşı unutabiliyorduk. O yılbaşı gecesi senden sonra da içtik. Toprak, Klarnet Barı bastığında onunla kuzu kuzu gidebilmiş olmamın nedeni de bu. Aptal bir oğlan çocuğu gibi görünmüştü bana! Babama öykünüyordu. Kendisini bir şey sanıyor, bağırıyordu. Oysa biz, kendi âlemimizdeydik. Kimseyle dalaşmazdık bile. Dayanışma yapardık. Parası olanlar olmayanlara verirdi.' </span></p><p class="MsoPlainText1"><span class="calibre7"> Öte yandan, Ekim her şeyin farkındaydı. Ablasının esrar içmenin kötü bir şey olduğunu artık aklından bile geçirmediğini biliyordu. Esrar, Kitap Kulübü'nde bile içiliyordu. “68 kuşağının vampirleri taze kan arıyorlardı, ImreTeyze!' diye halımın üstüne kustu.” </span></p><p class="MsoPlainText1"><span class="calibre7"> “Sayın Yargıç, '68 kuşağının entelektüel unsurları yoktu. Heyecanları vardı, rüyaları vardı ama eski Türkiye toplumunun gerçeklerine dair murakabe edilmiş, bütünlüklü tahlilleri yoktu. Bu nedenledir ki, kapılarının önünde oluşan hayata hep şaştılar, hep şaşırdılar. Şaşırdıkça meyuslaştılar, meyuslaştıkça içkiye ve aşka kaçtılar. Devrim, Şule ya da Sarp, çocukları yaşlarındaki kuşağı esrar çekerken bulduklarında birtakım içtenliksiz nasihatlar gevelemekten başka bir şey yapamadılar. Ekim, 'Daha lâfın başında kendi esrar serüvenlerini anlatıyorlar,' diyordu, 'Onlar nerede, ne zaman, nasıl içmişler, filân. Bunu duyan genç, esrarın kötü bir şey olduğuna inanır mı?' Sonraları benzer bir saptamayı bir narkotik komiserinden duydum. Adam, uyuşturucunun zaradarını anlatan yayınların artmasıyla kullanımı arasında doğru orantı olduğundan yakmıyordu. 'Ne kadar çok korkutmaya çalışmak, o kadar çok bulaşıyorlar!' </span></p><p class="MsoPlainText1"><span class="calibre7"> 'Gelin de, açıktan açığa işlenmiş suçlan bir değil iki suç kabul eden İslâm hukukunu reddedin şimdi!' Kolej mezunu, genç bir komiserdi. Kötü kötü baktıydı. </span></p><p class="MsoPlainText1"><span class="calibre7"> Sayın Yargıç, itiraf etmeliyim ki Devrim'ın uyuşturucu alabileceğinin aklımdan bile geçmemiş olmasını hiçbir zaman affedemedim. Çok hızlı zayıfladığını görebiliyordum, pantolonlarını daralttığını söylemişti. Yüzünün genç kız masumiyetini yitirdiğini de görebiliyordum. Bunlara karşın, beni ilgilendiren onda ve erkek arkadaşında saptadığım nihilizm kanseriydi. Ben, amaçsızlığının ve başıboşluğunun ölümcül olabileceğini düşünüyordum. Ve bana sorarsanız, Türkiye, yeryüzünde amaçsız kalınabilecek son ülkeydi. Demokrasiden, çevreye, eğitimden, sağlığa o kadar çok sorunumuz vardı ki, amaçsızlık ancak ve ancak tufeylilikle, dar görüşlü bencillikle açıklanabilirdi. Başıboşluk, hayatın takvimine riayet etmemek, zaman ziyanı konusunda Müjgân'ı uyarmaya çalıştım. 'Sonuçta onun hayatı!' dediğini duydum. </span></p><p class="MsoPlainText1"><span class="calibre7"> Sayın Jüri Üyeleri, bu hüküm bana 'serbest piyasa ekonomisi' tanımını hatıriatıyoıdu. 'Kim malına ne fiyat koymak isterse koyar, kim neyi ne fiyata almak isterse alır.' Ya da televizyon pornocularırım 'istemeyen seyretmez' tavrını. Hayır, hiç kimse bütün bir istanbul'u gezip elmanın sahici fiyatını saptayamaz. Hayır, porno seyretmemek gibi bir irade, hiçbir çocuktan, önin-sandan, beklenemez. </span></p><p class="MsoPlainText1"><span class="calibre7"> Devrim'i”. »r^'ne geri dönülemez biçimde alıştığının yadsınamaz biçimde ortaya çıktığı günlerde, Müjgân hayata ağlamıştı, </span></p><p class="MsoPlainText1"><span class="calibre7"> 'Devrim'e baskı yapmadım çünkü benim çocukluğum baskı altında geçti, Imr'anım! Bir pazar günü, Ayla ile yürüyüşe çıkmıştık, peşimize iki oğlan takıldı. O zamanlar, bilirsin, yüz metre arkamızdan lâf ata ata geliyorlardı. Eniştem çarşıya çıkmış-mış, o gördü. Ayla'yla beni sokak ortasında evire çevire dövdü! Koca kızlardık, ben on altı, Ayla on beş! Aylarca mahallelinin yüzüne bakamadık! Sırf bunlardan kurtulayım diye bulduğum ilk adamla evlendim. Ne oldu? Yağmurdan kaçarken doluya tutuldum! Bekir Bey acemi, ben ondan acemi. Sonrasını biliyorsun. Bir de beyimin para hırsı! Gözü yükseklerde, hiçbir şeyi beğenmez! Öğretmen okulundayken bir parça özgüvenim vardı, onu da Bekir ezip geçti. Devrim doğduğunda kızım erkeklerin elinde benim gibi oyuncak olmayacak diye yemin ettim. Çağdaş kitaplarda söylenildiği gibi özgür yetiştirmeye gayret ettim. Bekir bilmez, Dr. Spock'un Türkçe çevirisini bile okudum. Gözü dışarda kalmasın, ona buna özenmesin, evden soğumasın diye elimden geldiği kadar her istediğini yapmaya çalıştım. Öğretmenlik yapmayı bırakmadım, kızlar benim kendi ayaklarım üzerinde durmamı görür, örnek alırlar diye. Onlar evdeyken ben işte oluyordum ama çalışan annelerin çocukları hep esrarkeş olur diye bir şey yok, öyle değil mi? Herkesin çocuğu Akter Pasajı'na gidiyordu. Kitap Kulübü'nde Yusuf vardı, Birgen vardı. Bunlar solcu insanlardı. Bir zarar gelebileceğini hiç düşünmedim!'“ </span></p><p class="MsoPlainText1"><span class="calibre7"> “Mesele, solcu insanlardan zarar gelmasi meselesi değildi. Mesele, yarar gelmemesi meselesiydi. Söylediğim gibi, '68 kuşağının Türkiye'ye ilişkin bütünlüklü tanımları yoktu, burunlarının dibinde olan bitenin ayırdına varamadılar. </span></p><p class="MsoPlainText1"><span class="calibre7"> Devrim için Sarp, kesinlikle 'üstün grup'tandı. Eroin korkusuna karşın, Sarp'ın eroin alıyor olmasını delikanlının fikir-ey-lem tutarlılığının kanıtı olarak görüyor, tartışmasız olarak ölümle sonuçlanacak bir görevi gönüllü olarak üstlenen militana duyulan huşu benzeri, ona 'müthiş' saygı duyuyordu. </span></p><p class="MsoPlainText1"><span class="calibre7"> Eroinmanların kendisi gibi esrarcı ve hapçıları horgönnele-rinde Yusuf'un beni, Toprak'ın dedesini horgörmesi gibi adeta bir ideolojik yetersizlik suçlaması vardı. Sanki, gerçek âlem eroinmanların âlemiydi ve eroin korkusunu yenip bu gruba duhul edememesi gerçeklerden kaçmak, daha da kötüsü korkuya yenik düşerek bu üstün insanları hayal kırıklığına uğratmak anlamına geliyordu. </span></p><p class="MsoPlainText1"><span class="calibre7"> Sarp, Devrim'i eroine fiilen teşvik etmedi, ancak Devrim onun eroin aldığı zamanlardaki mutlu dinginliğine, uzaklardan gülümseyerek bakan üstün tavırlarına hayrandı. Böyle zamanlarda kendisine yabancılaşıyor olması, kıza, onu büsbütün kaybettiğini düşündürüyordu. Böyle zamanlarda kıskançlık krizlerine giriyor, Sarp'ın yanına yaklaşan, kız-erkek, herkese düşman kesiliyor, sanki biri kılıçla kalbini deşiyor, Captagon, Ephedrin, ne bulursa, üçer beşer alıyordu. </span></p><p class="MsoPlainText1"><span class="calibre7"> On yedi yaşına geldiğinde, hayattan bütün ümidini kesmişti, iki cümlesi vardı, 'Hiç bir şey olmuyor!' ve 'Otsuz, boksuz çekilmiyor!' </span></p><p class="MsoPlainText1"><span class="calibre7"> 'Hiçbir şey olmuyor' dediğinde, aile ve ülke art arda depremlerle sarsılıyordu. 'Otsuz, boksuz çekilmiyor!' dediği de Micha-el Jackson'la başlayan bir dizi konser - Metallica, Madonna, Rolling Stones. </span></p><p class="MsoPlainText1"><span class="calibre7"> Stadyumu dolduranların yarısı, uyuşturucu ile tepeleme dolu, delirme noktasındaydılar, Sayın Yargıç. Ve şeref tribününde konser organizatörü, zamanın sağcı başbakanının eşi ve mahiyeti ile birlikte oturmuş, medeni dünyanın bu en büyük sanatçılarını eski Türkiye gibi teksesliliğin egemen olduğu Ortadoğulu bir ülkeye getirtmiş, söyletiyor olmanın zaferini kutluyorlardı. Konserler, Türkiye'nin birinci sınıf bir ülke olduğu kadar yöneticilerinin çağdaşlığının da kanıtlarıydı. Afazi öylesine yaygındı ki, sahnede tek değil, onlarca, her biri farklı bir mesaj veren Mick Jagger'lar koşuşuyordu. </span></p><p class="MsoPlainText1"><span class="calibre7"> 'Şule'nin babası gece sokağa çıkmasına izin vermemişti, o gün Altan konsere yalnız geldi,' diye anlattı, 'Birkaç aydır görmüyordum. Ona neden Ramses adını taktıklarını o gece anladım. Eroinden bir deri bir kemik kalmıştı. Altan'ı severdim, çok akıllı bir çocuktu. Her şeyden anlardı. Motosikletini son vidasına kadar söker, yeniden birleştirebilirdi. Kibirli değildi. Benim gibi önemsiz bir esrarcıya bile iyi davranırdı. Konsere herkes kafasına göre hazırlanmıştı. Ben, haplarımı yutmuştum. Burak'la Merve dumanlıydı. Altan, arada dolaşıyor, kimde ne var soruyordu ama insanlar yanlarında bir şey getirmemişlerdi. Kapıda arama vardı, çünkü başbakanın eşi gelecekti. Dikkat edince, ellerinin titrediğini gördüm. Ephedrin bile bulamayınca, sinirleri bozuldu. Bedenine hâkim olamıyor gibiydi. Bir şeyler yapmam gerektiğini düşünürken, Sarp'ı gördüm. Yanında hiç tanımadığım bir kız vardı. Çok güzel giyinmişti. Gülümsüyordu. Kalbim kılıçla deşiliyor gibi oldu. Cesaretimi topladım, yanlarına gittim. Sarp'a, Ramses için bir şeyler yapmamız gerektiğini söyledim. Sarp, konserden önce iğnesini yapmıştı, yanında bir şey olmadığını söyledi. 'Şenlikten sonra çaresine bakarız,' dedi, 'Sen de para vardır.' Doğru söylüyordu, babama ek olarak, Müjgân da vermişti. Kızlarının böyle önemli bir konserde parasız kalmasını istememişlerdi. Sarp'la kızın berisinde eski bir rock grubunun elemanları vardı. Kır saçlarını omuzlarına dökmüşlerdi, kulaklarından küpeler sallanıyordu. Konuşmayı duymuşlardı. Onlardan birisi yanaştı, benden para istedi. Çok şaşırdım. Korktum da. Altan'ın yanına döndüm, 'Konserin sonuna kadar dayan, senin çarene bakarız. Ben de bok gibi para var!' dedim. Altan, elini omu-”zuma attı, bana dayanarak ayakta durmaya çalıştı. Titrediğini hissediyordum. Bana ihtiyacı vardı. Ben de onun beline sarıldım. Kardeşliğin ne anlama geldiğini hissettim. Aynı anda kızla Sarp'ın da benzer duygular içinde olduklarım anladım. Kız da eroinmandı.' </span></p><p class="MsoPlainText1"><span class="calibre7"> Konserden sonra Klarnet'e gidildi. Devrim, Altan'a bir doz armağan etti, aklına Sarp geldi. Bir doz da onun için sakladı. Altan'ın Bar'in tuvaletinde iğnesini yapıp geri döndüğünde yüzündeki mutluluğun 'inanılmaz güzel' olduğunu düşündü, Sarp'a </span></p><p class="MsoPlainText1"><span class="calibre7"> hediye etmek için aldığı eroini denemek istediğini ilân etti. </span></p><p class="MsoPlainText1"><span class="calibre7"> Başta Altan, Burak, Merve ve diğerleri karşı çıktılar. Altan, 'Ramsesiye olacağını' söyledi. Devrim çıldırdı, ikiyüzlülük etmemelerini bağırdı, 'Devrimcilik taslayıp, falcılardan çıkmayan anama benziyorsunuz!' Sustular. O gün burnundan çekti, Sayın Yargıç. Burnundan çekti ve 'bütün suçluluk hissi kayboldu.' Kendisini yeni bir harika aile bulmuş gibi hissediyordu. Eroin, onlan birbirleriyle eşitliyor, kardeş yapıyordu. Bu yeni ailesiyle en gizli düşüncelerini bile konuşabileceğini hissediyordu. Oysa Kadızade-Kuranlar'la bu hiçbir zaman mümkün olmamıştı.” </span></p><p class="MsoPlainText1"><span class="calibre7"> “Devrim'in bahsettiği 'suçluluk' hissinin önemini kavramış değildim. Neden kaynaklandığını anlamam da kolay olmadı. Genç kızı çözümleyebilmem için tarihinin üzerinde biriktirdiği sayısız izleri birer birer ayıklamam, incelemem gerekti. Meşakkatli bir uğraştı, nihayetinde tamamına yakın bir envantere açıldı. Verileri yeniden inşa ettiğimde Devrim'i değil ama Devri-mimsi birini tanımlayabiliyordum. Aşinaydı, Sayın Yargıç, hem de çok aşinaydı. Doğrusu, Devrim'i çözümlerken aslında kendi bilincimi inşa ettiğimi düşündürecek kadar çok! </span></p><p class="MsoPlainText1"><span class="calibre7"> Benim gibi, o da A/z'den nefret ediyordu. Ailesinden, öğretmenlerinden, yakın çevresinden ve giderek ülkesinden. Benden farklı olarak, Devrim'in daha haysiyetli yıllarımıza ilişkin anıları da yoktu. Nostalji ile avunamadığı gibi, onu güzel zamanların varlığına ve geçerliliğine ikna edecek haysiyetli bir sağ akım da yoktu. Devrim akıl baliğ olduğunda, sol bitmişti. ÖzaFm ateşlediği liberalizm fiyasko ile sona ererken, Türkçüler mafyanın taşeronluğuna soyunmuşlardı. Son kalemiz Müslümanlardı, onları da Versage kravatlı Erbakan, oğlunun altına spor Mercedes çekerek, para ile oynayarak yıktı. Erbakan'ı izleyen Kutan'ın yanına ülkenin en şaibeli ailesi Ihcaklar'ı almasıyla birlikte son umudumuz da söndüydü. </span></p><p class="MsoPlainText1"><span class="calibre7"> Ne yazık ki, Devrim'e söyleyecek lâfım yoktu. Olan biteni aklayacak, hiç değilse birtakım bahaneler bulacak halim yoktu. Pembe sözcüklerime kanmayacak kadar zekiydi ki, en korkutucu olanı da buydu. Bu durumda Devrim'le uzlaşmak ancak onun evinde gerçekleşebileceği için, benim için de ölüm olacaktı, itiraf etmeliyim ki, çek kuyruğunu gitsin, bir iğne de ben yapayım diye düşündüğüm oldu. Öte yandan, uzlaşmamamın onun ölümü anlamına geldiğini de görüyordum. </span></p><p class="MsoPlainText1"><span class="calibre7"> Benden farklı olarak, Devrim, eroinmanlar da dahil olmak üzere hepimizden hepsinden nefret ediyor olmasının kendisinde uyandırdığı suçluluk hissinden, 'nefretinde haklı olduğu' bilgisine rağmen kurtulamıyordu. Kurtulamadığı gibi, bu duygusundan dolayı kendisine ceza da kesiyordu. Meş'um bir cezaydı bu: Sürekli suçluluk cezası. Hiçbir gerçek ceza, ne Bekir'in olayı fark ettiğinde kestiği ceza, ne polis ne nezarethane ne hastane ne de eroin armağan ettiği arkadaşlarının gözlerinin önünde ölümleri, kendisine verdiği suçluluk cezasının eziyetiyle yenişemedi. Hiçbir gerçek ceza, onu rahatlatamadı, yolundan alıkoyamadı. Her ceza, eziyet karşısındaki nasırlanmışlığını perçinleyip daha da fazla suçlanmasına neden olurken, kendisini bu duruma düşürenin insanlar olduğu bilgisi, nefretini ve korkusunu katlayarak artırdı. </span></p><p class="MsoPlainText1"><span class="calibre7"> Kâmil Atik'in yatıyla yaptığı o tatilden sonra bana bir mektup yazdı. Mektubunda acılarının yaratıcılarına - onlara 'işkenceciler' diyordu- ne gibi bir kötülük yaptığını söylemem için yalvanyordu. 'Işkenceciler'i en tepesinde zamanın Cumhurbaşkanı Demirci olan hiyerarşik bir piramit olarak algıladığını söylüyordu. Piramitin en dibinde de 'eroinman hatunlar gibi giyinmeye çalışan gecekondu kızları' vardı. </span></p><p class="MsoPlainText1"><span class="calibre7"> 'Kitap Kulübü'ne yanaşan, Akter'de göbekleri açık dolaşan, en büyük hayalleri şarkıcı ya da manken olmak olan bu rezil çocukların sonu mutlaka eroin!' </span></p><p class="MsoPlainText1"><span class="calibre7"> Piramiti meydana getirenlerin hepsi onun kendisini suçlu hissetmesi için yanşıyorlardı. 'Ancak, yine de en büyük suçlular piramitin tepesindekiler,' diyordu, 'Herkes herkesten sorumlu olduğuna göre, büyüklerin eylemleri diğer varlıklara da yansıyor olmalı. Karşılıklı bağımlılığımızın hepimizi suçluluk damgası altında birleştiriyor olması lâzım. Hepimiz suçluyuz ama öyle olmuyor. Berbat bir ulus olduğumuzun farkında olanlarımız az sayıda. Farkında olanlar, benim gibi 'özgür' olanlar. Özgürlük, hem bir onur hem de bir umutsuzluk. Suçlu olup da, suçluluğun parçası olmayanlar, suçun bilincinde olmayan köle ruhlular… Bu tipleri çok kıskanıyorum. Özgürlük, suçluluğun en yüce cezası olan ve hiçbir dayanağı olmayan suçluluk duygusu dışında her şeye karşı tam bir duyarsızlaşma anlamına geliyor. Suçlu olduğumu biliyorum, iğrenç derecede, dayanılmaz derecede suçluyum. Olabilecek her türlü cezaya, çarptırılmaya hazırım. Ancak, cezalardan hiçbiri beni suçlu olmaktan kurtaramaz. Çünkü ben cezaların en acımasızına, özgürlük cezasına çarptırılmışım. Sonsuza dek ve evrensel olarak mahkûmum. Bundan ayrıca onur duyuyorum.'“ </span></p><p class="MsoPlainText1"><span class="calibre7"> “işportacı Adil'le o günlerde tanışmıştı. 'Adil, homolara takılıyordu,' diye anlattı, 'Morukları soyup soğana çeviriyor, topladıklarını bizimle paylaşıyordu. Esrar, eroin, hap, ne bulursa alırdı ama galiba kendisini idare ediyordu çünkü bütün arkadaşları ölmüştü, o ayaktaydı. Çok iyi bir insandı. Cihangir'de evi vardı. Çocuklar orada toplanırlardı. Sonradan, o eve göçmenler de takılmaya başladılar. Güney Afrika'dan gelenler bile vardı. Romenler, Ruslar. Turist olarak geliyorlar, bir daha gitmiyorlardı. Adil, onların karınlarını doyurur, para verirdi. Hiç kimseyi geri çevirdiğini görmedim. Benim iğne yaptığımı duyunca çok canı sıkıldı. Vazgeçmeyeceğimi anlayınca bana en kaliteli malı sağlamaya başladı. Başkasından mal almamamız için Sarp'la bana sıkı tembih geçerdi. Biz eroinsiz kalmayalım, başkalarına muhtaç olmayalım diye günde birden fazla müşteri çıkardığı oluyordu. Bir korktuğu da benim o yola düşmemdi. Bir defasında beni Beşiktaş'taki kız liselerinden birisinin önüne götürdü. Kızların kendilerini bekleyen lüks arabalara binip gitmelerini gösterdi. Babalan yaşındaki adamlarla otellerde fuhuş yapıyorlardı. Adil, bu adamlardan iğreniyordu. Sanıyorum onları kendi müşterilerine benzetiyordu. Ama Sarp'la ben farklıydık. Biz, seksi ciddiye almıyorduk ki, fuhuşu ciddiye alalım. Bu adamlar bize göre toprak, su, madenler gibi üretim araçlarıydılar. Onlardan para kazanılıyordu.' </span></p><p class="MsoPlainText1"><span class="calibre7"> Bizimkilerden harçlık aldığı sürece Devrim'in 'o yola' düşmesine gerek yoktu. Dokuzuncu sınıfa geldiğinde günlük iğnesini eve gelmeden önce okulun ya da Kitap Kulübü'nün tuvaletlerinde yaptığı bir düzen oturdu. Durumu bir tek Şule biliyor, Devrim, ona, saçmalamamasını, bağımlı olmadığını, ne zaman isterse o zaman bırakacağını söylüyor, susmasını sağlıyordu. Yokluk kriziyle tanışmadığı bu dönemde sakin bir çocuk olup çıkmıştı. Ne Müjgân'la ne de Toprak'la kavga ediyordu. Okulu da aksatmıyordu. Sadece notlan iyi değildi ama o da öyle bir sınıftı zaten. Öğretmenler, tembel olduğundan yakınıyorlardı. Bir süre sonra da umutlarını kestiler. Bizim gibi onlar da uyuşturucu tanımıyorlardı. Sırasından başını kaldıramayan çocuğun eroin bağımlısı olduğunu düşünemezlerdi. </span></p><p class="MsoPlainText1"><span class="calibre7"> Meseleye ilk ayan Ekim oldu. Kitap Kulübü'nde ve Pasaj'da •yaptığı soruşturma, kuşkularını doğrulayınca, 23 Nisan sabahı Müjgân'ın evde olmamasından yararlanarak ablasının karşısına dikildi, çantasının içindekileri yatağın üzerine boşalttı, hesap sordu. Devrim önce enjektör takımının kendisine ait olmadığını söyledi, Ekim ani bir hareketle geceliğinin kolunu sıyırıp iğne deliklerini ortaya çıkannca kabul etmek zorunda kaldı. Ancak bir de hikâye tertipledi. Sarp'ı çok seviyordu, o bağımlıydı, onu kurtarmak için kendisi de bu işe bulaşmıştı, </span></p><p class="MsoPlainText1"><span class="calibre7"> 'Ona kendisi bırakmazsa benim de bırakmayacağımı söyledim. Sarp beni o kadar çok seviyor ki, sırf ben bırakayım diye o da bırakacak!' </span></p><p class="MsoPlainText1"><span class="calibre7"> Ekim, büyüklere söylemeyeceğine söz verdi ancak bir şartı vardı, </span></p><p class="MsoPlainText1"><span class="calibre7"> 'Sarp ne yaparsa yapsın, sen vazgeçeceksin!' </span></p><p class="MsoPlainText1"><span class="calibre7"> Devrim, söz verdi. Kardeşinin dehşet içindeki gözlerinin önünde iğnesini yaptı. 'Birdenbire kesersem ölürüm,' dedi. </span></p><p class="MsoPlainText1"><span class="calibre7"> Ekim, yardım için Sarp'a koştu. </span></p><p class="MsoPlainText1"><span class="calibre7"> Baharın ilk günleriydi, istanbul her şeye karşın filiz yeşiliydi. Erguvanlar, papatyalar açmıştı. Serin rüzgâr denizi çerinden çöpünden temizlemişti. Gökyüzü masmaviydi. 'Enişte'si Ekim'i Cihangir'deki Cennet Bahçesi'ne, çay içmeye davet etti. </span></p><p class="MsoPlainText1"><span class="calibre7"> Genç kız, aslında Nietzche'yi dinlediğini hiç bilmedi. Sarp, ona Fransa'da öğretim üyesi, anarşist ağabeyi Erdoğan Olgun'dan da bahsetmedi. San saçlarını güneşte parlattı, gözlerinin boncuk mavisini Ekim'e dikti, 'köle ahlâkı'ndan söz etmeye durdu. </span></p><p class="MsoPlainText1"><span class="calibre7"> 'Hiç düşündün mü, ahlâk kurallarını kimler icat ediyor? Hadi, bir düşün! Var mı cesaretin? Ben sana söyleyeyim: Korkaklar, canım! Ahlâk kurallarım korkaklar icat ediyor! Düzenin kölesi korkaklar yalan söylüyorlar. Korkaklıklarını erdemmiş gibi sunuyorlar! Yetersizliklerini, 'iyilik' diye sunuyorlar. Sıradanlık-larma, 'masumiyet' diyorlar. Aslında nefret ettiklerine boyun eğmenin adı 'itaat' oluyor. En başta da Tanrı'ya itaat! Oysa en çok nefret ettikleri Tanrı! Nasıl nefret etmesinler ki Allah'tan, vahşetin kural olduğu bu düzeni yaratan O! insan olup da bu düzenden nefret etmemek olası mı? Fındık faresini kediye besin diye sunan acımasız bir Allah'tan nefret etmemek olası mı? Kediyi sevdiği için böyle yapmıyor! Kediyi yılana yedirmek için fareyle besliyor! Hiçbir yaratığa sevgi duymayan, en ufak bir acıması olmayan bir gaddar! Bu gaddarı kendilerine bulaşmasın diye önünde el pençe divan durup selâmlıyorlar! Aptalca olduğu kadar da iğrenç bir tutum bu! Ahmakça bir yalakalık! Bana dokunmayan yılan bin yaşasın yalakalığı! Bir de alçakça bir kurnazlık, Kur'an'ın işimize gelmeyen yerlerinin saklanması! Ne o, inkâr edenleri ateşe sokacakmış, derileri pişip acı duymaz olunca başka derilerle değiştirecekmiş ki acıyı duymayı sürdürsünler! Allah'ın bu dünyada yaptıkları öteki dünyada yapabileceklerinin kanıtı zaten! Kim inkâr ediyor ki? Varlığını inkâr eden yok, onun kötülüğünü yüzüne vuran var! Kötülüğünü yüzüne vurmaktan çekinmeyen yürekli insanlar var! intikam ateşi ile yanan insanlar var! </span></p><p class="MsoPlainText1"><span class="calibre7"> Onun kötülüğü ile, gaddar düzeniyle baş etmenin, insanlığın intikamını almanın tek bir yolu var: işletmesini ayakta tutan kuralların tümüne karşı çıkmak! Allah'ın ve onun yalakalarının kurdukları düzene karşı çıkmak! Önce yollarını kesmek lâzım ki, bizimle kedi fare oynamayı sürdüremesin! ilk adım olarak, seks yasaklanacak! Seks yapılmayacak, O'na yeni kurbanlar sunulmayacak! Çünkü her yeni doğan O'na sunulan yeni bir adak! Genler, onun ajanları! Genler, Le Carre'nin köstebekleri gibi! Genler insana ihanet ediyorlar. Dünyaya yeni kurbanlar getirmeyi dayatıyorlar. Bir beden acı duymaz hale gelince, o bedenin bir küçüğünü, bir kopyasınjjçujhmınıa-lıazır hale_getinyoriar. TıpTcT” adgnTİn~3erTsini değiştirip yeniden yakmak gibi! Bunun biîincin-deUIan insan, çocuk doğurmaz, Allah'a yenideırkurban vermez! Bilinçsiz anneler çocuklarına duyduklarınCsevgi' sanırlar, 'sevgi' diye nitelerler. Oysa, bu, bayramda boğazlamak için beslenip büyütülen kuzuya duyulan sevgi gibidir. Sahteciliktir! Anneyi uyandırsan, çocuğuna olacakları bir bir anlatsan, seni duymazdan gelir, tak tak parmağını tahtaya vurur, 'Allah korusun!' diye. Neden koruyacak Allah? Kendi nefsinden mi koruyacak? Koruyacak olsa, böyle düzen kurmazdı! Oğullarıyla övünen babalar, habire doğurtan babalar! iğrenç, ahmak yaratıklar! Yapılacak iş, genlerden kurtulmaktır! Bilince güvenilmeyeceği için, genlerini bozacaksın ki, ihaneti sürdüremesinler! Kendini bu dünyaya yenı birini getirip, kurban edemeyecek hale getireceksin. </span></p><p class="MsoPlainText1"><span class="calibre7"> Zehir, insanoğlunun en yüce keşfil Eroin, başkaldırının en bilinçli biçimi! Bedenin bilerek, hissederek yok edilmesi en yüksek gelişme çizgisi! En yürekli başkaldırı! Allah'a ve cnun düzenini devralanlara, yüreksiz ahmaklara başkaldırı! 'Ben bu oyunu oynamıyorum!' demenin tek gerçek yolu! Ben bu oyunu oynamıyorum! kâinatın da, aptal galaksilerin de umurumda değil! Seni senin yöntemlerinle yeneceğim! Beni durduramayacaksın! Beni boş sözlerinizle avutamayacaksınız! Ne sen ne de senin kifayetsiz muhteris peygamberlerin! insanlığın sahte ilerlemeleri de beni oyalayamayacak! Her ilerlemenin okyanusa yazılan bir yazı olduğunun bilincindeyim! Aptal bir meteorun çarpmasına bakar! Binlerce yıldır aynı umarsız oyun oynanıyor! Dön baba dönelim! Her doğan çocukla başladığımız yere dönüyoruz. Her doğan çocuk bomboş, on binlerce yıl önceki vahşi atasının kopyası. Genler bilgi aktarmıyor, sen bunu çirkin gerçeğini öğrenemeyelim diye böyle tezgâhlamışsın! Yeni gelenleri de kandırabilesin diye böyle tezgâhlamışsın! Ve insanlık kalburla su taşıyor! Ama ben taşımayacağım! Ablana gelince, o, onun kendi bileceği iş! Benden bilincime ihanet etmemi beklemeyin. Ne şimdi ne de sonra Devrim'e karışmayacağım. Üstüme gelirseniz, bir tek vuruşa bakar, bir altın vuruşa! Sonra Bing Bang! Büyük Patlama ve boşluk! Beni arayın ki bulaşınız!' </span></p><p class="MsoPlainText1"><span class="calibre7"> ' Eroinin duygulan tümüyle körlettiğini, doğru-yanlış, iyi-kö-tü kavramlarını yok ettiğini, korku denilen şeyi ortadan kaldırdığını bilmiyorduk, Sayın Yargıç. Ahlâkın, vicdanının, merhametin kırıntısını bırakmadığını bilmiyorduk. Diğer insanlarla ilişkileri yok ettiğini, yokluk krizindeki bir bağımlının bir iğnelik doz kapabilmek için karşısındakinin başını ezebileceğim bilmiyorduk. Devrim bize 'işkenceciler' derken haklıydı. Hepimiz ama hepimiz yanlış yaptık! </span></p><p class="MsoPlainText1"><span class="calibre7"> Ekim, elinde 'Eroin' adlı kitapla çıkageldi. '90 yılında yayımlanmış bir kitaptı, iyi hatırlıyorum, kapağında bir kuru kafa resmi bir de enjektör vardı. Kitabın halinden defalarca okunmuş olduğu belliydi. Christiane adında eroinman bir kız çocuğunun anılarından oluşuyordu. Ekim, kitaptaki karakterlerin, kızın annesinin, babasının, arkadaşlarının, isimlerinin altını çizmiş, yanına Devrim'in hayatındaki karşılıklarını yazmıştı. Gropiuss-tadt'taki Protestan Merkezevi, meselâ, bizdeki Kitap Kulü-bü'nün karşılığıydı. 'Sound' isimli diskotek, Kristal Bar'a tekabül ediyordu. Ekim, Christiane'nin Hessen civarında bir köyde oturan ninesinin adının yanına 'Hatice' yazmıştı. Christiane'nin Deflet isimli eroinman sevgilisinin adının yanında 'Sarp?' ibaresi vardı. Bekir, 'Richard'tı, Helga, Müjgân! Bana kitabı vermek suretiyle ablasının durumunu öğrenmemi istemişti. Ekim'in içtenliğinden kuşkum yoktu, dikkatle okudum. Benzetmelerinde-ki hakikat payını teslim ettim. Ne ki, bu kabuldür ki beni dehşete düşürdü! Çünkü uyuşturucu bağımlılığının Devrim'in ya da arkadaşı Sarp'ın münferit meseleleri olarak görülemeyeceğinin farkına varmıştım. Dahası, o zamanlar adını koyamamış olmakla birlikte, ülkede doğru-yanlış, iyi-kötü kavramlarının bacaklarının titrediğini, ahlâkın, vicdanının, merhametin derin yaralar aldığını görebiliyor, çürümenin izlerini vahşetperver Kadızade-ler'e kadar sürebiliyordum. Eroin Devrim'i kemiriyorsa, başka bir şeyler de bizi, hepimizi kemiriyordu Öyle ki, Sayın Yargıç, insanlarımız eroin almadan da eroinman arazları sergileyebiliyorlardı; tıpkı beyin travması geçirmedikleri halde afazik oldukları gibi. </span></p><p class="MsoPlainText1"><span class="calibre7"> Şunu anlamalısınız, ben, Devrim'in eroinden kurtulabilmesi için Sarp'ın kurduğu dünyanın geçersiz olduğunu idrak etmesi gerektiğine karar vermiştim. Sarp'ın nihilist dünyasının da bir o kadar kurmaca olduğuna inanması gerektiğine inanmıştım. Top-rak'ınki, Yusuf'unki, Kenan Kadızade'ninki kadar kurmaca ve keyfe keder! Kemalist, sosyalist ya da nihilist -bunlar hep kendi kafamızın ürünleriydi, kendi kafamızın şablonlarıydı ve gerçeğin sadece bir bölümünü yansıtıyorlardı. Bunu anlamasını istemiştim. Mutlak iyilik olmadığı gibi, mutlak kötülük de yoktu. Bunu anlamasını istemiştim. Bardağın yarısı boşsa, yarısı da doluydu, bunu anlamasını istemiştim Kendisine saçaklı mantıkla yaklaşmamın nedeni buydu.” </span></p><p class="MsoPlainText1"><span class="calibre7"> KURGUSAL DOĞRULAR, OLGULARA KARŞI </span></p><p class="MsoPlainText1"><span class="calibre7"> BİLGi YERİNE GEÇEN KURALLAR </span></p><p class="MsoPlainText1"><span class="calibre7"> “ölümden medet ummamasını sağlamanın en çarpıcı yolunun onu ölümün olmadığına ikna etmek olduğuna karar verdim. </span></p><p class="MsoPlainText1"><span class="calibre7"> Organize dinler, siyasal dinler, altlarını çaldırmışlardı; öbür Dünya, Cennet'teki yaşam gibi vaatlerden fayda yoktu. Ama bilim, biyoloji ve fizik, özellikle de kuantum fiziği bilgi sanılan şeylerin kurallardan ibaret olduğunu kanıtlamıştı. Buralardan yola çıkarak ölümün de bilgi değil, insan yapısı kural olduğunu anlatabilirsem, nihilist heveslerini kırabileceğimi düşündüm. ister fen bilimlerinde, ister sosyal bilimlerde, ister toplumsal yaşamda, bir şeyi doğru ya da yanlış olarak nitelemenin gerçek ile ilgisi olmadığını, bu nitelemelerin önceden koyulan kurallarla ilgili olduğunu idrak etmesini sağlamaya çalıştım. Yanlış, kurallara ters düşendi, doğru ise ters düşmeyen. </span></p><p class="MsoPlainText1"><span class="calibre7"> Bir oyun kurmuştuk; briç gibi, satranç gibi. Tabiatta olmayan bir şekil kurgulamıştık, üçgen gibi, piramit gibi. işin matrak yanı, üçgenin açılarının toplamının yüz seksen derece olduğunun saptanmasının bilimsel bir zafer! olarak algılanmasıydı, sanki başka türlü olabilirmiş gibi. Sanki, adına satranç denilen olayda kalenin çapraz gitmemesi şaşırtıcıymış gibi. </span></p><p class="MsoPlainText1"><span class="calibre7"> Bilim denilen şey, bilim adına yapılan her şey, koyduğumuz kuralların diğer telmihlerini saptamaktan ibaretti. Kalesi çapraz gitmeyen, atı L şeklinde hareket eden, fili ancak şunu yapabilen, şu kadar taşlı bir oyunun telmihleri nelerdir? Sayısızdılar, tabii. Sayısız kombinasyonlar mümkündü ve insanlar bu kombinasyonları ortaya döktüklerinde etkileniyor, sevindirik oluyorlardı -çünkü kuralları koyanların kendileri olduklarım unutmuşlardı, sonuçlarıyla oyalanıyorlardı. Matematikçiler bitmez tükenmez çıkarsamalar yapıyorlar, kurallara ters düşmedikleri için de başanlı oluyorlardı! Başarı, çoğu zaman ömür boyu süren bir turu başlanılan yerde bitirme becerisinden ibaretti. Çarpım işleminin sağlamasını yapmak, yani, ilk kurallara ters düşmemek, başarı buydu. Neresinden bakarsanız bakınız, 'ba.s^rjJjif-büyüjL&amp;tgjkı^ Jiden ibaretti. </span></p><p class="MsoPlainText1"><span class="calibre7"> O günlerde en çok da borsadaki 'teknik analız' denilen tekniğe gülüyordum. O yıllarda 'teknik analiz' denilen bu yöntem, hisse senedi hareketlerini kestirmek için kullanılıyordu, insanlar kendi koydukları kurallara kendilerinin nasıl tepki vereceklerini tahmin etmeye çalışıyorlardı. Ne tuhaf! Önce altından bir buzağı yapıp, o buzağıyı tanrı ilân edip sonra da insanların bu tanrıya tepkilerini incelemek ve bu tepkilerden 'bilim' üretmek… ve sonra dönüp bu 'bilim'e de ayrıca tapmak! inançla bilim arasındaki fark benim için gittikçe küçülüyor, marjinalleşiyordu. Ama öyle görünüyordu ki sadece benim için! </span></p><p class="MsoPlainText1"><span class="calibre7"> Oysa çevrem inançla bilim arasındaki uçurumu derinleştirmek için çırpınanlarla doluydu. Öyle ki, ağzınızdan çıkanı matematiksel olarak ya da laboratuvar bulgularıyla ispatlayamıyor-sanız, size hiç konuşmamanız gerektiği bile söyleniyordu. Witt-genstein denilen adam çağımıza damgasını vurmuştu. Wittgens-tein, üzerinde konuşulan bir olgunun nedenleri açıklanabilmeli-dir, nedenleri açıklanamayan bir olgu üzerinde konuşulmaz, susulur, buyurmuştu. Gördüğüm kadarıyla kendisine saçmalama diyen de olmamıştık </span></p><p class="MsoPlainText1"><span class="calibre7"> Bütün bunlar bana hüzün veriyor, daha da kötüsü, özgüvenimi sarstığı için doğru bildiğim yolda ilerlememi güçleştiriyordu. Çünkü benim insani tecrübem, 'tanıma' olayının 'tariften; 'tarifin ise 'nedenlerinin saptanması'ndan önce başladığını gösteriyordu. Önce görüyor, hissediyor, gördüğümü ve hissettiğimi daha sonra 'tarife yelteniyor, 'tarif1 etmeyi becerdikten sonradır ki 'matematiksel ya da bilimsel nedenler'ine -o da belki!- gelebiliyordum. </span></p><p class="MsoPlainText1"><span class="calibre7"> Devrim için öngördüğüm tedavi yöntemini hiçbir meslektaşımla paylaşamamış olmamın nedeni de budur. Matematiksel ya da bilimsel 'tarifleri şöyle dursun, eroinman olmasının nedenleri dökümlenemeyecek kadar çok sayıda ve giriftti. Bir an için çözümlenip dökümlenebileceklerini var saysam bile, bu nedenlerin üzerinde konuşabilmem nedenlerin nedenlerinin de saptanabilir olmasını gerektiriyordu. Meğerki Osman Amca'yı 'tarif edeyim, Osman Amca'nın 'Osman Amca' olma nedenlerini hiç değilse Kadızadeler'den bu yana matematiksel ya da bilimsel olarak 'tarif edeyim, 'Osman Amca' faktörünün Devrim'in nihilizmindeki payını dillendirmemem, yok saymam isteniyordu. Bunu da ben yapamazdım. Aklım ve yüreğim izin vermezdi. Oysa akıl neyse de, 'yürek' faktörüne meslektaşlarımın dudak bükmeleri kaçınılmazdı. </span></p><p class="MsoPlainText1"><span class="calibre7"> Bilimsel yöntemin indirgemeci kabalığını kabullenemedim, Sayın Yargıç. Yaşama sanatı diyebileceğim fuzzy düşünce biçiminden medet ummuş olmam bundandır. Ancak, bu aşamada holo-formenn devreye girmesini talep ediyorum. Bu aşamada holo-formenn tanıklığına ihtiyacım olacak.” </span></p><p class="MsoPlainText1"><span class="calibre7"> Yargıç V Levin, Helsinkili Ingrid'e işaret etti. Genç kadın ayağa kalktı, Kışlık Dersanenin ışıklan karardı, göz gözü görmez oldu. holo-former Talip Imre Kadızade'nin oturma odasını yargıç kürsüsünün önündeki boşlukta kurdu. Devrim, pencerenin yanındaki koltukta oturuyordu. </span></p><p class="MsoPlainText1"><span class="calibre7"> “Körkuyu'dan yeni dönmüştü,” diye hatırladı Talip Imre Kadızade, önündeki sanal tertibe bakarak. “Müjgân, geri dönüşünü benim tedavimi kabul etmesi şartına bağladığı için oradaydı. Konunun uzmanı olmadığım ortadaydı ama meselenin aile arasında kalmasını istiyordu. Uyuşturucu Bağımlılık Merkezi'nden bir doktorun kontrolü altında kalması kaydıyla razı olmuştum.” </span></p><p class="MsoPlainText1"><span class="calibre7"> “Devrim'i nihilist Mezrularından şüpheye düşürebilirsem, uğrunda yaşamaya değer yeni doğrular bulabilir diye umuyordum. Bu doğrultuda harekete geçtim ve daha ilk adımımda Türkçe'ye çattım: Doğru/yanlış, doğru/yalan. </span></p><p class="MsoPlainText1"><span class="calibre7"> Yanhş'ın karşıtı olan doğru ile, yalan'ın karşıtı olan doğru birbirini tutmuyordu! îki kere iki dört eder, doğru, iki kere iki beş eder, yanlış. Yağmur yağıyor, doğru, yağmur yağmıyor, yalan. Oysa format, 'yağmur yağıyor, gerçek; yağmur yağmıyor, yalan' şeklinde olmalıydı. Ne ki, 'sahi' kelimesi dilden düşmüş, 'gerçek' kelimesi de yerine oturmamıştı. Afazi. </span></p><p class="MsoPlainText1"><span class="calibre7"> Devrim karşımda somurtmuş oturuyordu. Ben nereden başlamam gerektiğini düşünüyordum. Çay için ısmarladığım keki getiren Bayram imdada yetişti. Paranın üstünü yanlış getirmişti.” </span></p><p class="MsoPlainText1"><span class="calibre7"> Mahkeme salonundakiler holo-formerın çok daha genç duran Kadızade'ye zum yaptığını gördüler. Holo-Kadızade, kapıcının getirdiği keki masaya koyup satış fişine bakarken, “Sence Bayram Efendi yalan mı söylüyor, yanlış mı söylüyor, ne dersin?” diye sordu. Holo-Devrim, ters ters baktı, cevap vermedi. Holo-Kadızade, “Paranın üstü bu olmamalı,” diye üsteledi, “Sence yanlış mı yaptı, yalan mı?” Genç kız, omuzlarını silkti, </span></p><p class="MsoPlainText1"><span class="calibre7"> “Ne fark eder ki?” </span></p><p class="MsoPlainText1"><span class="calibre7"> “Yalan söylüyorsa, kekin fiyatı bu değil, yanlış söylüyorsa hesap bilmiyor,” dedi Holo-Kadızade, gülerek, “Biri olgu, diğeri kurgusal doğru.” </span></p><p class="MsoPlainText1"><span class="calibre7"> Devrim'in dik dik bakmayı sürdürdüğünü gördü, “Sarp'ın 'Zehir, insanoğlunun en yüce keşfi' iddiası gibi, 'kurgusal doğru “' diye ekledi, “iki kere ikinin beş etmesi yalan değil, yanlıştır. Kekin fiyatının beş yüz bin değil, yedi yüz elli bin lira olması ise, yalan.” </span></p><p class="MsoPlainText1"><span class="calibre7"> “Ne alakası var şimdi?” </span></p><p class="MsoPlainText1"><span class="calibre7"> “Kurgusal doğrunun sahici dünyada işlerin nasıl olduğu ile ilgisi yoktur. Alakası bu,” dedi Holo-Kadızade, gülümsemesini sürdürerek, “Kekin karşılığı olan beş yüz ya da yedi yüz elli bin lira sahici dünyaya ait bir olgu, buna dair yalan söylenebilir veya insan iyi niyetle yanılabilir. Ama bir milyon liradan yedi yüz elli bin lira çıkınca geriye yüz bin lira kaldığı yalan değil yanlış olur, çünkü bu bir olgu değil, bu bir kurgusal doğrul </span></p><p class="MsoPlainText1"><span class="calibre7"> “Ne malum?” diye homurdandı Holo-Devrim. </span></p><p class="MsoPlainText1"><span class="calibre7"> “Aritmetik kuralları değişmez de ondan malum. Kekin fiyatı değişir ama toplama çıkarma kuralları değişmez.” </span></p><p class="MsoPlainText1"><span class="calibre7"> “Bak sen!” </span></p><p class="MsoPlainText1"><span class="calibre7"> Holo-Kadızade, genç kızın açık alayına aldırmadı. </span></p><p class="MsoPlainText1"><span class="calibre7"> “Aristo, kekin fiyatı gibi olgulara, yani sahici dünyaya dair doğrulara, olası doğrular derdi. Oysa, bir milyon eksi yedi yüz elli bin eşittir iki yüz elli bin şeklindeki kurgusal doğrular, her durumda geçerli, olmazsa olmaz, zaruri doğrulardır. Mecburca doğrular. Kurgunun işlemesi için doğru olmaya mecbur doğrular!” içini çekti, “Hocaların Hocası öyle derdi. Çayını nasıl içersin? Açık? Koyu?” </span></p><p class="MsoPlainText1"><span class="calibre7"> Holo- Devrim'in ayağa kalktığı görüldü, “Ben yardım edeyim.” </span></p><p class="MsoPlainText1"><span class="calibre7"> Teyze, yeğen bir süre mutfakta kayboldular. Geri döndüklerinde Holo-Devrim çay tepsisini taşıyordu. Sehpanın üzerine yerleştirirken, sordu, </span></p><p class="MsoPlainText1"><span class="calibre7"> “Sarp'tan sen de nefret ediyorsun, değil mi teyze?” </span></p><p class="MsoPlainText1"><span class="calibre7"> “işte sana sahici dünyaya dair bir soru! Sarp'tan nefret ediyor olmam, olası bir doğru! Bu bir olgu olabilir de, olmayabilir de. Ama ben sana 'Hayır canım, ben Sarp'tan neffet etmiyorum' diyeceğim ve yanlış değil, yalan söylememiş olacağım.” </span></p><p class="MsoPlainText1"><span class="calibre7"> Holo-Devrim, duyduklarını aklından geçiriyormuş gibi durakladı, </span></p><p class="MsoPlainText1"><span class="calibre7"> “Peki, ya 'Evet, nefret ediyorum,' deseydiniz, ben, 'Teyze siz onu yanlış tanıyorsunuz' mu, diyecektim, 'Yalan tanıyorsunuz' mu? Yalan tanımak diye bir şey var mı?” </span></p><p class="MsoPlainText1"><span class="calibre7"> “Herhalde 'Yanlış tanıyorsunuz,' diyecektin ve bu günümüz Türkçesi'nin bir cilvesi olacaktı!” Kadızade tekrar güldü, “Yalanın karşıtı olan doğru için bir kelime olmalı!” dedi, “'Sahi' belki. 'Siz onu sahiden tanımıyorsunuz,' demeliydin! Daha da iyisi, 'esasen tanımıyorsunuz.' 'Aslında* tanımıyorsunuz, der gibi.” </span></p><p class="MsoPlainText1"><span class="calibre7"> “Yağmur yağmıyor ama ben 'yağmur yağıyor' diyorum. Deyin ki, yanılıyorum. O zaman yanlış mı söylemiş oluyorum, yalan mı?” </span></p><p class="MsoPlainText1"><span class="calibre7"> Genç kız, dilbilgisi oyununa katılmaya başlamıştı. Holo-Ka-dızade biraz düşündü, “Yalan kelimesinin bir de ahlâki çağrışımı var,” dedi, “O durumda 'hatalısın' demem gerekecek herhalde. Yalan değil, hata.” </span></p><p class="MsoPlainText1"><span class="calibre7"> “Okulda test sınavlarında 'true, false' seçenekleri oluyor,” dedi Holo-Devrim, düşünceli düşünceli, “Doğru, yanlış.” </span></p><p class="MsoPlainText1"><span class="calibre7"> “Bu hükümleri hem onlar yanlış kullanıyor hem de biz yanlış çeviriyoruz,” diye cevap verdi Holo-Teyze, “'False' kelimesinin birinci karşılığı 'sahte'dir. 'Sahte, yanlış, hatalı, asılsız, yalan, yapay, taklit, güvenilmez, esassız, geçici' Bunlar hep 'false' kelimesinin karşılıkları. 'Yanlış' daha çok 'vvrong' gibi; yanlış, haksız, ters, kusurlu, yalan.” </span></p><p class="MsoPlainText1"><span class="calibre7"> “Peki, 'true'?” </span></p><p class="MsoPlainText1"><span class="calibre7"> '“True' kelimesi 'false' kelimesinin tam karşıtı, 'hakiki, sahi, gerçek, doğru, halis, safi, sadık, tam, aynı' demek. Yani sizin matematik testlerini çevirirken doğru/yanlış değil, hatalı/hatasız diye çevirseler daha iyi bir iş yapmış olurlardı. Matematik bir kurgudur ya sonuçta, 'hatalı kurgu/hatasız kurgu' daha uygun düşerdi. Fizikte, kimyada da sahi ve asılsız kelimeleri kullanıla-.bilirdi. 'Su iki H ve bir O'dan oluşur- bu söylediğimin aslı var mı, yok mu? Sahi mi, asılsız mı? Böyle bir şey işte!” </span></p><p class="MsoPlainText1"><span class="calibre7"> “Ekim, sana Sarp'la konuştuklarını anlatmış. Söyledikleri sahi mi, asılsız mı, ne düşündün? Aslı var mı, yok mu?” </span></p><p class="MsoPlainText1"><span class="calibre7"> “Kimin? Ekim'in söylediklerinin mi, Sarp'ın mı?” </span></p><p class="MsoPlainText1"><span class="calibre7"> “Sarp'ın.” </span></p><p class="MsoPlainText1"><span class="calibre7"> Holo-Kadızade yine duraladı, “Söylemesi zor,” dedi, “Aslını istersen, doğntmsn ne olduğuna dair benim bildiğim iki teori var. Sarp'ın sözlerini o teoriler doğrultusunda çözümlemeye çalışabilirim.” </span></p><p class="MsoPlainText1"><span class="calibre7"> “Allah Allah!” </span></p><p class="MsoPlainText1"><span class="calibre7"> “Vallahi öyle! Doğrunun teorileri var. Modern dünyada doğrunun peşine düşenler, bu teorilere başvuruyorlar.” </span></p><p class="MsoPlainText1"><span class="calibre7"> “Bir yaşıma daha girdim!” dedi Holo-Devrim. </span></p><p class="MsoPlainText1"><span class="calibre7"> “Yaşını seveyim senin! Biri, coherence yani iltisak ya âz yapışıklık teorisi. Diğeri, correspondence, yani tekabüliyet ya da çakışıldık. Kurgusal doğrulara, yapışıklık teorisinin doğrulan deniyor, çünkü bu tip doğrular matematik kurallarına iltisaklı veya dilersen yapışık. Ne gibi? işte, iki kere iki dört eder gibi, bir kabulden oluşan doğru. Ya da senin Sarp'm, 'Bedenin bilerek, hissederek yok edilmesi en yüksek gelişme çizgisidir. Zehir, insanoğlunun en yüce keşfidir' ahkamının içerdiği kabullerden oluşan doğrular gibi. Sarp'ın söylemi kendi içinde birbirlerine iltisaklı/yapışık, kendi içlerinde tutarlı ve mantıklı doğrulardan oluşuyor. 'Bedenin bilerek, hissederek yok edilmesi en yüksek gelişme çizgisi' hükmü kabul ise, 'zehir, insanoğlunun en yüce keşfi' ahkamı tutarlı oluyor.” </span></p></body>
</html>
