<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<meta name="Generator" content="Microsoft Word 11 (filtered)"/><title>Schrödinger'inKedisi</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body link="blue" vlink="purple" class="calibre">
<p class="MsoPlainText1"><span class="calibre7"> “Biz buna 'Konuşan Türkiye' diyorduk,” diye mırıldandı Imre Kadızade, “Demokratikleşme süreci.” </span></p><p class="MsoPlainText1"><span class="calibre7"> “KOALİSYON'un işi çok zordur,” diye sürdürdü Salik, “MUTLAK BİLlNÇ'e giden YOL çok çetindir. Düşünsenize, Modernizmin öteki'ne tahakküm dizgesini daha iyi bir özne-nesne hatta özne-özne ilişkisine dönüştürmeyi amaçlıyorsunuz. POSTMODERNİZM'in amacı doğrultusunda ve ekolojik denge kaygısıyla, her şeye ben yani özne payesi verecek dönüşümü gerçekleştirme savaşı veriyorsunuz, insanlığı ıslah etmeye, modernizmin bencil hoyratlığını aşmış., kendi öznelliğinin hiçbir parçasını kendi dışına yansıtarak nesnelleştirme gereksinimi duymayan, kendi öznelliğini ötekinde yaşayabilen bireyler yaratmaya uğraşıyorsunuz. Ve karşınıza istenmeyen formatlar, kodlama sistemleri dikiliyor. 'Merhamet'diye bir format çıkıyor meselâ, bencillere karşı geliştirilmesi gereken kini yok etmekle tehdit ediyor! Ancak, tüm zorluklara karşın, YÜCE PİR'in planı 1950'den beri adım adım yürüyor. KOALİSYON iletişim Uzmanları, yeni formatları sistematik olarak yaymaya devam ediyorlar. Özünü KOALİSYON formatında bulan Tekleşmiş Bireylerin sayısı her gün artıyor!” </span></p><p class="MsoPlainText1"><span class="calibre7"> Imre Kadızade, karların arasında kaybolan Remzi'yi düşünüyordu. </span></p><p class="MsoPlainText1"><span class="calibre7"> “Remzi X, kortikal lisan alanları böylece boşaltılmış birisi mi? Bana bunu mu söylüyorsunuz, Salik Urallar?” </span></p><p class="MsoPlainText1"><span class="calibre7"> “Ben, Remzi'nin total afazi olduğunu düşünmüştüm,” dedi Urallar, </span></p><p class="MsoPlainText1"><span class="calibre7"> “Konuşma çıkışı hiç yok ya da tutuk, anlaşılmaz. Duyarak anlama hiç yok ya da minimal düzeyde. Okuduğunu anlama hiç yok ya da minimal düzeyde. Tekrarlama kaybolmuş, isimlendirme hiç yok. Dominant hemisferin silviyan fissürle komşuluk gösteren ve lisan kortekslerini içeren yaygın alanlarının dejenerasyonu. Global afazi.” </span></p><p class="MsoPlainText1"><span class="calibre7"> “Rehabilitasyon umudu yok muydu?” </span></p><p class="MsoPlainText1"><span class="calibre7"> “Yirminci Yüzyılda olsaydık, anlama fonksiyonlarının geliştirilmesine yönelik çaba gösterilir ve vizüel aksiyon tedavisi denenirdi Talip Imre. Sonucu belirsiz ve masraflı bir süreç. Afazik olmayanlarımızı ıslah etmenin KOALİSYON'a kaça ma1 olduğunu düşünürseniz! Ekonomik Aklın YoPunun bu olamayacağını görürsünüz.” </span></p><p class="MsoPlainText1"><span class="calibre7"> “Uyutulacak mı, yani?” diye mırıldandı kadın. “Yoksa bu sizi üzer mi, Talip Imre?” </span></p><p class="MsoPlainText1"><span class="calibre7"> “Hayır,” dedi kadın, “Hayır. Ölümün bir mühendislik problemi olduğunu biliyorum. Ölüm bir mühendislik problemidir. Gezegenin, çevrenin ya da bedenin ölümü bir mühendislik probleminden ibarettir.” </span></p><p class="MsoPlainText1"><span class="calibre7"> “Güzel!” </span></p><p class="MsoPlainText1"><span class="calibre7"> “insan bedeninde trilyonlarca hücre, insan hücresinde on binlerce molekül var. DNA'nın şifresi çözüleli elli yıldan fazla oldu. Hangi hücrenin hangisinin yanına, hangi molekülün nereye gelmesi gerektiği de biliniyor. Nanobotlara hasta parçacıkları onarmak, DNA'nın gösterdiği yerlere yerleştirmek kaldı.” </span></p><p class="MsoPlainText1"><span class="calibre7"> Uzun bir sessizlik oldu. </span></p><p class="MsoPlainText1"><span class="calibre7"> “Geçmişinizde saçakhhk var, öyle değil mi Talip Imre?” diye sordu Salik Urallar, “fuzz/diniz?” </span></p><p class="MsoPlainText1"><span class="calibre7"> “Evet, öyle,” dedi kadın, “Afaziye yakalanmadığım için şanslıyım. Af Örgütü ıslah olmak talebimi kabul etti. Ancak, mahkemem devam ediyor.” </span></p><p class="MsoPlainText1"><span class="calibre7"> “Öyleyse, sizi araştırmalarınızla baş başa bırakayım,” diye ayağa kalktı Kürşad Urallar, “Size mahkemede iyi şanslar dilerim.” </span></p><p class="MsoPlainText1"><span class="calibre7"> “Sağ olun, Salik Urallar. Umarım sizi düş kırıklığına uğrat-*madım.” </span></p><p class="MsoPlainText1"><span class="calibre7"> Salik, ziyam yok der gibi başını salladı, hızla uzaklaştı. Imre Kadızade, ekrana döndüğünde ONARIMCILAR'ın kendisini beklediklerini gördü. Ne zamandan beri orada olduklarını merak etti. </span></p><p class="MsoPlainText1"><span class="calibre7"> ALTERNATİF TIP MERKEZi www. ONARIMCILAR. </span></p><p class="MsoPlainText1"><span class="calibre7"> Celbedilmiş Afazi Yirminci Yüzyılın ikinci yarısından itibaren sayıları misli görülmemiş hızla artan yaşlılar Vasıllar'a sorun teşkil etmeye başladılar. Teknolojik gelişmelerin tıbba sağladığı </span></p><p class="MsoPlainText1"><span class="calibre7"> Sonografi, Elektroansefalografi, Pozitron Emisyon Tomografi gibi yardımcı tanı yöntemleriyle birbiri ardından keşfedilen mucize ilaçlar, bir yandan insanların ömürlerini uzatırken, öte yandan daha önceleri yakalanmaya zaman bulamadıkları illetleri açığa çıkardılar. Başarılı müdahalelerle bedenleri yenilenen insanlar, başta demans olmak üzere, Alzheimer, afazi gibi beyin hastalıkları nedeniyle üretim-dışı, âtıl kaldılar. KOAÜSYON'un gizli kayıtlarında “canlı cenazeler” olarak nitelendirilen bu kesimin bakım masrafları, toplumsal fonlarda “rasyonel gerekçesi bulunamayan” drenaja neden oldu. YÜCE PİR'in 19900 arasındaki on yılı “Beyin Dekadı” ilân ederek, beyin-davranış ilişkilerini inceleyen yüzlerce merkez kurdurmasının asıl nedeni budur. KOALİSYON'un yarı resmi yayın organları olan News-week, Scientific American, National Geographic Magazine der-gileriyle işbirliği yapan KOALİSYON iletişim Uzmanları, konuyu saptırmayı, yaşlılardan ve Mağdurlardan uzaklaştırmayı başarmışlardır. 1992 yılı sayılarını beyin-düşünce ve beyin-dil ilişkilerine ayıran dergiler, afaziyi, “savaşların ve çağdaş yaşamın kompleksitesine paralel olarak hızla artan kapalı ve açık kafa travmalarını izleyen bilinç bozuklukları” şeklinde takdim etmektedirler. Bellek kaybı ve afazi kapalı kafa travmalarının rastlanan sonuçlarından olmakla beraber, meselenin aslı afazinin VASILLAR tarafından bilinçli olarak celbedilmeye devam ediliyor olmasıdır.” </span></p><p class="MsoPlainText1"><span class="calibre7"> “Yeni bir şey var mı?” General, yerinden kalkmış, başına dikilmişti. </span></p><p class="MsoPlainText1"><span class="calibre7"> “Yok,” dedi tmre Kadızade, omuzundan bakan adama, “Batı Cephesinde yeni hiçbir şey yok, Paşam.” ikinci Bölüm EROS, THANATOS'A KARŞI iDDİANAME l </span></p><p class="MsoPlainText1"><span class="calibre7"> Şubat'ın ikinci haftasında hava aniden ısındı. Trakya'da her yıl böyle olur, sahte bahara kanan erikler martta yeniden kar altında kalmak üzere tomurcuklanırdı. </span></p><p class="MsoPlainText1"><span class="calibre7"> Dünya Anti-Nihilist Sivil Toplum Örgütleri Birliği Mahkeme Heyeti, böyle bir pazar günü öğleden sonra, ellerinde yollardan topladıkları gelincik buketleriyle geldiler. Üçü yargıç, biri de savcı olmak üzere, dört kişiydiler. Heyetin Amerikalı Başkanı, Y David Levin, nihilizm konusunda kitapları olan ünlü bir feno-menoloji psikologuydu. Yardımcı yargıçlardan biri Polonya, diğeri de Ukrayna Anti-Nihilist Sivil Toplum Örgütü'nde görevliydiler. Yardımcı yargıçlar ve Romanyalı Savcı, Claudia Roth da Vasıl Cihazı kuşanmışlardı. </span></p><p class="MsoPlainText1"><span class="calibre7"> KOALİSYON'un en tehlikeli düşmanları sayılan ENDİST-LER üzerinde uzman olan DANSTÖB gönüllülerinin YENİ DÜNYA DÜZENİ'nde özel bir yerleri vardı. Başta, Şeyho Baran, Başdanışman Mikail Ansoy, Dr. Maria Evangelista, Dr. Taşkın Ketmen, Dr. Ayşe Bernstein, Ingrid Skaal ve diğerlerinden oluşan Adrianople Af Örgütü yöneticileri tarafından heyecanla karşılandılar. Akşam, onurlarına özel bir yemek verildi. Hizmetlerini bizzat Deli General gördü. </span></p><p class="MsoPlainText1"><span class="calibre7"> ENDİSTLER, “sonumuz geldiciler” olarak da bilinen, bilimsel kıyamet tellallarıydı. Bilimsel gelişmelerin olumsuz yönlerini ortaya çıkarmakta uzmanlaşmışlardı. Hiçbir buluş ya da ARII </span></p><p class="MsoPlainText1"><span class="calibre7"> GE projesi, onların nihilist gözlüklerinin ufkundan kaçamazdı. Olayların önüne geçtikleri de olurdu. Örneğin, “IBM gibi bilgisayar şirketleri pek yakında atom kadar küçük makinalar yapmayı başaracaklar” anonsunu yaptıklarında, IBM henüz proje dahi üretmemişti. Buna karşın, ENDİSTLER'in “Nano teknoloji ile üretilen minnacık makinalar, kan dolaşımına yardımcı olmak üzere damarlarımıza verilecek. Bu çokbilmiş makinalar, kendilerini yeniden üretebilmek için etrafta buldukları ne kadar sahipsiz atom varsa hepsine el koyacaklar. Giderek artan bir hızla, çıldırmış gibi, kudurmuş gibi ev sahiplerine ait atomlara saldıracak, onları yiyip bitirecekler, insanlığın içi boşalacak. Bir virüs kadar sessiz ve gizlice, birimizden diğerine geçecek, birkaç hafta içinde hepimizi devralacaklar. Dünyanın sonu, sümüksü nano-makinalar tarafından kemirilip bitirilmek olacak” şeklindeki kötü kehanetleri, insanları korkutmakla kalmamış, çeşitli sivil toplum örgütlerini harekete geçirerek projenin uzun yıllar inmeyeceği rafa kaldırılmasını sağlamıştı. </span></p><p class="MsoPlainText1"><span class="calibre7"> ENDİSTLER, kıyametin nano-makinalar çeşitlemesini yeterince dehşet verici bulmayanları Gezegenin tamamının yeşil-cü-rufla örtüldüğünü düşünmeye de davet etmişlerdi: “Güneş enerjisiyle beslenen, gıda değeri olmayan yapay bitkiler biyolojik çevreyi devralacak, sahici bitkileri boğacak, bertaraf edecekler. Açlıktan kırılacak, yok olacağız.” Ancak, “Dünyanın sonunu modern teknoloji değil, uzayın derinliklerinden kopan bir felâ-ket'de getirebilecek”ti. </span></p><p class="MsoPlainText1"><span class="calibre7"> “Dev bir meteor ya da kuyruklu yıldızla çarpışacağız, yükselen toz bulutları dünyayı karartacak, alçak araziler dev dalgaların altında kalacak. Ses hızında esen rüzgârlar son birkaç canlıyı da yok edecek. Gezegenimizin biyolojik tarihinde beş tanesi kesin, bir düzine kitlesel kırım var. Bunlardan altmış beş milyon yıl önce dinozorların yok olmasıyla sonuçlanan sonuncusuna bir dizi meteor sebep olmuştu. En büyük kitlesel kırım, iki yüz elli milyon yıl önce gerçekleşti. Yeryüzü sakinlerinin yüzde yetmiş beş ila doksan altısını teşkil eden türler, bir daha geri gelmemek üzere yok oldular. Şimdi, söyleyin bakalım, katıksız iman, kör cehalet ya da ağır miyopluk dışında, kim, size, dev bir meteorun dünyaya sizin yaşam döneminizde çarpmayacağı güvencesini verebilir? Şu saniyede Dünya'nın etrafında çaplan bir ila on kilometre arasında değişen tam iki bin adet meteor dolaşıyor. Her biri her an çarpabilir. Gelecek yılın sonlarına doğru saniyede altmış beş kilometre hızla hareket eden bir trilyon tonluk bir buz ve kaya kitlesi, Swift-Tuttle kuyruklu yıldızı, iki hafta kadar yakınımızdan geçecek. Bu, kırmızı telefonu kullanarak durdurmayı umabileceğimiz bir nükleer tehlike gibi de değil! Bundan da korkmadıysanız, karadeliklerin birleşmesinin yaratacağı astronomik patlamalara ya da laboratuvarın birinde gerçekleştirilecek ikinci Big Bang'e ne buyurursunuz?” </span></p><p class="MsoPlainText1"><span class="calibre7"> 2000'li yılların başlarında Sivil Toplum Örgütü (ESTÖ) çatısı altında birleşen ENDİSTLER, yıkıcı faaliyetlerini artırarak, sanat teorisinin, estetiğin, dinlerin, komedinin, sohbetin, eğitimin, elitizmin, imparatorlukların, ev işlerinin, masumiyetin, inzivanın, evliliğin, anneliğin, cezanın, bilimin, soğuk savaşın, ailenin, Siyonizmin ve hatta “zamanın” sonunun geldiğini açıkça ortaya seren yüz elliden fazla kitabı tedavüle sokmuşlardı. ESTÖ'nün tehlikesi çokça da üyelerinin saygın isimlerinden ileri geliyordu. Francis Fukuyama'dan, Damian Thompson'a kadar yüzlercesi, dünyanın geleceğini saptadıklarını alenen ve katıksız bir özgüvenle açıklamışlardı. VASILLAR MECLİSi, Taliplerin, bu saygın adamların “özel bir sezgi ya da gizli bilgiyle donanmış” olduklarına inanarak, YENİDEN ARINMA programının fuzuli olduğuna karar verip, aksatmalarından korktu. TSVHR'nin işlevini yitirmesi, YOL'un sonu olurdu. VASILLAR MECLİSi önlem almak durumundaydı. </span></p><p class="MsoPlainText1"><span class="calibre7"> Imre Kadızade'nin iki yıl kadar önce Asitane'de görülen davasında Af Örgütü Savcısı, Endizm'in Devrim Kuran'in ölümüyle doğrudan ilgili olduğuna inandığını söyleyerek görevden çekilmiş, davanın DANSTÖB ihtisas mahkemelerine devredilmesini istemişti, Imre Kadızade, ENDİSTLER'le bir tutulmayı o zaman da reddetmişti, </span></p><p class="MsoPlainText1"><span class="calibre7"> “Bakm, ben bir Saçaklıyım, “ demişti kadın, “Ne dünyanın ne de başka bir şeyin 'son'undan korkarım. Tahta ateşi, ateş külü, kül toprağı, toprak madeni yaratır/maden döner toprak olur, tahtayı yaratır/Su ateşi söndürür, ateş madeni eritir, maden tahtayı keser, tahta toprağa karışır, toprak suya karışır/Kadın erkeğe, erkek kadına aktarılır, insan olur. Yin-Yang denkleminin idrakında olan birisi, ENDİST sempatizanı olabilir mi?” </span></p><p class="MsoPlainText1"><span class="calibre7"> “Hayır,” demişti Al Savcısı, “Ama bir Saçaklı, özünde nihilisttir. Bir nihilist için tek bir gerçek yoktur, öyle değil mi?” </span></p><p class="MsoPlainText1"><span class="calibre7"> “Saçaklılar, her şeyin bir derece meselesi olduğuna inanırlar. Bu, gerçeklerin inkarı değil, mutlak gerçeğin inkarıdır.” </span></p><p class="MsoPlainText1"><span class="calibre7"> “Ben de onu demek istiyorum,” demişti Savcı, “Birden fazla gerçekle, derece derece gerçeklerle Devrim Kuran'ın kafasını karıştırmış olmalısınız. Çocuk, ENDİSTLER'in etkisinde kıvranırken, siz ona ENDİSTLER'in yanlış olduklarını, gerçeği yansıtmadıklarını kesinlikle söyleyebilir miydiniz?” </span></p><p class="MsoPlainText1"><span class="calibre7"> “Söyleyemezdim, hayır,” demişti Imre Kadızade, “Ama bakın, ENDİSTLER'in kendileri bile bütün bunlara rağmen insanlığın önümüzdeki beş yüz yılı atlatabilme olasılığının yüzde yetmiş gibi rahatlatıcı bir oran olduğunu söylüyorlar. Bu süre zarfında yok olmazsak, binlerce yüzyıl yaşayabilecek, belki de kendimizi daha iyi bir şeyle ikame edebileceğiz.” </span></p><p class="MsoPlainText1"><span class="calibre7"> “Sizce beş yüz yıl sonraki gelecekte, bir androit olarak yaşayabilmesinin mümkün olabileceği düşüncesi Devrim'i hayata bağlayabilir miydi?” </span></p><p class="MsoPlainText1"><span class="calibre7"> “Hayır, efendim.” • “Gördünüz mü! Kaldı ki, Kuranlar olsun, Kadızadeler olsun, sizler aydın insanlardınız. ENDİSTLER, Batı ülkelerinde sadece koordinatlarını yitirmiş, kimliği tehdit altında olan insanları etkilerler. 'Dünyanın sonu geldi!' yazılı pankartlarla dolananlar, panayırlarda el falı bakanlar, deligöz incil vaizleri, bunlar, hayata yenik düşmüş, acıklı insanlardır. Sizler, bunların tersine nitelikli insanlardınız. En azından bir yabancı dil bilirdiniz, yoksa ENDİSTLER'i de okuyamazdınız, öyle değil mi?” </span></p><p class="MsoPlainText1"><span class="calibre7"> “Haklısınız, ama bir şeyi gözden kaçırıyorsunuz. Bakın, bizde, eski Türkiye'de yani, kimliği tehdit altında olanlar, en donanımlı olanlarımızdı. Yirmibirinci Yüzyılın getirdikleri konusunda en çok fikir sahibi olanlar, Batı dünyasındaki gelişmeleri en iyi takip edenler, çağı en iyi okuyanlar, toplumu derleyip toparlayabilecek imkânlan olanlar, en büyük tehdit altında olanlar, kimlikleri tehdit altında olanlar, bunlardı. </span></p><p class="MsoPlainText1"><span class="calibre7"> Şeriatçıların, Yeni ittihatçıların, Neo Marksistlerin ya da Bağımsız Liberallerin, bunların ne koordinatlarına ilişkin tereddütleri ne de doğru ve haklı olduklarından kuşkulan vardı. Beni alın onlar birbirleriyle dövüşürlerken, şahsen ben 'ev gölgesi insana serpuştur' diyerek, kapanmış, barış içinde evimde oturuyordum. Özellikle de 90'lı yılları bu insanları üstüme sıçratmamaya çalışarak idare ettim.” </span></p><p class="MsoPlainText1"><span class="calibre7"> Savcı, Imre Kadızade'nin bir hatasının da burada olduğunu, tek bir hareket, dava ya da konunun sözcüsü olmayı reddetmiş olmasının Devrim'in nihilizmine hizmet ettiğini iddia etti. </span></p><p class="MsoPlainText1"><span class="calibre7"> “Fakat, bakın, ben ve benim gibiler bir vaize islâm'ı, bir Kemalist'e Atatürk'ü, Marksist'e Marks'ı, Liberal'e serbest girişimciliği öğretmek için çok geç kaldığımızı fark edip, paniklediğimiz bir dönemden geliyoruz. Uçurumun sadece dövüşenler arasında değil, beyinlerimizde olduğunu idrak ettiğimiz bir dönemden geliyoruz, ilahiyattan, medeniyet tarihine, ekonomiden sanata, sosyal bilimlerden, fen bilimlerine vanncaya kadar, insanlığın sekiz bin yıldır çetelesini tuttuğu tecrübesini, birikimini, kadim değerlerini delik deşik etmiş olduğumuzun idrakına KUTSAL KOALİSYON'unuz sayesinde daha yeni yeni varıyoruz. Meğer öyle büyük boşluklarla doluymuş ki beyinlerimiz, kimse, hiçbirimiz, uğruna can alıp can verdiği davasının bir ucundan diğerine tökezlemeden, çukurlara, tuzaklara düşmeden yürüyemiyormuş. Söylemek istediğim şu: Ben Saçaklı olmasaydım da Devrim'i kolay karşılayamazdım. inşasında bulunmadığımız, nedenini nasılını kestiremediğimiz bir dönemdi. Baskın gibi geldi. Zihinlerimizdeki tasarımların hemen hepsinin sahici dünyadaki karşılıklarını kaybetmiştik. Anadilimizin sözcükleri, kurdukları hayatla aralarındaki köprüleri atmış gibiydiler, iletişim kuramıyorduk. Devrim'i çözümle-yebilmem için tarihinin üzerinde biriktirdiği sayısız izleri birer birer ayıklamam, incelemem gerekti. Meşakkatli bir uğraştı, nihayetinde tamamına yakın bir envantere açıldı. Verileri yeniden inşa ettiğimde Devrim'i değil ama Devrimimsi birini tanımlayabiliyordum. Aşinaydı, Sayın Yargıç, hem de çok aşinaydı. Doğrusu, Devrim'i çözümlerken aslında kendi bilincimi inşa ettiğimi düşündürecek kadar çok! Korkutucu olanı da buydu. Dev-rim'le uzlaşmak benim için ölümdü, uzlaşmamak onun için!” </span></p><p class="MsoPlainText1"><span class="calibre7"> Savcı, Kadızade'nin bu sözleri üzerine Mahkeme Reisi'ne dönmüş kadının ifadesinin, intihar eden Devrim Kuran kadar nihilist olabileceğini gösterdiği kanısında olduğunu söylemişti. Ancak, kendisi bu konuda uzman değildi, davadan çekilmek için izin istiyordu. Mahkeme görevsizlik kararı verdi, davayı DANS-TÖB üstlendi. </span></p><p class="MsoPlainText1"><span class="calibre7"> Kışlık Dersaneyi mahkeme salonuna dönüştürmüşlerdi. Savcı V Claudia Roth, Tunca'ya bakan pencerelerin birine arkası dönük oturuyordu. Adrianople Islahanesi talipleri arasından kura ile seçilmiş on iki jüri üyesi Roth'un karşısında, Polonya ve </span></p><p class="MsoPlainText1"><span class="calibre7"> Ukraynalı yargıçlar, araya kurulmuş kürsüdeydiler. Imre Kadı-zade'nin iskemlesi yargıç kürsüsünün karşısına yerleştirilmişti. Kadının sağındaki iskemleye S. Kürşat Urallar'tn oturduğunu gördüğü andaki ürküntüsü, Generalin solundaki iskemleye oturmasıyla birlikte paniğe dönüştü! Kendisine Asitane'deki ilk mahkemesinden farklı olarak, bu defa iki avukatı olacağı söylenmişti ama meslekten birilerini bekliyordu, kazara tanıştığı birilerini değil! Tanımadığı bu adamlarla çok ama çok fazla konuşmuş olabileceğini de düşünüyordu. Kendisinin onlar hakkında hiçbir şey bilmemesine karşın, onlar buradaydılar. Dünya kadar açık vermemiş olması imkânsızdı. Nasıl bir yol takip etmesi gerektiğini hesaplarken, Mağdurların dinleyici iskemlelerini doldurduklarını gördü. STÖ mahkemelerinde âdetti, Mağdurlar savcıya müdahil olur, eksikliklerini tamamlarlardı. </span></p><p class="MsoPlainText1"><span class="calibre7"> Yargıç V David Levin'in salona girmesiyle birlikte, herkes ayağa kalktı. Yargıç V Levin, davaya YÜCE PİR adına başkanlık edeceğini söyleyerek, sözü V Claudia Roth'a bıraktı. Roth, yerinden kalktı, Jürinin karşısına geçti. </span></p><p class="MsoPlainText1"><span class="calibre7"> “Sayın Jüri Üyeleri, var olmanın inkârı demek olan nihilizm, KUTSAL KOALİSYON'un karşısındaki en büyük tehlikedir! Nihilizm ölümcül bir hastalıktır. Öyle bir hastalıktır ki, nihilizmle kıyaslandığında ölümün bir nimet, bir lütuf olduğu görülür. Bu davada nihilizm tehlikesini ve onun tarihsel özüne ilişkin gerçekleri ortaya koymak suretiyle yeni bir anlayışın temellerini atjnaya çalışacağız. Bu dava sizin davanız olacaktır. </span></p><p class="MsoPlainText1"><span class="calibre7"> 'MODERNİZM VE YANLIŞLARI' adlı muhteşem eserinin sonunda YÜCE PİR, bir medeniyetin ya da tarihsel evrenin kolektif nevrozunun teşhis edilip edilemeyeceğini sorgulamış, bizden bir dönemin, bir uygarlığın, hatta insanlığın bütününün akıl sağlığını saptamamızı mümkün kılacak yöntemler geliştirmemizi istemiştir. YÜCE PİR, KUTSAL KOALİSYON'un kaderini tayin edecek başlıca sorunun, insan türünün saldırı ve intihar içgüdüleri olduğuna işaretle, YENİ DÜNYA DÜZENİ'ni tehdit eden arazların giderilmesinin YOL'unu göstermiştir. </span></p><p class="MsoPlainText1"><span class="calibre7"> YÜCE PİR, Modernizmin insanı doğasından uzaklaştırdığını, bencilliğini ve kindarlığını dayanılmaz ölçülerde bastırarak patlamaya hazır bir bomba haline getirdiğini açıklamakta, bu bombanın patlaması halinde türümüzün birbirini son bireyine kadar yok edebileceğini söylemektedir, insanlar da bu durumun farkındadırlar; huzursuzluklarının, hoşnutsuzluklarının, korkularının nedeni budur. </span></p><p class="MsoPlainText1"><span class="calibre7"> Sayın Jüri Üyeleri, EROS, halis bir Var Olma Coşkusu ve Enerjisidir. </span></p><p class="MsoPlainText1"><span class="calibre7"> KUTSAL KOALİSYON'umuz ilhamını EROS'tan alır. KOALİSYON, EROS'u yüceltir. </span></p><p class="MsoPlainText1"><span class="calibre7"> KOALİSYON, THANATOS'a, EROS'un insanlığa sağladığı Var Olma Coşkusu ve Enerjisini kullanarak meydan okur. </span></p><p class="MsoPlainText1"><span class="calibre7"> KOALİSYON, THANATOS'un en dehşet verici güçlerini nihilizminin derinliklerinden çıkararak ortaya salan Yirminci Yüzyıl Modernizmıni mahkûm eder. </span></p><p class="MsoPlainText1"><span class="calibre7"> KOALİSYON, insanlığa sunulan yeni bir imkândır; insanlığın sekiz bin yıldır rüyasını gördüğü, ama yaşama ayrıcalığına kavuşamadığı Erotik Varoluş imkânıdır!” </span></p><p class="MsoPlainText1"><span class="calibre7"> Dinleyiciler ayağa kalktılar, “Erotik, Varlıklı, Batılı, Seksi, Kindar, Akılcı, Varlıklı, Batılı, Avrupalı, Kindar, Varlıklı, Batılı, Avrupalı, Kindar, Akılcı, Akılcı, Akılcı, Akılcı, Akılcı, Akılcı, Akılcı, Akılcı, Akılcı, Batılı, Batılı, Batılı, Kindar, Kindar, Kindar, Kindar, Kindar…” Y Roth zikrin bitmesini bekledi, </span></p><p class="MsoPlainText1"><span class="calibre7"> “Sayın Jüri Üyeleri, bugün burada yargılayacağımız Talip Imre Kadızade değil, onun alışkanlıklarındaki Modernizm'dir. Amacımız, Talip Imre'nin geleneğinin bastırdığı bedene ve yaşama dair gerçekleri ortaya dökmek, kendisinin genlerinde gömülü derin Varoluş Bilgisini su yüzüne çıkarmaktır! Bunu Talip'i var eden geleneği yıkarak değil, geri sararak yapacağız. Böylece Modernizmin egemenliğinden kopacak, varlığının çarpıtılmış, bastırılmış, saklanmış özü ile temas kuracağız. Amacımız, Talip Imre'nin deneyiminden hayata dönük yeni manevi enerjiler çıkarmaktır.” </span></p><p class="MsoPlainText1"><span class="calibre7"> V Claudia Roth'un açılış konuşmasını iddianamenin okunması izledi: Davacı KOALİSYON, Davalı Imre Kadızade'yi, “Saçaklılık, nihilizm ve kendisine bir dünya kurmasını engellemek suretiyle Devrim Kuran'ın intiharına yardımcı olmak”la suçluyordu. Yargıç V Revin, iddianameyi dikkatle dinledi. </span></p><p class="MsoPlainText1"><span class="calibre7"> “Vasıl Roth, Mahkememiz, iddianamenize mesnet teşkil eden kanıtları görmek istiyor,” dedi. </span></p><p class="MsoPlainText1"><span class="calibre7"> “Biz hazırız, Sayın Yargıç. Işıklar lütfen!” </span></p><p class="MsoPlainText1"><span class="calibre7"> Helsinkili Ingrid, ışıkları kapattı. Imre Kadızade, Yargıcın kürsüsünün önündeki boşlukta kendi hologramının oluştuğunu gördü. Hastane odasındaydı, Devrim'in yatağının ayak ucunda durmuş, doktor raporlarını inceliyordu. Az sonra Devrim kendisinin orada olduğunu fark edecek, yattığı yerden doğrulacaktı. </span></p><p class="MsoPlainText1"><span class="calibre7"> Önceki ifadelerinden ve polis kayıtlarından yararlanarak hazırlanmış mükemmel bir replikaydı, hologram. Nefesi kesilir, kalbi yerinden fırlayacakmış gibi atarken, kendi sesini duydu. </span></p><p class="MsoPlainText1"><span class="calibre7"> “Onu bulduğumda yara bere içindeydi?' diyordu Holo-Kadı-zade, Jüri Üyelerine. “Kimi kabuk tutmuş, kimi taze kanayan yüzlerce yara. Belli ki, birden fazla saldırıya uğramıştı. Dövmüşler, sakatlamışlar, isimler takmışlar, nesi var, nesi yok elinden almışlar, bir Lânetli gibi yan çıplak ölsün diye metropolümüzün arka sokaklarına öylece bırakmışlardı. Yakalandığında konuşmamış, başına gelenlerin ayırdına varamıyor olmasını da umursamamıştı. Başlangıçta beni de tanımadı.” </span></p><p class="MsoPlainText1"><span class="calibre7"> Holo-Kadızade konuşurken, Devrim Kuran, doğruldu, yüzünü örten uzun siyah saçlarını araladı, teyzesinin yüzüne dik dik baktı, </span></p><p class="MsoPlainText1"><span class="calibre7"> “Revolucion! diye birini hiç duydunuz mu siz?” diye hırladı, “Var mı, ihtilâl! isimde bir tanıdığınız? Bu isimde birinden ne beklenir? Söylesenize!” </span></p><p class="MsoPlainText1"><span class="calibre7"> “Çok ateşi vardı. Sözcükler şerhen dudaklarından kaynar gibi fırlamış, buharlaşmışlardı,” diye açıkladı Holo-Kadızade. Omuzlarını silkmiş, Devrim'e arkasını dönerken, “Radilsa bit Leninistom” diye söylendiği duyuldu, </span></p><p class="MsoPlainText1"><span class="calibre7"> “Radilsa bit Leninistom, Rusça, 'Leninist olmak için doğmuş,' demek. Sovyetler Birliğinde bu temenniden üretilmiş kız isimleri vardı. Roblen meselâ. Ya ismin, 'Çayancı olmak için doğmuş', Çayod olsaydı? Otur kalk şükret!” </span></p><p class="MsoPlainText1"><span class="calibre7"> Kızı tahrik etmeye, uyuşturucunun esrikliğinden kurtulmasına yardımcı olmaya çalışıyordu. Ancak sorularına muhatap bulamamaya alışıktı, etkilenmedi, Devrim Kuran. </span></p><p class="MsoPlainText1"><span class="calibre7"> “iyi öyleyse,” dedi, bıkkın bir ses tonuyla, “Görün işte! /Ari-lal! benim! Müjgân'ın 'Seni doğuracağıma köpekler doğursay-dım' dediği, babasının gebermesini istediği, olmaz olasıca, adı batasıca, ömür törpüsü fahişe, benim!” </span></p><p class="MsoPlainText1"><span class="calibre7"> Holo-Kadızade'nin raporları okur gibi yapmayı sürdürürken, “îyi ya!” dediği duyuldu. Sahici Kadızade, sesinin en ufak bir duygu yansıtmamış olduğunu kaydetti. </span></p><p class="MsoPlainText1"><span class="calibre7"> “Bekir, 'insan gibi yaşayamayacaksan öl daha iyi!' dedi Dev-rim'in hologramı, “Doğru söyledi. Müjgân da, 'Biz gebereceğimize sen geber,' dedi. O da doğru söyledi.” </span></p><p class="MsoPlainText1"><span class="calibre7"> “Saçma!” Devrim'i şaşırtabildiğim görmüş, üstüne üstüne gitmişti, </span></p><p class="MsoPlainText1"><span class="calibre7"> “Yılbaşı gecesini hatırlıyor musun? Sen kötü olmaktan korkmazdın! Babanın yahut Müjgân'ın dolduruşuna gelmiş olman düş kinci!” </span></p><p class="MsoPlainText1"><span class="calibre7"> “Hatırlıyorum,” diye fısıldadı kız. • </span></p><p class="MsoPlainText1"><span class="calibre7"> “Haklıydın,” dedi teyzesi. Kız, bir daha şaşırdı, “Haklı mıydım?” </span></p><p class="MsoPlainText1"><span class="calibre7"> “Elbette haklıydın, iyilik, kötülük bilimsel olarak kanıtlanamaz. Oysa, her şeyin başı bilim. Günümüzde Big Bang'e, termodinamiğe veya biyolojiye uymayan iddialar artık kabul görmüyor, iyi insan olmak, kötü insan olmak, bunlar boş lâflar, insan sevgisi, evrensel sevgi bunlar da boş lâflar. Bilimin bulgularına uymuyor.” </span></p><p class="MsoPlainText1"><span class="calibre7"> Holo-tatbikatı izleyenler Devrim'in biraz düşündüğünü gördüler. </span></p><p class="MsoPlainText1"><span class="calibre7"> “Fahişelik yaptığım doğru ama.” </span></p><p class="MsoPlainText1"><span class="calibre7"> Kadızade yine omzunu,silkti, “Bir hükmü doğru kabul edebilmesi için bilimin, ya matematiksel ya da deneysel olarak kanıtlanmış olması gerekir. Fahişelik kötüdür hükmünü, Pitogoras teoremini kanıtladığın gibi kanıtlayamazsın. Deneysel olarak kanıtlamaya kalksan, fahişelik nedir, ne değildir, onu bile kesin olarak saptayamazsın, nerede kaldı kötülüğünü test edeceksin.” </span></p><p class="MsoPlainText1"><span class="calibre7"> “Ama fahişeliğin kötü olduğunu biliyoruz!” </span></p><p class="MsoPlainText1"><span class="calibre7"> “Bilmiyoruz, inanıyoruz,” dedi Holo-Kadızade, “Ne kadar inanıyoruz, o da belli değil, iffetli ile iffetsiz arasında kesin bir sınır yok. Hepimiz bir dereceye kadar fahişeyiz. Hepimiz bir dereceye kadar fahişe değiliz. Kavram, bulanık. Fuzzy. Saçaklı. Anlıyor musun?” </span></p><p class="MsoPlainText1"><span class="calibre7"> “Biraz.” </span></p><p class="MsoPlainText1"><span class="calibre7"> “Ahlâki değerler sopa ile ayakta durur. Allah'ın sopası, toplumun sopası, devletin sopası. Bugüne kadar kimse ama kimse ahlâki bir hükmün doğruluğunu bilimsel olarak kanıtlayamadı.” </span></p><p class="MsoPlainText1"><span class="calibre7"> “Canım yanıyor,” dedi Devrim, kalbini işaret ederek, “Kendimi çok kötü hissediyorum.” </span></p><p class="MsoPlainText1"><span class="calibre7"> “Güzel! Demek hipotalamus hâlâ çalışıyor. Bu iyi havadis.” </span></p><p class="MsoPlainText1"><span class="calibre7"> “Öyle mi,” diye inledi kız. </span></p><p class="MsoPlainText1"><span class="calibre7"> “Vicdan azabının kaynağı endokrin sistemlerimiz. Hormon kokteyli ve sinir sistemi. Kolay değil, yüz milyonlarca yıl süren bir evrimden sonra oluştular. Yüz milyonlarca yıl aş için rekabet, eş için rekabet.” Holo-Teyze uzandı, yeğeninin enjektörün delik deşik ettiği kolunu tuttu, işaret parmağının tırnağını oyar gibi etine batırdı, </span></p><p class="MsoPlainText1"><span class="calibre7"> “Kadızadelerin genleri burada. Kadızadelerin genleri yüzyıllardır yaşıyor. Başarılı bir genin başat niteliği acımasız bencilliğidir. Bencil gen. Kızıl Kraliçe. Sen, genlerinin yarattığı bir makinasın. Bencil bir makina. Mamafih,” diye ekledi, “Genin bencil hedeflerine ulaşabilmek için özel ve kısıtlı bir diğerkâmlık sergilediği de olur. idrak ve duygu iç içe. Tehlikenin idraki, harekete geçen hipotalamus, izleyen vicdan azabı. Vicdanın azabı da huzuru da genlere kayıtlı.” </span></p><p class="MsoPlainText1"><span class="calibre7"> “Bravo!” Duruşmayı izleyenler coşkuyla alkışlamaya başladılar, “Bravo!” Yargıç V. Levin, tokmağını kürsüye vurdu, “Susun!” Bunu bir daha yaparlarsa Mağdurların salonu terk etmelerini istemek zorunda kalacağını belirtti. </span></p><p class="MsoPlainText1"><span class="calibre7"> “Dünyayı değiştirmek bana göre anlamsız bir çaba,” diye konuşuyordu, Holo-Devrim, “Çünkü, dünyayı değiştirmek sonuçsuz bir çaba. Çünkü, dünyada hiçbir şey hiçbir zaman devrilmiyor. Yüzeyde farklılaşsa bile tüm düzenler, tüm uluslar, tüm insanlar birbirinin aynı. Dünya özünü değil, gömleğini değiştiriyor. Güçlü olan kazanıyor, güçsüz olan kaybediyor. Bu komünizmde de böyle, kapitalizmde de böyle, feodalizmde de böyle, YENİ DÜNYA DÜZENİ'nde de böyle olacak!” </span></p><p class="MsoPlainText1"><span class="calibre7"> Mağdurlar bu defa yuhalamaya, ayaklarım yere vurmaya başladılar. Yargıç, mahkemeyi tatil etmekle tehdit edince ancak sustular. </span></p><p class="MsoPlainText1"><span class="calibre7"> “Stalin, burjuvaları yok etmeye çalışırken, en iyi modaevlerinden giyiniyordu, ingiltere'den getirttiği çayı yudumluyordu. </span></p><p class="MsoPlainText1"><span class="calibre7"> Atatürk, Dolmabahçe Sarayı'nda öldü. inönü'nün beyaz treni vardı. Güçlü olanlar devrimi yaptıktan sonra burjuvazinin saraylarına yerleşiveriyorlar. Ben, komünist bir dünyanın oluşabileceğine kesinlikle inanmıyorum. Ben, Müslüman bir dünyanın oluşabileceğine de kesinlikle inanmıyorum. Çünkü insanlar doğuştan bencil, egoist ve kapitalist. Eşit olmaları mümkün değil! Bilim dışı! Herkes, hepimiz, binlerce yıl önce yazılmış bir senaryodaki rollerimizi sadece kılık değiştirerek oynayan oyuncularız. Bir boka yaramayacak hayaller için öleceğime, keyfime bakarım daha iyi! Eğlenmek de mühim bir şey yani. Eğlenmek bir kültür sorunsalı.” </span></p><p class="MsoPlainText1"><span class="calibre7"> Holo-Kadızade'nin buz gibi baktığı görüldü, “Sen eğlenmiyorsun kızım, sen ölüyorsun.” </span></p><p class="MsoPlainText1"><span class="calibre7"> “Ölüm bir mühendislik problemidir!” dedi Devrim, teyzesinin sesini taklit ederek, '“Gezegenin, çevrenin, ya da bedenin ölümü bir mühendislik probleminden ibarettir, insan bedeninde trilyonlarca hücre, insan hücresinde on binlerce molekül var. DNA'nin şifresi çözüleli elli yıldan fazla oldu. Hangi hücrenin hangisinin yanına, hangi molekülün nereye gelmesi gerektiği de biliniyor. Nanobotlara hasta parçacıkları onarmak, DNA'nin gösterdiği yerlere yerleştirmek kaldı.' Hatırlamadın mı?” </span></p><p class="MsoPlainText1"><span class="calibre7"> “Hatırladım.” </span></p><p class="MsoPlainText1"><span class="calibre7"> “ 'Nanorobot ya da nanobotlar, metrenin milyarda biri boyutlarında robotlar. Saçaklı mühendisliğin ürünü akıllı makinalar, zerk edildikleri kan, doku veya ilikteki bozuk molekülleri onan-yorlar. Tamir edilemeyecek durumda olanları ortadan kaldırıp, yerine yenilerini inşa ediyorlar.' Tanrım, ne işler!” </span></p><p class="MsoPlainText1"><span class="calibre7"> Son cümleyi inler gibi söylemişti. Kadızade'nin yüzünde ilk kez duygudaşlığa benzer bir şeyler görüldü. </span></p><p class="MsoPlainText1"><span class="calibre7"> “Şeyh Salih'in Amerikan Kryobiology Cemiyetine üye olduğunu biliyor muydun?” diye lâfı değiştirdi, “Hayır mı? Müridle-ri, 'Hayatını mücadelelerle ve azimet ve fevkalâde bir zühd ve takva ile ibâdet ve tâat'a sarf ederek kendisinden Allah'ın izniyle gaipten haber vermek ve gaybı ahvali keşfetmek gibi ilmi ve kevni harikalar zuhura gelen bir velinin irşadına gelecek nesillerin mutlak ihtiyaç duyacakları' gerekçesiyle, 'kendilerini yetim bırakan hastalığına çare bulunduğu müjdesine kadar' Şeyhin cesedini dondurtmaya karar verdiler!” </span></p><p class="MsoPlainText1"><span class="calibre7"> Kızın anlamaya çalışarak baktığını gördü, “Kryo soğuk demek,” diye açıkladı, “Kryoniks, maddeleri sıfırın altındaki ısılarda inceleyen bilim dalı. Eksi yüz altmış derecede moleküler değişim hemen tamamen duruyor ya, kryobiyologlar hastaları donduruyorlar. Maddi durumuna göre, bedeninin bütününü ya da sadece beynini ihtiva eden başını, sıvı nitrojen dolu tanklarda muhafaza ediyorlar. Daha 1993 yılında Cemiyetin tanklarında otuzdan fazla hasta vardı, üç yüz kişi de sırada ölmeyi bekliyordu, izleyen yıllarda başvurular yüz binlere ulaştı.” </span></p><p class="MsoPlainText1"><span class="calibre7"> “Şeyh Salih'in hepsini dondururlar artık,” dedi Devrim, esneyerek, “Koskoca Şeyh tabii, başını kestirirler mi? Bana bak, ya çözüldüğünde bayatlamış salatalık turşusu gibi olursa? O zaman ne olacak?” </span></p><p class="MsoPlainText1"><span class="calibre7"> “Nanolar salatalık moleküllerini onarır gibi onaracaklar, yine taptaze olacak. Birkaç yüzyıl içinde müridlerinin mezarlarını sulayabilecek hale gelmesi bekleniyor.” </span></p><p class="MsoPlainText1"><span class="calibre7"> “Desene, Toprak biraderim parasını çıkaracak!” Güldü, “O zamana kadar Şeyh Salih nitrojen tankında, bir o yana bir bu yana blup blup! Dönenecek!” </span></p><p class="MsoPlainText1"><span class="calibre7"> * Kadızade, “idrak, şuur, bunlar gömülemeyecek kadar değerli arşivler,” derken gördü kendisini, “Hazreti Muhammed'in beynini dondurabilselerdi fena mı olurdu? Einstein beynini bilime bağışladığı zaman ellerinde gliserin de vardı, sıvı nitrojen de. isteselerdi, gliserinle mumyalar, sıvı nitrojenle de dondururlardı. Eski usûl turşusunu kurdular, muhteşem beyin ziyan oldu gitti! Tabii, maliyetler çok yüksek. Bir milyon dolar! Molekül mühendisliğinin ucuzlaması için daha birkaç kuşak beklemek gerekecek. Sadece para da değil. Amerikan Kryoniks Cemiyetinin tüzüğünün 2.04 numaralı maddesine göre Yönetim Kurulu, başvurulan reddetme hakkını saklı tutar. Tanktakilerin reanime olacaklarına, dirileceklerine dair demeç veren, reklâm yapan üyelerini de atıyorlar. Anlayacağın, ölümün bir mühendislik problemi olması senin işine yaramaz. Sen öldüğünde taş gibi soğuk ve katı olacaksın, inan bana, hiçbir şey bir ceset kadar ölü değildir!” </span></p><p class="MsoPlainText1"><span class="calibre7"> “Aslında dirilme yanlış kelime,” diye söylendi Devrim, “Kyroniks'le ölüm yok. Ölüm, fuzzy. Hiçbir noktada mutlak ölümden söz edemeyiz. Nedir ölüm? Beynin bir hali mi, bedenin bir davranış biçimi mi, yoksa DNA gibi kendini kopyalama becerisi mi, diye sorsam, ne cevap vereceksin? Ölüm, hem bunların hepsi hem de hiçbiri demek durumundasın. insanlar bitkisel hayata girer, doktorlar, aileleri ölüm çizgisini nerede çekeceklerini bilemezler. 'Bundan sonrası ölüm' deniyor, olup bitiyor. Bir şeyi keyfi olarak oluya da diri ilân ediyoruz. Hayat ile ölüm arasına çekilen her çizgi, uydurma, her çizgi keyfi. Hayat, ölüme doğru derece derece yol alıyor. Aradaki çizgi, keyfi çünkü ikili sisteme şartlanmışız. Yaya da refleksi. Yalan söylemek, saçakları saklamak işimize geliyor. Özgürlük, eşitlik, dürüstlük, hak, adalet, vs. vs., bunların aslında saçaklı olduklarını kabul edersek, yandık! Ya özgürlük ya ölüm! gibi siyah-beyaz olmalı! Siyah-beyazı tutturmak için geri basmalı, gerekirse saçmalama-lı, uydurmalı, geçiştirmeli, abartmalı hatta düpedüz yalan söyle-yebilmeliyiz. Anılarımızı kırpmalı, düzenlemeli, tanımları kitaba uyacak şekilde saptırabilmeliyiz!” </span></p><p class="MsoPlainText1"><span class="calibre7"> “Beynin çalışabilmesi için öyle olması lâzım. Kodlama sisteminin çalışabilmesi mesajların tutarlılığına bağlı.” </span></p><p class="MsoPlainText1"><span class="calibre7"> Devrim, dinlemiyordu, “Yeterince yakından bakıldığında bir hücre nerede başlar nerede biter görülmüyor,” diye homurdandı, “Tıpkı dağların nerede başladığının, ovaların nerede bittiğinin kesin olarak görülemediği gibi. Elimizin bileğimize, bileğimizin kolumuza geçtiği gibi. Bedenimizin atomlarının dünyanın atmosferine, atmosferin atomlarının, uzaya geçtiği gibi. Beden atomları var, beden atomu olmayan atomlar, bir de aradakiler var. Hem beden atomu hem de değil. Çevremizdeki her şey akış halinde. Her şey her an kimlik değiştiriyor. Moleküller toplanıyor, dağılıyor. Atomlar toplanıyor, dağılıyor. En küçük parçacıktır dedikleri kuarklar toplanıyor dağılıyor, kar taneleri gibi hiç durmaksızın uçuşuyor, birbirleriyle çarpışıyor. Evren, kozmolojik bir sıvı gibi akıyor, akıyor. Kesinlik yok, sınır yok. Dirim, bir derece meselesi. Ölüm bir derece meselesi. Hayat, ölüme sızar. Ölüm, hayata sızar. Ayrım saçaklı. Tarih, bir asırdan diğerine sıçramaz. Organizma, hayattan ölüme sıçramaz. Bir hücre ne zaman ölüdür? Kesin bir çizgi yok. Bütün hücreler bir Ölçüde canlı bir ölçüde ölü, çünkü hücreleri oluşturan moleküllerin bazıları sağlam bazıları bozuk. Nanobotlar, bozuk molekülleri onarır, hücreler yenilenir. Sağlam hücre sayısı artar!” </span></p><p class="MsoPlainText1"><span class="calibre7"> “Düşün ki, nanobotlardan milyarcası atmosfere salınmış, havayı kirleten parçacıkları yok ediyor. Ya da Haliç'te atıkları yiyor, suyu temizliyor. Bunlar mutlaka gerçekleşecek. Mikropro-sesor cipler kuantum limitlerini çoktan buldular çünkü.” </span></p><p class="MsoPlainText1"><span class="calibre7"> “insan bir saçaklı makina. Tamir edilebilir bir saçaklı maki-na. ilkokulda eski diş fırçasını eski tel süzgece sürter, püskürtme resim yapardık. Püskürme resimde kesinlik yoktur. Püskürtme resim, fuzzy resim. Ben, üç boyutlu püskürtme bir resimim. Saçaklı bir hologram, o benim! Belirgin sınırlarım yok! Atomlarım uçuşuyor, senin atomlarına, koltuğun atomlarına, sardunyanın atomlarına, Safinaz'ın atomlarına karışıyor. Hepinizle iç içeyim. Hepimiz iç içeyiz.” </span></p><p class="MsoPlainText1"><span class="calibre7"> “Leibnitz'in monadlan da uçuşuyor. Maddenin zekâ yüklü cüz-i asgarları da uçuşuyor. Benim zekâm, senin zekân, koltuğun zekâsı, sardunyanın zekâsı hepsi iç içe. Diş fırçasını altıa suyuna batırmış, fuzzy resmin üzerine püskürtmüşüm!” </span></p><p class="MsoPlainText1"><span class="calibre7"> “Tümünün altında yatan zekâ, kâinatın zekâsı. Ortak zekâmız. Hawking, 'kâinat başka türlü olsaydı, biz onu idrak edemezdik,' demiş, 'kâinat, biz burada olabilelim diye böyle. Ya da kâinat öyle ki, biz buradayız. Hiçbir şey bizim bildiğimizden başka türlü değil! Kâinatı kâinat yapan, bizim sorgulamamız, bizim varlığımız. Kâinat var ki, biz varız. Biz varız ki, kâinat var.” </span></p><p class="MsoPlainText1"><span class="calibre7"> Holo-Kadızade'nin hiç etkilenmediğini vurgulamak ister gibi, omuzlarını silktiği görüldü. “Kâinatın varlığı esasen dini ve felsefi bir telkin, bir tasavvur, bir şartlanma,” diyordu, “Yoksa, kimse görmüş değil. Ne kuarkları ne de monadları. Bilim, bu tasavvurun maddesel dayanaklarını saptıyor. Or'da bir Şey var. Çünkü, eğer Or'da bir Şey yoksa matematik patlar, berhava olur.” </span></p><p class="MsoPlainText1"><span class="calibre7"> Berhava kelimesi kışkırttı, bir anda gözlerim devirdi, Holo-Devrim, “Sen de okuldan atılmış olmanın öcünü alırsın!” dedi. Sadece aklan görünüyordu gözlerinin, ürkütücüydü. Mağdurlar bakmamaya çalıştılar. ' . </span></p><p class="MsoPlainText1"><span class="calibre7"> “Amma da öç ha!” dedi Holo-Kadızade “Matematik patlarsa, kâinat yok olur! MaxwelPi düşün! Geçen yüzyılda matematikle oynarken ışığın bir elektromanyetizm türü olduğunu söylemişti. Fizikçiler test etti, doğru çıktı. Einstein, göreceliğin matematiği ile oynadı, enerji-kütle denklemini buldu, e=mc2. Nükleer bomba test etmiş, doğru çıkmıştı. Gözümüzü açan matematik! Ne kadar çok matematik öğrenirsek, kâinatı o kadar iyi anlıyoruz. Ne kadar çok saçaklı matematik öğrenirsek, kâinatın b kadar saçaklı olduğunu görüyoruz! Bunun içindir ki, matematik varsa, kâinat var. Bunun için, eşhedü en la ilahe vaz-ı riyaziyat ve eşhedü en la ulumun resulü vaz-ı riyaziyat, diyorlar. Matematiği vaaz edenden başka Tanrı yoktur, bilim onun peygamberidir.” </span></p><p class="MsoPlainText1"><span class="calibre7"> “Kuşçuk! Kuşçuk! Kuşçuk! Safinaz! Safinaz! Safinaz!” Kız, pencerede asılı kafesteki muhabbet kuşuna seslendi, “Allahu vazı-ı riyaziyatı Esmayı nüsna, Number 100! Kuşçuk, bakar mısın şu işe!” </span></p><p class="MsoPlainText1"><span class="calibre7"> “Canııım!” dedi kafesteki muhabbet kuşu, Devrim'e, “Birta-neeem. BitanemBitanemBitanem!” </span></p><p class="MsoPlainText1"><span class="calibre7"> “Çünkü, kâinat matematiğe itaat eder,” diyordu Kadızade, “Fen, matematiğin izinden gider. Tümevarım, tümdengelimi izler. Zamanla biri diğerinden ayırılamaz olur.” </span></p><p class="MsoPlainText1"><span class="calibre7"> “…Tahta toprağa kanşır, toprak suya karışır, Safınaz, Ihtilâl'e aktarılır, Devrim olur!” diye karşılık verdi kız. </span></p><p class="MsoPlainText1"><span class="calibre7"> “Matematiğin sonu fiziki bir olaydır. Bir Şey'den, Hiçbir Şey'e gidiş, fiziki bir olaydır. Doğada her şey böyledir ya protondur ya da anti-proton; ya elektrondur ya da anti- elektron, ya kuarktır ya da anti kuark. Hem proton hem de anti-proton olmaz. Hem elektron hem de anti elektron olmaz. Hem kuark hem de anti-kuark olmaz. Birleşince yok olurlar. Kâinat, son bir atom içerir, sonra da Hiçbir Şey. </span></p><p class="MsoPlainText1"><span class="calibre7"> Hiçbir Şey, Aristo ile Buda'nın çarpıştığı noktadır. Aristo, uçlardaki siyah-beyazdır. Buda, ortadaki kırçıl. Aristç, iki uçtan ortaya doğru yürüyüşe geçer. Buda, saldırıyı karşılamak için uçlara doğru açılır. Ne çare, buluştukları noktada yok olurlar. Kâinat, son bir atom içerir, sonra da Hiçbir Şey. Buluşma anında kısacık bir süre, bir kıvılcım ömrü kadar bir süre, Aristo 'nün yaya da'sı, Buda'nın hem-hem de'si ile birleşir; Yin-Yang denklemi de işler, Aristo'nun akla-karası da. Ne çare, bu, matematiğin sonudur. Kâinat, son bir atom içerir, sonra da Hiçbir Şey.” </span></p><p class="MsoPlainText1"><span class="calibre7"> “Pozitivistlerle, metafizikçilerin buluşması Hiçlik'te sonuçlanır. Pozitivistlerle metafiziktiler çakıştığında bir artı birin hem iki, hem de iki olmadığı durum ortaya çıkar. Yaşam fizikse eğer, fiziğin yasaları varsa, fizikçi Erkâni ile büyücü Asiye Hoca'nın örtüşmelerinden korkmak lâzım. Pozitivist Kenan Dayım gibilerle fundamentalist Osman Amca gibilerin iç içe geçmelerinden korkmak lâzım. Bu matematiğin sonu olur. Matematiğin sonu, yani bildiğimiz gerçekliğin sonu. Sonuçihtilâl!” Tüyler ürpertici, korkunç bir kahkaha attı, “Yani, ben!” </span></p><p class="MsoPlainText1"><span class="calibre7"> “Yani, sen! Dünyayı bir 'bok çukuru' gören, bu çukurda bir 'fare gibi' yaşamayı reddeden, sen. Dünyayı 'ne anlamak ne de değiştirmek ' isteyen sen. Rüyayı kâbusla eş tutan, 'Bir boka yaramayacak hayaller için öleceğime, keyfime bakarım daha iyi!' diyen sen. Devrim. Senin kaderin, bu ülkede yaşayan hepimizin kaderi. Sen kurtulursan, ülke kurtulur.” </span></p><p class="MsoPlainText1"><span class="calibre7"> “Bana ne ülkeden!” dedi Devrim, “Burası berbat bir ülke! Fakültede sebat etmeliymişsin teyze!” diye alay etti, “Bizi hiç olmaktan kurtarabilirdin!” </span></p><p class="MsoPlainText1"><span class="calibre7"> “Allah'ı fenin matematiği izlemesinde buldum,” dedi Kadı-zade, “Orada bir şey var. Farkına vardığımız ama tanımlayama-dığımız bir şey!” </span></p><p class="MsoPlainText1"><span class="calibre7"> “En elHak,” dedi Devrim, “Stepnen Hawking, Hallacı Man-sur'dan kopya çekmiş olmasın sakın!” Gözleri yine deli deli bakmaya başlamıştı, </span></p><p class="MsoPlainText1"><span class="calibre7"> “Ben, üç boyutlu püskürtme bir resimim! Ben saçaklı bir hologramım! Kesin sınırlarım yok! Atomlarım uçuşuyor, senin atomlarına, koltuğun atomlarına, sardunyanın atomlarına karışıyor. Ölü ya da diri, hepinizle iç içeyim. Tann'yla iç içeyim, onun zekâsını paylaşıyorum. Bizim monadlanmız iç içe!” </span></p><p class="MsoPlainText1"><span class="calibre7"> “Oğuz Dayı'nın cesedi de püskürtme hologramdı,” dedi Kadızade. Salondakiler, kadının sükunetini muhafaza etmeye çalıştığını görebiliyorlardı, “Anneminki de öyle. Kendimi kabirlerinin başında, elimde kelebek ağı, toprağın dışına sızan aziz atomlarını yakalamaya çalışırken görüyorum. Kuarklar ağın deliklerinden kaçar havada uçuşurken, çılgınlar gibi bir ona bir ötekine koşuyor, zıp zıp zıplıyorum. Toprağın altından sesleniyor halan, 'Koşma çocuğum, terler, hastalanırsın!'“ </span></p><p class="MsoPlainText1"><span class="calibre7"> “Ne kötü! Meğer ikisini de diri diri gömmüşsün!” diye alay etti Devrim, “Oysa, mezarda hiç değilse saçların bir süre daha uzamaya devam ettiğini herkes bilir!” </span></p><p class="MsoPlainText1"><span class="calibre7"> Kadızade duymazlıktan geldi, “Acaba yaşayan bir şey bulabilir miyim diye ağı fırlatıp mezarlara saldırıyorum. Bulsam ne olacak ki?” </span></p><p class="MsoPlainText1"><span class="calibre7"> “Eve getirir, buzdolabına koyardınız,” dedi Devrim, “Gliserine batırır, nitrojen kavanozunda saklardınız!” </span></p><p class="MsoPlainText1"><span class="calibre7"> “Kes artık! Aklını tümden kaçıracaksın!” </span></p><p class="MsoPlainText1"><span class="calibre7"> “Neden ama?” diye şakıyıverdi kız, “Kuralları ihlâl etmiyorum ki! Fiziğin ve kimyanın bütün kuralları işlemekte. Bütün yapılan bedenin hâkimiyetini kırmak, insanlar öleceklerse, kendi istedikleri için ölsünler, bedenleri dayattığı için değil! Beden de yok, nitekim. Beden bir akı. Atomlarını, monadlarını döke saça akıyor, öyle değil mi? Ben de canlı canlı ölüyorum.” </span></p><p class="MsoPlainText1"><span class="calibre7"> “Halt etmişsin sen,” diye bağırdı teyzesi, “Kimse canlı canlı ölmez, insanlar ölü olduklarında ölürler!” Odadaki muhabbet kuşu, Safınaz, korkup çığlıklar atmaya başlayınca kendine geldi, “ilmek gırtlağına bastı, Oğuz öldü,” diye tısladı, “Dili dışarı sarktı, barsakları boşaldı. Öldü! Gitti! Bitti! Yok! Hiç! Bunu anlıyor musun?” Bir an kızı kollarından tutup, sarsmak ister gibi bir hareket yaptı, kendisine hâkim oldu, “Nitrojen tankına koy-salardı, blup blup sağa sola döndükçe dili yanaklarına çarpar, morartırdı da farkına varmazdı. Ne dilinin ne de yanağının!” </span></p><p class="MsoPlainText1"><span class="calibre7"> “Vetha!” dedi Devrim. “Vetha!” Saçaklı Devrimcilerin kullandıkları terminolojiye ait bir kelimeydi, “Evet/hayır” anlamına geliyordu. </span></p><p class="MsoPlainText1"><span class="calibre7"> “Vetha! Ama çok dert etmeyin, Imre Teyze! Kim, ne cüretle diyebilir ki, hayat denen şey güzeldir? Ya da herkes için güzeldir? Oğuz Dayı, normal yaşamı yaşamak istememiş işte! Siz, beni de dert etmeyin!” </span></p><p class="MsoPlainText1"><span class="calibre7"> “Kardeşim olacak o budala neyin normal olduğunu biliyor muydu sanıyorsun? </span></p><p class="MsoPlainText1"><span class="calibre7"> Dışlanmışlığı normal sandı! O da öyle, rahmetli anam da öyle! Alt olmuşluğu normal ve kaçınılmaz sandılar. Başka yaşamların var ve mümkün olduğunu bilmeyecek kadar masumdular!” </span></p><p class="MsoPlainText1"><span class="calibre7"> “ 'Dünyanın bir yerinde hava kapalıyken, başka bir yerinde güneş mutlaka parlıyordur.' Böyle demiştiniz. 'Mesele, bunun ayrımına varmakta “' </span></p><p class="MsoPlainText1"><span class="calibre7"> “Evet! Dünyanın değilse kâinatın bir yerinde mutlaka parlıyordur! Hayat, sen nasıl inşa edersen öyle şekillenir. Bak, Demokritus'un hayatı atomlar ve boşluktan oluşan bir evrende geçti. Eflatun'unki doğrular ve üçgenlerden ibaretti. Aristo'nunki siyah-beyazlardan. Sonra, Papa'nınki var, Buda'nınki var. Marks'ınki, Oğuz'unki, Picasso'nunki, Hazreti Muhammed'in-ki, YÜCE PİR'inki var. Hepsi bütünlüklü, hepsi kurgusal!” </span></p><p class="MsoPlainText1"><span class="calibre7"> Kışlık Dersaneyi dolduran Mağdurlar, Jüri Üyeleri, hepsi ayağa fırladı! Tepiniyor, bağırıyor, küfür ediyor, salonun ortasındaki Holo-Kadızade'ye yumruk sallıyorlardı. Kadın, genç bir adamın tokadının hologramının yüzünün içinden geçtiğini gördü. Linç atmosferi yoğunlaşırken, Holo-Kadızade hastane odasına işaret etmiş, konuşmayı sürdürüyordu, </span></p><p class="MsoPlainText1"><span class="calibre7"> “Bütün yaptıkları, bütün yaptığımız, hayatı teoriler biçiminde idealize etmek, akla uydurmak, inşa ettiğimiz hayali evrenin bir yerde, bir biçimde sahici kâinatın gerçekleriyle çakışacağını umut etmekten ibaret!” </span></p><p class="MsoPlainText1"><span class="calibre7"> “Bu da olmayacak bir duaya amin!” diyordu Devrim de, “Çünkü, asla bilemeyeceğimizi kesin olarak bildiğimiz şeyler olduğunu biliyoruz!” </span></p><p class="MsoPlainText1"><span class="calibre7"> “YÜCE PİR!” diye haykırdı, Mağdurlardan birisi canhıraş bir sesle, “YÜCE PİR!” Anında cevap geldi, “YÜCE PİR, her şeyi bilendir!” </span></p><p class="MsoPlainText1"><span class="calibre7"> “YÜCE PİR, Son Hakikat'tır!” </span></p><p class="MsoPlainText1"><span class="calibre7"> “YÜCE PİR! Mutlak Bilinç'tir!” </span></p><p class="MsoPlainText1"><span class="calibre7"> “YÜCE PİR! Tekleşmiş Varoluştur!” </span></p><p class="MsoPlainText1"><span class="calibre7"> “YÜCE PİR! Tekleşmiş Dünya'dır!” </span></p><p class="MsoPlainText1"><span class="calibre7"> “YÜCE PİR! KOAÜSYON'dur!” </span></p><p class="MsoPlainText1"><span class="calibre7"> “YÜCE PİR! YENİ DÜNYA DÜZENİ'dir!” </span></p><p class="MsoPlainText1"><span class="calibre7"> “YÜCE PİR! Ekonomik Akıl'dır!” </span></p><p class="MsoPlainText1"><span class="calibre7"> “YÜCE PİR! The YOL'dur! “YÜCE PİR! Hocaların Hocasıdır!” </span></p><p class="MsoPlainText1"><span class="calibre7"> “YÜCE PİR! Mutlak Teslimiyet'tir!” </span></p><p class="MsoPlainText1"><span class="calibre7"> “Teslim Olmayanlara lanet olsun!” diye tempo tutmaya başladı kalabalık, “Ya teslimiyet ya ölüm!” Yargıç Y Levin, tokmağını vuruyor, celseyi tatil edeceğini tekrarlıyordu. Deli General oturduğu yerden bağırmaya, söz istediğini duyurmaya çalıştı. </span></p><p class="MsoPlainText1"><span class="calibre7"> “Sayın Yargıç, Sayın Jüri Üyeleri, dinleyin! Devrim Kuran'ın, 'Pozitivistlerle, metafizikçilerin örtüşmesi Hiçlik'le sonuçlanır,' sözlerine dikkat edin! ihtilâl! Devrim! Genç kız! Pozitivistlerle metafizikçilerin her ikisinin birden doğru olmaları halinde 'bir artı birin hem iki hem de iki olmadığı' durumun ortaya çıkacağını, bunun matematiğin sonu olduğunu söylemektedir! 'Bu, ihtilâl7'dir. Bu, âlem'in sonudur' demektedir. </span></p><p class="MsoPlainText1"><span class="calibre7"> 'ihtilâl! ya da Revolucion!' Devrim Kuran, kendisini bu sözcüklerle tanımlamaktadır! Kendisi, bir artı birin iki olduğuna ve olmadığına inanmaktadır! Bu uzlaşmaz çelişkiye dayanamamış, âlemin sonunu getirmiştir! Devrim Kuran, açıkça Çözümlemeci Modernist Düşüncenin kurbanıdır! Çözümlemeci Modernist Düşünce, ayrımların ortadan kalktığı hatta hiç var olmadıkları durumlarda bile bütünü parçalarına ayırmaktan kendisini alamamaktadır! </span></p><p class="MsoPlainText1"><span class="calibre7"> Oysa, Devrim Kuran, Talip Imre gibi, Şeyh Muzaffer'in ahfadmdandır. Buna karşın, Tann'nın kavranamaz görkemi, numen, içindeki sarsıcı 'Celâl,' mysterium tremendum ile sevecen 'Cemal'in erkeksi 'yang' ile kadınsı 'yin'e karşılık olduklarını, her ikisinin de 'Kemal'de yani YOL'da birleşerek yaşamı mümkün kıldıklarım bilmemektedir! </span></p><p class="MsoPlainText1"><span class="calibre7"> Müvekkilem kendisine Issız'ın Türküsünü bilip bilmediğini sormuş, Devrim Kuran, Körkuyu ile ilgili hiçbir şey hatırlamak istemediğini söylemiştir. Anlatın onlara Talip Imre. Sayın Jüri Üyelerine Issız'ın Türküsünü söyleyin!” </span></p><p class="MsoPlainText1"><span class="calibre7"> Savcı V .Claudia Roth, ayağa fırladı, </span></p><p class="MsoPlainText1"><span class="calibre7"> “itiraz ediyorum, Sayın Yargıç! Issız'ın Türküsünün davamızla hiçbir ilgisi yoktur! Imre Kadızade, Saçaklılık, nihilizm ve kendisine bir dünya kurmasını engellemek suretiyle Devrim Kuran'ın intiharına yardımcı olmakla suçlanmaktadır. Issız'ın Türküsü bir hurafedir. KUTSAL KOALISYON'umuzun fikir babalarından G. G. Simpson'un söylediği gibi, insan varlığının nedenine ilişkin sorulara 1859 yılından önce verilen yanıtların tümü tamamiyle değersizdir. Değersiz yanıtlar ne kadar çabuk unutulurlarsa, YENİ DÜNYA DÜZENİ için o kadar iyi olacaktır!” </span></p><p class="MsoPlainText1"><span class="calibre7"> “Sayın Yargıç! Sayın V Levin! Efendim! Efendim, hatırlayınız! </span></p><p class="MsoPlainText1"><span class="calibre7"> Tek bir mıh yitirdikti, naldan olduk, Tek bir nal yitirdikti, attan olduk, Tek bir at yitirdikti, atlıdan olduk, Tek bir atlı yitirdikti, zaferden olduk, Tek bir zafer yitirdikti, ülkeden olduk!” </span></p><p class="MsoPlainText1"><span class="calibre7"> General, ayağa kalkmış, türkü söylüyordu. Ağıt temposunda re tadında, çok eski bir türküydü. Mağdurlar dahil, salondakiler kulak vermekten kendilerini alamadılar. </span></p><p class="MsoPlainText1"><span class="calibre7"> 'Tek bir zafer yitirdikti, ülkeden olduk!' diye vurguladı, General, 'Tek bir zafer yitirdikti, ülkeden olduk!' Sayın Yargıç, bu türkü burada bitmeli! Tek bir ülke yitirdiğimiz için YENİ DÜNYA DÜZENİ'nden olmak istemiyorsak, Talip Imre Kadızade'nin ve onun yeğeni Devrim Kuran'ın Issız'ını dinlememize izin vermelisiniz!” </span></p><p class="MsoPlainText1"><span class="calibre7"> “Yarın sabah saat 10'da,” dedi Yargıç V Levin. </span></p><p class="MsoPlainText1"><span class="calibre7"> </span></p><p class="MsoPlainText1"><b class="calibre1"><span class="calibre7">THE MIH </span></b></p><p class="MsoPlainText1"><b class="calibre1"><span class="calibre7">ISSIZ'IN TÜRKÜSÜ l </span></b></p><p class="MsoPlainText1"><span class="calibre7">Holo-former, bir zamanların Pozitron Emisyon Tomografi cihazına benzeyen bir aletti. Bellekte oluşan görüntüleri iki boyutlu bir cam ekrana yansıtıyor, bu aşamada devreye giren bilgisayar, resime üçüncü boyutu ekleyerek anıların mükemmele yakın hologramını çıkarıyordu. Polisin işini fevkalade kolaylaştıran holo-former, işkence gereğini de ortadan kaldırmıştı, doğruyu öğrenmek için sanığın makinaya bağlanması yeterliydi. Meğer ki, beyni bütünüyle harap olmuş olsun, hiçbir düşünce ya da eylem gizli kalmıyordu - özellikle de sanık işbirliği yapıyor, hatırlaması istenenlere kendi arzusu ile yoğunlaşıyorsa. Pek ender olmakla beraber, irade gücünü sergilemeye çalışan, kendilerinden istenilenin dışında başka şeylere yoğunlaşmaya kalkışan sanıklar çıkıyordu. Böylelerine pentatol ve türevleri gibi irade zayıflatıcılar enjekte edilirdi. Talip Imre Kadızade, saklayacak bir şeyi olmadığını düşünüyordu. Holo-formera, avukatlarının huzurunda kendi isteğiyle bağlandı. Ingrid Skaal, aleti çalıştırdı, ışıkları söndürdü, yerine geçti. </span></p><p class="MsoPlainText1"><span class="calibre7"> Yargıç V Levin'in önündeki boşlukta beliren orta boy holo-odaya doluşmuş bir dolu insandılar. Bedenleri birbirlerine karışmıştı, sayılan belirsizdi, yüzlerinin olması gereken yerler boştu. Buna karşın filmcilerin rabarba dedikleri anlamsız konuşma sesleri çıkarıyorlardı. Jüri Üyeleri, dinleyici Mağdurlar, Mahkeme Heyeti, Talip Imre'yi o gün, o odada kimlerin olduğunu hatırlamaya çalışırken izlediler. Alnı kırışmış, dudaklarının üstünde ter taneleri belirmişti. Kadının şekilsiz figürleri tek tek aklından geçirdiği ama yüzlerini anımsayamadığı belli oluyordu. Epey bir süre uğraştı, vazgeçmek üzereyken tabut göründü. Aynı anda kulakları yırtan bir çığlıkla birlikte şekilsiz figürlerden birisi netleşti, kendisini tabutun üstüne attı. Bu, Talip'in annesi, Imran Kadızade'ydi. Imran Kadızade, tabuta kapanmış haykırırken yanında beş-altı yaşlarında bir kız çocuğu oluştu. Talip Imre Kadızade, kendi yüzünü de çıkartamamıştı, izleyenler, çocuğun sanığın kendisi olduğunu Ingrid Skaal söyleyinceye kadar anlamadılar. Anne Kadızade'nin yüzü de durmaksızın şekil değiştiriyordu. Skaal, bunun da normal olduğunu, çocukların annelerinin yaşlandıkça değişen yüzlerini yıllar itibariyle net hatırlayamadıklarını, bellekte kalanın önemli olaylara bağlı resimler olduğunu anlattı, en net resmin de ölüm sırasındaki görüntü olduğunu söyledi. Çocuk Imre Kadızade'nin babasının taburuna kapanmış ağlayan annesine sokulmaya çalışırken, omuzlarına yapışan iki erkek eli tarafından geri çekildiği görüldü. Talip Kadızade, kendisini geri çeken ellerin sahibinde yoğunlaştı, Mahkeme Heyeti, sanığın dayısı Kenan Kadızade'yle tanıştı. Kenan Kadızade, önce yeğenini sonra da kızkardeşini tabuttan uzaklaştırdı. Sonra sandukanın altına girdi. Birtakım başka bedenlerle birlikte uzaklaştı. Kışlık Dersanedekiler cenazenin ardından çocuğunun elini tutmuş bakan Imran Kadızade'nin hamile olduğunu gördüler. Bu anıdan sonra Talip'in belleği yine karıştı. Helva karıştıran bir kadın, sarıklı bir hoca, sonra eşyalar, eşyaları taşıyan birileri belirdi. Bunları Haydarpaşa Garı'nın tavan süslemeleri, tren düdüğü izledi. Ve karanlık çöktü. </span></p><p class="MsoPlainText1"><span class="calibre7"> Karanlık, Imre Kadızade'nin bir sonraki anısına yoğunlaşmaya çalıştığı saniyeler boyunca sürdü. Yargıç V Levin'in önü aydınlandığında Kışlık Dersaneyi narçiçeği bir ışık sarmıştı. Imre Kadızade'nin sesi duyuldu. </span></p><p class="MsoPlainText1"><span class="calibre7"> “Biz, Kadızadeler, Yeni Horasan Halk Cumhuriyeti'nin Ken-gırı Vilayeti'nin, Çerkeş Kazası'nın, Körkuyu Köyündeniz. Ailemizin tartışmasız reisi, Osman Kuran, Devrim'in annesi Müj-gân'ın doğrudan amcası, Ayla'nın eniştesi, her ikisinin de kayınpederleriydi. Annem tmran ile babam Murat'ın evliliğinden iki çocuk doğdu, ben ve Oğuz Kadızade. Babam aniden öldüğünde ben altı yaşındaydım, annem, Oğuz'a hamileydi. Oğuz, Körkuyu'da doğdu.” Duraladı. “Körkuyu, garip bir yerdi,” dedi boğuk bir sesle, </span></p><p class="MsoPlainText1"><span class="calibre7"> “Körkuyu'da güneşin Issız'ı narçiçeğine boyadığı saatlerde inceden bir ninni başlar, sürüler ağıllarına dönüp Çoban Yıldızı batıncaya kadar da devam ederdi. Kim söyler, hangi dilden söyler belirsizdi. Buna karşın, o ninni sanki karşı durulamaz bir telkindi, onu işiten bizlerin içine işlerdi. </span></p><p class="MsoPlainText1"><span class="calibre7"> 'Allah 'in bize gökler ve yerküre arasındaki görünen ve görünmeyen sayısız küçük-büyük âlemlerin içinden uzattığı köprünün sağlamlığı Hakikat Medresemizin muhâfazasıyla kaimdir. Ve ailemize lütfedilen bu köprü, ebediyete açılan o Köprü'dür. Hakkı Tealâ, sonsuz kudreti, merhameti, iyiliği, sevecenliği ve ışığıyla, bizleri küçük birer Kâinat olarak ebed için yaratmıştır. Vicdan dediğimiz yaradılış bilincimize başvurmamız halinde, onun bizi ebedin mutluluğuna çektiğini görürüz. Ve Körkuyu, ahirete kavuşmayı büyük bir heyecan ve hevesle bekleyen bizleri o çok mutlu vuslat anına kadar oyalamak üzere bahşedilmiş bir misafirhaneden ibarettir. Ve bizler, ailemiz, cemaatımız, ümmetimiz, zehir yeşili rüzgâr, tarla sıçanları, birbirlerine mengene gibi kapanan azman kayalar, buzdan mezarlar, âlem ve kâinat, biz hepimiz, birbirimizden hiçbir surette ayrı düşünülmeyecek bir bütün olarak, aynı kudret, tutum, emir ve kanun uyarınca bir aradayız. Kuran Ailesi, Allah'ın iradesi doğrultusunda gerçekleştirilmiş kutsal bir ittifaktır. Kadın ve erkek hısım akrabalarımızın kulluklarını ifade etme biçimlerinden birisidir! </span></p><p class="MsoPlainText1"><span class="calibre7"> Devrim'e Issız'in Türküsünü hatırlayıp, hatırlamadığını sordum. 'Hani, güneşin Issız'ı narçiçeğine boyadığı saatlerde inceden inceye başlardı, sürüler ağıllarına dönüp Çoban Yıldızı batıncaya kadar da böyle devam ederdi, 'Allah 'in bize gökler ve yerküre arasındaki görünen ve görünmeyen sayısız küçük-büyük âlemlerin içinden uzattığı köprünün…' </span></p><p class="MsoPlainText1"><span class="calibre7"> Devrim, Körkuyu ile ilgili hiçbir şey hatırlamak istemediğini söyledi. Israr ettim, 'Bir zamanlar ünya böyle bir yerdi. Gerçekten, anımsamıyor musun? Kim söylerdi, kimin diliyle söylerdi, belirsizdi, buna karşın, o ninni, Issız'ın Türküsü, karşı durulamaz bir telkindi, işitenin içine işlerdi. Sana değmemiş olması mümkün mü?' </span></p><p class="MsoPlainText1"><span class="calibre7"> 'Sen gerçekten bir boktan anlamıyorsun, değil mi?'“ </span></p><p class="MsoPlainText1"><span class="calibre7"> Devrim Kuran'ın sesinin Jüri'nin kulaklarında patlamasıyla birlikte, Imre Kadızade, anılarına döndü. Genç kız, öfkeyle bağırıyor, kafesteki muhabbet kuşu Safinaz kendisini oradan oraya atıyor, tüyleri uçuşuyordu. </span></p><p class="MsoPlainText1"><span class="calibre7"> “Teyze, sen gerçekten bir boktan anlamıyorsun!” diye tısla-mıştı Devrim. </span></p><p class="MsoPlainText1"><span class="calibre7"> “Güneşmiş, koyunlarmış, beni ilgilendirir miydi sanıyorsun? Ben o durumdayken, dağın, taşın söyledikleri umurumda mıydı sanıyorsun? Benim söylediklerim onların umurunda mıydı? O berbat evde her şey yabancıydı. Her şey ters geliyordu. Hele de Osman! Hiçbir boktan haberi yoktu ama kendimi suçlu hissettiriyordu bana. Korkunç bir suçluluk duygusunun ağırlığı altında eziliyordum. Cehennemlik bir suçla itham ediliyordum. Her yönden suçlanıyordum. Acım sonsuzdu. Çünkü, hem suçluydum hem de masum. Ama suçlu olduğumu bir tek ben biliyordum, anlıyor musun? Onlara göre masum olmam gerekirken suçluydum! Kendimi masum bir suçlu gibi hissediyordum! içinden çıkılmaz bir durum bu! insanın kendi küfürlerinde, kendi yalvarmalarında kendi acısını algılıyor olması! Başka kimse değil, sadece sen algılıyorsun acını. Sana acıyan bir tek sensin. Sessizli </span></p><p class="MsoPlainText1"><span class="calibre7"> ğin ortasında, bir başına kalıveriyorsun. Her şey kopuyor, gidiyor. Boşluğun ve sınırsızlığın ortasında aniden yapayalnız kalıyorsun. Her şey ölü, cansız, renksiz ve saçma görünüyor. En başta da kendini beğenmiş Osman! Başımda dua ediyorlar, bir bir bir. Kendimi bir türlü katılmayı beceremediğim karmaşık bir filmin izleyicisi gibi hissediyorum. 'Allah!' dedikçe bunlar, sesleri kanımı beynime sıçratıyordu. Tümüyle savunmasız olmak, korkunç öfke patlamalarına neden oluyordu, ama çaresizdim. Parmağımı bile kıpırdatamayacak haldeydim. Ağrıdan yarı baygın yatıyordum, o da suçluluk duygusu yaratıyordu. Epey şiş-manlamıştım, fazla kilolarımı da utanç verici bir pislik olarak algılıyordum. Onlar dua ettikçe ben daha çok sıkışıyordum. Kendimi kuyuya atmam, damarlarımdan birini kesmem, özellikle de suyun ta dibine gitmem gerekiyordu. Ayağa kalkmak, kendime zarar vermek istiyordum. Ben altın vuruşu istiyordum. Onlar telâşlanmıyorlardı bile. Benim için telâşlanacakları yerde, Allah'larına yağ çekmekle meşguldüler!” </span></p><p class="MsoPlainText1"><span class="calibre7"> Talip Imre'nin, “Onların da senin kadar masum olabilecekleri hiç aklına gelmedi mi?” diye sorduğu duyuldu. Holo-Dev-rim'in, buna verdiği yanıt çirkin bir kahkahaydı. Yüzünü bir anda yaşlandıran çirkin bir kahkaha. </span></p><p class="MsoPlainText1"><span class="calibre7"> “Masum mu? Ben mi?” diye hırladı, “Hayır, beni hiç kimse, hiçbir şey ilgilendirmiyordu, ilgilendiğimde de onları düşman gibi görüyordum. Korkunç şeyler yaşamama neogen olanlar, onlardı. Bu berbat evdi. Bu berbat köydü. Koyunlardan ödüm kopuyordu. Helaya girmekten ödüm kopuyordu. Buram buram terliyordum. Kendi kokum kendi midemi bulandınyordu. Durmadan kusuyordum. Hatice nane limon içirmeye çalışıyordu. Elinde bardak, üzerime eğilmişken gülünç bir kuklayı andırıyordu. Avaz avaz haykınyordum ama rüzgâr sesimi bastırıyordu. Rüzgârın çığlıkları, sarsılan kayaların iniltileri korkunçtu. Kuzey kutbundan geldiğini, yolunun üstündeki her şeyi yakıp yıktığını sanıyordum. Öğlene doğru yokluk krizinin belirtileri olanca ağırlığıyla yüklendi. Rüzgâr, her zamankinden daha şiddetli esmeye başladı. Ne olduğunu bilmediğim bir şeyin beklentisi içinde tir tir titreyerek onu dinliyordum. Sonra o korku. O sonsuz korku. Bir felâketin yaklaştığını bilmenin korkusu. Odanın çar-pıklaştığını, duvarların kaydığını görüyordum. Elektrik ampulünün üzerine sinekler pislemişlerdi. Kör edici bir ışık yayıyordu, altında komşu kadınların ağızları hiç durmadan açılıp kapanıyordu. Yamru yumru kadınlar, kuru ceviz gibi yüzler, kuyu gibi ağızlar. Bazen bir altın diş ampulün ışığını yakalayıp yansıtıyordu. Beni izleyen renksiz gözlerine bakıyordum. Balmumu heykellere benziyorlardı. Lunaparktaki korku tünelindeki gibi maketler! Korkudan yüreğim sıkışıyordu! 'Defolun, başımdan! Defolun!' diye bağırıyordum. Onlar da geriye sıçrarken haç çıkarıyorlardı, Allahümme inni euzü bike minelhubsi velhabais! Şeytandan kaçan Giritli kocakarılar gibiydiler, ama duaları Arapçay-dı. Korkunçtu! Hazır aklımdayken, söyleyin bakalım, Allah niye tapılmak ister? Niye habire 'Ulusun!' demek zorundayız? Aşağılık kompleksi mi var? Neden Osman Kuran, Hazreti Muhammed'den daha kibirli?” </span></p><p class="MsoPlainText1"><span class="calibre7"> “Seni o halde Körkuyu'ya göndermek kimin aklıydı?” </span></p><p class="MsoPlainText1"><span class="calibre7"> “Müjgân'ın, doğal olarak! Bekir, başını dinlemek için destekledi. Temiz hava, bol gıda. Köy yumurtası, Islâmi değerler geyiği. Issız'ın Türküsü! Beni adam edeceklerdi, güya. Ama doğru söylediğin bir şey var senin, insan kendi dünyasını inşa ediyor, gerçekten!” </span></p><p class="MsoPlainText1"><span class="calibre7"> “Bundan zehiri orada da bulduğunu mu anlamam gerekiyor?” </span></p><p class="MsoPlainText1"><span class="calibre7"> “Boğma rakı,” dedi Holo-Devrim, arsız arsız, “Sürülerin ağıllarına dönüp Çoban Yıldızı 'nın bathğı saatlerde, mengene gibi kapanan azman kayaların dibinde, zehir yeşili rüzgâr, tarla sıçanları, biz, boğma rakımız ve sarı kızımız birbirimizden hiçbir surette ayrı düşünülmeyecek bir bütün olarak, aynı kudret, tutum, emir ve kanun uyarınca bir aradaydık!' Kuran Ailesi, Al lah'ın iradesi doğrultusunda gerçekleştirilmiş kutsal bir ittifak-mış! Sahtekârlar! Müjgân'ın Bekir'i Gül'le bastığını biliyorsun, değil mi?” </span></p><p class="MsoPlainText1"><span class="calibre7"> Talip Imre'nin başını 'evet' anlamında salladığı görüldü. </span></p><p class="MsoPlainText1"><span class="calibre7"> 'Osman'la Hatice bizim evi terk etmiş, Aylalar'a gitmişlerdi ya, Bekir eve döndükten sonra Ömer Amcamlar'a, 'Pazara babamı alın gelin, Ömerli'de mangal yapalım,' diye telefon etti. Sabah geldiler bunlar. Babam, ben, Toprak, Osman, Mustafa aynı arabadaydık. Arabayı Mustafa sürüyordu, Osman da onun yanında oturuyordu. O geceden sonra Dayımla Bekir de ilk kez görüşüyorlardı. Babam, yine akşamdan kalmaydı. Uykusunu alamamıştı, gözleri kan içindeydi. Nerede bir büfe görse, Mustafa'ya, 'Çek!' diyor, bardak bardak ayran içiyordu. Üçüncü defasında mıydı, neydi, Mustafa dayanamadı, 'Nedir be Bekir Abi bu senin yaptığın?' dedi. Ben de sandımdı ki, bunlar Bekir'i azarlayacaklar, 'Yaptığın ayıptır,' filân diyecekler! Ne gezer! Babam, 'Ne yapmışım?' diye sorunca, 'Kadın dediğin nedir, be abi?' dedi Mustafa, 'Ne demiş Resulullah? Bir kadını görüp heves eden kimse, hemen ailesiyle münasebette bulunsun,' demiş.' Osman'a soruyor, 'Öyle demiş mi, amca?' Osman, başını sallıyor, 'Doğrudur!' Mustafa sürdürüyor, 'Baktın şeytanın biri kanına giriyor, ablama gideceksin. Ablamı da mesut edeceksin, kendini de. Büyüklerimiz, kadın milleti eğe kemiği gibidir derler, doğrultmaya kalkarsan, kırarsın. Doğrultmaya kalkmayacaksın. Kadından eğriliğiyle faydalanmaya bakacaksın. Öyle mi amca?' Osnutn'a soruyor, Osman da onaylıyor. </span></p><p class="MsoPlainText1"><span class="calibre7"> 'Kadın kişinin efradı ailesine infak ettiği sadakadır. Hayırla muamele etmek icap eder, çünkü onlar sizin emriniz altındadır.' Bekir de diyor, 'Tamam baba, anlaşılmıştır.' </span></p><p class="MsoPlainText1"><span class="calibre7"> Bekir söyledi, Müjgân'la evlenmeye kalkınca da bunu kenara çekmiş, 'Sakın ha kadın sözüyle hareket etmeyesin,' diye tembihlemiş. 'Kadın sözüyle hareket etmek, üzüm tanesi kadar küçük beyinli Habeş'in sözünü tutmaktan daha kötüdür.' Adi herif! </span></p><p class="MsoPlainText1"><span class="calibre7"> Pis seksisi! Senin Allah'ın iradesi doğrultusunda gerçekleşen kutsal ittifak geyiğin böyle bir şey işte!'“ </span></p><p class="MsoPlainText1"><span class="calibre7"> Talip Kadızade başını kötü anıyı kovmak ister gibi salladı. Sanki bu hareketi başlattı, holo-ışık kurşuniye dönüşürken hastane odası yerini kasım bozkırına bıraktı. Donmuş kara toprak, birkaç çıplak ağaç ve acı soğuk. </span></p><p class="MsoPlainText1"><span class="calibre7"> “Babamın öldüğü yıl, Kenan Dayım, Çerkeş'te görevliydi,” diye anlattı, “istanbul'a gelip annem ile beni aldı ama kendi evinde koymadı, doğrudan Osman Amca'nın yanına, Körku-yu'ya gönderdi. Kışa girmiştik, iç Anadolu'nun amansız karayeli bozkırı vargücüyle titretiyordu. Dayım, birkaç gün içinde yolların tamamen kapanacağını, Hatice Yenge'nin annemin doğumuna gelemeyeceğini hesaplamış, bizden bir an önce kurtulmak istiyordu. Annem de köyde doğum yapmaktan ürküyordu. Çerkeş'te doktorun da ebenin de var olduğunu, zaten benim de okulumdan kalmamam gerektiğini ileri sürerek direndiyse de kabul ettiremedi. Dayım… Dayım, doğum hadisesiyle tek başına halle-şemezdi. Bir sene kaybetmemle bir şey olmayacağını söyledi, 'Doğumu orada yapar, temiz temiz gelirsiniz,' dedi. </span></p><p class="MsoPlainText1"><span class="calibre7"> Körkuyu'ya bizimle gelmedi. Ankara'dan müfettişlerin geldiğini söyledi, uzaktan hısım bir arabacıya emanet etti, onunla gönderdi. Kasımın ortalarmdaydık. Toprak donmuştu. Yerlerde parça parça karlar vardı. Bulutlar simsiyah ve alçaktaydılar. Buz tanecikleri fırlatıyorlardı. Buzlar yanaklarımı kesiyor, soğuk rüzgâr gözlerimi yaşartıyordu. Atlar, nefes nefeseydi. Körük gibi sesler çıkartıyor, islim veriyordu. Zayıflıktan kemikleri çıkmıştı. Belirgin bir yol yoktu. Uçsuz bucaksız boşlukta, muhacir arabası devrildi devrilecek gibiydi. Arabanın arkasına bir döşek atılmıştı. Ana-kız, döşeğin üzerine, eşyalarımızın arasına oturtulmuştuk. Tahta valizin köşesi belime batıyordu. Araba sarsıldıkça, annem bir eliyle karnını, diğeriyle beni tutuyor, 'Daha gelmedik mi?' diye soruyordu. Cevap, hep aynıydı, 'Nah, şu tepenin ardında abla.' Tepeler tepeleri kovaladı. Hava karardı. Günümüzde otomobille yirmi dakikadan az süren mesafeyi, beş saatte ancak aldık. Kar sırılsıklam ıslattı, annem soğuktan bitkin düştü. Rüzgâr, yüzünü yakmış, kıpkırmızı etmişti. Evler öylesine virandı ki, arabacı ilân etmeseydi, köye vardığımızı bilemezdik. Mazgal deliklerine benzeyen küçük camlarda idare lambalarının titrek ışıklarını ancak o gösterince fark ettim. Etrafta kimsecikler görünmüyordu. Osman Amca'nın evi köyün dışında, Issız'in ortasında tek başınaydı. Kapıya vardığımızda kar girdaplanıyordu.” ikiye iki ebadında, kerpiç duvarları kireç badanalı, sobasız bir odada, sonuna kadar kısılmış idare lambasının alacakaranlığında, yer yatağında Çocuk Kadızade'nin titrediği görüldü. </span></p><p class="MsoPlainText1"><span class="calibre7"> “Sayın Yargıç,” dedi sahici Kadızade, “O sürecin Devrim gibi bende de bıraktığı izlenim, insanlardan uzak, çok uzak, yalnızlık içinde bir bozkıra sürülmüş, cezalandırılmış olmak hissidir. Eskimo şiirindeki gibi: 'Yoksul ve zavallı bu toprak! Yoksul ve zavallı bu buzlar! Yoksul ve zavallı bu ev! Yoksul ve zavallı bu insanlar! Yoksul ve zavallı! Yoksul ve zavallı!' </span></p><p class="MsoPlainText1"><span class="calibre7"> Evin kapısında atlar, sonradan tilki olduğunu öğrendiğim bir şeyden ürktüler, kaçmaya, canlarını kurtarmaya çalıştılar, arabacı da kıyasıya dövdüydü onları. Annemin kendisi kırbaçlanıyor-muş gibi sıçradığını, arabanın kenarlarına zor yapıştığını hatırlıyorum. Bir bavulla bir sepet yere yuvarlanmış, patlamıştı. Arabacının Hatçe Ana'yı çağıran avazını rüzgâr bozkıra dağıtıyor, boğuk fısıltıya indirgiyordu. Hatice Yenge, neden sonra duymuş gelmişti. Elinde bir idare lambası vardı. Lambanın alttan aydınlattığı yüzü, bana çok yaşlı göründüydü. </span></p><p class="MsoPlainText1"><span class="calibre7"> Annemin bacakları şişmişti. Beli kopacak gibi ağrıyordu. Arabadan inerken karnının üstüne kapaklandı. Kaldırmaya çalışırken yüzlerimizin yaklaştığı anda yerlere saçılmış eşyalanmızı toplamamı işaret etti. Titrek bacaklarının üstüne zar zor dikildi, arabanın içindekilere uzanmaya'çalıştı. Ne kayınvalidesi ne de arabacı, eşyaları taşımamıza yardım ettiler. Adam arabadan inmedi bile. Tek yaptığı bana oturduğu yerin hemen arkasındaki sepeti uzatmaktı. O da, kardan başımı kaldırıp ne yaptığımı göremediğim için. Annem beni, ben annemi kollayarak, eşyalarımızı içeri sürükledik. </span></p><p class="MsoPlainText1"><span class="calibre7"> Osman Kuran, odanın ortasında yatsıyı kılıyordu. Annemden de kısa boylu, ceviz yüzlü bir adamdı. Gözleri yumurta akını çağrıştırdı, akışkan ve renksiz. Namazını kesmedi. Bitirdikten sonra bile yüzümüze bakmadı. Takma dişlerinin takırtısına kansan dua mırıltıları kulaklarımda gıcırdıyordu. Annemle, ben, oracıkta öyle dikilip adamın yerden kalkmasını beklerken, sürgün duygum iyice pekişti. insanlardan uzak, çok uzak, ıssızlık içinde bir evdi. Sessiz mi sessizdi. Dışarda kar fırtınası kuduruyordu, evin içinde çıt yoktu. Sabahtan beri ağzımıza lokma koymamıştık. Annemin yüzü bembeyazdı. Gözlerinin altına mor halkalar oturmuştu. Kendinden geçecekmiş gibi görünüyordu. Kayınvalidesi içerde bir yerlere kaybolmuştu. Kayınpederi, seccadesini toplarken 'Hoş geldin gelin,' diye homurdandı. Yüzümüze bakmadı bile. O da çıktı, kayboldu. </span></p><p class="MsoPlainText1"><span class="calibre7"> Evinde kaldığımız sürede Osman Amca birkaç kınk cümle dışında konuşmadı annemle. Rahmetlinin gözlerinin rengini bil-0 mediğine yemin edebilirdim. Bu durumu bizden nefret ettiğine, bizi evinde istemediğine yormuş, sığıntı akraba konumumuza kahretmiştim. Meğer, Hatice Yenge dışında hiçbir kadınla konuşmazmış. Sebebi de, kadınların aklen ve dinen 'eksik' yaratılmış olduklarına inanmasıymış. Yani, tenezzül etmezmiş. Bunun böyle olduğunu öğrendiğimde, babamın, cennetten aşağı, bize bakıp bakıp üzüldüğünü hayal ettiğimi hatırlıyorum. </span></p><p class="MsoPlainText1"><span class="calibre7"> Otuz yıl sonra Devrim'in de yatacağı odanın zemini muşamba kaplıydı, pejmürdeydi. Benim zamanımda tavandan asılı bir lüks lambasıyla aydınlanırdı. Is kokardı. Duvarda Kabe desenli bir halı, onun yanında rengi solmuş bir kese içinde Kuranı Kerim asılıydı. Duvarlar çivit mavisi kireçti. Yalapşap boyanmıştı. Fırçanın izleri belliydi, yer yer kılları yapışmış kalmıştı. Tipik bir Mağdur eviydi! Dünyanın her yanında rastlanabilecek bir Mağdur evi! iki sedirden birisi pencerenin altında, diğeri kapının karşısındaydı. Aralarında paslı bir odun sobası vardı. Gürül gürül yanmıyordu ama sıcaklığını hissettiriyordu. Annemle ben yakınma gidip ısınmaya çekiniyorduk. Dışarda rüzgâr uğulduyordu. Kar taneleri pencereyi dövüyordu, 'Çekil git, çekil git!' diye sayıklıyordum ama sessiz. </span></p><p class="MsoPlainText1"><span class="calibre7"> Bozkır'ın lodos nedir bilmediğini öğrenmem uzun sürmedi. Oralarda rüzgâr zehir yeşili esiyordu ve her zaman borandı. Acı ayazın tadını bilmeyenler, nasıl bir çaresizlik duygusu yarattığını anlayamazlar. Bana öyle gelirdi ki, yüzükoyun yere yatıp, tırnaklarımı geçirsem toprağa, yine de söker atardı beni. Bütün gece rüzgârın boğuk çığlıklarını, taşların iniltilerini, iç çekişlerini, 'Allah!' diye haykırmalarını dinler, tarif edilemez şekilde tedirgin olurdum. Devrim, karayelin yolunun üstünde ne varsa silip süpüren canlı bir varlık olduğunu söylediğinde ne demek istediğini çok iyi biliyordum. Ona itiraf etmedim, asla, ama rüzgârın Kuzey Kutbu'ndan, Sibirya'nın buzlu bozkırlarından çılgın naralar atarak geçtiği iddiasını yadırgamamış olmam bundandır. </span></p><p class="MsoPlainText1"><span class="calibre7"> • Körkuyu gibi yegâne heyecanın korku olduğu bir ortamda en masum doğa hareketinin özel anlamlar yüklenmesinin şaşırtıcı bir yanı yoktu. Kötü havalarda ben de Devrim gibi aşın uyarılmış olur, rüzgârın ulumalarını, yakınmalarını dinlemekten, umutsuz çığlıklarını paylaşmaktan benim de gözüme uyku girmezdi. Benim ruhum da o zehir yeşili mahlukla birlikte ağlar, inlerdi. Çok iyi hatırlıyorum, bir gece, karayel öyle bir çığlık attıydı ki, Osman Kuran bile duydu, </span></p><p class="MsoPlainText1"><span class="calibre7"> 'Bu ses, ruhunu çalmak isteyen şeytanın sesidir!' buyurdu. </span></p><p class="MsoPlainText1"><span class="calibre7"> Bunun üzerine karayelin bir talebi olduğunu, benim bu talebin ne olduğunu, ne istendiğini anlamam gerektiği zehabına kapıldıydım. Haftalar boyu, tüyler ürpertici sonsuz korku içinde mesajı çözmeye çalıştıktan sonra karar verdim: Karayel'in yapmak istediği dünyayı parçalamak, yok etmektir. Ve benden bir çığlık: 'Annecim boğuluyorum, kurtar beni! Topuğuma çıktı kar! Boğuluyorum annecim kurtar beni! Dizlerime çıktı kar! Kurtar beni!'“ </span></p><p class="MsoPlainText1"><span class="calibre7"> Talip Kadızade'nin çocuk çığlığı Kışlık Dersanenin duvarlarında yankılandı. Jüri Üyeleri ve Mağdurlar, pencerelerden dışarıya, kar toplayan Trakya semasına göz atmaktan kendilerini alamadılar. </span></p><p class="MsoPlainText1"><span class="calibre7"> “Cama çakılı isten kararmış tül parçası, lüks lambasının gömleğine benziyordu,” diye sürdürdü Talip Kadızade, “Hatice Yenge'ye yol vermek için geri çekildiğimde çarptım, ipeksi torba karardı, parçalandı, düştü akkor halinde kül oldu. Karanlıkta kaldık. Annem panikledi, 'Kızım, ne yaptın?' diye azarladı. Şimdi buradan bakınca, o yaşta birinin bana 'Kızım!1 demiş olmasını garipsiyorum.” Jüri Üyelerine gülümsedi, </span></p><p class="MsoPlainText1"><span class="calibre7"> “Ne tuhaf! Annemin yirmi üç yaşında olduğu bir zaman vardı!” </span></p><p class="MsoPlainText1"><span class="calibre7"> Dudaklarındaki tebessüm öldü. Talip Kadızade, tekrar belleğine döndü, yoğunlaştı, izleyenler, ipeksi gömleği yanıp parçalanan lüks lambasını, zifiri karanlığa boğulan odayı gördüler. </span></p><p class="MsoPlainText1"><span class="calibre7"> “Lambadan hırıltılar yükseldi. Ben donakaldım. Yangın çıkarttım diye ödüm patladı. 'Vışşş! Yedekte de yok!' dedi Hatice Yenge, utancımdan yerin dibine geçtim. Uğultular arttı, kulaklarımın içini acıtmaya başladı. Hatice Yenge, elindeki tepsiyi annemin eline tutuşturdu, ışık bulmaya gitti. Boyunlarımızı uzatmış, aç kedi yavrularının dilsiz iştiyakıyla bakmıştık arkasından… Elinde bir mumla geri geldiğinde tepsideki yükseltinin üst üste konmuş yufka ekmekler olduğunu gördük. Annemin karnırım gölgesi duvarda dalgalanıyor, akıl almaz şekiller alıyordu. Sakar bir elin onlarca defa düşürüp yamulttuğu çinko tastaki şehriye çorbasının üzerinde bir parmak yağ vardı. Kuyruk yağını bilmezdim. Kokusu çok kötü geldi, midem bulandı. Annem, 'Yufkadan ye, bastırır,' diye fısıldadı, denedim, bayattı, buz gibi soğuktu, kesekağıdı yer gibi oldu. Yoğurt çok ekşiydi. Annem, pestili yememe izin vermedi. Açıkta kuruduğu için sineklerin bini konar biri kalkar, dünyanın tozu pisliği üstünde olurmuş. Yarı aç yarı tok yattık. Körkuyu'da kaldığımız sürece bunun hep böyle olduğunu hatırlıyorum. Her zaman üşüyordum, her zaman açtım.” </span></p><p class="MsoPlainText1"><span class="calibre7"> Mahkeme ile doğrudan konuşmak istediğini belirten bir işaret verdi, Helsinkili, holo-formerı uzaktan kumandayla durdurdu. </span></p><p class="MsoPlainText1"><span class="calibre7"> “Mağdurların o kahrolası ilkel inadını keşfetmemi bu durumum sağlamıştır, Sayın Yargıç,” dedi Talip Kadızade, “Meselâ, yemeklerinin yağlı olduğu -yağı israf ettiği!-gerekçesiyle, annemin mutfağa girmesine izin vermezdi Hatice Yenge. Annemin onun kullandığı yağın üçte birini kullanmıyor olmasının ölçüyle sabit olması da bir şeyi değiştirmezdi. Karnı burnundaydı. Aşeriyordu. Civciv yumurtadan çıkmış, kabuğunu beğenmemiş demesinler, şımarmış demesinler, diye kimselere söylemezdi ama ben bir yiyecek hakkında 'olsa da yesek' dediğimde gözünde parlayan ışıktan anlardım açlığını. Devrim de Adil'in daralttığı koruyla yer sofrasına oturamadığından yalanmıştı, 'îki büklüm bir vaziyette yer sofrasında yemek zorundaydık. Çünkü, sünnetmiş, sallallahu aleyhi vesellem efendimiz yerde yermiş!' Bu otuz yıl önce benim zamanımda da böyleydi. Biz zeytinyağlı da yemezdik çünkü sallallahu aleyhi vesellem efendimiz, soğuk yemek yemezmiş! </span></p><p class="MsoPlainText1"><span class="calibre7"> Sayın Jüri Üyeleri, bozkınn vahşi güzelliğini takdir edecek yaşta değildim. Benim güzellik anlayışımın unsurları, ağaç, çiçek, deniz, ışık, bu yaşamda yoktu. Bu yaşamda uzun kış aylarının kaygı ve kasveti vardı. Soğukların koca dünyaya inişini duymakta korku vardı. Bazen tarla sıçanı dehşetini yenip kapıya çıktığımda, yolun başındaki iki azman kayayı seyreder, birbirlerine mengene gibi kapandıklarını, geçit vermediklerini hayal ederdim. Bu ev bir höyüktü. Çok uzaklardan geçen köylülerin burada yaşayan bizleri hayaletler gibi gördüklerini düşünür, gömüldüğüm bu buzdan mezardan dışarı çıkıp onlara yaşadığımı haykırmak isteğine kapılırdım.- Bu ruh haline girdiğimde, bedenimi çepeçevre sardığını hissettiğim gerçekdışılık çemberini hiçbir şey kıramazdı. Domuz topacı gibi sert yastıklarla, açlıkla, leş gibi kokan helanın kuburundan gece yansı dışarı çıkan cinlerle, ambitleriyle savaşmaktan ve korkmaktan yorgun düşerdim. </span></p><p class="MsoPlainText1"><span class="calibre7"> Yoksulluk, cehalet, kibir, şiddet. Mağdurların tanımlayıcı nitelikleri! Benim çocukluk kâbuslarımın lânetli dörtlüsüdür bunlar! </span></p><p class="MsoPlainText1"><span class="calibre7"> Annem Imran Kadızade ve ben, bu lânetli karenin kuşatması altında amaçsız ve gayretsiz kaybolmamak için direndik. Çocuklar, bir yerde hava kapalıyken başka bir yerlerde güneşin parıldadığını düşünemiyorlar. Ben çocuk, annem, öninsan. Körku-yu'da ışığın kötü şınanaydan ibaret olduğu o koyu karanlığı yolun sonu sandık, sakatlandık. </span></p><p class="MsoPlainText1"><span class="calibre7"> Evdeki tek çocuk ben değildim. Buna karşın, Körkuyu'dan ne Bekir ne Ömer ne de Ahmet'i hatırlıyorum. Bizleri birbirimizden uzak tutmak için o küçücük evde büyük uğraş vermiş olmalılar. Belleğimi çok zorlarsam şayet, Osman Amca'nın gövdesinin arkasına boy hizasında sığınmış birtakım gölgeler anımsıyorum, hepsi o kadar. O insafsız kışın bende bıraktıklarının yanında amcaoğullarımın ağırlıkları yok. Onlara ilişkin bilgim sonraki yıllarda derlediğim ve yeniden yapılandırdığım verilerden oluşuyor. Verilerin başat değişmezi de Osman Amca kimliği” </span></p><p class="MsoPlainText1"><span class="calibre7"> “Osman Kuran, üçüncü oğlu Ali'nin askerde kaza geçirip ölmesiyle on altı yaşında dul kalan iki aylık gelini ve rahmetli Ali Ağabeyi'nin baldızı ve Fatma Teyzesi'nin kızı olan annem, Imran Kadızade'yi, Ayşe Teyzesi'nin küçük oğlu babam, Murat Kadızade ile evlendirmiştir. Babam, annemin ikinci kocasıdır. Annem, dayım, babam ve kardeşimden oluşan takım, Kadızade; Bekir, Ömer, Ahmet ve onların eşleri Kuran soyadını taşırlardı. </span></p><p class="MsoPlainText1"><span class="calibre7"> Babam, Konstantiniye'ye üç yüz yıl sonra geri dönen Kadı-zadelerin ilki, öncüsü. Süreyyapaşa Sanatoryumu'nda biyokim-yagerdi. Hasan Dedem, hekim olmasını istermiş, </span></p><p class="MsoPlainText1"><span class="calibre7"> 'Mukaddes bir ilim öğrenmek istersen, din ilminden daha güç ise de, tıp ilminden faydalı ilim yoktur. Peygamber aleyhis-selâm 'ilim iki türlüdür, beden ilmi sonra din ilmi,' buyurmuştur. Dine çok yararlı olduğundan ötürü önce beden ilmini anmış-tır ki, halk içinde tıp ilminin şerefi belli olsun ve halk ona rağbet etsin.' </span></p><p class="MsoPlainText1"><span class="calibre7"> Ancak, eğitim sürecinin çok uzun, parasal imkânların kısıtlı olması nedeniyle babam tıp fakültesine devam edememiş, biyokimyayı, tıbba yakınlığı dolayısıyla seçmiş. O kuşakta fen bilimlerine ilgi duyan bir de Kenan Dayım var. Türbülansm başlangıcı, eski Çankırı'nın bu ikisine dar gelmeye başlaması, geçen yüzyılın ortalarına gider. Tahsil için gittikleri memleketlerden geri dönmemişler, oralara yerleşmiş, kalmışlardır. Onları 1945'ten itibaren dünyaya gelen kuşak izliyor. Bekir, Ömer, Ahmet, eşleri Müjgân, Ayla, Fatma. Mustafa, Kenan ve diğerleri. Hepsi geldiler. Kiminin Asitane'de, kiminin Konstantiniyye'de evleri, çocukları oldu. Yine de, Osman-Hatice ikilisinin istanbul'a, çocuklarını görmeye gelmelerinde, dilini bile bilmedikleri yabancı ülkelere uçmak durumunda kalan yaşlıların telâşı sezilirdi. </span></p><p class="MsoPlainText1"><span class="calibre7"> Osman Amca, 'itikadı düşünme terbiyelerini bozar' gerekçesiyle dayımı oğullarına yaklaştırmadı. Kardeşim Oğuz'a ateizm misyonerliğine kadar giden yolu açan Kenan Dayı faktörü amca çocuklarımın hayatında yoktu. Osman Amca, çifte dul gelinini de, biz iki kardeşi de, oğullarından uzak tuttu. Körkuyu'dan apar topar gönderildiğimizde Oğuz üç aylık olduğuna göre, sorun ben olmuş olmalıyım.” </span></p><p class="MsoPlainText1"><span class="calibre7"> Helsinkili Ingrid, holo-formerı açtı. Yerin göğe karıştığı, ufuk çizgisinin olmadığı beyazlığın içinde, kardaki ayak izlerinden oluşturduğu dairenin çevresinde bir başına dönen kız çocuğu görüldü. Çocuk, başını alçak bulutlardan sakınmak istermiş gibi eğik tutarken, kuş kanadı gibi büktüğü kollarını açıp kapayarak uçma hareketleri yapıyordu. </span></p><p class="MsoPlainText1"><span class="calibre7"> “Parmaklarının ucunda yükselip semayı delmeye çalışan küçük kız, bendim,” dedi Talip Imre Kadızade, “ O halimle Osman Amca'ya şeytan çekici gibi görünmüş olsam gerek. Sanki Issız'ın üstünde bir karadelik açacaktım ve bu karadelik Osman Amca'yı, ailesini, köyünü ve giderek âlemini yutacaktı. YÜCE PİR'in işleri eline aldığını, 'Hakikat Medresesi'dir' dediği hanesinin düzenini sürdüremeyeceğini bir biçimde hissetmiş olmalı. Aileyi bir arada tutmak için çok çabaladı. Onun bu çabalan oğullarının KOALİSYON YOLU'na girmek üzere olan dünyada tutunmalarını çok zorlaştırdı. </span></p><p class="MsoPlainText1"><span class="calibre7"> Buna rağmen, Sayın Yargıç, 1960'h yıllardan itibaren, iman, âdet, kader birliği gibi kavramlar, mantıksızlık, yobazlık, inatçılık hatta cimrilik şeklinde yaşanmaya başlandı. 70'li yıllara gelindiğinde Osman Amcamız'ın hâkimiyetinde uçsuz bucaksız-mış gibi duran Issız'in asıl sahiplerinin kimliği konusu gündeme geldi. Aile fertleri arasında hoşnutsuzluktan kine uzanan bir dizi olumsuzluk oluştu. 80'li yıllarda Osman Amca, kendisini ilga edeceği umulan bir tarih hatası olarak algılanıyordu. Kendisi 1995'te Natalia Valentina Zozulya'nın gözü önünde torununun bir tekmesiyle hayata veda etti. Büyük Sovyet.çöküşünden ailemize düşen pay buydu. </span></p><p class="MsoPlainText1"><span class="calibre7"> Issız'ın mülkiyeti meselesinin gündeme gelmesine de Eğitim Fakültesini kazanan Ayla'ya para bulunamayınca, kızın annesine ait olduğunu düşündüğü tarlaların satılmasını teklif etmesi neden oldu. EKONOMİK AKLIN YO LU'nün bu olduğunu hissetmesine karşın, Ayla, ısrarlı olamamış, hatta belki ciddi bir talep bile getirmemişti. Buna karşın Osman Amca'nın gösterdiği tepki ailemizin resmi tarihini adamakıllı hırpalayan gasp olayının ortaya dökülmesine neden oldu.” </span></p><p class="MsoPlainText1"><span class="calibre7"> V Claudia Roth, epey bir süredir esniyordu. Bu kadannın yettiğini belirten bir edayla elini kaldırdı, Yargıç V. Levin'den söz istedi. </span></p><p class="MsoPlainText1"><span class="calibre7"> “Savunmanın bu ayrıntılara neden gerek duyduğunu anlamak mümkün değil, Sayın Yargıç,” diye söylendi, “KOALİS-YON'umuz, Mağdurların kendilerini dünya nimetlerinden nasıl yoksun bıraktıklarına ilişkin sayısız araştırmalara sahiptir. Kendilerini yakından tanımaktayız. DANSTÖB Mahkemesi, Talip Imre Kadızade'nin geçmişini değil, onun alışkanlıklarındaki Modernizm'i yargılamak için kurulmuştur. Amacımız, kendisinin genlerinde gömülü derin Varoluş Bilgisini su yüzüne çıkarmaktır. Genlerin taşıyıcı bedenin yaşam tecrübesinden etkilenmediğini biliyoruz. Sanığın geçmişine dak anlatımlar, mahkememizin zamanının fuzuli yere harcanmasından ibarettir. Savunmanın sadede gelmesini talep etmek durumundayım.” </span></p><p class="MsoPlainText1"><span class="calibre7"> Yargıç Y Levin, Talip Imre'nin avukatlarına baktı. S. Kürşat Urallar'ın ayağa kalktığını gördü. </span></p><p class="MsoPlainText1"><span class="calibre7"> “Mahkemenize kuantum mekaniğinin potinbağı hipotezini hatırlatmak istiyorum. Maddenin ne kadar bölünürse bölünsün, bir temel parçasının olmadığını, herhangi bir bölümünün diğerlerinden daha temel olmadığını ve taşıyıcı bedenin birbirleriyle örülü olayların devingen ağı olarak değerlendirilmesi gerektiğini hatırlatmak istiyorum. Talip Imre'nin genlerinde gömülü derin Varoluş Bilgisi su yüzüne çıkarılacaksa, devingen ağı oluşturan birbirleriyle örülü olayların tespiti ve açığa kavuşturulmaları gerekmektedir. Bu nedenle, Talip Imre'nin savunmasına izin verilmesini talep ediyorum.” </span></p><p class="MsoPlainText1"><span class="calibre7"> “Talip Imre, Hicri 11. yüzyılın ikinci yarısında, tarikatlara ait 'bütün tekkeleri yıkmaya, dervişleri iman tazelemeye icbar ile muhalefet edenleri öldürmeye, her camide yalnız bir minare bırakarak, diğerlerini faydasız bir eser-i israf olmak üzere göçert-meye, altın ve gümüş avani, ipekli elbise, tütün, kahve, afyon kullanımını ve ilâhi söylemeyi ve kudüm ve ney sesiyle sema etmeyi men eylemeye' karar veren Kadızadeler'dendir. </span></p><p class="MsoPlainText1"><span class="calibre7"> Naima Tarihinde kelimenin tam manâsıyla yobaz, şedidül-ef-kâr ve hatta 'vahşetperver' bir güruh olarak bildirilen- Kadızade-ler, 1656 Eylülü'nde Sadrazam Köprülü Mehmet Paşa'nın ıslahat ve yenileştirmelerine karşı düzenledikleri cami mitinglerinde, kendilerine katılmayanları lanetleyerek, hastalıklı düşüncelerinden vazgeçmeyenleri mümkün olan her türlü dünyevi cezaya mahkûm edeceklerini ilân etmiş, bununla da kalmayarak ele geçirdikleri Mevlevi, Halveti, Celveti dervişlerini 'hayli hırpalayıp, bıçak çekmişler 'dir. </span></p><p class="MsoPlainText1"><span class="calibre7"> Hoşgörülü bir yönetici olduğu anlaşılan Arnavut ve Bektaşi Sadrazam, silâha sanlmadıklan sürece, 'eblehçe' de olsa Kadı-zadeler'in sözlü saldırılarına kulak asmamış, 'Çakşır ve don giymek dine uygun değildir, zar ve peştamal kullanılsın; tarak ve kaşık istimali de bi 'dattır, parmaklar tarak, eller kaşık yapılsın 'a kadar vardırdıkları, sünnet olan ve olmayan alışkanlıklar meselesindeki tutumlarını değerlendirmeyi milletin sağduyusuna havale ederek, üstlerine gitmemiştir. Zaman içinde kuvvet kaybeden Kadızadelerin Konstantiniye'yi terk ederek, Kengırı civarına çekildikleri söylenir. </span></p><p class="MsoPlainText1"><span class="calibre7"> Sayın Jüri Üyeleri, çok iyi bildiğiniz gibi, Mağdurlar, kitap tutmazlar. Naima Tarihi, Körkuyu'da Osman, Kozyatağı'nda Bekir ya da Bostancı'da Ömer Kuran evlerinin başköşesinde duran bir kitap değildir! Öyle olmadığı gibi, Talip Imre'nin elinde ailesinin geçmişine ilişkin anlamlı belge de yoktur. Kendisinin yaptığı, hısım akrabası arasında ısrarla tekrarlanan söylentilerin izini kütüphanelerde sürmek, sözlü bilgilerin yazılı bilgilerle çakıştığı durumları doğru kabul ederek ailesinin geçmişini inşa etmekten ibarettir. </span></p><p class="MsoPlainText1"><span class="calibre7"> Değerli VİRD Uzmanı, Dr. Maria Evajıgelista'nın saptayabildikleri kadarıyla, Milâdi On yedinci yüzyıl ortalarındaki Kadı-zade hareketinden, Miladi Yirminci Yüzyılın başlarına kadar geçen zaman içinde çok şey değişmiş, Talip Imre'nin ailesinin en az bir kolu rhutasavviflığı kabullenmekle kalmamış, bir de kendi içinden ünlü bir su/î, Şeyh Muzaffer'i, yetiştirmiştir. Bu yozlaşma, revizyonizm, Şeyh'in en küçük kardeşi Galip'in kahrından ölmesine neden olmuştur. </span></p><p class="MsoPlainText1"><span class="calibre7"> On dokuzuncu yüzyılın son çeyreğinde başlamış olmakla birlikte Birinci Cumhuriyet'in ilânı ve izleyen Kemalist reformlarla doruğuna ulaşan süreci derin bir acizlik duygusuyla gözlemleyen Kadızade Kardeşlerden büyüğü, Muzaffer, 'Bundan milyarlarca yıl önce büyük bir kaos içinde yüzen kâinatta serseri mayın misali dolanan Samanyolu kümelenmesinin başıboş Günçş 'inden kopan büyük bir ateş kütlesinin zamanla soğuyarak oluşturduğu Dünya 'ya ne idüğü belirsiz bir güç tarafından fırlatılan köksüz, kökensiz, dayanaksız, ahiretsiz, ebedsiz, Allah'sız insanın, sonuçları ilâhi müdahalenin değil, nedenlerin belirlediği mekanize bir fezada bağlantısız ve akıbeti meçhul dolanıyor' olması fikrinin mahalle mekteplerine kadar yayılmasını, âlemin elden gittiği şeklinde yorumlayıp, derin bir depresyona girmiştir. Ancak, üç asır önceki cedleri Kadızadelerden farklı olarak, bu oluşumdaki kişisel phyını mazoşistçe abarttığından, ahiret hesabında yoğunlaşmış, cehennem korkusu kalbini ve kafasını </span></p><p class="MsoPlainText1"><span class="calibre7"> \ en çok meşgul eden konu olmuştur. Günah şuuru, Allah korkusu, Laik Kemalistler karşısında aciz kalmışlık duygusuyla birleşmiş, Şeyh Muzaffer, herkesten ve her şeyden kaçmaya başlamış, bir müddet sonra da dünyadan elini eteğini tamamiyle çekmiştir. </span></p><p class="MsoPlainText1"><span class="calibre7"> Kendisi, her gün oruç tutmakta, sabahtan akşama kadar seccadesinden kalkmamaktadır. Kimselerle konuşmaz, mecbur kalmadıkça uyumaz, karısı Gülsüm Hanım'ın yanına yaklaşmaz. Cezbe ve vecd hali denilen mertebeye ulaşarak, ilâhi aşkla, Allah sevgisiyle kendinden geçerek duyular âleminin dışına çıkmayı, onun katına varmayı, Bir'de yok olmayı hedeflemektedir. Bilindiği gibi, bunu başardığında Allah-kul ayrılığı kalkmış olacağından, mutlak günahsızlık mümkün olabilecek, Şeyh Muzaffer kurtulacaktır.” </span></p><p class="MsoPlainText1"><span class="calibre7"> Talip Imre Kadızade, Urallar'ın sözünü kesti, </span></p><p class="MsoPlainText1"><span class="calibre7"> “Bizim Yirminci Yüzyıhmız'ın meselesi buydu, Sayın Yargıç,” dedi, “Bizim Yirminci Yüzyılımızın meselesi alimimutlak, her şeyi bilen, Allah'ın katına varmak, Bir'de yok olmaktı. Ama Şeyh Muzaffer Kadızade'nin Bir'inden farklı olarak, ultra pozi-tivist makine mühendisi dayımın Bir'i, evrendeki en büyük cisimlerden en küçük atomlara kadar var olan her şeyin evrimini açıklayacak olan Genel Formül'dü. Dayım, her türlü bilinmezlik ve belirsizliği ortadan kaldıracak, geçmişi ve geleceği aydınlatacak Genel Formül'ün saptanmasının bir zaman meselesi olduğuna iman etmişti. Mutlak günahsızlığın, DNA molekülleri gibi, ezeli bir gerçeklik olduğuna inanır, bu gerçeğin bilim adamları tarafından kanıtlanmasının yakın olduğunu düşünürdü. Namaz, oruç gibi ibadetleri fuzuli saymasının nedeni de buydu. Genel Formül'ün Allah-kul ayrılığı uydurmasını bir daha asla geri gelmeyecek şekilde ortadan kaldıracağını söylüyordu. Eski Türkiye'de dayım gibi düşünen milyonlarca insan vardı. Ömürleri ilâhi Bir ile, bilimsel Bircin hükümranlığı arasındaki fetret devrine denk düşen bu insanlar, talihsizliklerine hayıflanır, günahlarıyla âdeta bir \\xfutures-trading, ileriki bir tarihte alım-sa-tım sözleşmesi yaparlardı.” </span></p><p class="MsoPlainText1"><span class="calibre7"> “Bitti mi?” Salih Urallar, sözünün kesilmesinden hoşlanmamıştı. </span></p><p class="MsoPlainText1"><span class="calibre7"> “Aile Reisi'nin ermek üzere olduğunun duyulması,” diye bıraktığı yerden devam etti, “Körkuyu'nün, Rabb'larına onun aracılığı ile vasıl olmayı umut eden çevre halkının istilâsına uğramasıyla sonuçlanır. Eve sığmayan kalabalıklar Issız'da kurdukları çadırların içinde yatıp kalkmaktadırlar. Dünya Savaşı kıtlığından yeni çıkmış ailenin, başlarına üşüşen sömürülmezlik sınırındaki fukara kalabalığı ağırlayacak gücü yoktur. Muzaffer'i fani dünya nimetleri için çalışmaktan kurtaran maddi-manevi perhiz, iş, çocukları doyurmaya gelince yük teşkil etmektedir. Tarlalar ekilmez, mallar bakılmaz olmak durumuna girildiğinde, asli Kadızadelerin modernist ruhu ailenin en küçük oğlu Galip'te canlanır. </span></p><p class="MsoPlainText1"><span class="calibre7"> Galip, ağabeyinin karşısına 'Vahiy tslâmf na dönme çağrısıyla çıkar. Vahiy Islâmı dediği, çeşitli kültürel kalıplardan, düşüncelerden, felsefelerden, ideolojilerden etkilenmemiş, tasavvufla ton değiştirmemiş sayılan, Milâdi Yedinci Yüzyıl Islâ-mı'dır. Galip, Issız'da otağ kurmuş talip adaylarının arasına girerek, onlara Resullüllah'ın Müslümanları 'ruh' gibi aklın sınırlarını aşan, Kuran'da bilgi verilmeyen konularda tartışmaktan men ettiğini hatırlatır, inanılacak esasların sadece*vahiy ile bildirilen konulardan ibaret olduğunu söyler, insan aklına ilâhi bilgileri tartışacak, yorumlayacak yetki verilmemiş olduğunu, bu sebeple, söz konusu uğraşların yasaklandığını, Müslümandan istenilenin özgür insan gibi davranması değil, kayıtsız şartsız teslimiyet içinde kulluk etmesi olduğunu anlatır. Gazali-Ibni Teymiye çizgisinde sürdürdüğü argümanlarında tümüyle 'insan kaynaklı bir düşünce ve inançtır' dediği felsefeyle, 'aklına estiği gibi düşünüp aklına estiği gibi sonuç çıkaran' felsefeyi, dini istedikleri şekle sokup ümmetin aklını bulandırdıkları için yerden yere vurur. </span></p><p class="MsoPlainText1"><span class="calibre7"> Ibni Sina'dan, Farabi'den lâf açar, Hazreti Peygamber'in halkı ahjâk ve erdeme çekebilmek için cennet, cehennem, hesap günü, bedenin dirilişi gibi aslı olmayan sembolik şeyler kullandığını söyleyenleri 'sopa ile dövüp, ibret olsun diye insanlar arasında gezdirmek' gerektiğini tekrarlar. </span></p><p class="MsoPlainText1"><span class="calibre7"> 'insanların ihdas ettikleri ve kendilerinden ortaya koydukları şeyler, onları hidayete ulaştırmaz. Aslolan, Kur'anı Kerim'in getirdiği ve Hazreti Peygamber'in davet ettiği, insanlar arasında tefrika ortaya çıktığı devreye kadar Hazreti Peygamber'in ashabının yapmakta devam edegeldikleri şeylerdir. Bundan başkası ile amel edenler bi'datçı ve kendiliklerinden ihdas edicilerdir,' demektedir ki, sözleri Şeyh Muzaffer'e doğrudan yöneliktir, çünkü ağabeyinin, Kur'anı Kerim ve Hadisi Şerifte kesinleşmiş kelâm ve ayetlerin zahirini boşlayıp, arkasındaki anlamı, batını kavramaya adanmış olduğu, cümlenin malûmudur. </span></p><p class="MsoPlainText1"><span class="calibre7"> Galip, gerçeğin sadece batini olduğu iddiasının, dinin hükümlerinden bir bölümünün reddedilmesi anlamına geldiğinin, Bakara Suresi'nin 'Yoksa siz Kitabın bir kısmına inanıp bir kısmını inkâr mı ediyorsunuz? Kıyamet gününde de azabın en şiddetlisine itilecek değil misiniz?' mealindeki ayetinin tasdikinde olduğunu ısrarla savunur. Ağabeyinin samimiyetinden 'Haşa!' şüphe etmediğini söylemekle beraber, onun sadece Hak'ka yönelerek halkı hiçe sayan ibadet biçimini kınadığını saklamaz. Kaldı ki, islâm'a göre insan kendi istek ve gayretleriyle Allah'tan doğrudan, aracısız bilgi alamaz, ilâhi bilginin aracısı Peygamberdir. Son Peygamber gelmiş ve vefat etmiş olduğundan, ilâhi bilginin insana en şüphesiz biçimiyle ulaşma yolu Allah'ın irade ve takdiriyle kapanmıştır. 'Bedene zarar vermekle ilâhi nitelikler kazanılmayacağı gibi, Allah'ı bu dünyada aynen ahirette göreceğimiz haliyle görmek iddiası Islâmi değildir,' diyerek, Muzaffer gibi kendilerini islâm'a değil, islâm'ı kendilerine uyduranlara çatar. </span></p><p class="MsoPlainText1"><span class="calibre7"> Soyadı kanunu çıktığında, Muzaffer'den gelenlerin 'Kadızade' adıyla kaydedilirken, Galip'ten gelenlerin 'Kuran' soyadmda ısrar etmelerinin nedeninin, Vahiy tslâmına bağlılıklarını devlet nezdinde tescil ettirme istemleri olduğu söylenir. Talip Imre'nin kuşağına gelindiğinde kardeş 'çocuklarının evlilikleri nedeniyle epeyce karışmış olmasına rağmen Kuran soyadı taşıyanların Galip'ten, Kadızade soyadı taşıyanların Şeyh Muzaffer'den inmiş oldukları halen söylenebilir olması da bundandır.” </span></p><p class="MsoPlainText1"><span class="calibre7"> “Osman Kuran, Şeyh Muzafîer'in küçük kardeşi Galip'in ahfadından Meryem'le, baldızı Satı'nın ahfadından Ömer'in oğluydu. Yani, karısı Hatice Yenge'den farklı olarak, Şeyh Muzaf-fer'in değil, Galip'in ırsiyetindendi ve bu iki kardeş, Muzaffer'le Galip, çocuklarını birbirleriyle evlendirmiş, ortak torunlar edinmiş olmalarına karşın birbirlerinden haz etmezlerdi.” </span></p><p class="MsoPlainText1"><span class="calibre7"> Talip Kadızade, holo-formenn bu aşamada gereksiz olduğunu işaret etti, “Ancak, husumet yoktu,” diye sürdürdü. </span></p><p class="MsoPlainText1"><span class="calibre7"> “Husumet, Kuranların, Kadızade koluna kayıtlı topraklara sahip çıkmalarıyla başladı. Kadızade olmama karşın ben Kuranlar'in bu konuda haklı olduklarını düşünürdüm. Bereketi yoksullukta arayan, yağ, et yemeyip ancak yaşayacak kadar gıda alan Şeyh'e karşı, 'Allah'ın size helâl kıldığı güzel ve temiz şeyleri haram etmeyin; size verdiği rızklardan helâl ve temiz olarak yiyin' buyuran Kuran'a sarılan Galip'ten tarlaların ot bürünmesi-ne müsaade etmesinin beklenemeyeceğini savunurdum. Nitekim, adamcağız, sabanı yüklenip, koca araziyi bir başına ekmeye biçmeye koyulmuş; az rastlanır bir gen deformasyonu nedeniyle erkek çocuklarını doğumdan sonraki birkaç ay içinde kaybettiğinden, kızları Meryem, Ayşe ve Fatma gelinlik yaşa gelip damatlar edininceye kadar bu iş böyle devam etmişti. EKONOMİK AKLIN YOLU doğrultusunda, zirai krediler, suni gübre, traktör gibi moderrutarım gereçlerinin kullanılması, Galip'in torunlarmın, Osman Amca ve ahileri Ali ile Ahmet'in, yetişmele-riyle eşzamanlıdır. </span></p><p class="MsoPlainText1"><span class="calibre7"> Modern tarım gereçleri Osman Amca tarafından 'Allanın Resulü biri diğerinden kolay iki iş arasında seçme yapmak durumda bırakıldığında günah olmadığı sürece en kolayını tercih ederdi' tembihi doğrultusunda, çalışanların hayatını kolaylaştırmak amacıyla kullanılmışlardır. Peygamber'in 'Binek hayvanı misali dermandan kesilmiş olan kimse, ne bir yer kat eder ne de binecek bir sırt bırakır' uyarısı, Galip'in, Şeyh Muzaffer'i ılımlılığa davet ederken gönderme yaptığı 'Allah sizin için kolaylık ister, güçlük istemez' mealindeki ayetlerle pekişmiş, Yaradan'ın az fakat sürekliliği olan işlerden yana olduğu bilgisinin de desteğiyle, üretimi artırmak, birim maliyetlerini düşürmek gibi 'akli cambazlıkları,' Kuran Kardeşlerin gündeminden uzak tutmuştur. </span></p><p class="MsoPlainText1"><span class="calibre7"> Babamın ve Kenan Dayım'ın rızklarını kırsalın dışında aramış olmalarında Osman Amca'nın bu 'bir lokma bir hırka' tutumunun etkisi vardır. Ancak, asıl dıaspora, Aile'nin '60'lı yıllarda aklı baliğ olan kuşağının1 durum değerlendirmesinin sonucudur. Biz gördük ki, Islâmiyetin inancın ötesinde bir yaşam biçimi olması gereğinin kuşağımıza dayattığı üretim-tüketim-payla-şım geleneği, bizleri öldürmeyeceği kadar umdurmayacağı da açıkça belli bir geleceğe, mağduriyete, davet etmektedir. Ekonomik durumu iyileştirmeyi öngören teklifler, örneğin, Kenan Dayı'nın ailemiz kadınlarının altınlarını satarak artezyen kuyularını finanse etmeleri teklifi, Osman Amca'yı aşamamıştır. Aşması da mümkün değildir, çünkü Osman Amca Körkuyu ıssızında bir halife, bir Şeyhül islâm konumundadır. Kişinin kulluğunun ve kulluğunun biçiminin bizzat Allah tarafından, helâl-haram, yasak-emir kurallarıyla belirlenmiş olduğundan yola çıkarak, geleneği ucundan kıyısından takviye etmeye aday en ufak bir gelişmeyi, 'kulluğunun biçimini değiştirmeye hiç kimsenin ne hakkı ne de selâhiyeti vardır' diyerek kesip atacaktır. iyi hatırlıyorum. Pek çok defa Osman Amca'nın bağlamdışı hükümlere başvurduğundan şüphelenmemize rağmen susmak durumunda kalırdık, çünkü o hem büyüğümüzdü hem de sistem, şüphenin avantajını onun hanesine kaydedecek şekilde ayarlanmıştı, iyi bir örnek, 'ifrat, kulluk biçimini bozar, işi ifrat olan kişiye itaat edilmez' hükmündeki 'ifrat' kelimesini bizim 'aşın zenginlik, aşın para tutkusu' şeklinde anlayıp, boynumuzu bükmemize ses çıkarmamış olmasıdır. Oysa, 'ifrat' burada 'dinin emrettiğinin çok ötesinde, kişinin nefsini zorlayan ibadet' anla-mındaydı ve Galip, Şeyh Muzaffer'e bu temelde sitem etmişti, çok çalışmanın ya da üretimi artırmanın haram olduğu bağlamında değil. </span></p><p class="MsoPlainText1"><span class="calibre7"> Osman Amca, hata da yapsa, yanlış da söylese, egemenliği sarsılmazdı, çünkü niyetinin iyi olduğunu kabul etmek durumundaydık; çünkü 'hakikati talep edip de yanılan adamın hali, bâtılı talep edip de ona nail olanın haline benzemez'di. Biz öyle öğretilmiştik. Böylece de islâm'ın bizim kuşağımızdaki tek karşılığının Osman Amca, Osman Amca'nın tek karşılığının da 'Müslüman' olması durumu söz konusuydu. Köylü, çiftçi, erkek değil, Müslüman. Mesleği, Müslümanlık; işi, kulluk; yaşı, Allah'ın takdir ettiği kadar; geçici ikameti, dünya! Öylesine iç içe takdim edilmişti ki, onun kişiliği ile islâmiyet, Osman Amca'nın kapsama alanının dışına çıkmak, dinin de dışına çıkmak şeklinde gelişti. Gurbete çıkan Kadızade-Kuran gençlerinin, belleklerini dönüşlerinde kullanmak üzere sıkıca paketleyip Körkuyu'da bırakmaktan başka çareleri yoktu. EKONOMİK AKLIN YOLU'na girebilmekliğimiz için gerekli ihtiras, tamah, ticaret aşkı, marazı bir tatminsizlik duygusu, servet hırsı gibi duygular, 'sının aşmayın, çünkü Allah sının aşanlan sevmez' anlayışı yüreğine işlemiş Issız'da yeşermek şöyle dursun, ağıza bile alınmaması gereken sapıklıklar niteliğindeydi. Diaspora, bunlan da değiştirdi.” </span></p><p class="MsoPlainText1"><span class="calibre7"> “Dördü, öğretmen oldu: Bekir, Ömer, Ayla, Müjgân. Ahmet, meslek lisesini bitirdi, Almanya'ya göçtü. Müjgân'ın küçüğü rahmetli Mustafa, iktisadi Ticari ilimler Akademisi'ne gitti. En karanlık işlere de o bulaştı. Cesedinin Köstence'de, limanda bulunduğu söylendi. Tek kurşunla beyninden vurmuşlardı. </span></p><p class="MsoPlainText1"><span class="calibre7"> Ben, yola matematik öğretmeni olmak üzere çıktım. Beceremedim, psikolojiye döndüm. Amca çocuklarımla ayrıştıysak, ben ortaokuldan itibaren istanbul'da okuduğum için ayrıştık. Bir de, benim başıma vura vura dil öğrenmemi sağlayan Kenan Dayı faktörü, bu çocukların hayatında yoktu. istanbul'a okumaya ilk Bekir geldi. Yüksek Öğretmen Okulu, Robert Kolej değildi, Mektebi Sultani de değildi. Bakımsız, pis bir binaydı, buna karşın Bekir'i ezdi. Neden böyle olduğunu kavrayabilmek için, bir tür yansıtma yöntemi kullandığımı hatırlıyorum.” </span></p><p class="MsoPlainText1"><span class="calibre7"> Holq-former çalıştı, Kışlık Dersanenin duvarlarını altın varakla bezedi. Tunca'ya bakan pencereler ağır kadife perdelerle kaplandı. Altın işlemeli tavandan dev kristal avizeler indi. ikinci François'nın, Napolyon'un, Kardinal Richelieu'nun, Clemen-ceau'nun muhteşem tabloları asıldı, imparatorluk armaları, asalar, göz kamaştırıcı pırıltılar saçan taçlar, cam vitrinlerde sergilendi. Holo-salon, birbirinden pahalı kürkler, mücevherler içinde salınan ziyaretçilerle doldu. Kadızade'nin belleği Mağduriyetle maluldü, ziyaretçi kadınları zengin kokonalar gibi sunarken, kavalyelerini züppeleştirmişti. </span></p><p class="MsoPlainText1"><span class="calibre7"> “Versailles Sarayı!” dedi Ingrid'in hayretini saklayamayan sesi. </span></p><p class="MsoPlainText1"><span class="calibre7"> Salonu ağır adımlarla dolaşan, tabloların önünde duran ziyaretçilerin arasında bir altmış boyunda, düz siyah saçlı bir kız belirdi. Üzerinde koyu lacivert bir manto, ayağında burunları çamurlu kısa çizmeler vardı. Siyah, kalın çoraplar giymişti. Mağrur kalabalığın arasına her nasılsa'sızmış bir besleme gibi duruyordu. </span></p><p class="MsoPlainText1"><span class="calibre7"> Imre Kadızade'nin, “Kendimi Versailles Sarayının yaldızlı salonlarında tepeden bakan Fransızların arasında kaybolmuş tasavvur etmek suretiyle içime çökmesini sağladığım sıkıntıdan yola çıkarak, Bekir'in neler hissedebileceğini kestirmeye çalışmış, ezilme duygusunun, Versailles'ın ya da okulun, oymalı kapılarının, üç adam boyundaki çinili tavanlarının insanın üzerinde kurduğu baskıdan, hatta Fransızların veya kentli öğrencilerin, nadanlıklarından değil de, kendimizi bu mekanlardaki varlığımız her an sorgulanabilecek davetsiz misafirlermişiz gibi hissediyor olacağımızdan kaynakladığını saptamıştım,” dediği duyuldu. </span></p><p class="MsoPlainText1"><span class="calibre7"> “Tartışılmaz biçimde sakatlayıcı bu duygudan kurtulmanın yolu üzerinde çok kafa yordum. Vardığım sonuç, dışlandığımız mekânları bir biçimde sahiplenmemiz gerektiği şeklindeydi. Gilles Guerin gibi bir adamın, meselâ, Fransız sarayını süsleyen On Dördüncü Louis Heykeli'ne 'evrensel kültürün bir varisi de benim' diyerek sahip çıkabilsek veya okulun tavanlarım bezeyen çini ustası cennetmekân Kerimüddin Efendi'yle bir tür akrabalık ilişkisi geliştirebilsek, davetsiz misafirlik duygumuzun bir kâşifin nefes kesen heyecanına dönüşeceğinden kesin olarak emin olurdum.” </span></p><p class="MsoPlainText1"><span class="calibre7"> . Holo-formerm kapatılmasını istedi, “Ancak, bu tür sahiplenme, tabii ki yoğun emek isteyen ciddi bir çabayı öngörüyordu,” dedi. </span></p><p class="MsoPlainText1"><span class="calibre7"> “Heykelden, çinidsızların nadanlıklarının güvensizliklerinden kaynaklandığını kavramak gibi, uzun bir sipariş listesinin üstesinden gelmek gerekiyordu. Sayın Yargıç, ben böyle yapmaya çalıştım. Devrim'i de o yönde teşvik ettim. </span></p><p class="MsoPlainText1"><span class="calibre7"> Bekir'i istanbul'daki ilk yılında yalnız bırakmamaya, bulabildiğim her fırsatta okula uğramaya özen gösterirdim. Öğretmen lik kentli zengin çocuklarının o yıllarda da tercih ettikleri bir meslek değildi. Yüksek Öğretmen Okulu talebelerinin arkaplan-ları ciddi ayrıcalıklar içeremeyecek kadar yeknesak sayılırdı. Buna rağmen, her gidişimde emmioğlumu kantinin bir köşesine âdeta sığınmış, süklüm püklüm otururken bulurdum ve fena halde canım sıkılırdı. Alay edilmekten, küçümsenmekten, beğenil-memekten korkardı sanki. Oysa, karnının üstüne katladığı bedenini dikse, omuzlarını saklamaktan vazgeçse, kızlar ondan gözlerini alamayacaklardı. Bekir'i boylu boyunca yere yatırıp kırışıklarını düzeltmek, ayağa dikmek gelirdi içimden. Neyse ki, emmioğlumun bu dokunaklı hali fazla uzun sürmedi.” </span></p><p class="MsoPlainText1"><span class="calibre7"> Öğrenci kantini, yerlerde buruşturulup atılmış tost kâğıtları, gazoz şişeleri, ağzına kadar dolu küllükler, kırık camlar, yağ ve sigara kokulan Holo-Versailles'ın yerini alırken, Mağdurların içlerini çektikleri duyuldu. Altın yaldızlı eşyalara biraz daha bakmak istemişlerdi. Holo-former, kantinin bir ucunda topluca oturan yoksul öğretmen adaylarında odaklandı. KOALİSYON YOLU'ndakilerin Mağduriyet'le özdeşleştirdikleri imajların hepsi vardı; kötü beslenmenin neden olduğu ince kemikler, sarımtırak ciltler, kısa boy, her biri bir yerden toplanmış gibi duran kalitesiz giysiler, kötü ayakkabılar. </span></p><p class="MsoPlainText1"><span class="calibre7"> “Birinci yarıyılın sonlarına doğru, Bekir, 'kırsal kesimden gelen diğer arkadaşların' arasındaki yerini aldı, böylece ben de 'yabancılanan mekâna bir biçimde sahip çıkılmasının dışlanmışlık duygusunu yok edeceği'ne dair teorimin nasıl darmadağın olduğunu görmüş oldum,” dedi Talip Imre Kadızade. </span></p><p class="MsoPlainText1"><span class="calibre7"> “Sayın Yargıç, ben 'sahip çıkmak' gereğinden bahsederken, yaşamsal altyapımızı oluşturan kurum ve kişilere, onlan kendi korkularımız doğrultusunda çarpıtmaksızın bakmayı, tanımayı, özlerine inmeyi, nüfuz etmeyi, yüreklerimizle bütünleştirmeyi, ne kendimizin ne onların bütünlük ve farklılıklarını bozmaksızın sahip çıkmayı kastetmiştim. Eski Türkiye toplumunun binlerce yıllık hasılatını 'ele geçirmeyi' ya da hasılatına 'hâkim olmayı' değil! Geçmişin varislerinden 'biri' olmayı düşlemiştim, 'biricik'i asla değil! Oysa, bizimkiler, sahiplenmenin en kısa ve maalesef en ilkel yolunu seçtiler: Modernist tahakküm. </span></p><p class="MsoPlainText1"><span class="calibre7"> Daha o yıl sona ermeden, Bekir'in grubundan 'Okulun havasına hâkim olmak' istediklerine dair sesler gelmeye başladı, ikinci yılın ilk haftalarına gelindiğinde Talebe Cemiyeti'ni 'ele geçirmekten' bahsediyorlardı. Bunu başarabilirlerse 'Okulda çeşitli vesilelerle yapılan merasimleri idare' edebilecekler, konuşmaları onlar yapabilecekler, şiirleri onlar söyleyebilecekler, oyunları onlar seçebileceklerdi. Öyle söylüyorlardı. Bu etkinliklerden amaçladıklarının, köhne yurtlanyla okul arasında geçen tekdüze yaşamlarını renklendirmek olduğunu sanmıştım. Muhtelif ıssızları istanbul'a taşımak suretiyle okulu egemenlikleri altına almak, Asitane'yi de Körkuyu Issız'ma benzetmek suretiyle içselleştirmek gayreti içinde olduklarım anlamam hayli zaman aldı. </span></p><p class="MsoPlainText1"><span class="calibre7"> Ömer, ayağının tozuyla, 'Büyük şehirlerde yaşayan aydın ve bürokrat çocuklarının Türk milletinin öz değerlerini tanımadıklarını tespit' etti. Bu insanlara 'milli kültürü kazandırmak, milli değerleri ve halkı sevdirmek mukaddes görevini, Anadolu'nun çeşitli bölgelerinden gelmiş, milli değerlere ve töreye bağlı gençler' olarak 'kendilerinin' üstlendiklerini ilân etti. </span></p><p class="MsoPlainText1"><span class="calibre7"> Bekir, 'köylü' kelimesini 'kırsal kesimden gelenler' tamla-masıyla değiştirdiğinden beri yeni terminolojisini adamakıllı ilerletmiş, 'burjuva kökenli ve daha çok kentli gençlerin yozlaşmış olduklan'ndan bahisle, 'bunların sınıfsal yanlışlık ve alışkanlıklarını davaya taşımalarının önlenmesi gerektiği'ni vurguluyordu. </span></p><p class="MsoPlainText1"><span class="calibre7"> Her ikisi de 'cazh ve danslı partileri tercih edenler'e şiddetle karşıydılar, 'pikniğe gidip içki içen'lerin şöyle ya da böyle uyarılmaları gerektiğini savunuyorlardı. </span></p><p class="MsoPlainText1"><span class="calibre7"> Emmioğullanmı dinlerken şehre geldiklerinden bu yana en çok da bakışlarının değiştiğini düşündüğümü hatırlıyorum. Bizim ailenin kendi aramızda 'sıpa gözü' dediğimiz, bol, uzun ama düz kirpikli iri gözleri vardır. Özellikle de, Bekir, kumral kirpiklerinin arasından yumuşacık bakmasıyla ünlüydü. Bir yıl içinde o da değişmiş, masum çekingenliğinin yerini aklını çelene pervasızca dikilen, dövüşken bakışlar almıştı. </span></p><p class="MsoPlainText1"><span class="calibre7"> Ne tuhaf! Issız'in ortasında ninnilerle uyuyan yoksul ve zavallı bir höyüktü, bizimkisi. Alacakaranlıkta buzlar daha da bir soğuk olurdu. Tipi, kar, boran, kurt korkusu, donma korkusu, her bir gün, yedi zalim kilometre gidiş ve bir o kadar zalim dönüş. Bekir'le, Ömer bir olur, en küçükleri Ahmet'i de sırtlarında okula taşırlardı. Fakat, emmioğullanm, ne yaptılar ettiler, geçmişimizin lanet olası koşullarını 'kişisel avantajları' olarak sundular. Bununla da kalmayıp, utanç verici Mağduriyetimizden bir efsane yaratmayı başardılar. </span></p><p class="MsoPlainText1"><span class="calibre7"> Doğanın ve hayatın katı gerçeklerine aşılanmışlık, dirençli-lik, dayanıklılık gibi bilimsel olarak kadınsı ilkeye ait nitelikleri erilleştirdiler, tümü kendilerinden sorulur oldu. Efelik, yiğitlik, kahramanlık gibi bilimsel mesnedi olmayan 'erdemler'i de kimselere bırakmıyorlardı. Bu meyanda, kırsal kesimin KOALİS-YON'a uzaklığını -onlar, 'bozulmamışlığını, yozlaşmamışlığım' diyorlardı!- öyle çok tekrar ettiler ki, Körkuyu, bambaşka bir yer, âdeta tapılası bir Mağduriyet iremi, Mağdurlar Cenneti oldu çıktı. </span></p><p class="MsoPlainText1"><span class="calibre7"> Biz, Mağduriyete itilmiş filân değildik. Ne münasebet! Biz, bfencil olmadığımız, verici, 'diğerkâm' insanlar olduğumuz için Mağduriyeti seçmiştik! </span></p><p class="MsoPlainText1"><span class="calibre7"> Ne ki, 'diğerkâm,' Körkuyu'daki lisanımızda yeri olmayan, zihinlerdeki karşılığı da muhtelif bir kelimeydi. Emmioğulları-mın zihinlerindeki kodlamada 'sınırı aşmayın, çünkü Allah sınırı aşanları sevmez' ayetinin şekillendirdiği Mağduriyet anlamına geldiğini çok sonra kavradım. Yoksulluklarım 'laik' terminolojide ifade etme biçimleriydi, 'diğerkâm.' </span></p><p class="MsoPlainText1"><span class="calibre7"> Giderek, kullandıktan kelimeler- kulağa ne kadar çağdaş gelirse gelsin, aslında yaşananın Osman Amca'nın 'Asr-ı Saadet' kurmacasının bir başka çeşitlemesi olduğunu ve sılayı terk ederlerken emmioğullarımın sıkıca paketleyip dönüşte kullanılmak üzere evde bıraktıklarını sandıklan formatlardan hiç ayrılmamış, onları hep yanlarında taşımış, onlara sıkı sıkıya sarılmış olduklarını fark ettim. Örneğin, biri muhafazakâr ötekisi ilerici etiketler takınan akrabalarımın her ikisinin de 'cazh ve danslı partileri tercih edenleri' uyarmaya kalkışmalarında, 'kudüm ve ney sesiyle sema etmeyi men eylemeye' niyetli, geçmiş Kadızadeler'in damgalarını okuyabiliyordum. </span></p><p class="MsoPlainText1"><span class="calibre7"> Bekir'in, kent kökenli devrimcileri 'burjuva alışkanlıklarından vazgeçmedikleri, davayı yozlaştırdıkları' suçlamasında, köktenci Müslümanların, 'düşünen birçok kafa sadece islâm'a göre değil, felsefe ve varyasyonlarına hatta değişik dinlere göre düşünür duruma geldi. Dönem, sadeliğin ve saflığın bozulduğu yani karanlığın zirveye ulaştığı dönemdir' yakınmalarının şablonunu çıkartabiliyordum. </span></p><p class="MsoPlainText1"><span class="calibre7"> Öte yandan, Bekir gibilerini 'bağnaz, sekter, popülist ve uvriyerist eğilimlere sahip olmakla' suçlayanlar sanki Şeyh Muzaffer ahfadından batınîlerdi de; kent kökenli devrimcilerin 'devrimciliğe uyamadıklan zaman, devrimciliği kendilerine uyduruyorlar, kendilerini kimi revizyonist görüşlerle rasyonalize eden bir kesim oluşturuyorlar' eleştirisi, Şeyh'e, kardeşi Galip'in ağzından doğrudan göndermeydi: 'Aklına estiği gibi düşünüp, aklına estiği gibi takılanlar, bi'datçı ve kendiliğinden ihdas edicidirler.' </span></p><p class="MsoPlainText1"><span class="calibre7"> Sayın Yargıç, Modernizm, '70'li yıllarda kır-kent çekişmesi şeklinde tezahür etti ve devrimciliğin Birikim gibi dergilere kadar çıkan sorunlarındandı. Hatırlıyorum, çekişmeyi durdurmaya çalışanlar, 'Bu sürtüşmeyi büyük ölçüde hafifletecek olan, felsefesiyle, bilimiyle Marksizm'i kuramsal düzlemde yeterince özümsemektir, sindirmektir,' derlerdi. Ve ben bunu yazanların hiç tanımadıkları imamı Azam'dan doğrudan alıntı yaptıklarını düşünürdüm: </span></p><p class="MsoPlainText1"><span class="calibre7"> 'Aslolan, Kuranı Kerim'in getirdiği ve Hazreti Peygamber'in davet ettiği, insanlar arasında tefrika ortaya çıktığı devreye kadar Hazreti Peygamber'in ashabının yapmakta devam edegeldik-leri şeylerdir. Bundan başkası ile amel edenler bi'datçı ve kendiliklerinden ihdas edicilerdir.' </span></p><p class="MsoPlainText1"><span class="calibre7"> Zihniyet aynı zihniyetti de, 'devrimci' ses veriyordu, o kadar. Zamanla, 'Galiba devrim yok, devrimciler var!' diye düşünmeye başladıydım. 'Kur'anı okumayan islamcılara karşı Marks'ı okumayan sosyalistler! Tencere yuvarlandı kapağım buldu.' Derken, bizimkilerin 'meselesi'nin aslında bin dört yüz yıllık bir alışkanlıktan ibaret olduğundan kuşkulanmaya başladım: Yaşamayı okumaya tercih etmek alışkanlığı!” </span></p><p class="MsoPlainText1"><span class="calibre7"> “Şimdi, buradan bakıldığında çok net görünüyor. Başta bizimkiler olmak üzere, eski Türkiyeliler, akıllarının kendilerine yettiğinden hiçbir zaman kuşku duymamışlardı. Zekâya bilgiden her zaman ve çok daha fazla değer vermişler, dayatılan gerçeği öğrenmek için değil, kendi düşündüklerini, kendi inandıklarını, kendi gerçeklerini doğrulamak için okumuşlardı. </span></p><p class="MsoPlainText1"><span class="calibre7"> 'Uyulması zorunlu esaslardır' diye akıllarına yatmayan kuralları dayatanlarla yaşamları boyunca, okulda, devrimcilikte, milliyetçilikte, islamcılıkta, askerlikte, iş hayatında, politikada, trafikte, kurallarla karşılaştıktan her yerde, alenen ya da sinsice mücadele ettiler. Kuralları mümkün olabildiğince ihlâl ettiler, kaytardılar. Bir kurguyu hakkı ile, cevheri, özü ile, ayrıntılı delilleriyle bilenlerden hazzetmedikleri gibi, kurallara uymaya çalışanlara da iyi gözle bakmadılar. Eğitim merkezlerine de öyle. iyi gözle bakmadıkları gibi, oralarda hakkıyla eğitim görmeye çalışanları da küçümsediler, 'inek!' derlerdi, 'inek herif!' </span></p><p class="MsoPlainText1"><span class="calibre7"> 'Şu allameleri görüyor musunuz, bunlar, sokaklarda yazılı kâğıt türünden ne bulurlarsa yiyip yuttukları söylenen Hindistan'daki o kutsal ineklere benzerler.' </span></p><p class="MsoPlainText1"><span class="calibre7"> Sayın Yargıç, YENİ DÜNYA DÜZENİ'nin 'kültür tirandır' ilkesine katılmamak mümkün değil! El Ezher'li Mustafa elMera-ği'nin allamelerin inek olduklarına dair bu çok eski iddiası, Yüksek Öğretmen Okulu'nun devrimcilerinin yüreklerinde de yer bulmuş, okulun çalışkan öğrencileri 'inek' olup çıkmışlardı. </span></p><p class="MsoPlainText1"><span class="calibre7"> Öğrenme, format değiştirme eylemi ikinci plana atıldığında, yaşamı sahiplenmenin yegâne yolu elbette fiziki tahakküm olacaktı. Ancak, asıl takiyyeciler, emmioğullarım değillerdi. Onlar, masumdular. Asıl takiyyeciler, onları, Issız'ın Ibni Haldun'lar, Hegel'ler yetiştirebileceğine inandıranlardı. </span></p><p class="MsoPlainText1"><span class="calibre7"> Hayır, fakihleri hiçbir zaman sevmedi bizimkiler. Ibn-ül Arabi'nin düşünce dünyasındaki yerini teslim etmezlerdi ama 'fa-kihler, milletin firavunlarıdır' saptamasına bütün kalpleriyle katılırlardı. </span></p><p class="MsoPlainText1"><span class="calibre7"> Sayın Yargıç, ülkenin yağmalanması da, gecekondu burjuvazisinin, emmioğullanmın mafya destekli yükselişleri de, aynı kuralsızlık aşkı sayesinde mümkün oldu. Bizimkiler, öyle iyi paketlediler ki masumiyetlerini, kendilerini yakından tanımama ve bütün şüpheciliğime rağmen ben bile hiç değilse bir dönem medet umdumdu onlardan. Başıbozukluğu dinamizm sandığım bir dönem vardı sahiden. 'Babanı suçlamamalısın,' demiştim Dev-rim'e, </span></p><p class="MsoPlainText1"><span class="calibre7"> 'Büyük çoğunluğumuz için sürgünde yok olmamanın pratikteki tek yolu, yeni koşullar üzerinde hâkimiyet kurmamızdır. Dışımızdaki dünya ile yaşamak ve yaşatmak esası üzerine kurulu sembiotik ilişki geliştirmek hayli emek ister. Oysa babanın hamurunda nefsin^ zulmetmek yoktur. Bizzat Kur'an tarafından yasaklanmıştır. Öte yandan, devrimin sonsuza dekmiş gibi görünen ertelenmesini müteakip, bol para kazanmaya soyunması da aynı dünya görüşünün uzantısıdır, ideolojik hâkimiyet kurulamadığından, parasal hâkimiyet kurulması söz konusu oldu. Ailenin sosyalist devrim uğruna bir de kurban vermiş olması, Bekir'in bu seçimini âdeta aklamış, dönekliğimizin kefaretini ödemişiz gibi olmuştur.” </span></p><p class="MsoPlainText1"><span class="calibre7"> “Dayımı oğullarına yaklaştırmayan Osman Amca, onunla doğrudan irsiyet bağı olan dul annemle beni de evinden uzaklaştırdı,” dedi Imre Kadızade, “Karlar yumuşar yumuşamaz, kardeşim Oğuz henüz üç aylık bir bebekken Körkuyu'dan, Çerkeş'e gönderildik. </span></p><p class="MsoPlainText1"><span class="calibre7"> Sayın Yargıç, mahkemeyi yanıltmak istemem. Issız'dan kurtuluyor olmaktan çok mutlu, çok heyecanlıydım. Buradaki yoksulluktan nefret ediyordum çünkü. Yoksulluğun her türlüsünden, maddisinden manevisinden her türlüsünden nefret ediyordum. Zaman içinde odun sobasına şafranelik atfedenlerden de, Anadolu köylüsünün safiyetini yitiriyor olmasına hayıflananlardan da nefret ettim. Safiyet diye yücelttiğimiz ilkellikti çünkü. </span></p><p class="MsoPlainText1"><span class="calibre7"> Mağdurların hayatı yalnızdır, yoksuldur, pistir, hayvancadır, kısa sürelidir. Mağdurlar, çevrelerine karşı fevkalade duyarsız, fevkalade ilgisizdirler. Toplumsal ilişkiler diye bir meseleleri yoktur. Buna karşın, inatçıdırlar. Aşina olmadıkları her şeyi reddederler. Ben bunları o zaman da görüyordum. Körkuyu'dan gidiyoruz sevincinden bütün gece uyuyamış, ezanla kalkmış, hazırlanmıştım. Bir an önce gidelim istiyordum. Osman Kuran'la Kenan Kadızade'nin konuşmalarını duydum.” </span></p><p class="MsoPlainText1"><span class="calibre7"> Kadızade'nin belleğindeki kuru ceviz yüzlü, çelimsiz Osman Kuran, paslı odun sobasının yanındaki kerevete bir dizini altına alarak oturmuş, sırtını Kabe desenli ucuz halıya dayamıştı. Başında zaman zaman geriye itip altındaki saçlarını kaşıdığı el örgüsü takkesi, elinde kehribar tespihi vardı. Onun karşındaki tahta iskemleye büzülmüş oturan Kenan Kadızade'nin lacivert takım elbisesi terziden yeni çıkmışçasına ütülü, beyaz gömleği pırıl pırıldı. </span></p><p class="MsoPlainText1"><span class="calibre7"> “Dayım, takım elbiselerine birini sabah, birini öğleden sonra -buruştukları için!- giymek üzere çift pantolon diktiren benim tanıdığım ilk ve tek insandır,” dedi Sanık, “Temizin çok ötesinde, steril bir adamdı. Bahçede dokunduğum çiçekten, sıcak ekmekten koparttığım lokmaya kadar, çevremdeki her cismi, üzerinde görünmez mikropların vıngır vıngır oynadığı pislik yuvası olarak algılatmayı başarmıştır bana. Annemi Çerkeş'te koymamasının, doğurmak için köye yollamasının altında da titizliği yatar. Doğum olayının yağ, kan, plasenta gerçekliğinden iğrenecek kadar idealistti. </span></p><p class="MsoPlainText1"><span class="calibre7"> Hiçbir yere değmemeye çalışarak, başı önünde oturuyor, “Bekâr hanımla evlenmek, dul hanımla evlenmekten şüphesiz üstündür,” diyen Osman Kuran'ı dinliyordu. </span></p><p class="MsoPlainText1"><span class="calibre7"> “Bekâr hanımla evlenmek, dul hanımla evlenmekten şüphesiz üstündür. Zira terbiye, eşine bağlılık ve emrine boyun, yalnız onun güzelliğine bakması, bekâr hanımlarda daha çoktur. Dul kadında ilk eşini hatırlamak ve onun günlerine hasret çekmek ihtimali vardır. Lâkin, Imran, bizim gelinimizdir, kızımız sayılır. Zamanında düşündük ki, faraza yaratılışı itibariyle iffeti tam olmasa bile, yakınlarından, kardeşlerinden çekindiği için bazı çirkin durumları olsa bile men edilebilir. Nizamın devamı ve maddi âlemin bekası sebebiyle yeğenimiz Murat'a uygun gördük, evlendirdik. Peygamber Efendimiz, Sallâllâhü Teâla, 'Kadınlarınızın en hayırlısı doğuranı ve kimsesiz olmayandır,' buyurmuştur. Imran, bize iki çocuk vermiştir. Hayırlıdır. Bir kusuru vardır, cömerttir. Cömert kadın, velinimetinin evinin boş kalmasına sebep olur. Haneyi çarçur etmekten ve israftan kaçınmak lâzımdır. Şu da iyi bilinmelidir ki, güzel kadına ahlâksız kimselerden istek ve alâka çok olur. Kadınlar da zayıf olduklarından muhtemeldir ki, alâka duyan bozguncuları çeşitli hilelerle isteyip birçok dünya aldatışları ile arzu edince, doğru yoldan çıkarak arzularına uyarlar. </span></p><p class="MsoPlainText1"><span class="calibre7"> îmdi, bacını sokağa bırakmayasın! Evinde otursun. Düğünlere ve kadınların toplu bulunduğu yerlere göndermeyesin. Bilhassa bu zamandaki dullar arasında kötülük sebepleri meşhurdur. Birbirlerine muhabbet herkes tarafından bilinmektedir. Bozuk işler için toplanıp, oraya gelenleri de bu bozuk yöne tahrik ederler. Bacını, bilhassa da takva ve dindarlığı bilinmeyen kocakarılarla ve şüpheli bulunan kadınların sohbetinden alıkoymak lâzımdır. Tanımadığı ihtiyar kadını asla eve koymamalı, mahremiyetine kanştırmamalıdır. Imran gençtir. Kendinden üstün süslü elbiseleri ve bunları giyen hanımları görüp, bu duruma hasret çekerek, gelip sana da aynı şeyi teklif eder. Bu da sana karşı olan hürmetinin azalmasına sebep olur. Erkeklerin bulunduğu yerde bulunmasını men etmenin farz ve vacip olduğu zikr ve beyana muhtaç değildir. Örgü, nakış gibi sanatlarla meşgul edilmesi lâzımdır. Boş ve lüzumsuz şeyleri yapmak ve dinlemekten, erkek ve güzel gençleri görebileceği yerlerden, Hüsrev ile Şirin gibi âşık ve maşuk hikâyelerinden, hezeyan kitaplarını okumak ve dinlemekten men etmelisin. Yusuf kıssasını da öğrenmesin ki, Züheylâ'nın aşkı ve Yusuf'un güzelliği düşüncesi aşka tahrik etmesin.” </span></p><p class="MsoPlainText1"><span class="calibre7"> “Sayın Yargıç, aynen de öyle oldu. Kenan Dayım, Beyaz Dizi diye bilinen âşık-maşuk romanları serisini anneme yasakladı. Bu yasağı ben de onayladım. Annemin boş kitaplarla gözlerini bozacağına, kendisini iyi kitaplarla eğitmesi gereğini savundum. Kadının önüne Freud'u koymadıysak, üşendiğimiz içindi, eğitimsiz olduğunu başına kakmaktan utandığımızdan değil! Bizler büyüyüp, üniversiteye başladığımızda apartman komşularıyla toplanıp kâğıt oynadıklarında da, Kenan Kadızade, 'illa da oynayacaksan, bari briç öğren de zekân gelişsin!' diye kitaplar getirdi, kadını o eğlencesinden de etti. Sokağa çıkmasına ancak dayımın ölçülerinde yaşlandığı, yüzüne bakılmaz hale geldiğinde izin verildiğinde yürümeyi bile unutmuştu annem. Sokak iznini kullanamadı. Jogging'le ayrobik de üstüne geldi, bu defa da yiyip içip oturduğu, şişmanladığı için azarlandı. Eski Türkiye'nin sınıflar, ideolojiler, inançlarüstü yegâne mutabakatı, kadınların hayat skalasındaki yerleri üstüneydi. Aynı kazanda kaynamalan imkânsız gibi duran pozitivist Dayım Kenan Kadızade ile gerici Osman Kuran arasında iş kadınlara geldiğinde su sızmazdı. Dulların kaybedecek hiçbir şeyleri olmadığına inanıldığından, kadınların en tehlikelilerinden sayılırlardı. Annemin kendisine atfedilen aşağılık konumu kabullenmiş olmasından her zaman nefret etmişimdir.” </span></p><p class="MsoPlainText1"><span class="calibre7"> “Tek bir mıh yitirdikti, naldan olduk, Tek bir nal yitirdikti, attan olduk, Tek bir at yitirdikti, atlıdan olduk, Tek bir atlı yitirdikti, zaferden olduk, Tek bir zafer yitirdikti, ülkeden olduk!” </span></p><p class="MsoPlainText1"><span class="calibre7"> General, oturduğu yerden sözünü kesti, Talip Kadızade'nin. </span></p><p class="MsoPlainText1"><span class="calibre7"> “Sayın Yargıç, siz beni mahkemeye hakaret etmekle suçlamadan önce hemen ben söylemeliyim: Talip' tmre'yi naldan eden mıh, Issız'ın kaybıydı. Önce, the Mıh yani Körkuyu gitti! Sonra da the nal. Nal, din, tabii. Din, genderle iç içe. Gender, cinsiyet. Kıl ve Hinnom Çöplüğü. Onon bir yaşında vardı.” </span></p><p class="MsoPlainText1"><span class="calibre7"> </span></p><p class="MsoPlainText1"><b class="calibre1"><span class="calibre7">THE NAL. </span></b></p><p class="MsoPlainText1"><b class="calibre1"><span class="calibre7"> (Allahümme inni Euzü Bike Minelhubsi Velhabais!) HINNOM ÇÖPLÜĞÜ l </span></b></p><p class="MsoPlainText1"><span class="calibre7"> “Benim çocukluğumdan kalma bir küfürdür bu, Allahım, beni dişi erkek bütün şeytanlardan koru! Bilirsiniz, Apokolipsos. San Maritus'un öldürülmesi, isa'nın çarmıhta kıvranan masum bedeniyle mest-i harap olmuş iğrenç Ortaçağ tipleri! Gözler yuvalarından fırlamış, ağızlar kara kuyular gibi yutucu, habasetin çarpıttığı El Greco yüzleri! Ben, bunlara ilk kez ononbir yaşlarındayken rastladıydım. Şu farkla ki, benimkiler tablolarda değil, canlıydılar. Bir ılıca hamamında, çirkin bedenlerini hamam otu tütsüsüne sarmış, yıkanıyorlardı.” </span></p><p class="MsoPlainText1"><span class="calibre7"> “Çerkeş'te,” diye açıkladı General. </span></p><p class="MsoPlainText1"><span class="calibre7"> “Ve havuzun öteki ucundaki kurnanın başında, burnu çenesine değen kocakarının sağından, beni cümle âleme teşhir etmek için, Allahümme inni euzü bike minelhubsi velhabais! diye, karanlık ağzındaki tek altın dişinden zalim parıltılar saçarak haykıran kadının kat kat yağlarının çerçevelediği üreme organı, kin kusan korkunç yüzünden daha melundu!” V Claudia Roth'a dörfdü, </span></p><p class="MsoPlainText1"><span class="calibre7"> “Ve biliyor musunuz ki, kadının orası, kendiminki de dahil olmak üzere, hayatımda baktığım ilk ve son kadın organıydı! Ve bunun ne denli hazin bir kader olduğunu ben yeğenim Revoluci-on! sayesinde kavrayacaktım!” </span></p><p class="MsoPlainText1"><span class="calibre7"> Savcı kadın, mahcup olmuş gibi başını eğdi, önündeki kâğıtları karıştırdı. </span></p><p class="MsoPlainText1"><span class="calibre7"> “Altın dişli kadın, ağzını açmış, sığır dili boyutlarındaki müstehcen et parçasını yuvarlamış, aVucuna el kadar bir sakız rükür-müş, sonra o sakızı parmaklarına almış, kolunu kaldırmış, su muhallebisi gibi titrek ve pürüzsüz koltuk altına yapıştırmış çekmiş, yapıştırmış çekmişti. Kıllarını yeni almış olduğu için canının yanmadığının farkındaydım, içimi kaldıran sakızın çıkardığı sesti! Ben büyülenmiş gibi bakarken, kadın elini koltuk altından alıp, aşağıya, kasıklarına kaydırdıydı. Sakızı bu defa da Ora-sfna yapıştırıp yapıştırıp çekiyor, bana sakızla kıl yolma yöntemi öğretiyordu.” </span></p><p class="MsoPlainText1"><span class="calibre7"> “Yüce Kaos!” dedi dinleyicilerden birisi. Diğerleri gülmeye durdular. </span></p><p class="MsoPlainText1"><span class="calibre7"> “Yaz tatilindeydik. Fatma Abla'yı İlıca'ya biz çocukları da götürmeye razı edince, üç kız, ben, Devrim'in annesi Müjgân ve Ayla, havuza çırılçıplak giremeyeceğimize, bize mayo gerektiğine karar verdik, harçlıklarımızı birleştirdik, büyüklerden gizli, Yerli Mallara gittik. Dört metre, beyaz üzerine mavi puantiye basma aldık, diktik: Başveren memelerimizi kapatması için dört köşe göğüslükler eklediğimiz lastikli donlar, paça kenarlarında Şerife Yenge'nin parça torbasında bulduğumuz beyaz sutaşmdan süsler! Göğüslüğün üst iki köşesine tutturduğumuz askılar omuzlardan aşağı iniyor, donların arkasıyla birleşiyordu. Fakat öyle adiymiş ki kumaş, bizim mayolar daha giyerken yırtıldılar. Hamamın soyunma odasından ellerimiz göğüslerimizin üstünde, süklüm püklüm çıkmış, daha da yırtılacaklar korkusundan kendimizi havuzun ateş gibi sıcak sularına atmış, saklanmıştık. Bu defa da, çektiydi adi basma! Hem çekti hem de boyası aktı. Bacaklarımızdan, kollarımızdan yol yol süzülen mavi boyayı büyükler görecekler, dayak yiyeceğiz korkusundan havuzun dört bir yanına dağıldık, sudan çıkın çağrılarını duymazdan geldik. Ne ki, sodalı su mayolarımızı gözle görülür hızla çürütüyor, delik deşik ediyordu. Benim bir delik de tam önümde açıldı. Memelerimi gizlemek için uğraşırken, farkına varmamışım, açılan delikten bir kıl çıkmış dışan. Tek bir kılım var, o da dışan çıkmış. Fakat, kocaman bir kıl. Rahmetli Mustafa ve Oğuz'dan ayrıca kaçtığımdan, havuzun kurnalara bakan uçundaydım. Kurnalarda yerli kadınlar yıkanıyor, hamam otu kokusundan gözlerim sulanıyordu. Sonra, nasıl oldu bilmiyorum, çenesi burnuna değen kadın, benim kılımı gördü ve delirdi. Yanmdakini dürttü gösterdi, yanındaki yanındakini derken, bağırışmaya başladılar, </span></p><p class="MsoPlainText1"><span class="calibre7"> 'Allahümme inni euzü bike minelhubsi velhabais!' </span></p><p class="MsoPlainText1"><span class="calibre7"> Fatma Abla'nın arkadaşı, Izmir'li Gülsen Teyze vardı, Doktor Albay'in eşi. Üstünde siyah bir lateks mayo, havuzu bir baştan bir başa kulaç kulaç yüzüyordu. O görmüş, yetişti, 'Ne oluyor burada?' </span></p><p class="MsoPlainText1"><span class="calibre7"> Kadınlar, hırslarını alamamışlar, azarlayacak bir büyük bekliyorlarmış ki, Gülsen Teyze'ye saldırdılar. Sakızlı Kadın, ayağa kalktı, bir kendisininkini bir de benim oramı gösterdi, 'Mekruh!' </span></p><p class="MsoPlainText1"><span class="calibre7"> Havuzu murdar etmişim, kıl yolmak Müslümanlıkta farzmış. Kıllarımı yolmadığım için cehennemde yanacakmışım! Kadının haykırışları hamamın kubbesinde yankılanır, dört bir yandan lanetler yağarken, bir elim önümde, bir elim göğsümde, sıska kollarım ne memelerimi ne de oramı kapatabilirken, utanç ve korkuyla iki büklüm, kaplıca sıcağında buz kesmiş, yaprak gibi titreyen bir çocuk, ben! Gülsen Teyze'nin 'Kendinizden utanın, o daha çocuk!' çıkışı, cehennem zebanilerinin kahkalarını kışkırt-tıydı. Gözleri benim zavallı kabartıla.rımda, kadınların cevabı, </span></p><p class="MsoPlainText1"><span class="calibre7"> 'Ufalsın ufalsın da götüme girsin!' </span></p><p class="MsoPlainText1"><span class="calibre7"> Kusmaya başladım. Saygonlu çocuk fahişe muhabbeti henüz dünyanın gündemine girmiş değildi. Ne oğullarına hamamda kız beğenen annelerin davranışlarını ne de mamaların çocuk sermayelerini nasıl incelediklerini bilecek yaştaydım. Ne ki, 'cinsel taciz' denilen şiddeti hissetmek için var olmanın yeter olduğuna; teşhirciliğin, tahakkümün ve lezbiyen unsurların o gün, o kubbenin altında kol gezdiğine bugün bile yemin edebilirim. Ben bunlan hissettim ve tepkim, utanç, korku ve tiksintiydi. Katılmıştım, ağlayamıyordum, kusmuklarımı silmekten bile acizdim. Gülsen Teyze, yan çıplak vücudumu çekti, gözlerden uzaklaştırmak amacıyla kendisininkine yapıştırdı. </span></p><p class="MsoPlainText1"><span class="calibre7"> Uzun boylu bir kadındı, çenem kasıklarına ancak ulaşıyor, yüzüm orasından biraz yukarı geliyordu. Osman Amca'nın Hatice Yenge, ambitlerini öğretmişti. Ya Gülsen Teyze'nin ambitle-ri varsa ya mayosundan çıkar, çenemden tırmanır, ağzıma dolar-larsa diye dehşete düşüp, bayılmıştım. </span></p><p class="MsoPlainText1"><span class="calibre7"> Daha sonraki günlerde oramın kıllarını yakarak temizlemeye kalkıştım, Allahümme inni euzü bike minelhubsi velhabais, cinler yangın yerlerini, külleri severler diye vazgeçtim. Oram, necaset yeriydi. Oram, mezbelelikti. Oram, kılların bittiği bozkırdı. Oramda, kılların dibinde, cinler cirit atıyordu. Cinler, tezek yerlerdi. Cinler, vücudumun gözeneklerine nüfuz edebildiklerine göre, anüsüme haydi haydi girerlerdi. Vıngır vıngır oynayabilirlerdi. Bağırsaklarımdan beslenebilirlerdi. Oramın merkezi olduğu hareketlilikten kaçınabilmek için yapmayacağım yoktu! </span></p><p class="MsoPlainText1"><span class="calibre7"> Orama duyduğum sakatlayıcı nefreti gündemimden çıkarmaya çok uzun seneler sonra, o da ancak yabancılaşarak muvaffak olabildim. 'Sen yoluna oram, ben yoluma!' şeklinde karşılıklı bir saldırmazlık paktı imzaladık. Her neyse. </span></p><p class="MsoPlainText1"><span class="calibre7"> İlıca'dan yoğun bir suçluluk duygusu için3e döndüğümüzde, Hatice Yenge'yi evde bizi bekler bulduk. Olanlar anlatıldığında, o da, 'Havva Anamız, yasak meyvayı yiyince, sıçtı, batırdı,' diye bir açıklama getirdiydi, 'Sıçınca da, Allahü Teala görecek, anlayacak elmayı yediğini diye, bokunu avuçladı, kollarının altına, bacaklarının arasına sıvadı. Sakladı sandı günahını ama bokun değdiği yerde kıl bitti. O zaman bu zaman kan kısmışı hayız görmekle, kıllanır. Müslümana amini ayna gibi temiz tutması farzdır yoksa cehennemde yanar. Küllerini savurur yeniden halk ederler, yeniden yanar. Bu böyle sürer gider artık!' </span></p><p class="MsoPlainText1"><span class="calibre7"> Benim çocukluğumda üzerine benzin döküp ateşlediği adamın ışığında sevgilisiyle öpüşen Yeni Dünyalı Terminatörler yoktu. Yanmaya ilişkin yegâne tecrübemiz, bahçelerde kaynatılan çamaşır kazanlarını üstümüze devirmekten ibaretti. Kemiklere işleyen acı ve iyileşmek bilmeyen cılk yara yani. Buna karşın, bir kez yanıp kül olmaya razıydım kılımı yolmadığım için ama bir kere, on kere, milyon kere, sonsuz kere yakılmayı ne kendi içime sindirebilmiş ne de Allah'a yakıştırabilmiştim. Ben olsam beni bu defalık affederdim, diyordum. Allahümme inni euzü bike minelhubsi velhabais! îşte, şimdi de Cenabı Hakkın usûllerini onaylamadığım için cezalandırılacaktım! Ensemden yukarı, kulaklarıma, oradan tepeme yükselen ateşi cehennem provası sandım. </span></p><p class="MsoPlainText1"><span class="calibre7"> Sonra bir gece de belediye sinemasına götürmüşlerdi bizi. Sakızlı Kadının yüzü çember sakallara karıştıydı. Sezer Sezin'i boğazına kadar toprağa gömmüş, taşlıyorlardı, çünkü fuhşiyat emreden şeytana uymuş, kahpe olmuştu. Kahpe'ye vuruyorlardı, Kahpe'deki şeytanı taşlıyorlardı. Allah'ın Resulü, 'Şeytan, kadının dolaştığı yerde dolaşır' buyurmuştu; 'Kan, şeytan damarı kımıldattığında fışkırır,' buyurmuştu. Allah'ın Resulü, Hazre-ti Aişe'ye hayız kanını da şeytanın fışkırttığını söylemişti. Benim içimde de şeytan vardı! Bedenimi fesata uğratacaktı. Bedenimde çirkin şeyler icra edecekti. Gözle görülmeyen küçük varlıkların sonsuz evreni beni yutacak, içinde eritecekti, iyi insanlar, Allah ve Resulünün emirleri gereği şeytanı bertaraf etmekle yükümlüydüler. Beni şeytandan kurîarmak için döveceklerdi. Oluk oluk kanlar akacaktı. Etlerimi didik didik edeceklerdi. Aç gözlü cin sürüleri bağırsaklarımı kemirecek, gözlerimi oyacak-lardı. Çığlıklar atacaktım ama çığlıklarım şeytanın çığlıkları olacağı için kimse bana acımayacaktı. Anlatılamayacak derecede perişandım. Korkunç derecede, kesin ve katıksız biçimde perişandım. Korkunç derecede, kesin ve katıksız biçimde yalnızdım. Beni yatağıma mıhlayan delicesine korkuyla boğuluyordum ama hiç kimseden hiçbir yardımın gelmeyeceğini biliyordum. Hiçbir konuşmanın, açıklamanın beni sakinleştiremeyeceğini biliyordum. Önceleri sessiz sessiz ağlarken, gece yansına doğru haykırmaya başladım. Dayım kalktıydı. Dayım, o zamanlar sıkı-sıkıya yapıştığım ışığımdı benim. Nursuz bir ateşti ama yüz bin kere evlâydı gayya kuyusunun karanlığından.” </span></p><p class="MsoPlainText1"><span class="calibre7"> “O yıllarda Amos Öz diye ünlü bir yazar vardı. O adam, 'iyi insanlar nefretten korkarlar ve hatta varlığını bile inkâr etmek isterler. Apaçık karşılarında gördüklerinde ise buna adanmışlık veya benzeri bir isim takarlar,' derdi. Çok haklı olduğunu düşünürdüm. Nitekim, biz hane halkı, Kenan Dayım'ı idealleri için yaşayan yalnız bir adam olarak görür, bizler ve dünya ile bu dön-li uğraşıyor olmasını derin yurt sevgisine verirdik. Türkiye Cumhuriyeti'nin yaşamasının, kendisini onun gibi ülkeyi düzene koymaya adamış insanların varlığına bağlı olduğu biliyorduk. Bize bağırdığında, Türkiye'yi Türkiye yapan değerlerden saptığımızı teslim eder, azarlanmayı hak ettiğimizi kabul etmek zorunda kalırdık. </span></p><p class="MsoPlainText1"><span class="calibre7"> Hiç evlenmemişti. Devlet iktisadi Teşebbüslerinden birinde makine mühendisi olarak çalışırdı. Her sabah altıya kurduğu saati çalmadan uyanır, otuz dakika jimnastik yapar, yedi sıfır sıfırda kahvaltıya otururdu. Kapıya bırakılan gazeteleri o okumadan ellememiz yasaktı. Paspasın üstünden kendisi bizzat alır, masaya yürürken manşetlere göz atardı. Bu anlarda, muharebe alanındaki olumsuz bir gelişmeyi dişini sıkıp soğukkanlılıkla göğüslemeye hazırlanan bir kumandanı andırırdı. Okuması öfkesini kabartacak haberler aramak şeklindeydi: Yolsuzluk, yozlaşma, ahmaklık, cehalet, irtica, Cumhuriyet ilkelerine ihanet! Baş makaleyi, sütun yazarlarını, başbakanın, parti liderlerinin, genelkurmay başkanının demeçlerini okudukça neredeyse fiziksel bir acı duyduğunu hissederdim. Elinde her daim sivri bir kalemle oturur, cümlelerin altlarını çizer, sütun derkenarlarını soru işaretleri ve ünlemlerle doldururdu. Bazen, dikkatle katlayıp bıraktığı gazetede büyük bir delik açılmış olduğunu görür, yazarına cevap döşenmek üzere kesip dosyaladığını anlardım. Her yanlışa yetişmeye çalışır, maaşının azımsanamayacak bir kısmı, ülkenin felâkete gittiğini göremedikleri ya da kendilerini kandırdıklarına inandığı bakanlık müsteşarlarından, sendika başkanlarına, üniversite rektörlerine kadar uzayan geniş bir listeye yazdığı uyarıcı/terbiye edici mektupların posta parasına giderdi. </span></p><p class="MsoPlainText1"><span class="calibre7"> Babamın ölümünden sonra yanına aldığı bizleri eğitme gayretleri amansızdı. Saat on iki sıfır sıfırda öğle yemeği için eve gelir, on iki çeyrekte, sıcağı tam kıvamındaki yemeğini tabağında, bizleri yıkanmış ve taranmış olarak sandalyelerimizde bulsun isterdi. Önemli olanın midelerimizi belli saatlerde acıkmaya alıştırmak olduğunu öğrendiğimizden, toksak söyleyemez, arpayla beslenen çocukların var olduğu yoksul ülkemizde tabağımıza konanı son bezelyeye kadar yemek zorunda olduğumuzu bilirdik. </span></p><p class="MsoPlainText1"><span class="calibre7"> Tam tamına kırk beş dakika süren öğle yemeğini, dayım, demokrasi ve sofra adabı dersi olarak ayrıca değerlendirirdi. Çatal solda, kaşık bıçak sağda, ekmek dilimlerinin kalınlığı bir-bir buçuk santim, çorba tabağı düz tabağın üstünde, peçeteler üçgen düzeninde sofra kurmayı; ağzımızda yemek varken konuşmamayı, dirseklerimizi masaya dayamamayı, zeytin çekirdeklerini kaşığımızın üstüne yavaşça bırakıp, saklamayı öğrenmiştik ama inciri ve şeftaliyi, sadece çatalın yardımıyla, hiç el değdirmeden soymak zorunda olmak işkenceydi. Sınava hazır olmayan öğrencilerin kurtarıcı teneffüs zilini beklemeleri gibi, biz de kırk beş dakikanın dolmasını, dayımın bu korkunç egzersize vakit kalmadığını ilân etmesini bekler, dua ederdik. </span></p><p class="MsoPlainText1"><span class="calibre7"> Yemek boyunca, hep o konuşurdu. Söze gazete haberlerinden girer, açıklamalarla, yorumlarla, günün gündemini Cumhuriyet'in kurulduğu günlerde olanlarla karşılaştırarak, ibret göstererek devam eder; ne olması, bizim neleri nasıl yapmamız gerektiğini belirterek bitirirdi. Bize öyle görünürdü ki, eski Türkiye'nin meseleleri hiç değişmiyordu, çünkü dayımın yüzlerce defa anlattıkları hep aynı şeylerdi. </span></p><p class="MsoPlainText1"><span class="calibre7"> Sayın Yargıç, dayımın bitmez tükenmez nasihatlarının kutsal bir öfkeyi yansıttığını, pek çok doğrulan içerdiğini, Devrim'le başlayan felâketler zincirini çözümlemeye çalışırken anladım. Bizi sarsmaya, taze beyinlerimizi o doğrularla yıkamaya çalışmıştı. Ne ki, daha o zamandan haritadan her an silinebilecekmiş gibi duran kararsız bir ülkenin çocuğu olmak ürkütücü, dayımın yüzünün, mahvımıza sebep olabilecekleri sıralarken aldığı yargılayıcı hatta zalim ifade daha da korkutucuydu. Dudakları öfkeyle titrer, ağzının iki yanındaki çizgiler buz gibi bir nefretle derinleşir, uzardı. Böyle zamanlarda onu gözlerinden kindar kıvılcımlar saçan bir kurda benzetirdim. </span></p><p class="MsoPlainText1"><span class="calibre7"> Ülke çapındaki değişim ve çürümenin izlerini biz çocukların gidişatında da gördüğünü düşündüğü zamanlar daha da merhametsiz ve şefkatten uzak olurdu. Yanık unutulmuş bir ampul, iyi kapanmamış bir musluk, ülke ekonomisinin çöküşüne dair uzun bir söylevi davet eder, kardeşimle ben kendimizi karaborsacılarla ortak, hıyanet-i vataniye içinde bulurduk. Dersten kaytarmak, dikkatsizlik, okul bulamayan çocukların haklarına tecavüz demekti. Hırpanilik, dağınıklık, disiplinsizlik ise Türklerin koca bir imparatorluğu kaybetme nedenleri. Biz, sıkı durmaya, örnek çocuklar olmaya, geleceği görmeye ve önlem almaya mecburduk. </span></p><p class="MsoPlainText1"><span class="calibre7"> Kıbrıs meselesinin ülke gündemine geldiği yıllarda, savaşa ve onu izlemesinin kaçınılmaz olduğunu iddia ettiği Yunan işgaline karşı önlem almamız, kendi yiyeceğimizi kendimizin yetiştirebileceği köye dönmemiz gerektiğini söylediğini bilirim. Aylarca tekrarlanan rüyalarımda ateşten kor haline gelmiş kurşun palikaryalarla boğuşmuştum. </span></p><p class="MsoPlainText1"><span class="calibre7"> Kuruntu, keder ve önsezilerini kendisine Allah tarafından bahşedilmiş üstün nitelikler olarak da gördüğünden, biz çocukları esirgemek, hayatımızın baharının fceyfini çıkarmaya teşvik etmek, aklının ucundan geçmezdi. Akşam eve hangi felâket haberi ile gelecek diye endişe içinde bekler, tersi bir durumda dünyalar bizim olurdu. </span></p><p class="MsoPlainText1"><span class="calibre7"> Dayımın dünyasında akli olmayana yer yoktu. Bu nedenledir ki, o kâbuslu gecede, yatağımın başında dikilir gördüğümde, nereden başlayacağımı, neleri anlatıp neleri geçiştireceğimi yekten bilemediydim. Oram'la bağlantılı olduğundan, kıl meselesini açıp, yerli kadınları şikâyet edemezdim. Cehennem bekçilerinin ellerimi boynumun arkasından bağladıklarını, kat kat yanan ateşe doğru yüzükoyun süründürüldüğümü, harın yüzümü yalayarak yaktığını, kafatasımın etlerinden sıyrılmış, bembeyaz sırıttığını gördüğümü söyleyemezdim. Kâbuslarımı, onun, 'Saçma!' diye kestirip atmayacağı, üzerinde konuşmaya değer bulacağı bir mesele olarak nasıl sunmam gerektiğini düşündüğümü hatırlıyorum. </span></p><p class="MsoPlainText1"><span class="calibre7"> Allah'ın varlığına aklı ve gönlüyle inandığını ama Kur'anın döneminin müstesna bir adamı olan Hazreti Muhammed tarafından kaleme alındığını düşündüğünü söylediği için, kanımı donduran cehennem tasvirlerinden değil, Allah'ın âdetinden başlamayı uygun buldum, insanları cehenneme hiç çıkmamacasına mahkûm etmesinin haksızlık olduğunu haykırdım. Haykırışlarım kışkırttı, böylesine kötü niyetli, zalim bir Allah'la uğraşama-yacağımı, umurumda bile olmadığını, ne hali varsa görmesi gerektiğini hıçkırıklar içinde anlatıp, 'Madem öyle istiyor, yakarsa yaksın!' diye meydan okudum. </span></p><p class="MsoPlainText1"><span class="calibre7"> 'Yok, öyle şey! Cehennem filan diye bir şey yok! Yat, uyu!' dedi dayım, az çok beklediğim gibi. Ne ki, ben kendimden geçmiştim. Havale geçiriyordum, 'Var! Var! Var!' diye çırpınmaya, tekmeler savurmaya başladım. Ateşim adamakıllı yüksek olmalıydı, kontrolümü kaybettim, tersini kararlaştırmış olmama rağmen yanan etlerden, karanlıkta parlayan iskeletlerden, kafataslarından bahsetmeye koyuldum, isteri nöbeti gibi bir şey olmalıydı ki, dayım geçiştiremedi. Yatağıma oturdu, meseleyi değil ama benim ruh halimi ciddiye aldığını belirten nispeten yumuşak bir sesle, 'Neredeymiş bu cehennem?' diye sordu. Hatice'den duyduklarımı hıçkırdım, </span></p><p class="MsoPlainText1"><span class="calibre7"> 'Küçük olanı yerin altında, Dünya'nın ortasında! Güneş'ten daha sıcak, kat kat ateş yanıyor. Başında zebaniler duruyor!' </span></p><p class="MsoPlainText1"><span class="calibre7"> 'Gördün mü bak, yalan işte!' dedi dayım, 'Güneşin sıcaklığı beş bin yedi yüz elli derecedir, demiri bile fokur fokur kaynatır. Bu cehennem güneşten daha sıcaksa şayet, o zebaniler kimseye eziyet edemeyecekler demektir, çünkü insan vücudu o sıcaklıkta anında buharlaşır, iskeletti, kemikti, hiçbir şey kalmaz. Sonra zaten kim demiş arzın ortasında ateş yanıyor diye? Arzın merkezinde ağır ve kaskatı bir tabaka vardır. Büyüyüp liseye gittiğinde jeoloji dersinde öğreneceksin bunların hepsini.' </span></p><p class="MsoPlainText1"><span class="calibre7"> 'Peki, neden yalan söylüyorlar, neden korkutuyorlar çocukları?' </span></p><p class="MsoPlainText1"><span class="calibre7"> 'Allah belâlarını versin o yobazların!' dedi dayım, nefretle, 'Örümcek kafalı ticaniler! Kim anlattı sana zaten bunları, din dersi hocası mı? Ayağını yerden keserim ben o cahil herifin!' </span></p><p class="MsoPlainText1"><span class="calibre7"> O durumda bana ne söylese bu tehditinden daha etkili olamazdı. Dayımın okula gidip ibrahim Öğretmen'i döveceği düşüncesi, hezeyanımı süpürdü, kendime geldim, 'Hayır, hayır! Vallahi, o söylemedi, dayıcığım, onun bir suçu yok!' diye çırpın-dım. </span></p><p class="MsoPlainText1"><span class="calibre7"> Mürteciler, dayımın dikkatle izlenmesi gerektiğini söylediği insanların en tehlikelilerindendiler. Türkiye Cumhuriyeti'ne düşmandılar onlar. Kafalarının ezilmesi gerekliliğini hemen her gazete mütalaasından sonra tekrarladığından, ibrahim Öğret-men'i hedef göstermiş oluyordum. Çırpınışım bundandı. Kendi halinde, zararsız bir adamdı din dersi öğretmeni. Onunla ilgili hatırladığım tek olumsuzluk, kıyametten sonra dünyanın aksaçlı, çirkin bir kocakarıya dönüşeceğini söylemiş olmasıydı. O kadar çirkin olacakmış ki, bu kocakarı/dünya, insanlar ondan kaçmak, öbür dünyaya sığınmak isteyeceklermiş. Dış görünüşümün farkına varmaya, güzel olup olmadığımı sorgulamaya başladığım yaşlarımdaydım. Çirkin kızların tek tesellisinin Allah tarafından öyle yaratılmış olmak olduğunu düşünürdüm. 'Belki de kocakarının ruhu güzeldir öğretmenim,' diye fikir yürütmüş, ukalâlık ettiğim için azarlanmıştım. Yine de dayımın, ülkemizin muasır medeniyete kavuşmasının yolunda duranları şahsen belirleyip, bizzat düşman kesilmesi sürecinin parçası olmaktan kaçınmam gerektiğini hissediyordum. Bütün ısrarına rağmen, isim vermedim, köyü anlatmadım. Çocuklara özgü sezişle, Aile'yi korumaya çalışıyordum. Bizim diaspora henüz kesinleşmemişti çünkü ve daha henüz köy, aileydi, aile de, köy. Eski Çankırı Vilayeti'nin, Çerkeş Kazası'nın, Körkuyu Köyü'nde zaten bizimkilerden başka kimse yaşamazdı. </span></p><p class="MsoPlainText1"><span class="calibre7"> 'Cehennem dedikleri aslında neresi, biliyor musun?' dedi dayım, 'Cehennem, aslında bir çöplüğün adı. Kudüs yakınlarında Hennem veya Hinnom isimli bir vadi vardır, işte orası. Peki, sen Kudüs neresi biliyor musun?” </span></p><p class="MsoPlainText1"><span class="calibre7"> Önce bildiğimi sonra da bilmediğimi söyledim. Duraladı, saatine baktı, 'Kalk, hadi gel!' dedi. </span></p><p class="MsoPlainText1"><span class="calibre7"> Tanrım, ne hoş bir şeydi gecenin o saatinde kâbus beşiğini terk edebilmek! Terk etmeye izin verilmek! Sevinç içinde fırladım. Dayım, oturma odasının ışığını yaktı. Pencerenin altındaki kitaplığının en alt rafında duran kırmızı ciltli Büyük Atlası aldı, Orta Doğu sayfalarını açtı, </span></p><p class="MsoPlainText1"><span class="calibre7"> 'Bak, işte burada,' diye gösterdi, 'Kudüs, israil. Devleti ile Ürdün arasında bir şehir. Çok eski bir şehirdir. 1517 yılında Yavuz Sultan Selim aldı, 1917'ye kadar bizde kaldı. Osman Amcan doğduğunda, Sivas gibi, Adana gibi bir Türk şehriydi. Bu şehrin dışında, buralarda Hennem veya Hinnom isimli bir vadi vardır. Eski zamanlarda Kudüs şehrinin çöplerini bu vadiye dökerlermis. Çöpler yığılır, temizlenmezse ne olur? Düşün bir, ne olur?' 'Mikrop saçar,' dedim, 'Aferin sana!' dedi dayım. 'Hennem çöplüğüne fareler dadanmış, veba salgını çıkmış. Veba mikrobunu biliyorsun fareler taşır. Kudüs Belediyesi salgını durdurmak için Hennem çöplüğünü ateşe vermiş. Vebadan ölenlerin cesetlerini de o ateşe atmışlar ki, mikroplar da ölsün. Çok büyük bir yangınmış ama fareler çöplüğe yanaşamasmlar diye ateşi bir daha hiç söndürmemişler. Senin anlayacağın, Hennem Vadisi tarihe insanların öldükten sonra gittikleri, içinde ateş yanan bir yer olarak geçmiş. Şimdi, 'ca'Arapça'da yer, mekân, mevki demektir. Ca Hinnom veya Ca Hennem, Hennem Yeri manasınadır. Senin uykularını kaçıran 'cehennem' işte bu! Anladın mı şimdi?' </span></p><p class="MsoPlainText1"><span class="calibre7"> Cehennemin varlığı kadar yokluğu düşüncesi de korkunçtu! Ödüm patladı, itiraz ettim, '1yi ama yerin altında değilmiş ki o vadi!' </span></p><p class="MsoPlainText1"><span class="calibre7"> 'Siz telefonculuk oynuyorsunuz ya,' dedi dayım, 'Kulaktan kulağa bir cümle söylüyorsunuz. Baştaki bir şey söylüyor, son-dakinden tamamen farklı bir şey çıkıyor; söylene söylene lâf değişiyor, öyle değil mi? Düşün bir, milyonlarca insan yan yana dizilse, binlerce sene süren bir telefon oyunu oynasalar lâflar nasıl değişir! Birincinin söylediği aynı kalabilir mi?' </span></p><p class="MsoPlainText1"><span class="calibre7"> Dayıma güvenirdim. Telefon oyununa da aklım yattı, ama cehennemin çöplük olduğunu neden ondan başka kimsenin bilmediğini anlayamıyordum. </span></p><p class="MsoPlainText1"><span class="calibre7"> 'Ah, kızım, ah!' dediydi rahmetli, 'Bilmez olurlar mı, bilirler! Araf Suresi'nde vardır. Bilirler de, işlerine gelmez! O hacı-hoca takımı cahil halkı böyle kandırır işte.' </span></p><p class="MsoPlainText1"><span class="calibre7"> O çok iyi tanıdığım acı ifade gelmiş, oturmuştu yüzüne, 'Bu feza çağında hâlâ doğaüstü güçlerden medet uman, teknolojinin nimetlerinden kendi gayretleriyle yararlanacak yerde, her şeyi göklerden bekleyen insanlar var bu memlekette! Şeriat'ın çağdı-şıhklarına isyan etmeyen, hayır demeyen münevverlerin ihanetinin neticesidir irtica!' </span></p></body>
</html>
