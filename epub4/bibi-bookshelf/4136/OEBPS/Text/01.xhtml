<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    1
  </div>
  <hr />

  <h1 class="chapter" title="I Gelenek Bilimi">Gelenek Bilimi<a class="noteref" href="#n1" id="ref1">*</a></h1>

  <p class="nonindent">Antropoloji, toplumun oluşturucusu olarak insanın incelenmesidir. Dikkatini bir topluluğu farklı görenekteki diğer tüm topluluklardan ayırt eden alışkı ve değerler durumundaki fiziksel özellikler ve zanaat teknikleri üzerinde yoğunlaştırır.</p>

  <p class="indent">Diğer toplumsal bilimler arasında antropolojinin ayırt edici özelliği, onun kendi toplumumuzdan çok diğer toplumlarla ilgili ciddi bir inceleme içermesidir. Antropolojinin amaçları bakımından, ister Deniz Dyakları’nın ister başkalarının olsun, uygarlığımızla hiçbir tarihsel ilişki olanağı olmayan bir toplumdaki herhangi bir toplumsal düzenlemenin birleşimi ve yeniden üretimi, kendi toplumumuzunki kadar önemlidir. Bir antropolog için toplumumuzun ve bir Yeni Gine kabilesinin gelenekleri, yalnızca ortak bir sorunla ilgili muhtemel iki toplumsal şemadır; antropolog olarak kaldığı sürece diğeri karşısında birinden yana ağırlığını koymaktan kaçınacaktır. Antropolog, bir görenekle, kendi göreneğimizle biçimlenen değil, her ne olursa olsun başka bir görenekle biçimlenmiş insan davranışıyla ilgilenir. Çeşitli kültürlerde bulunan gelenekler yelpazesinin çoğuyla ilinti kurar. Amacı, bu kültürlerin değişme ve farklılaşma yollarını, kendilerini dile getirmedeki farklı biçimlenmeleri ve bir toplumun geleneklerinin o toplumu oluşturan bireylerin yaşamlarındaki işlevlerinin şekillenme tarzlarını anlamaktır.</p>

  <p class="indent">Bugüne kadar genelde geleneğe çok önemli bir konu olarak bakılmadı. Olağan bir akıl yürütmede inceleme değerinin çok fazla olduğunu hissetsek de, geleneğin son derece basmakalıp bir davranış olduğunu kabule yatkın bir düşünce tarzımız var. Gerçekteyse bunun tersi doğrudur. Dünyadaki yaygınlığıyla göreneksel gelenek, ne kadar sapkın olursa olsun, herhangi bir kişinin yaşamı boyunca bireysel eylemleriyle geliştirebileceğinden çok daha fazla şaşırtıcı ve ayrıntılı bir davranışlar toplamıdır. Yine de bu durum, konunun oldukça önemsiz bir yanını oluşturuyor. Birincil derecede önem taşıyan husus, deneyimler ile inançlarda geleneğin oynadığı başat rol ve bunun çok çeşitli biçimlerde ortaya çıkmasıdır.</p>

  <p class="indent">Hiç kimse dünyaya eski gözlerle bakmaz. Kişi, geleneklerin, kurumların ve düşünme tarzının belirli bir düzenlenişiyle denetlenen bir biçimde dünyayı görür. Felsefi ele almalarında bile kişi, bu basmakalıp düzenlenişlerin ötesine geçemez. Gerçek ve düzmeceyle ilgili olarak kişinin birçok kavramı, kendi özel göreneksel gelenekleriyle ilintili olacaktır. Bütün ağırbaşlığıyla John Dewey, bireyin bebekliğinde aile içinde konuşulan özel dilden edindiği sözcüklerin oranı ile kendi anadilinden aldığı toplam sözcük oranı karşısındaki durumu neyse, kişinin göreneksel geleneği herhangi bir biçimde etkileyebilmesiyle onun bireysel davranışlarının şekillenmesinde geleneğin oynadığı rol oranındaki durumun da aynı olduğunu söylemişti. Kişi ciddi bir biçimde toplumsal düzenlemeler üzerinde çalıştığında belli bir özerklik geliştirme fırsatını elde edebilir; bu durumda biçim gerçekte gözlenenden daha kesin olacaktır. Bireysel yaşam öyküsü, öncelikle ve en önemli olarak, kişinin içinde yaşadığı topluluktan göreneksel biçimde edindiği standartlar ve örüntülerin bir uyumudur. Doğduğu andan itibaren içinde doğduğu gelenekler kişinin deneyim ve davranışını biçimlendirir. Konuşabileceği ana dek birey kendi kültürünün küçük bir varlığıdır. Büyüdüğünde, içinde doğduğu kültürün etkinliklerine katılır. Artık kendi kültürünün alışkanlıkları onun alışkanlıkları, inançları onun inançları, olanaksızlıkları onun olanaksızlıklarıdır. Her çocuk, kendisiyle birlikte bunları paylaşan kendi grubunun içine doğar. Hiçbir çocuk, dünyanın çok farklı bir köşesinde, bunun binde birini başarabileceği bir grup içinde doğmaz. Bize düşen görevler arasında, geleneğin bu rolünü anlamak kadar önemli hiçbir toplumsal sorun yoktur. İnsan yaşamanın yasalarını ve çeşitliliklerini öğrenene dek bu yaşamın temel etkileşimleri konumundaki olgular bizim için anlaşılmaz olarak kalacaktır.</p>

  <p class="indent">Gelenek incelemesi ancak bazı önsel varsayımlar kabul edildikten sonra yararlı olabilir. Ne var ki, bu varsayımların bazılarına şiddetle karşı çıkılmaktadır. Öncelikle herhangi bir bilimsel inceleme, onunla ilgili düşüncelerin geliştirilmesi için seçilen serilerdeki konuların biri ya da diğeriyle ilgili tercihli bir ağırlığın ortada olmamasını gerektirir. Bulutsuların (nebulaların) doğası, kaktüsler ya da beyaz karıncaların incelenmesi gibi en az tartışmalı araştırma alanlarında bile gerekli inceleme yöntemi ilgili malzemeleri gruplandırmalı, bütün olası biçimlerin ve koşulların çeşitliliğini göz önünde tutmalıdır. Bu biçimde davranarak astronomi yasalarıyla ya da toplumsal böceklerin alışkanlıklarıyla ilgili tüm bilgileri öğrendiğimizi söyleyebiliriz. Bu durum, yerel bir çeşitliliğin incelenmesi yerine geliştirilen toplumsal bilimlerin en önemlisi konumundaki bizzat insanın kendisinin incelenmesinde, yalnızca Batı uygarlığı için geçerlidir.</p>

  <p class="indent">Antropoloji geçmişte, halkın zihninde yerleşmiş ölçülere varan bir olanaksızlıkla, kendimizle ilkeller, kendimizle barbarlar, kendimizle putataparlar vb. arasındaki ayrımlara göre tanımlandı. Öncelikle komşularımızın boş inançları karşısında kendi inançlarımızın asıl durumunu göreceğimiz bir bilgililik derecesine ulaşmamız gerekiyordu. Ayrıca birlikte ele alındığında doğaüstü diyebileceğimiz, diğerleri arasında bizim kurumlarımızın da aynı öncüller üzerinde inşa edildiği toplumsal kurumları tanımamız gerekiyordu.</p>

  <p class="indent">19. yüzyılın ilk yarısında antropolojinin bu temel varsayımı Batı uygarlığının en aydınlanmış kişiliğini oluşturmaya yetmedi. İnsanoğlu tarihinin ilk günlerinden bu yana bir onur abidesi gibi kendi biricikliğini savunmuştu. Kopernik’in zamanında bu iddia öylesine kapsamını genişletmişti ki, üzerinde yaşadığımız yeryüzünü de içerir olmuştu. 14. yüzyılda güneş merkezli sistemde gezegenimize bağımlı bir yer veren görüş şiddetle reddedilmişti. Darwin’in, güneş merkezli sisteme karşı düşmanlıkla dolu zamanında, insanlık, elindeki tüm silahlarla ruhun biricikliğini savunmak için dövüştü. Tanrı tarafından verilen bilinmeyen bir nitelik, insanı öyle bir konuma getirmişti ki, bu, insanın atalarının hayvanlar dünyasında olduğu savını yalanlıyordu. Bu tartışmayı sürdürmeye gerek yoktu; “ruh”un doğasına ilişkin bir kuşkuya da yer yoktu. 19. yüzyılda herhangi bir yabancı topluluk ile kardeşliğin savunulmasına bile pek aldırılmıyordu. Bu durum, evrim düşüncesi kadar aşağılayıcı görülüp, birincil dereceden bir öfke fırtınasına neden olmuyordu.</p>

  <p class="indent">Bu mücadelelerin her ikisini de –henüz değilse de yakın bir gelecekte– kazanacağımızdan emin olabiliriz. Ne var ki, mücadele şimdi kendini bir başka cephede yoğunlaştırdı. Bugün yeryüzünün güneş çevresinde dönmesinin ya da insanın atalarının hayvanlar olmasının, bizim insani başarılarımızın biricikliğiyle hiçbir ilgisinin bulunmadığını kabul etmeye oldukça yatkınız. Eğer sayısız güneş sistemi içinden birisine rastlantıyla yerleştiysek, bu, daha büyük zaferler anlamına gelir. Eğer uygun olmayan insan ırkları, hayvanlardaki gibi bir evrimle sıralanıyorlarsa, bizimkilerle onlarınki arasındaki farklar onaylanıyor ve kurumlarımızın biricikliği çok daha çarpıcı bir duruma geliyor demektir Yalnızca kendi başarılarımız, kendi kurumlarımız biriciktir, onlar daha aşağı ırkların farklı düzenlerinden başkadır ve ne pahasına olursa olsun korunmalıdırlar. Bugün için, acaba bu sorun, emperyalizm sorunu mu, ırkçı önyargı mı, yoksa Hıristiyanlıkla putataparlık arasındaki bir karşılaştırma sorunu mudur, dediğimizde hâlâ zihnimiz insanın biricikliğine takılmış demektir. Bu durumun nedeni, hiç kimsenin görmezden gelemeyeceği dünya üzerindeki insan kurumları değil ama bizim kendi kurumlarımız ve başarılarımız, kendi uygarlığımızdır.</p>

  <p class="indent">Rastlantısal tarihsel koşulların sonucu olarak Batı uygarlığı, kendini, bilinen en uzak yerel topluluklardan herhangi birinden çok daha fazla geniş bir alana yaydı. Kendini dünyanın büyük bir bölümü için bir standart durumuna getirdi. Böylelikle başka koşullar altında ortaya çıkması olanaksız sayılan insan davranışının tekbiçimliği yönünde bir inancın kabul edilmesine yol açtı. Oysa en ilkel halklar bile, birçok haklı nedenle, kültürel özelliklerin rolü konusunda kimi kez bizden çok daha fazla bilinçlidirler. Onlar farklı kültürlerle ilgili önyargısız deneyimlere sahiptirler. Başka toplulukların dinlerini, ekonomik sistemlerini ve evlilik yasaklarını beyaz adam gelmeden tanımışlardır. Çoğu kez yeterince anlaşılmayan nedenlerle, kültürel öğelerin birini terk etmiş diğerini kabul etmişlerdir; çünkü insan yaşamının düzenlenmesindeki çeşitlilikler konusunda kafaları nettir. Beyaz adamın başat özelliklerini, antropologlar arasında da çok yaygın olduğu gibi, onun ticari yarışmacısına ya da savaş kurumlarına bağlamışlardır.</p>

  <p class="indent">Beyaz adamın farklı bir deneyimi olmuştu. O, hiçbir zaman bir yabancıyla karşılaşmadı; karşılaştığında ise yabancı çoktan Avrupalılaşmış oluyordu. Dünyanın her yanında, büyük bir olasılıkla, kozmopolit bir otel dışında kalmaksızın seyahat edebildi. Kendisininki dışında başka bir yaşam tarzına ilişkin çok az şey biliyordu. Geleneğin ve dış görünüşün yayıldığını görmek ona yeterince ikna edici geliyor, buysa sonuç olarak tarihsel bir rastlantıyla ilgili gerçeği ondan gizliyordu. Beyaz adam, fazla zorlanmaksızın, insan doğasıyla kendi kültür standartlarının birbirine denk olduğunu kabul ediyordu.</p>

  <p class="indent">Yine de beyaz uygarlığın büyük yayılması tecrit edilmiş tarihsel koşullarda olmadı. Polinezyalılar görece yakın bir dönemde Java, Ontung’dan Easter Island’a (Paskalya Adası), Hawaii’den Yeni Zelanda’ya ve Bantuca konuşan halklar Büyük Sahra’dan Güney Afrika’ya kadar yayıldılar. Ne var ki, bu durumlarda söz konusu halkların hareketine insan topluluklarının yerel değişikliklerinin yayılmasından fazla bir gelişme olarak bakamayız. Batı uygarlığı ise taşımacılıktaki büyük buluşlarıyla ve en uzaklara ulaşan ticari düzenlemeleriyle büyük yayılışını desteklemişti. Bu yayılmanın tarihsel koşullarını anlamak oldukça kolaydır.</p>

  <p class="indent">Beyaz kültürün bu yayılmasının psikolojik sonuçları, maddi sonuçlara kıyasla son derece orantısız oldu. Dünya çapındaki bu kültürel yayılma, başka uygarlıkların ciddi bir tehdidine maruz kalmadığımızdan hiçbir zaman korunmamış insanlar olmamıza karşın, bizi korudu. Kültürümüze bütünsel bir evrensellik veren bu durum, tarihsel olarak onu açıklamaya çalışmamıza son vermeye yol açtı. Böylece onun zorunluluk ve kaçınılmazlığı sonucuna kolaylıkla ulaştık. Uygarlığımız ve ekonomik yarışmacılığımıza yönelik güvenimizi, kendisine bel bağlanacak insan doğasının ilk devindiricisinin o olduğunun bir kanıtı olarak yorumluyoruz. Yine çocuğun davranışından, bunun, uygarlığımız içinde biçimlenen, çocuk kliniklerinde kaydedilen, çocuk psikolojisinin veya yeniyetmenin davranacağı biricik biçim olacağı sonucuna varıyoruz. Aynı durum etik anlayışımız ya da aile örgütlenmesiyle ilgili sorunlarda da geçerli. Yaptığımız savunmalarda kullandığımız bildik gerekçelerin her birinde aynı durum kaçınılmaz oluyor. Kendi özel davranış biçimimizi her zaman genel insan davranışıyla ya da kendi toplumsal alışkanlıklarımızı insan doğasıyla özdeşleştirmeye çalışıyoruz.</p>

  <p class="indent">Çağdaş insan bu varsayımı, düşüncesi ve fiili davranışının yaşamsal ilkelerinden birisi durumuna getirdi. Ancak bu tutumun kaynaklarının çok eskilere, ilkel halklar arasındaki evrensel dağılıma, insanlar arasındaki ayrımların en eskilerinden birine, “kendi” kapalı topluluğu ile yabancılar arasındaki bir tür farklılığa dayandığı görülüyor. Bütün ilkel kabileler, “yabancılar” sınıflamasını kabul etme eğilimindeler. Yabancılar, yalnızca topluluğu kendi sınırları içinde bir arada tutan ahlâki kurallar çerçevesi dışında değildir; onların insan kavrayışıyla ilgili herhangi bir ilintilerinin olabileceği de kesinlikle yadsınır. Birçok kabilenin –Zuni, Dene, Kiowa vb– genelde kullanılan adı, bu ilkel halkların kendilerini tanıttıkları addır. Bu adlar, onların yerli dilinde, yalnızca “insan”ı, yani kendilerini dile getirir. Kapalı topluluğun dışında insan yoktur. Her kabilenin somut bakış açısından ortaya çıkan bu anlayış; her kabile, kendisinin sanatlarını ve maddi araçlarını kullanan, bir topluluktan diğerine karşılıklı etkileşimlerle geçen ve birbirinin aynı uygulamaları paylaşan halklarla çevrili bir topluluk olmasına karşın ortaya çıkmaktadır.</p>

  <p class="indent">İlkel insan hiçbir zaman için dünyaya dikkatle bakmaz. Kendi türdeşleriyle genel bir ilişki içinde olduğunu hissettiği ve bir grup olarak algıladığı “insan”ı doğada görmez. Başlangıçtan itibaren çevresi yüksek duvarlarla örülmüş bir taşralıdır. Karısını seçme ya da şefini belirleme sorununda, kendi insan grubuyla sınırın ötesindekiler arasındaki ayrım onun için ilk ve en önemli ölçüttür. Kendi grubu ve grubunun tüm davranış biçimleri biriciktir.</p>

  <p class="indent">Avustralyalı kabilelerden herhangi birinin yaptığı gibi çağdaş insan da kendi uygarlığı içindeki toplulukları genetik ve kültürel açılardan birbiriyle ilişkili sayarken, seçilmiş halk ile tehlikeli yabancılar arasında yapılan farklılaştırmayı derin bir tarihsel süreklilikle haklı kılmaya çalışır. Benzer bir iddiayı Pigmeler de ortaya atar. Böylesine temel bir insan özelliğini kolayca kendimize açıklamamız pek olası değil ama en azından bunun geçmişini ve belalı görünümlerini kavramaya çalışabiliriz.</p>

  <p class="indent">Bu görünümlerden birisi, sık sık başlıca görünüm olarak sözü edilen ve genelleşmiş taşralılıktan daha çok dinsel duygularla güdülenen tavırdır. Buna göre, Batı uygarlığında din, diğer görünüm biçimleri arasında yaşamsal bir sorun olarak evrensel bir yer tutar. Herhangi bir kapalı topluluk ile yabancı halklar arasındaki ayrım, dinsel terimlerde gerçek inananlarla putataparlar arasındaki ayrıma dönüşür. Bu iki sınıflandırma arasında binlerce yıldır ortak hiçbir buluşma noktası olmadı. Birinde geçerli düşünceler ve kurumlar diğerinde geçerli olmadı. Daha doğrusu, bütün kurumlar oldukça nicel dinî farklılaşmalara dayanarak, biri ya da diğerine ait olup olmadığına göre, karşıt terimlerle ele alındı. Bir yanda Kutsal Gerçek ve gerçek inananlar, vahiy ve Tanrı söz konusuyken; öte yanda yanlışlar, meseller, lanetliler ve şeytanlar söz konusu oldu. Karşıt grupların tavırlarını birbirine eşitleme sorunu söz konusu olamazdı. Bu nedenle söz konusu bu önemli insan özelliğinin (dinin), verilerin nesnel incelenmesiyle anlaşılması diye bir sorun da olamadı.</p>

  <p class="indent">Böylesi tekbiçimli bir din! tutumun ortaya konduğunu okuduğumuzda haklı bir üstünlük duygusuna kapılırız. En azından bu girişimi özel bir saçmalık olarak görüp bir kenara bırakır ve karşılaştırmalı bir dinî incelemeye yöneliriz. Ancak uygarlığımız çerçevesinde ırkçı önyargılardan oluşan benzer bir tutumun var olduğunu da gözden uzak tutmamak gerekiyor. Örneğin dinsel sorunla ilgili bilgeliğimizin nedeni, naif çocukluğumuzun aşılmış olması mı, yoksa artık dinin çağdaş mücadeleler ve uğraş alanlarında yaşamsal bir yer tutması mı diye bir kuşku içinde olmadan kendimizi hemen haklı çıkarırız. Gerçekten de uygarlığımızın yaşamsal konuları, bize din alanında elde ettiğimiz büyük başarılardan bağımsız şeyler gibi gözükür.</p>

  <p class="indent">Üstesinden gelinmesi yukarda sözünü ettiklerimizden çok daha zor olan, çoğu kez ürkek bir biçimde ele aldığımız bir başka sorun daha var: Ciddi gelenek incelemesi. Gelenek; toplum kuramcılarının dikkatinden pek kaçmayan, onların düşüncelerinin asli bir öğesidir. Gelenek, toplum kuramcılarının onlarsız hiçbir şey göremeyecekleri gözlükleridir. Temel olduğu ölçüde, bir o kadar kesinlikle, bilinçli dikkat alanı dışında bir varoluşa da sahiptir. Bu kendiliğinden körlükte gizemli hiçbir şey yoktur. Bir uzman, uluslararası kredilerle, öğrenme süreçleriyle ya da ruhsal sinir hastalıklarının etmeni olarak narsisizmle ilgili bir inceleme için çok sayıda veri topladığında, bu veriler kümesi üzerinde ve bunlar aracılığıyla ekonomist, psikolog ya da psikiyatrisi çalışma yürütebilir. Uzman, tüm etmenleri farklı bir biçimde düzenlenebilecek diğer bütün toplumsal düzenlemeleri hesaba katmayabilir. Kültürel koşullandırmalarla pek ilgilenmeyebilir. Bildik ve kaçınılmaz görünümler olarak yalnızca üzerinde çalıştığı özgüllükleri görür. Bunlar onun birlikte düşünmek zorunda olduğu malzemelerdir ve bu nedenle onları mutlak şeyler olarak ele alır. Bunları, 1930’ların insan doğasıyla ve ekonominin ya da psikolojinin tanımlamalarıyla nitelendirir.</p>

  <p class="indent">Uygulamada çoğu durumda bunun pek bir önemi yoktur. Çocuklarımız eğitsel göreneklerimizle eğitilmeli, okullarımızdaki öğrenim süreçleri yine en önemli saydığımız göreneklerle sürdürülmelidir. Başka ekonomik sistemleri değerlendirirken gösterdiğimiz kayıtsız onama biçimimizde de benzer türden bir haklı çıkma çabası vardır. Ne de olsa, benimki ve seninkiyle çatısı kurulmuş kendi kültür kurumlarımız içinde yaşamamız daha iyidir.</p>

  <p class="indent">Bu bir gerçek olsa da, kayıtsızlığımıza renk katan bir düzlemde yer alan kültürel çeşitlilik olgusunu tartışmaya çalışmak gerekiyor. Ancak bu tartışma yalnızca zamanındaki kültürel mirastan örnekler çıkartmayı engelleyen tarihsel malzemenin bir sınırlandırmasıdır. Bir kuşak öncesine şöyle bir dönüp baksak, gözden geçirilmesi gereken ne kadar çok şey olduğunu anlardık. Dolayısıyla bazen en içten davranışlarımızda bile bu mirastan kurtulamayız. Bugüne dek söz konusu gözden geçirmeler kör kaldı. Olayların sonucunu yalnızca geriye doğru çizelgeleştirebildik. Bize zorla dayatılıncaya kadar mahrem konulardaki kültürel değişikliklerle karşı karşıya kalmamak için gösterdiğimiz isteksizlik hiç de az değildir. Oysa daha akıllıca ve doğrudan tavırlar almak bizim için olanaksız değildi. Bu direnme, büyük ölçüde kültürel alışkılarla, özellikle ulusumuza ve içinde yer aldığımız döneme ait heyecan verici alışkılarla ilgili yanlış anlayışımızın bir sonucudur. Diğer alışkılarla çok az tanışık olmak ve bunların nasıl farklılaşabileceğiyle ilgili bir bilgi bile akılcı bir toplumsal düzenin oluşumunu kolaylaştıracaktır.</p>

  <p class="indent">Farklı kültürlerin incelenmesi, günümüz düşünce ve davranışının üzerinde durması gereken diğer bir önemli konudur. Çağdaş insan varlığı, yakın ilişki içindeki birçok uygarlığa dağılmış durumda. Bu duruma karşı bilinen en yaygın tepki ise milliyetçilik ve ırkçı züppeliktir. Gerçek bir kültürel bilinçle donanmış, önyargılı suçlamalarda bulunmadan ve korkusuzca toplumsal koşullamalarla oluşmuş diğer halkların davranışlarını nesnel bir biçimde değerlendirebilen bireylere ihtiyaç duymadan, bir uygarlığın ayakta kaldığı herhangi bir dönem hiç olmadı.</p>

  <p class="indent">Yabancının hor görülmesi, ırklar ve uluslar arasındaki bugünkü ilişkilerimizin olası tek çözümü değil. Bu, bilimsel olarak temellenmiş bir çözüm bile değil. Göreneksel Anglosakson tahammülsüzlük diğer kültürel özellikler gibi geçici ve yerel bir olgudur. İspanyollar gibi hemen hemen aynı kan ve kültür ortaklığımız olan halklarda bile bu tahammülsüzlük yok. İspanyolca konuşan ülkelerdeki ırkçı yargılar İngiltere ve ABD egemenliği altındaki ülkelerden tümüyle farklı. Boston’da Katolik İrlandalılar’a, New England’ın taşra kasabalarında İtalyanlar’a ya da Kaliforniya’da Doğulular’a yönelik ara sıra yükselen tepkilerin ötesinde ABD’de ırkların biyolojik kan karışımına ilişkin bir tahammülsüzlük besbelli ki yok. Bu konudaki ilkel görenekleri göz önünde tuttuğumuzda, iç-grup ve dış-grup arasındaki eski ayrım konusunda bizim yabanıl kabilelerden daha az özrümüz olduğu açıktır. Seyahatlere çıkar ve bilgeliğimizle gurur duyarız. Ancak kültürel alışkanlıkların göreceliğini anlamada başarısız oluruz. Farklı standartlara sahip halklarla kurduğumuz insan ilişkilerinden zevk almaktan ve yararlanmaktan yoksun kaldığımız gibi onlarla kurduğumuz ilişkiler pek güvenilir değildir.</p>

  <p class="indent"><a id="page_42"></a>Irk önyargısının kültürel temelinin anlaşılması günümüz Batı uygarlığının acil bir gereksinimidir. Kan kardeşimiz İrlandalılar’a karşı ırkçı önyargıyı kabul ettiğimiz bir noktaya geldik. Norveç ve İsveç birbirleriyle olan düşmanlıklarında karşıdakinden farklı kanların temsilcileriymiş gibi söz ediyorlar. Sözde ırk çizgisi, karşıt taraflarda dövüşen Fransa ve Almanya’yı savaş süresince, aynı alt-ırkın (Alpin grubu) üyeleri olmalarına karşın Alsacelılar ve Badenliler diye ikiye böldü. Geçmişte halklar serbestçe dolaşıyor ve topluluk üyeleri arzuladıkları soylarla evlilikler yaparak birbirleriyle karışıyordu. Bizlerse utanç verici saf ırk masalını anlatıyoruz.</p>

  <p class="indent">Bu masala antropolojinin verdiği iki yanıt var: Birincisi kültürün doğasına, ikincisi soyaçekimsel mirasın doğasına dayalı yanıt. Kültürün doğasına dayalı yanıt bizi insan-öncesi topluluklara geri götürür. Doğada biyolojik düzeneklerle en basit davranışların bile belirlendiği topluluklar vardır. Ancak bu topluluklar insan toplulukları değil, toplumsal böceklerin oluşturduğu topluluklardır. Yuvada tek olan kraliçe karınca yuvadaki her bir ayrıntıyı, cinsinin her davranış özelliğiyle yeniden ve yeniden yerine getirir. Toplumsal böcekler, işini şansa bırakmayan doğanın ruhunun temsilcisidirler. Tüm toplumsal yapının örüntüsü karıncanın içgüdüsel davranışıyla gerçekleştirilir. Bir karınca, duyargasının biçimini ya da karnının yapısını yeniden düzenlemede başarısız olacaktır. Ama tek bir karıncanın grubundan yalıtılmasıyla karınca toplumundaki toplumsal sınıfların ya da üretim modelinin yitmesi tehlikesi daha az olmayacaktır.</p>

  <p class="indent">Olumlu ya da olumsuz, insanın yazgısı bunun tam tersi bir uçtadır. Dili, yerel dini, kısacası kabilesel toplumsal örgütlenme konularından hiçbiri insanın türediği ilk hücrede yer almaz. Önceki yüzyıllarda, Avrupa’da, ormana terk edilmiş ve diğer insanlardan ayrı olarak yaşayan çocuklar bulunuyordu. Bu çocuklar öylesine farklıydılar ki, Linnaeus onları yarı hayvan türü olarak, <em>Homo ferus</em> (yabanıl insan) olarak sınıflandırıyor, bu çocukları çok nadir olarak rastlanan bir çeşit cüce-cin sayıyordu. Linnaeus bu yarım-akıllı yabanılların insandan doğduklarını düşünemiyordu. Bu yaratıklar, onlara gösterilen ilgiye aldırmıyor, hayvanat bahçesine kapatılan yabanıl hayvanlar gibi kendilerini yerden yere vuruyor, konuşma ve işitme organlarıyla ilgili hemen hemen hiçbir eğitimden geçmiyor, dondurucu soğuklara paçavralarla direniyor, hiçbir rahatsızlık duymadan kaynayan sudan çıkan patatesleri kabuklarını soymadan yiyorlardı. Hiç kuşkusuz onlar bebeklik döneminde terk edilmiş çocuklardı. Bir insanın yeteneklerinin biçimlendiği kendi türdeşleriyle işbirliği içine girme şansından yoksun kalmışlardı.</p>

  <p class="indent">Daha insancıl uygarlığımızda artık yabanıl çocuklara rastlamıyoruz. Fakat aynı durum bir başka ırktan ve kültürden evlat edinilen bebeklerde ortaya çıkıyor. Doğulu bir aileden alınıp yetiştirilen Doğulu bir çocuk İngilizce öğreniyor, yeni ana-babasının çocukları arasında oynayarak onların tavırlarını benimsiyor ve onların seçtiği aynı mesleklerde yetişiyor. Evlat edinilen çocuk yeni geldiği toplumun kültürel özellikler bütününü öğreniyor ve gerçek anne babasının kültürel özellikleri onun yaşamında hiçbir rol oynamıyor. Aynı süreç, daha büyük bir ölçekte birkaç kuşaklık bir kültürel sarsıntı içinde bütün bir halkın başına da gelebiliyor. Bu halk, yabancı bir toplumun geleneklerini benimseyebiliyor. Kuzey Amerika şehirlerindeki Amerikan zencilerinin kültürü aynı şehirlerdeki beyazların kültürüyle hemen hemen aynıdır. Birkaç yıl önce, Harlem’de yapılan bir kültür araştırmasında, zencilerin ilginç davranışlarından birisi, ertesi günün borsa dalgalanmalarıyla ilgili bahis oynama biçimleriydi. Borsada oynayan beyazların tercihlerine nazaran para miktarı daha azdı ama belirsizlik ve heyecan dalgası beyazlarınkinden hiç de aşağı değildi. Beyazların durumundaki çeşitlilikten çok az farklıydı. Harlem özelliklerinin çoğu beyaz topluluklarda geçerli biçimlere çok yakındı.</p>

  <p class="indent">Tüm dünya üzerinde insan tarihinin başlangıcından bu yana halklar başka ırklardan halkların kültürlerini benimseyegelmişlerdir. Bunu zorlaştıracak, insanın biyolojik yapısında yer alan hiçbir şey yoktur. İnsan biyolojik yapısıyla, herhangi bir özel davranış türünü ayrıntılarıyla yapmaya güdülenmemiştir. Evlenmeyle ya da ticaretle ilgili farklı kültürlerde insanların bulduğu çok farklı toplumsal çözüm yolları her halkın kendi özyapısıyla yapabileceğine benzer. Kültür biyolojik bakımdan karmaşıklığı yayan bir şey değildir.</p>

  <p class="indent">Doğanın güvenlik güvencesinden yoksun olmak bize büyük esnekliğin üstünlüklerini sağladı. Bir hayvan olarak insan ayı gibi değil. Kutup soğuğuna karşı palto geliştirebilmesi ancak birçok kuşakla olanaklı olabiliyor. Palto dikmeyi ve buzdan ev inşa etmeyi kendi kendine öğreniyor. İnsan toplumları kadar insan öncesi zekânın tarihinden de öğreniyoruz. Tüm öğrendiklerimizin bize sağladığı esneklik, insan ilerleyişini başlatan ve sürdüren bir zemindir. Mamutların yaşadığı çağlarda herhangi bir esneklik olmaksızın türler türleri kovaladı, kendisini aşanlar, soyu tükenenler oldu. Ayakta kalanlar, çevreyle baş etmek için biyolojik özellikler geliştirenler oldu. Avcı hayvanlar ve sonunda yüksek maymunlar yavaş yavaş biyolojik uyarlamaların üzerine çıkmaya başladılar. Artan esneklikle birlikte zekânın geliştirileceği bir temel oluştu. Belki de, sık sık söylendiği gibi zekânın bu büyük gelişmişliği insanın kendi sonunu getirecek. Ne var ki, hiç kimse bizim toplumsal böceklerin biyolojik düzeneklerine dönmemiz gerektiğini öne süremez. Zekâdan başka bir seçeneğimiz yok.</p>

  <p class="indent">Çağdaş siyaset bilimde gelinen sonuç şudur: Ruhsal ve kültürel başarılarımız için biyolojik bir ilk hücrenin seçil<a id="page_45"></a>miş kalıtımına dayandığımız savını haklı kılacak bir temel ortada yok. Batı uygarlığımızda liderlik birbirini izleyen farklı dönemlerde Semitik dili konuşan halklardan Hamitik halklara, beyaz ırkın alt grubu olan Akdenizlilerden Nordik (Kuzeyli) halklara geçti. Hiç kuşkusuz uygarlıkla ilgili kültürel süreklilik açısından verili anda bu kültürün taşıyıcılarının kim olduğunun hiçbir önemi yoktur. İnsanlık mirasının bütün görünümlerini kabul etmeliyiz. Bu mirasta biyolojik yoldan geçen davranışların küçük bir yer tutması oldukça önemli. Oysa görenekle yayılan kültürel süreçlerin rolü daha belirgindir.</p>

  <p class="indent">Irksal saflık iddiasına antropolojinin verdiği ikinci yanıt soyaçekimselliğin doğasıyla ilgilidir. Irksal saflık, bir mitolojinin kurbanıdır. “Soyaçekimsel kalıtım” nedir? Kabaca kalıtım, babadan oğla geçen bir şeydir diyebiliriz. Bir aile soyağacında soyaçekimin önemi çok fazladır. Ancak soyaçekim aile soyağacıyla ilgili bir olgudur. Bunun ötesi mitolojiktir. Yalıtılmış Eskimo köyü gibi küçük ve durağan topluluklarda “ırksal” kalıtım ile çocuğun ve ana-babanın kalıtımı uygulamada benzerdir. Dolayısıyla bu durumda ırksal kalıtımın bir anlamı vardır. Ancak bu kavramı çok geniş bir alana yayılmış topluluklara, diyelim Nordik halklara uyguladığımızda aslında hiçbir anlam taşımaz. Birincisi bütün İskandinav (Nordik) toplumlarında Alpli ya da Akdenizli topluluklardan gelen aile soyağaçları vardır. Avrupa nüfusuyla ilgili herhangi bir çözümleme birçok şeyin iç içe geçtiğini gösterir. Koyu renk gözlü, koyu renk saçlı bir İsveçli daha çok Güney’in uzak bölgelerinden gelen bir aile soyağacını temsil eder. O, Güneyli topluluklarla ilgili bildiklerimizle anlaşılabilecektir. Onun soyaçekimi, herhangi bir fiziksel gerçeklik taşıdığı kadarıyla İsveç’le sınırlanmayan ailesinin soy çizgisiyle ilgili olacaktır. Birbirine uzak fiziksel tipler birbirleriyle karışmaksızın değişebilir mi? Yanıtı bilmiyoruz. Aynı soy üyeleri arasındaki birleşmelerden yerel bir tipin doğduğunu biliyoruz. Ancak bu olgu, kozmopolit beyaz uygarlığımızda hemen hemen hiç olmayan bir durumdur. Genellikle “ırksal kalıtım” ortaya atıldığında karşımıza çıkan, aynı ekonomik koşullardaki, aynı okullarda öğrenim gören, aynı dergileri okuyan bir grup insanın birliğidir. Bu insanlar sadece iç ve dış gruplara ilişkin tutumlarıyla ayırt ediliyorlar. Durumlarıysa grubun biyolojik bir örnekliği anlamına gelmiyor.</p>

  <p class="indent">İnsanları bir arada tutan gerçek bağlar kültürle ilgili olanlardır; onların paylaştıkları ülküler ve standartlardır. Ortak kan bağı gibi bir simgeyi seçme ve onu sloganlaştırma yerine, bir ulus, farklı bir kültürdeki farklı değerleri tanıtarak ve yararlı özellikleri öne çıkartarak dikkati halkının birliği için kültüre yöneltmiş olsa, yanlış bir temele dayandığı için tehlikeli sonuçlara yol açan simgeciliği gerçekçi bir düşünceyle değiştirmiş olacaktır.</p>

  <p class="indent">Kültürel biçimlerle ilgili bilgi toplumsal düşünce için gereklidir. Bu kitap söz konusu kültür sorunuyla ilgilidir. Yukarda ele aldığımız gibi bedensel biçim ya da ırk, kültürden ayrılabilir. Amaçlarımız bakımından bazı özel konularla ilgili noktalar dışında bunları bir kenara bırakacağız. Bir kültür tartışmasıyla ilgili en önemli gereklilik, bu tartışmanın, olası kültürel biçimlerin geniş bir seçkisi üzerinde temellenmiş olmasıdır. Kültürel olarak koşullanmış insani düzenlemeler arasındaki olası farklılıkları ve bunlardaki ortak noktaları yansıtan olgular aracılığıyla, insanlar açısından kaçınılmaz olanı görebiliriz. Herhangi bir toplumun davranışını “içgüdüyle”, yani organik biçimde belirlenmiş haliyle, gözlemleyerek ya da iç gözleme dayanarak keşfedemeyiz. Herhangi bir davranışı içgüdüsel olarak sınıflandırmak, onun otomatik olduğunu kanıtlamak için gerekenden daha fazla çaba gerekir. Koşullanmış tepkiler organik olarak belirlendiği sürece otomatiktir. Kültürel koşullanmayla oluşan tepkiler ise otomatik davranışlarımızın çok daha büyük bir kısmından meydana gelir.</p>

  <p class="indent">Dolayısıyla kültürel biçimler ve süreçlerle ilgili bir tartışma için en aydınlatıcı malzemeler olabildiğince kendimizle ve birbirleriyle az ilintili toplumların tarihine ait olanlardır. Çok geniş alanlar üzerine yayılmış büyük uygarlıklarla uçsuz bucaksız tarihsel ilişki ağları kurmuş olan ilkel kültürler bugün yöneldiğimiz ana kaynak durumundalar. Onlar, insan kurumlarının çeşitliliğini incelediğimiz birer laboratuvar durumundalar. Onlar, insan kurumlarının göreceli yalıtılmışlıklarıyla, yaşadıkları birçok ilkel yerleşim bölgesinde, yüzyıllardır kendi şehirlerinde incelikli kültürel oluşumlar yaratmışlardır. Onlar, insani düzenlemelerin olası büyük çeşitlilikleriyle ilgili ellerimize hazır bilgiler vermekte ve kültürel süreçlerin kavranması için gereken eleştirel bilgiyi bize sağlamaktalar. Sahip olduğumuz ya da olacağımız toplumsal biçimlerle ilgili laboratuvar yalnızca budur.</p>

  <p class="indent">Bu laboratuvarın bir başka üstünlüğü daha var. Orada sorunlar büyük Batı uygarlıklarındakilerden çok daha basit terimlerle ortaya konuyor. Taşımayı kolaylaştıran buluşlar, uluslararası telsiz ve telefon şebekeleri, radyo yayınları, basın çağındaki yaygın en geniş dağıtım olanakları, profesyonel gruplar, kültler ve sınıfların gelişkin yarışmacılıkları, bunların tüm dünya üzerindeki tekbiçimsel vb. ile çağdaş uygarlık, küçük yapay grupçuklara parçalanıp bütünlüğünü bozmuş olduğu gibi uygun bir çözümleme yapmak için de çok fazla büyüktür, sınırlı çözümlemeler uygun değildir, çünkü kontrol edilmesi olanaksız birçok etmen göz ardı edilmektedir. Herhangi bir grubun gözlenmesinde farklı standartları, toplumsal hedefleri, aile ilişkileri ve etik kuralları olan ayrışık gruplardan bireyleri ele almak gerekir. Bu farklı gruplar, gerekli ayrıntılarla değerlendirilebilmek bakımından çok karmaşıktırlar. İlkel toplumda ise kültürel görenek, yetişkin bireylerden gerekli bilgiyi almaya yetecek denli yalındır. Grubun ahlâkı ve davranışları genel örüntüyle iyice tanımlanan bir kalıptadır. Karmaşık uygarlığımızın iç içe geçmiş düzensizliğinde olanaksız olanı, bu basit çevredeki karşılıklı özellikleri tutarak kolayca yapabiliriz.</p>

  <p class="indent">İlkel kültürle ilgili olarak vurgulanan bu olguların altında yatan nedenlerin hiçbiri söz konusu malzemeyi sınıflamamızda bize bir yarar sağlamaz. Bu yararlanma ilk kaynakların yeniden düzenlenmesiyle ilgilidir. İlk antropologlar, bütün farklı kültürel özellikleri, evrimsel bir sıra içinde, ilk biçimlerden zirvesinde Batı uygarlığının nihai gelişme biçimlerinin yer aldığı bir düzene sokmaya çalıştılar. Ne var ki, Avustralyalılar’ın dininin bizimkinden daha ilkel bir din olduğunu ya da İrokuolar’ın toplumsal örgütlenmesini insanlığın ilk atalarının evlenme alışkanlıklarına geri götürmeyi haklı kılacak hiçbir neden ortada yoktur.</p>

  <p class="indent">Dolayısıyla insan ırkının, bulunduğu her yerde birbirine benzer uzun bir tarihsel süreci arkasında bırakan türlerden oluştuğunu kabul etmek zorundayız. Bazı ilkel kabileler uygar insanın davranışlarından görece daha fazla ilk insanların davranış biçimlerine yakındırlar. Ancak bu, yalnızca görece bir durumdur. Bizim bu değerlendirmemiz doğru olabileceği gibi yanlış da olabilir. Çağdaş ilkel geleneklerden bazılarını insan davranışının ilk özgün örnekleriyle özdeşleştirmede bir haklılık payı yoktur. Yöntemsel olarak bunu anlamanın yalnızca bir yolu var. O da, başlangıçtaki durumlara ilişkin yaklaşık bir bilgi elde edebilmektir. Bu, ancak insan toplumundaki evrensel ya da evrensele yakın birkaç özelliğin dağılımıyla ilgili bir incelemeyle yapılabilir. Bunlardan iyi bilinen birkaç örnek var. Animizmin ve dışarıdan evlenmeyle ilgili sınırlamaların varlığı konusunda herkes görüş birliği içindedir. İnsan ruhuyla ya da ölüm sonrasıyla ilgili kavramlar, benzerlikleri kanıtladığı gibi farklılığa ilişkin birçok sorun da ortaya çıkarabilir. Hemen hemen evrensel olan bu inançlara, haklı olarak, insan buluşlarının en eskileri olarak bakabiliriz. Bu, onlara biyolojik olarak belirlenmiş şeyler olarak bakmak anlamına gelmez. Onlar insan ırkının en eski buluşları, tüm insan düşüncesinin temelinde yer alan “beşikte” edinilmiş özellikler değildir. Son tahlilde, herhangi bir yerel gelenek kadar toplumsallıkla koşullanmışlardır. Ancak çok uzun bir zamandan bu yana insan davranışının otomatik yanları olmuşlardır. Çok eski ve evrenseldirler. Ne var ki, tümünü, ilk dönemlerde ortaya çıkan kaynaktaki biçimler olarak bugün gözlemleyemeyiz. Ne de çeşitliliklerinin incelenmesiyle, onların kaynaktaki biçimlerini yeniden oluşturabiliriz. Bir inancın evrensel özü yalıtılıp ortaya konulabilir ve yerel biçimlerinden farklılaştırılabilir. Fakat olasılıkla bu inanç yerel biçimlerinde farklı bir ton kazanacak ve kaynağında gözlenen tüm özelliklerden bazılarını artık üzerinde taşımayacaktır.</p>

  <p class="indent">Bu nedenle, kaynaklarını belirlemek için ilkel geleneklerden yararlanma çabası kurgusaldır. Herhangi bir kaynakla ilgili olarak oluşturulan kanıt, olasılıkla ulaşılmak istenen kanıt olacak ve bunlarla asıl kaynak karşılıklı olarak birbirini tamamlayacaktır. Antropolojik malzemenin kullanımıyla ilgili bütün bu durumlar, sık sık yinelenen kurgulardan biridir ve antropolojik olgularda ortaya konan net kanıtlardan söz edilemez.</p>

  <p class="indent">Toplumsal biçimlerin tartışılması için ilkel toplumlardan yararlanma, zorunlu olarak ilkel duruma dönük romantik özlemlerle ilgili değildir. Basit halkların şiirleştirilmiş ruhundan söz etmeye de gerek yok. Ayrışık standartlar ve mekanik karmaşanın telaşı içindeki çağımızda şu ya da bu halkın kültürünü bize çekici kılan birçok şey vardır. Ancak buradan ilkel halklarca korunmuş ülkülere yönelmemiz gerektiği sonucu çıkmaz. Toplumumuz, hastalıklarından kendi araçlarıyla kurtulacaktır. Basit ilkellere yönelik romantik ütopyacılık bazen oldukça çekici olabilir. Ancak etnolojik incelemede çoğu kez bu olgu yardımcı olduğu kadar, bir engeldir de.</p>

  <p class="indent">Değindiğimiz gibi, ilkel toplulukların özenli incelenmesi bugün oldukça önemlidir; çünkü bize kültürel süreçler ve biçimlerin incelenmesiyle ilgili malzeme sağlıyor; yerel kültür örnekleriyle ilgili özgün yanıtlarla genel insani yanıtlar arasında bir ayrım yapmamıza yardımcı oluyor. Bunun ötesinde, kültürel olarak koşullanmış davranışın büyük rolünü anlamamıza ve onu ölçüye vurmamıza yardımcı oluyor. Süreçleri ve işlevleriyle kültür, tümüyle aydınlanmamız gereken bir konudur. Bu konuda yazılı tarih öncesi topluluklardaki gerçeklerden daha elverişli şeyler arayacağımız bir başka alan yoktur.</p>

  <div class="footnotes">
    <p class="footnote" id="n1"><a class="backref" href="#ref1">*</a> “Custom”, “convention” ve “tradition” sözcükleri Türkçe’ye karmaşık bir biçimde çevrilmekte. Biz, yazarın kullanımına uygun olduğunu düşünerek, bu sözcükleri sırasıyla gelenek (anane), alışkı (itiyat), görenek (âdet) sözcükleriyle karşıladık. Bu sözcükler arasındaki anlam farklarını merak eden okurun iyi bir Türkçe sözlüğe başvurması gerekiyor - ç.n.</p>
  </div>
</body>
</html>
