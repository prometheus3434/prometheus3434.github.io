<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    II
  </div>
  <hr />

  <h1 class="chapter">Kültürel Çeşitlilik</h1>

  <h2>I</h2>

  <p class="nonindent">Kaliforniyalıların verdikleri adla Digger Kızılderilileri’nin şefiyle halkının geçmiş zamanlardaki yaşam biçimleri üzerinde uzun bir konuşma yapmıştım. Şef, bir Hristiyan’dı ve sulak topraklar üzerinde armut ve kayısı yetiştiriciliğinde halkının içinde lider konumdaydı. Fakat gözlerinin önünde yaptıkları ayı dansıyla kendilerini ayıya dönüştüren şamanlardan söz ederken elleri titriyor ve heyecandan sesi boğuluyordu. Ona göre halkının eski günlerde sahip olduğu güç inanılmaz bir şeydi. Yedikleri çöl yiyeceklerinden söz etmekten çok hoşlanıyordu. Topraktan söktüğü her bitkiyi sevgiyle ve önemine duyduğu büyük heyecanla evine getiriyordu. Bu eski günlerde halkının “çölün sağlığından” beslendiğini söylüyordu. Teneke kutular içindeki ya da kasapta satılan türden hiçbir şey bilmiyorlardı. Böylesi şeyler sonraki günlerin hoş olmayan yenilikleriydi.</p>

  <p class="indent">Bir gün ansızın şef Ramon, mesquite<a class="noteref" href="#n1" id="ref1">*</a> tanelerini öğütme tarifini bir yana bırakıp meşe palamudu çorbası hazırladı. “Başlangıçta,” dedi, “Tanrı her halka kilden bir bardak verdi ve onlar bu bardaktan kendi yaşamlarını içtiler.” Bu betimlemenin hiç tanımadığım halkının bazı göreneksel ayinlerinde mi yoksa onun kendi imgeleminde mi oluştuğunu bilmiyorum. Banning’de tanıdığı beyazlardan bunu duymuş olduğunu tasarlamak çok zor. Onlar, farklı halkların davranışlarıyla ilgili tartışmalara pek girmezler. Ne olursa olsun bu alçakgönüllü Kızılderili’nin zihninde konuşmanın betimlemesi açıktı ve oldukça anlamlıydı. “Hepsi bardaklarını suya daldırdılar,” diye devam etti, “fakat bardakları farklıydı. Bizim bardağımız şimdi kırık. Yok oldu.”</p>

  <p class="indent"><em>Bardağımız kırık.</em> Şef Ramon’un halkının yaşamına anlam veren birçok şey; evde yemek yerken uyulan kurallar, ekonomik sistemin zorunlukları, köylerdeki törensel uygulamalar, ayı dansındaki malzeme, doğru ve yanlışla ilgili standartlar ve onlarla birlikte yaşamlarını biçimlendiren ve anlamlandıran her şey ortadan kayboldu. Yaşlı adam hâlâ güçlü ve beyazlarla ilişkilerde lider konumunda. Halkının yok olmasıyla ilgili herhangi bir sorun olduğunu düşünmüyor. Fakat zihninde, halkının standartlarından ve inançlarından oluşmuş yaşamdaki değerlere denk bazı değerlerin yittiğini görüyor. Geride kalan başka yaşam bardakları var ve belki de onlar aynı suyu içeriyorlar ancak kayıplar yerine getirilemedi. Burada bazı ufak tefek tamiratlar yapmak ya da şurada bir şeyleri kesip budamak önemli değildi. Örnekçeleri temeldi, bir biçimde yekpareydi. Kendilerine aitti.</p>

  <p class="indent">Ramon konuştuğu konuyla ilgili kişisel bir deneyim sahibiydi. Düşünce biçimleri ve değerleri birbirinden çok farklı iki kültürle tanışmıştı. Bu, zorlu bir yazgıdır. Batı uygarlığında bizim yaşadığımız deneyim farklıdır. Biz kozmopolit bir kültürde doğduk. Sosyolojimiz, psikolojimiz, teolojimiz Ramon’un ifade ettiği gerçeklikten çok farklıdır.</p>

  <p class="indent">Yaşamın seyri ve çevrenin etkisi, yalnızca insan imgeleminin verimliliğinden söz etmeye değil, göründüğü kadarıyla bir toplumun yaşamına hizmet eden çok sayıda olanaklı yola da zemin hazırlıyor. Taşınmaz mallarla bir arada ele alınan toplumsal hiyerarşisiyle gündeme gelen sahiplik şemaları var; maddi nesneler ve onların ayrıntılı teknolojisi var; cinsel yaşamın değişik görünümleri, ana-babalık ve ana-babalık ötesi ilişkiler var; topluma yapısını kazandıran loncalar ve kültleri var; ekonomik değişim var; tanrılar ve doğaüstü varlıklar var. Bunların her birine ve diğer başkalarına kültürel enerjiyle yoğunlaşmış törensel ve kültürel bir incelik eşlik ediyor; tüm bunlar diğer özelliklerin oluşması için küçük de olsa bir katkı sağlıyor. Farklı kültürel eğilimlere sahip halklarca önemsenmeyen, ancak bize geçtiğinde bizim için çok önemli yaşam görünümleri olabilen şeyler hiç de yetersiz şeyler olmayabilir. Ya da aynı özellik, biz onu hayalî (fantastic) gördüğümüz sürece, son derece ayrıntılı bir şey olarak algılanabilir.</p>

  <p class="indent">Konuşmada olduğu gibi kültür yaşamında da, seçme birincil önceliklerden biridir. Ses tellerimiz, ağzımız ve burun boşluklarımızla üretebildiğimiz ses miktarı uygulamada sınırsızdır. İngiliz dilindeki üç ya da dört düzine ses, kendisine çok yakın Almanca ve Fransızca’dakiler kadar bile değildir. Dünya üzerindeki farklı dillerde bulunan toplam ses miktarını tahmin etmeye kimse cüret bile edemez. Her dil seslerle ilgili seçimini yapmalı ve uygun olmayanları ayıklamayı ihmal etmemelidir. Bir dil kullandığı yüzlerce fonetik öğeyi –ki bu gerçekten kaydedilmiştir– haberleşme için kullanamaz. Öte yandan bizimle akraba olmayan dillerle ilgili yanlış anlamalarımızın çoğunluğu kendi bakış açımızı göz önünde tutarak benzeştirmemizden kaynaklanır. Biz sadece bir tek <em>k</em> tanırız. Eğer bir başka halk gırtlak ve ağızın farklı durumlarıyla beş farklı <em>k</em> sesi gelişirmişse, sözdizimi (sentaks) ve sözcükler arasındaki yarımları, bunlara egemen olana dek ifade edemeyiz. Biz bir tek <em>d</em> ve bir tek <em>n</em> biliriz. Oysa başka bir dilde bunlar ara sesler olabilir. Bu durumda biz <em>d</em> ve <em>n</em> yazdığımızda, eğer tanımlamada başarısız olmuşsak var olmayan bir ayrımı ortaya koymuş oluruz. Dilbilimsel çözümlemenin temel ön koşullarından birisi, her dilin kendi seçimiyle elde ettiği inanılmaz sayıdaki bu seslerle ilgili sağlıklı bilgilenmedir.</p>

  <p class="indent">Kültür alanında da; ya insan yaşam çevrimiyle ya çevreyle ya da değişik insan etkinlikleriyle sağlanan olası ilişkilerin sıralandığı çok büyük bir yayı göz önüne getirmeliyiz. Bir kültür bu farklılıkların belli bir kısmından oluşsa bile; tıkırdamalı, yutkunmalı, ağız şapırdatmalı, ıslıklı, diş takırdatmalı, gırtlaktan çıkma sessiz sözcüklerden ağızdan buruna yayılan sesli sözcüklere kadar birçok sesi içeren bir dil kadar anlaşılmaz olacaktır. Onun kültürel kimliği, bu yayın bazı parçalarından yapılan bir seçime bağlı olacaktır. Her insan toplumu, kendi kültürel kurumlarında böylesi bir seçimi yapar. Bir başkasının bakış açısına göre her toplum diğerinin temellerinden habersizdir ve bir başkasından değişik biçimde yararlanır. Bir kültür yalnızca parasal değerlerle tanınırken bir diğeri değişik alanlardaki davranışlarıyla temellendirilir. Bir teknoloji toplumunda yaşamda kalmayı sağlamak için gerekli olan yaşamsal çabalar diğerlerinden çok azdır. Daha basit bir başkasında teknolojik başarılar son derece karmaşıktır ama duruma mükemmel bir tarzda uyarlar. Bir toplum gençler üzerinde büyük bir kültürel üst yapı geliştirirken, bir diğeri ölüm, bir başkası ölümden sonrası üzerinde aynı şeyi geliştirir.</p>

  <p class="indent">Gençlerin durumu özellikle ilginçtir. Çünkü kendi uygarlığımızda gençler sürekli göz önündedirler ve çünkü onlarla ilgili diğer kültürlerden edindiğimiz birçok bilgi bulunmaktadır. Uygarlığımızda, psikolojik incelemelerle ilgili bütün <a id="page_55"></a>bir literatür ergenlik dönemindeki kaçınılmaz huzursuzluğa vurgu yapar. Göreneğimizde ergenlik aile içi tepkilerle kesin biçimde nitelenen psikolojik bir durum ve ateşle ortaya çıkan tifo benzeri bir hastalık sayılır. Bu, olgularla ilgili bir sorun değildir. Tüm Amerika’da yaygındır. Sorun, olguların kaçınılmazlığının önemindedir.</p>

  <p class="indent">Farklı toplumlarda gençlerin durumlarını ele alma biçimiyle ilgili en sık rastlanan gözlemden çıkan kaçınılmaz sonuç şudur: Yaş olgusuna en büyük önemi veren kültürlerde bile dikkatlerini yoğunlaştırdıkları yaş dizileri büyük bir çeşitlilik gösterir. Bu nedenle, başlangıçta, eğer biyolojik ergenliğe göre düşünmeyi sürdürürsek, sözde ergenlik kurumlarına ilişkin yapacağımız adlandırmaların yanlış olacağı açıktır. Onların tanıdığı ergenlik, toplumsal bir olgudur. Ergenliğe kabul törenleri çocukların yetişkinlerin durumuna gelmesiyle ilgili şu ya da bu biçimin tanınması anlamına gelir. Yeni uğraşlar ve yükümlülüklerle birlikte gelen bu kabul edilme kültürel olarak koşullanmış uğraşların ve yükümlülüklerin bir çeşitlemesi ve sonucudur. Eğer insan olma yükümlülüğünün biricik göstergesi savaşçı bir eylemde bulunmak olarak kabul ediliyorsa, savaşçının ergenliğe kabulü, maskeli tanrıların temsil edildiği bir törende dans etme ayrıcalığının ergenliğe girme için en önemli koşul sayıldığı bir toplumdakinden farklı olacaktır. Ergenlik kurumlarının anlaşılması için <em>geçiş ritüellerinin</em> (<em>rits de passage</em>) zorunlu doğasıyla ilgili çözümlemelere gereksinmemiz yoktur; bilmemiz gereken, farklı kültürlerde yetişkinliğin başlangıcının nasıl tanımlandığı ve gençlerin yeni durumlarının kabul edilme biçimlerinin neler olduğudur. Biyolojik ergenlik değil ama ergenlik törenlerindeki kültürel koşullarda yetişkinliğin ne anlam taşıdığı önemlidir.</p>

  <p class="indent">Kuzey Amerika’nın merkezinde, yetişkinlik, savaşçılıkla tanımlanır. Savaşla kazanılan onur bütün erkeklerin en büyük hedefidir. Gencin yetişme çağında hep gündemde olan ve hangi yaşta olursa olsun hazırlanmasıyla ilgili sorun, savaşta başarıyı sağlayacak büyüsel bir ritüeldir. Gençler birbirlerine değil ama kendilerine işkence yaparlar; kol ve bacak derilerini şeritler biçiminde keserler, parmaklarını kırarlar, göğüs ya da bacak kaslarıyla dikenli ağır cisimleri sürüklerler. Ödülleri, savaş eylemlerinde yiğitliklerinin artmış olmasıdır.</p>

  <p class="indent">Öte yandan Avustralya’da yetişkinlik, kadınları dışta bırakan, temel bir özellik olarak yalnızca erkek kültü olan bir çevreye katılım anlamı taşır. Herhangi bir kadın, ergenliğe kabul törenindeki kükreme seslerini çok fazla dinlerse öldürülür. Bir kadın bu törenlerle ilgili hiçbir şey bilmemelidir. Ergenlik törenleri çok ayrıntılıdır. Dişi cinsle her tür bağın simgesel bir yadsınmasıdır. Erkekler simgesel olarak kendi kendilerine yeterler ve tümüyle topluluğun sorumlu öğesidirler. Bu konumu elde etmek için şiddetli cinsel ritüellerden geçmeli ve doğaüstü güvenceler elde etmelidirler.</p>

  <p class="indent">Gençlikle ilgili belirgin fizyolojik gerçekler, en belirgin oldukları noktada bile sosyal bakımdan ele alınmalıdır. Erginlenme kurumlarının gözlenmesi bu durumu daha da anlaşılır kılacaktır; erginlenme erkek ya da dişinin yaşam döngüsündeki fizyolojik durumdan bir hayli farklıdır. Eğer kültürel vurgu fizyolojik vurgunun ardından gelseydi, kızların erginlenme törenleri erkeklerinden daha önemli olurdu; oysa hiç de öyle değildir. Törenler toplumsal bir gerçekliğe işaret eder: Yetişkin erkeklerin ayrıcalıkları kadınlarınkinden çok daha fazladır. Bu nedenle, yukarıda de değinildiği gibi erginlenme dönemiyle ilgili dikkat çekici olgular kızlardan çok erkek çocuklar için geçerlidir.</p>

  <p class="indent">Yine de kızların ve erkek çocukların erginlenmesi aynı kabile içinde aynı biçimde kutlanır. Britanya Kolumbiyası’nın (British Columbia) iç bölgelerinde gençlerle ilgili ritüeller, erkek çocuklar gibi kızları da içeren aynı terimlerle, herkesin uğraştığı bir büyüsel eğitimle gerçekleştirilir. Erkek çocuklar taşları dağlardan yuvarlar, taşların hızlanması için ayaklarıyla altlarına vururlar ya da oyun sopalarını kumarda kazanmak için birbirlerine atarlar. Kızlar uzak derelerden su taşır ya da yere çakıl taşı düşürür gibi çocukları kolay doğabilsin diye elbiselerinin içinde taşıdıkları taşları yere düşürürler. Doğu Afrika’daki göller bölgesinde yaşayan Nandiler bu tür kabilelerdendir. Nandiler’de kızlar ve oğlanlar ortak erginlenme töreni yaparlar. Kültürlerinde erkekler başat bir rol oynamasına, erkek çocukların eğitim dönemi kadınlarınkinden daha zorlu olmasına karşın bu eşitlik vardır. Gençlikle ilgili ritüeller, gençlere zorla kabul ettirilen yetişkinlerin konumunu benimsetmek için son derece zorlu koşullar içerir. Sünnetle birlikte uygulanan incelikli işkencelere karşı gençlerden kusursuz bir çileci dayanma göstermeleri istenir. İki cins için gündeme gelen törenler ayrıdır ama aynı örüntüleri izlerler. Kız ya da oğlan yeniyetme törende yavuklusunun giysisini giyer. Operasyon anında kurbanların yüzünde acının izleri aranır, bunun için yüz dikkatle incelenir. Cesaret gösterisinin ödülü, süslerinden bazılarını ona geri vermek için ilerleyen sevgilisi tarafından büyük bir sevinçle verilir. Hem kız hem de oğlan için ritüeller onların yeni bir cinsel konuma geldiklerinin işaretidir; oğlan şimdi bir savaşçıdır ve bir yavuklu edinebilir, genç kız ise artık evlenebilir. Gençlik sınavları, her iki cinste de, sevgilisi tarafından ödülü avucuna konan evlilik öncesinin zorlu bir aşamasıdır.</p>

  <p class="indent">Erginlenme ritüelleri, erkeklerin işin içine katılmadığı kızların erginlenmesiyle ilgili olgular üzerinde de biçimlenebilir. Bu durumun en basit örneklerinden biri Orta Afrika’daki kızlar için geçerli şişmanlama evi kurumlaşmasıdır. Bu bölgede kadınların güzelliği tümüyle şişmanlıkla tanımlanır. Erginleşen kızlar toplumdan yalıtılırlar. Bazen yıllar süren bu yalıtılmada kızlar tatlı ve yağlı yiyeceklerle beslenirler, etkinlikte bulunmalarına izin verilmez. Vücutları sürekli yağlarla ovalanır. Bu süreçte genç kız gelecekteki görevlerini öğrenir. Genç kızın inziva süreci, evleneceği damat adayını gururlandıran şişmanlığını sergilediği bir törenle son bulur. Benzer bir biçimde, evlenmeden önce erkeklerin sağladığı başarılara gerekli bir şey olarak bakılmaz.</p>

  <p class="indent">Erkeklerle bir ilgisi bulunmayan, kızlarla ilgili aybaşı kanamasıyla ilgili olanlardır. Aybaşı geçiren kadının kirli olduğu düşüncesi çok yaygın bir düşüncedir. Bazı bölgelerde ilk aybaşı kanaması bütün kabul törenlerinin odağında yer alır. Bu konuyla ilgili erginlenme ritüelleri buraya kadar sözünü ettiklerimizden çok farklı özellikler taşır. Britanya Kolumbiyası’ndaki Carrier Kızılderilileri arasında genç kızların erginlenmesinin verdiği korku ve dehşet çok büyüktür. “Canlı canlı gömme” denilen üç ya da dört yıllık bir inziva sürecinde genç kız, tümüyle yabanıl doğada, yerleşim yerlerinden uzakta, ağaç dallarından yapılma bir kulübede tek başına yaşar. Herhangi bir insan için genç kız, tek bir bakışıyla bile büyük bir tehlike yaratacak bir şeydir. Onun tek bir adımı yolları ya da nehirleri kirletebilir. Yüzünü, göğüslerini vb. örten, arkasından yerlere kadar uzanan tabaklanmış deriden çok bol bir elbise giyer. Kollarında ve bacaklarında, içindeki kötü ruhtan onu koruyacak bantlar taşır. Tehlike içindedir ve başkaları için de bir tehlike kaynağıdır.</p>

  <p class="indent">Aybaşı ile ilgili düşünceler üzerinde biçimlenen genç kızların erginlenme törenleri bireysel bakış açısından ele alındığında kolaylıkla tam tersi bir davranışa dönüşebilir. Her zaman kutsalla ilgili olası iki durum vardır: Kutsal, bir korkunun kaynağı olabileceği gibi bir şükran kaynağı da olabilir. Bazı kabilelerde genç kızların ilk aybaşıları güçlü bir şükran duygusuna neden olur. Tören sırasına girmiş küçük kızların arasından, onların dokunuşlarından hayır dualar almak için <a id="page_59"></a>dizleri üzerinde sürünerek geçen Apaçi din adamlarını bizzat seyrettim. Bütün bebekler ve yaşlı insanlar da hastalıklarından kurtulmak için oraya geliyorlardı. Apaçiler’de genç kızlar, bir tehlike kaynağı olarak toplumdan yalıtılmıyorlar. Tersine onlara, doğaüstü inayetin doğrudan bir kaynağı olarak büyük saygı duyuluyor. Hem Carrierler hem de Apaçiler arasında, kızların erginlenme ritüelleriyle ilgili düşüncelerin altında aybaşıyla ilgili farklı inançlar yer alıyor. Aybaşı erkeklerle ilgisi olmayan bir şey olduğu için erkeklerin erginlenmesi yalnızca onların insan yetişkinler durumuna gelmesinin basit bir sınanması oluyor.</p>

  <p class="indent">Bu durumlarda kızlarınki dahil gençlerin tavırları, içinde bulundukları dönemin fizyolojik nitelikleriyle değil, evlilikle ya da büyüyle ilgili toplumsal olarak belirlenmiş gerekliliklerle belirleniyor. Aybaşıyla ilgili inançlar bir kabilede huzur verici, kutlu bir olayken, bir diğerinde öylesine tehlikeli ve pis bir şey ki, genç kız çığlıklarla ormanda kendisine yaklaşanları uyarmak zorunda kalıyor. Gördüğümüz gibi genç kızlar bir kültürde kurumsal yapıda yer almayabiliyorlar. Birçok Avustralya kabilesinde olduğu gibi, erkek çocuklar özel bir ilgi görüp, kabile işlerine katılmaları ve ergin insan durumuna gelmeleri için ritüellerden geçerken, genç kızların erginlenmesi herhangi bir resmî kabul töreni olmadan geçiştirilmektedir.</p>

  <p class="indent">Ne var ki, bu gerçeklere rağmen temel soru hâlâ yanıtlanmış değil. Belli bir kurumsal ifadeye kavuşturulmamış olsa da, bütün kültürlerde erginlenme dönemiyle ilgili doğal kargaşalıkla baş edilmiyor mu? Dr. Mead bu sorun üzerinde Samoa’da çalışmalar yürüttü. Samoa’da kızların yaşamı iyice tanımlanmış evrelerden geçiyor. Bebeklikten henüz çıktığı ilk yılları, erkeklerden özenle ayrılmış, yaşıtlarından oluşan küçük bir çevrede geçiyor. Köyün bir köşesinde bütün gereksinmeleri karşılanmış biçimde yaşıyor; erkek çocuklarsa göreneksel düşmanı durumunda. Kız çocuğunun tek bir görevi vardır: Bebek bakımı. Bebeği, kaldığı evden almaz kuşkusuz; o, zihinsel bir tasarımdır ve kız çocuğunun oynamasına pek karışılmaz Ergenlikten birkaç yıl önce, yeterince büyüdüğünde, onu daha zorlu görevler bekler. Daha ustalıklı teknikleri öğrenmeye başlar; artık büyüdüğünden küçük oyun grubundan ayrılır. Ona bir kadın elbisesi verilir ve ev işlerini yapmaya başlar. Genç kızın yaşamı kesintisiz bir akış içinde karmaşadan uzak bir seyir izler. Dolayısıyla erginlenme olayı ona fazla bir değişiklik getirmez.</p>

  <p class="indent">Belli bir yaşa geldikten sonra genç kız için eğlenceli ve evlilik için uygun olduğu düşünülen bir zamana dek olabildiğince uzatılan sorumsuz bir gönül ilişkileri dönemi başlar. Erginlenmenin kendisi hiçbir toplumsal tanınma içermez, davranışlar ve beklentilerde hiçbir değişiklik olmaz. Genç kızın çocukluktaki sıkılganlığı birkaç yıl değişmeden kalabilecektir. Samoa’daki genç kızların yaşamı fizyolojik cinsel olgunluktan çok başka şeylerle sınırlanır. Ergenlik dönemi, özellikle bir vurgu yapılmayan, gençlerin kendileriyle mücadele etmelerine gerek olmayan, huzurlu bir dönemdir. Bu nedenle genç kızlık dönemi yalnızca herhangi bir tören olmaksızın geçilen bir evre değil, aynı zamanda çocuğun duygusal yaşamında pek bir önem taşımayan ve köydekilerin ona karşı davranışlarını değiştirmeyen bir dönemdir.</p>

  <p class="indent">Savaş herhangi bir kültürde, önem taşıyan ya da taşımayan bir başka toplumsal olaydır. Savaş birbiriyle çatışan hedeflerden, devletle ilgili çatışan ilişkilerden ya da birbiriyle çatışan uygulamalardan kaynaklanabilir. Savaş Aztekler’de olduğu gibi, dinsel amaçla kurban elde etmek için gündeme gelebilir. Ya da İspanyollar gibi öldürmek için de savaşılabilir. İspanyolların bu tavrı Aztekler’e göre oyunun kurallarına aykırıydı. Aztekler dehşetle geri çekildiklerinde Cortez başkentlerine zaferle girmişti bile.</p>

  <p class="indent">Bizim bakış açımıza göre, dünyanın farklı köşelerinde savaşla ilgili tuhaf kavramlar vardır. Bizim bakış açımızdan toplumsal gruplar arasında hiç gündeme gelmeyen karşılıklı katliamlara başvurulan bölgelere dikkat etmek yeterlidir. Yalnızca bizimle benzer durumlarda savaşmak akıllıca bir iştir, tersi bir durumda bir kabilenin başkasıyla ilişkisi barışçıl olmalıdır Bu fikir dünyada oldukça yaygındır. Oysa bazı halkların barış diye bir olayı kavramaları olanaksızdır, çünkü barış demek, onların kavramlarında, kendi ırkları ve kültürlerinin dışındaki kabileleri insan kategorisi içine sokarak, herhangi bir düşman kabileyi kendilerinin eşiti olarak görmek demektir.</p>

  <p class="indent">Öte yandan bir halk için savaş durumunu kavramak da olanaksız olabilir. Rasmussen, keşif gezisinde rastladığı Eskimolar’ın bizim geleneklerimizden habersiz olduklarını anlatır. Eskimolar bir insanı öldürme eylemini çok iyi anlayabilirler. Bir adam yolunuza çıkar, kendi çabanızla elde ettiğiniz mallara saldırırsa, siz de kendinizi savunmaya hazırsanız, onu öldürürsünüz. Siz güçlüyseniz, bunun hiçbir cezası da yoktur. Ancak bir Eskimo köyünün bir başkasını savaşla yerinden sürmesi ya da bir kabilenin diğerine savaş pususu atması gibi bir düşünce Eskimolar’a yabancıdır. İnsanların gündeme getirdiği öldürmeler Eskimo için farklı farklı değildir. O, bizde olduğu gibi onları sınıflandırıp, birini överken diğerini cezalandırmaz.</p>

  <p class="indent">Kaliforniya’daki Kızılderililerin sözcüleriyle savaş konusunu konuşmaya çalıştım, fakat bu olanaksızdı. Savaşla ilgili kavrayışsızlıkları büyüktü. Var olma kavramı üzerinde biçimlenmiş bir kültürel temele sahip değillerdi. Bizim, gürültü koparan kavgalarımızla savaşı savunmak için kendimizi kaptırdığımız ateşli ahlâki savunuları anlayamıyorlardı. Bizim savaşla ilgili düşüncelerimiz arasındaki farkları ayırt edecek bir kültür örüntüleri yoktu.</p>

  <p class="indent">Kendi uygarlığımızda kapladığı büyük yeri kabul etmek zorunda kalsak bile savaş toplumdışı bir özelliktir. Birinci Dünya Savaşı’nı izleyen kaos ortamında savaş döneminin cesareti arttırmaya yönelik, özgecilik ve ruhsal değerlerle ilgili bütün savları yanlış ve saldırgan bir özellik ortaya çıkarıyordu. Uygarlığımız içinde yer alan savaş, kültürel bakımdan seçilmiş bir özelliğin gelişmesini ortaya koyan, yıkıcı güçlerin güzel bir resmini yansıtır. Eğer biz savaşı haklı kılarsak, diğer halklar da kendilerinde gördükleri savaşla ilgili özellikleri, savaş onların meziyetlerinin nesnel bir sınanması olmasa da, her zaman için haklı kılacaklardır.</p>

  <p class="indent">Savaş yalıtılmış bir olay değildir. Dünyanın her köşesinde, kültürel karmaşıklığın her düzeyindeki toplumda savaşın büyük bir kibirliliği ortaya koyması olanaklıdır. Sonuçta savaş çoğu durumda toplumsal olmayan bir kültürel özelliğin incelikli sergilenmesidir. Diyet yapma ya da evlilik düzenlemeleriyle ilgili en açık örneklerde bile, göreneksel töre, biyolojik dürtülerin karşısında yer alır. Grup içi evliliğin yasak olduğu topluluklardaki ilişkilerle ilgili olarak bütün insan toplumlarında bir görüş birliği olduğundan dolayı antropoloji için toplumsal örgütlenme oldukça özel bir anlam taşır. Hiçbir halk bütün kadınlara olası eşler olarak bakmaz. Çoğu kez varsayıldığı gibi bu özel bir çabanın bizim anladığımız anlamda bir yakın akraba evliliğinin önlenmesi değildir. Dünyanın birçok bölgesinde kişi kendi kuzenini, annesinin erkek kardeşinin kızını, kendine eş olarak seçebilir. Yasak ilişkiler farklı halklar arasında tümüyle birbirinin aynıdır. Fakat bütün insan toplumlarında yer alan belli bir sınırlandırma vardır. Hiçbir insan düşüncesi ensest kadar sürekli biçimde ve kültürel bakımdan ayrıntılı olarak ele alınmamıştır. Ensest grupları çoğu durumda kabilenin birliğinde en önemli işleve sahiptir. Her bireyin başkalarıyla ilişkilerindeki görevler bu gruplardaki akrabalık durumlarıyla ta<a id="page_63"></a>nımlanır. Gruplar, dinî törenlerde ya da ekonomik değişim dönemlerinde birlikler olarak iş görürler. Onların toplumsal tarihte oynadıkları rolün önemi çok açıktır.</p>

  <p class="indent">Bazı bölgelerde ensest ılımlı bir tabu olarak ele alınır. Sınırlandırmalar olmasına karşın birçok kadını erkekler eş olarak alabilirler. Bazı topluluklarda ensest, atalarla ortak olduğu varsayılan toplumsal bir tasarım boyutuna ulaşan bir tabudur ve eş seçimi aşırı derecede sınırlandırılmıştır. Bu toplumsal tasarım, mevcut ilişkileri yansıtan terimlerde eşitsiz bir biçim alır. Bizim babayla amca, kardeşle kuzeni arasında yaptığımız ayrımlar gibi akrabalık bağlarını yan yana çizgisel bir biçimde ayırma yerine, kişi kendi kuşağındakileri “babamın grubunun insanları” olarak adlandırır. Akrabalarını doğrudan ve birebir ilişkilerle ayırmak yerine bize oldukça yabancı bir biçimde ayırır. Bazı Doğu Avustralya kabileleri bu sözde akrabalık ilişkilerini sınıflandırma sisteminde çok aşırıya gitmişlerdir. Kendi kuşaklarında yer alan, ilişkileri olan herkese kız kardeş ve erkek kardeş derler. Kuzen ya da ona denk düşecek bir kategori onlarda yoktur. Kişinin kendi kuşağındaki bütün akrabaları onun erkek ve kız kardeşleridir.</p>

  <p class="indent">İlişkileri ele almanın bu biçimi dünyada pek yaygın değildir. Ne var ki, yine Avustralya’da görülen dehşet verici kız kardeşle evlilik ve dışarıdan evlenme sınırlamasının ayrıksılığı da bir gerçektir. İlişkileri sınıflandırma sisteminin en aşırı örneğine sahip olan Kurnailer’de, erkekler herhangi bir biçimde ilişki içinde olduğu kendi kuşağından bütün kadınlarla, yani “kız kardeşleriyle,” cinsel ilişkiye girebilir. Bununla birlikte Kurnailer’de eş seçiminde yerel olarak saptanan kurallar vardır. Bazen, 15 ya da 16 kabileden oluşan iki bölgede kadınlar değiştirilmekte, ancak başka bölgelerden eş alınamamaktadır. Bazense iki ya da üç bölgeden oluşan yalnızca iki ya da üç kabile ile kadın alıp veren topluluklar vardır. Tüm Avustralya’da yaşlı erkekler ayrıcalıklı bir grup oluştururlar. Onların ayrıcalığı genç ve çekici kızlarla evlenmelerine dek uzanır. Kuşkusuz bu kuralların sonucu olarak genç bir erkekle genç bir kızın evlenme olasılığı bütün yerel topluluklarda, sıkı bir denetimle sınırlanmıştır. Bu tabulardan herhangi birini ihlal eden bir genç kız görülmez. Genç kız; ya genç erkeğin annesinin akrabalarından biri olduğu için onun “kız kardeşi”dir ya da yaşlı bir adamla evlenmesi için söz kesilmiştir. Böylece genç kız için genç adamla ilişki yasaktır.</p>

  <p class="indent">Kurnailer dıştan evlenme kurallarını yeniden düzenlemeyi reddediyorlar. Her tür şiddeti göstererek bu kurallar üzerinde ısrar ediyorlar. Bu durumda, gençler için evlenmenin biricik yolu, bu düzenlemenin baskısından kaçmak oluyor. Âşıklar anlaşıp kaçıyorlar. Âşıkların kaçtığını anlar anlamaz, köylüler onları kovalamaya başlıyorlar. Genç çift yakalanırsa hemen öldürülüyor. Kaçakları kovalayanların tümünün bir olasılıkla aynı biçimde evlenmiş olmaları durumu değiştirmiyor. Ahlâki baskılar son derece güçlü. Yine de böylesi âşıklar için güvenli bir sığınak olan, bu durumu göreneksel olarak kabullenmiş bir ada çevrede vardır. Eğer âşıklar buraya ulaşabilirlerse bir çocukları olana dek burada kalabilirler ama bu arada kendilerini savunabilecekleri fiziki saldırılara da uğrarlar. İki sıra halinde dizilmiş insanların arasından geçerek sopa yedikten sonra kabilenin evli üyeleri olarak kabul edilirler.</p>

  <p class="indent">Kurnailer oldukça tipik bir kültürel ikilem karşısındadırlar. Toplumsal bir eğilim durumuna gelmiş özel bir davranış biçimi karşısında şaşkın bir durumdalar. Ya konuyla ilgili kurallarını değiştirecekler ya da işin hilesine kaçacaklar: Kurnailer hileyi tercih ediyorlar. Kuralları kaldırmaktan çekiniyorlar ve bir şeyleri gözden geçirmeksizin etik değerlerini sürdürmeye çalışıyorlar. Etik değerlerin bu biçimde ele alınması ileri uygarlıklarda da ortadan kalkmış değil. Kendi uygarlığımızdaki eski kuşaklar benzer biçimde tekeşliliği ve fahişeliği aynı anda savunuyorlardı. Toplumlar her zaman beğendikleri görenek biçimlerini haklı çıkarırlar. Bu biçimler ortadan kalkmaya yüz tutup bazı yeni davranışlar gündeme gelince, kolaylıkla göreneksel biçimlere sanki yeni davranışlar gündemde değilmişçesine yeni bir yön verirler.</p>

  <p class="indent">İnsanın kültürel yaratımlarına şöyle bir göz atıldığında bazı genel kavramlaştırmalar ortaya konulabilir. Öncelikle şurası açıktır ki, insan kültür kurumları insanların fiziksel zorunlulukları ve çevresel koşullar tarafından sunulan bir ortamda oluşur. Bu zorunluk ve koşullar kolaylıkla tasarlayabileceğimiz ölçüde ilk kaynaktaki dürtülere denk değildir. Sunulan koşullar gerçekte, kaba taslaklar ve basit olguların bir listesidir. Bunlar çok küçük potansiyellerdir ve çevrelerinde birçok yabancı düşünce tarafından esinlendirilen düzenlemeler yer alır. Savaş, içgüdüsel bir kavgacılığın dışavurumu değildir. İnsanın kavgacılığı gerçekte öylesine azdır ki, insanın doğasına ilişkin olarak bize çok az bilgi verir. Savaş, kabileler arası ilişkilerin herhangi bir dışavurumu değildir. Kurumsallaştığında, ilk kaynağındaki güdülerden çok, onu izleyen başka düşünce göreneklerinin biçimini alır. Kavgacılık edinilebilecek olumsuz bir gelenekten başka bir şey değildir, ayrıca ondan sakınmak olanaklıdır.</p>

  <p class="indent">Kültürel süreçlerle ilgili böylesi bir bakış açısı göreneksel kurumlarımızdaki mevcut birçok iddiamızın yeniden biçimlendirilmesini gerektirir. Bu iddialar, genellikle, özel göreneksel biçimler olmaksızın insanlığın yaşamasının olanaksızlığı savı üzerinde temellendirilmişlerdir. Bu iddiaya göre, mülkiyet tarzıyla özel sistemimizde oluşan özel ekonomik işleyiş biçimi gibi çok özgün nitelikler bile buradan kaynaklanır. Bu durum oldukça özgün bir nedene dayanır ve kendi kuşağımızda bile bunun büyük oranda değiştiğine ilişkin belirtiler vardır. Ne olursa olsun sanki ortada biyolojik bir ölüm kalım sorunu varmış gibi konuyu tartışmamamız gerekir; kendi kendine yetme, uygarlığımızdaki başat dürtülerden biridir. Eğer ekonomik yapımız, büyük bir cephede ve genişleyen sanayi çağında artık eskisi kadar güçlü biçimde işleyen bir güdü olmaktan çıkarsa değişen ekonomik örgütlenmeye denk düşecek birçok başka güdülenme ortaya çıkacaktır. Her kültür ve her çağ, çok fazla sayıdaki olanaklardan birkaç tanesini fazlasıyla sömürür. Değişiklikler çok rahatsız edici olup büyük kayıplar gerektirse de bu değişim zorunluğunun bir sonucudur. Yoksa insan yaşamının sürdürülebileceği olası bir yolun çağımızda ve ülkemizde rastlantıyla ortaya çıkması söz konusu değildir. Bütün zorluklarına karşın değişimin yine de kaçınılmaz olduğunu anımsamalıyız. Geleneklerdeki en küçük bir değişiklikle ilgili korkularımız çoğunlukla yersizdir. Uygarlıklar, herhangi bir otoritenin istediğinden ya da bunlarla ilgili değişimleri tasarladığından çok daha köktenci bir biçimde değişirler. Bu değişme tümüyle elverişli olabilir. Boşanmaların artışı, şehirlerimizde laikliğin güçlenmesi, partizanlıkla ilgili küskünlüklerin varlığı gibi şiddetle karşı çıkılan birçok küçük değişiklik bizimkinden çok az değişik kültür örüntülerinde kolaylıkla benimsenebiliyor. Bunlar göreneksel hale geldiğinde, eski örüntüde yer alan diğer kuşaklar onlara aynı hoşgörü, aynı önem ve aynı değeri vereceklerdir.</p>

  <p class="indent">Olası insan kurumları ve güdülerinin çoğunun bölgesel olduğu açıktır. Basit ya da karmaşık her kültürel gezegendeki bilgelik büyük oranda farklılıklar karşısında gösterilen hoşgörüden oluşur. Hiçbir insan, içinde yetişip, kültürel biçimlerine göre yaşamadıkça bir başka kültüre tümüyle katılamaz. Ancak kişi diğer kültürlere, o kültüre katılanların verdikleri aynı önemi verebilir.</p>

  <h2>II</h2>

  <p class="nonindent">Kültürel çeşitliliğin sonuçları yalnızca kültürel inceliklerin ele alınmasındaki rahatlıktan ya da varlığın olası görünümlerinin yadsınmasından kaynaklanmaz. Bunun, kültürel özelliklerin karmaşasından kaynaklandığı da söylenebilir. Daha önce değindiğimiz gibi, herhangi bir göreneksel kurumun nihai biçimi insani dürtünün ilk kaynağının çok ötesine dayanabilir. Büyük ölçüde bu nihai biçim, farklı deneyim alanlarından gelen diğer özelliklerin içinden çıktığı bir biçime bağlıdır.</p>

  <p class="indent">Yaygın bir özellik, bir halk arasına kök salmış dinî inançlarla kaynaşmış ve bu halkın önemli dinî görünümlerinden birisinin sonucu olabilir. Bir başka alanda bu özellik tümüyle ekonomik bir aktarımın konusu olup, bu nedenle de onların para düzenlemelerinin bir görünümü olabilir. Olasılıklar sonsuz, bunlarla ilgili düzenlemeler ise çoğu kez tuhaftır. Özelliğin doğası, oluştuğu öğelerin birleşimine göre farklı alanlarda oldukça farklı olabilir.</p>

  <p class="indent">Bu süreci kendimize açıklamamız oldukça önemli. Aksi halde yerel özelliklerden ortaya çıkan sonuçları sosyolojik bir yasa biçiminde kolaylıkla genelleştirme yanılgısına düşebilir ya da onların birliğini evrensel bir fenomen olarak kabul edebiliriz. Avrupa plastik sanatlarının büyük çağı, dinî yönelimli bir çağdı. Sanatta ve genel binalarda yansıtılan dönemin manzarasının temelinde dinî sahneler ve dogmalar vardı. Eğer Ortaçağ sanatı yalnızca dekoratif olsa ve dinî figürlerle dolu olmasaydı çağdaş Avrupalılar’ın estetiği bugünkünden bir hayli farklı olacaktı.</p>

  <p class="indent">Sanattaki büyük tarihsel gelişmeler çoğu kez dinî güdüler ve kullanımdan bir hayli farklıdır. Sanat, kendisi ve dinin son derece gelişmiş olduğu bir yerde bile, dinden oldukça farklıdır. ABD’nin güneybatısındaki Pueblolar’da çömlekçilik ve tekstildeki sanatsal biçimler herhangi bir kültürdeki sanatçıların gördüğü saygıyı görürler. Fakat din adamlarınca taşınan çanaklar ya da sunaklara konan kumaşlar oldukça kaba süslemeler taşırlar ve stilize değillerdir. Müzelerde görülen güneybatının dinî eşyaları göreneksel zanaatçılık ürünlerinden çok daha düşük niteliktedir. “Buraya bir kurbağa koyduk,” der Zuni Kızılderilileri. Bunun anlamı, dinî uygulamalarda herhangi bir sanatsal kaygı taşınmadığının dile getirilmesidir. Sanat ve din arasındaki bu ayrım yalnız Pueblolar’la ilgili bir özellik değildir. Güney Amerika ve Sibirya kabileleri de, değişik güdülerle olsa da, aynı ayrımı yaparlar. Onlar dinî hizmetlerde sanatsal becerilerini kullanmazlar. Bu nedenle, bazı eski sanat eleştirmenlerinin yaptığı gibi, sanatın kaynaklarını yerel olarak önemli herhangi bir konuda ya da bölgede bulma yerine, sanat ve dinin karşılıklı olarak birbirlerini etkileme güçlerinin sınırlarını ve böylesi bir kaynaşmanın sonuçlarını keşfetmemiz gerekiyor.</p>

  <p class="indent">Farklı deneyim alanlarının birbirinin içine girmesi ve bunların değişimlerinin sonuçları varlığın tüm düzeylerinde ortaya konabilir: Ekonomik, cinsel ilişkiler, folklor, maddi kültür ve din. Bu süreç Kuzey Amerika Kızılderililerinin yaygın dinsel özelliklerinden biriyle gösterilebilir. Kıtanın kuzey ve güneyinde –güneybatı Pueblolar’ı hariç– doğaüstü bir güç, rüya ya da sağgörü (vision) elde edilebilir. Bu halkların inançlarına göre yaşamda başarı, bu doğaüstü güçle kurulan kişisel ilişkiye bağlıdır. Her insanın sağgörüsü ona yaşam boyu güç verir. Bazı kabilelerde kişi sürekli olarak, daha ileri bir sağgörü arayarak ruhsal güçlerle olan kişisel ilişkisini yenilemelidir. Kişi ne görürse görsün, bir hayvan, bir yıldız, bir bitki ya da doğaüstü bir varlık, onu kişisel koruyucusu olarak kabul eder ve ihtiyaç duyduğunda onun yardımını ister. Sağgörüsel koruyucusuna karşı, ona hediyeler vermek gibi çeşitli yükümlülüklerden oluşan görevleri <a id="page_69"></a>vardır. Kutsal gücün verdiği özel güce karşılık, o da kendini ona sunar.</p>

  <p class="indent">Kuzey Amerika’nın belli başlı bölgelerinde bu koruyucu ruh, kabul edilen kültürel özelliklere göre çok farklı biçimler alır. Britanya Kolumbiya’sı düzlüklerindeki ergenlik törenlerinden söz etmiştik. Bu kabilelerdeki hem kızlar hem de oğlanlar büyüsel bir eğitim almak için dağlara çıkarlar. Pasifik Sahilleri’nin kuzey ve güneyindeki yaygın bir bölgede ergenlik törenleri vardır. Bu bölgelerin çoğunda koruyucu ruhla ilgili uygulamalar birbirinden epey farklıdır. Fakat Britanya Kolumbiyası’nda bunların tümü kaynaşmıştır. Erkek çocukların ergenlik eğitimindeki büyünün en önemli hedefi genç erkeğe yaşam boyu uğraşında ona yardımcı olacak koruyucu ruhun elde edilmesidir. O, doğaüstü ziyaretçilerin durumuna göre bir savaşçı, şaman, avcı ya da kumarbaz olur. Kızlar da ev görevlerini temsil eden koruyucu ruhlar edinirler. Ergenlik törenleriyle ilgili inançlarla birlikte gelişen koruyucu ruh deneyimine ilişkin inanç bu halklar arasında öylesine güçlüdür ki, bu bölgeyi tanıyan antropologlar Amerikan Kızılderilileri’nin tüm karmaşık sağgörülerinin kaynağının buradaki erginlenme törenleri olduğunu öne sürmüşlerdir. Ne var ki, ergenlik ve koruyucu ruhla ilgili inançlar doğrudan birbirine bağlı değildir. Onlar yerel kaynaklıdır, ortaya çıkışları ve tipik özellikleri kendine özgüdür.</p>

  <p class="indent">Kıtanın diğer bölgelerinde koruyucu ruh inancı ne erginlenme ne de kabile gençlik kurumlarını gerektirir. Dolayısıyla bu kültürlerdeki karmaşık şekillenmenin erginlenme törenleriyle, böylesi törenler olsa bile, hiçbir ilgisi yoktur. Güneydeki ovalardaysa yetişkin erkeklerin gizemsel deneyimler edinmeleri gerekir. Bileşik sağgörü çok farklı erginlenme törenlerinden ortaya çıkan bir özelliktir. Osageler, ataerkil olarak belirlenen, anneyle ilgisi olmayan bir akrabalık gruplaşmasıyla örgütlenmişlerdir. Bu klan grupları ortak bir doğal kutsal varlık mirasına sahiptirler. Her klanın efsanesi ataların nasıl bir sağgörü edindiğini ve klana adını veren hayvan atanın kutsallığını anlatır. Midye klanının atası gözlerinden yaşlar akarak yedi kez doğaüstü kutsallığı aramış, sonunda midyeye rastlamış ve şöyle demiş:</p>

  <div class="block">
    <p class="bl_nonindent">Ah büyükbaba,<br />
    küçüklerin bedenleriyle yapacakları hiçbir şey yok.</p>
  </div>

  <p class="indent">Bunun üzerine midye ona yanıt vermiş:</p>

  <div class="block">
    <p class="bl_nonindent">Küçüklerin bedenleriyle yapacakları hiçbir şey yok diyorsun.<br />
    Küçükler bedenleriyle beni yapsınlar,<br />
    Küçükler bedenleriyle beni yaparlarsa,<br />
    Her zaman yaşlılığı görecek kadar yaşayacaklardır,<br />
    Onlar aracılığıyla ulaştığım yaşlılığı gösteren kabuğumdaki kıvrımlara dikkatlice bak.<br />
    Küçükler bedenleriyle beni yaptıklarında<br />
    Kabuklarının üzerindeki yaşlılık işaretlerini görecek kadar yaşayacaklar daima.<br />
    [Yaşam nehrinin] yedi dönemecini<br />
    Başarıyla geçiyorum.<br />
    Ve yolculuklarımda Tanrıların bile aldığım yolun izini görme güçleri yok.<br />
    Küçüklerin bedenlerinden oluştuğum zaman,<br />
    Hiç kimse, Tanrılar bile, onların yaptıklarının izini göremeyecek.</p>
  </div>

  <p class="indent">Bütün bu halklar arasında sağgörü sorununun benzer öğeleri vardır. Sağgörü, klanın atası tarafından elde edilir. Atanın kutsallığı grubun kan bağları tarafından sonraki kuşaklara geçer. Osageler arasındaki bu durum totemcilik dünyasının en yetkin resimlerinden birini ortaya koyuyor. Burada toplumsal örgütlenmeyle atalara yönelik yoğun dinî saygı içice geçiyor. Totemciliğin dünyanın bütün köşelerinde olduğu söyleniyor. Antropologlar klan toteminin “kişisel totem”den ya da koruyucu ruhtan kaynaklandığını öne sürüyorlar. Ancak durum, yalnızca klanın ayrıcalıklarının mirasıyla ortaya çıkan sağgörü sorununun erginlenme törenleriyle birlikte görüldüğü Britanya Kolumbiyası düzlüklerindekine oldukça benziyor. Bir sağgörüye sahip yeni topluluk, öylesine güçlü oluyor ki, artık sağgörünün bir insana kendiliğinden güç verdiği düşünülmüyor. Sağgörünün kutsallığı yalnızca mirasla elde edilebiliyor. Ataların karşılaştıklarını anlatan uzun Osage dinî şarkıları da buradan doğuyor. Tüm kuşakların sahip olduklarını öne sürdükleri kutsallığın ayrıntıları burada anlatılıyor.</p>

  <p class="indent">Bu tür durumlarda tek sorun, erginlenme ritüelleri ya da klan örgütlenmesinden çıkıp çıkmadığına bağlı olarak farklı bölgelerde farklı nitelikler alan sağgörü birleşimi değildir. Gençlik ritüelleri ve toplumsal örgütlenme, sağgörü konusunun karşılıklı etkileriyle aynı biçimde çeşitlenir. Etkileme karşılıklıdır. Sağgörü birleşimi, erginlenme ritüelleri, klan örgütlenmesi ve sağgörüyle yakın ilişkisi olan diğer birçok özellik birçok düzenlemeyi oluşturan farklı öğelerdir. Bu özelliklerin içice geçmesiyle oluşan farklı birleşimlerin sonuçları abartılmamalıdır. Biraz önce sözünü ettiğimiz bölgelerde, hem dinsel deneyimin erginlenme ritüellerinden hem de klan örgütlenmesinden ortaya çıktığı yerlerde, tüm kabile üyelerinin yapıp etmelerinin birleşmesinin doğal sonucu olarak, herhangi bir etkinlikte başarı sağlamak için sağgörüden güç alınır. Herhangi bir uğraşta elde edilen başarı, bireylerin sağgörü deneyimiyle ilgili iddiaları lehine yorumlanır. Başarılı bir kumarbaz ya da başarılı bir avcı gücünü, tıpkı başarılı bir şamanın yaptığı gibi sağgörüden alır. Onların düşünce putlarına göre ilerlemenin bütün yolları, doğaüstü koruma elde etmeyi başaramayanlara kapalı olacaktır.</p>

  <p class="indent">Bununla birlikte Kaliforniya’da sağgörü, şamanların profesyonelce uğraştıkları bir konudur. Sağgörü şamana ayrı bir kişilik verir. Dolayısıyla yalnızca bu bölgede sağgörüyle ilgili gelişmiş özelliklerin en sıradışı örnekleri görülebilir. Burada sağgörü, bağlayarak, işkenceyle ve inzivayla oluşan basit bir halüsinasyon değildir. O, topluluğun sıradışı bireylerinde, özellikle kadınlarda görülen olağandışı bir esrime (vecd) deneyimidir. Shastalar arasında sağgörü yalnızca kadınlara bağışlanan bir alışkıydı. Olması gereken deneyim kesinlikle nöbetler biçiminde gelmeliydi. Bir biçimde hazırlanmış adaya, önceden görülen bir rüyanın ardından gelirdi. Aday kadın kendisini duyarsız hisseder ve yerde kaskatı kalırdı. Kendine geldiğinde ağzından kan sızardı. Yıllar süren törenlerden sonra, kadın nöbet geçirebilen ve kendisine daha ileri gösteriler yapması için güvenilebilecek bir şaman olarak kabul edilirdi. Shastalar gibi kabilelerde, yalnızca sağgörü deneyimi tüm diğerlerinden farklı dinî uygulamalarla ayrılan şiddetli bir esrimeyle niteliğini değiştirmiyor, aynı zamanda şamanın niteliği de benzer biçimde esrime deneyiminin doğasına bağlı olarak değişiyordu. Şamanlar kesinlikle topluluğun sıradışı üyeleridirler. Bu bölgedeki şamanlar arasındaki yarışmalar, zorunlukla yakalanacakları nöbetle sürdürülen en uzun dansa kimin dayandığını ortaya koyacak bir karşılıklı dans yarışması biçimini alır. Sağgörü deneyimi ve şamancılık, derinlemesine içice geçtikleri karşılıklı yakın ilişkiden etkilenirler. Bu iki özelliğin ortaya çıkması sağgörü deneyimi ve erginlenme ritüelleri ya da klan örgütlenmesinden daha az olmamak koşuluyla, bu alanlardaki davranışları büyük ölçüde değiştirir.</p>

  <p class="indent">Aynı biçimde uygarlığımızda, kiliseyle evlilik kurallarının ayrılması tarihsel bakımdan açık bir olgudur. Ne var ki, yüzyıllardan beri dinsel açıdan evliliğin kutsallığı hem cinsel davranışı hem de kiliseyle ilgili gelişmeleri belirlemiştir.</p>

  <p class="indent">Bu yüzyıllar boyunca, evliliğin özel niteliği, temelde birbiriyle ilgisiz iki kültürel özelliğin ortaya çıkmasına neden olmuştur. Öte yandan evlilik, çoğu durumda göreneksel biçimlerde aktarılan zenginliklerle ilgili parasal bir olaydır. Bu durumun geçerli olduğu kültürlerde, ekonomik aktarımlarla evlilik bağlarının kurulması, evliliğin temelde cinsel ve arka planda çocuklarla ilgili bir konu olma özelliğini ortadan kaldırabilir. Her iki durumda da evlilik, özümsenmesi gereken diğer kültürel özelliklerle ilgili bir şey olarak anlaşılmalıdır. “Evliliğin” aynı düşünce kalıplarıyla farklı kültürlerde anlaşılabileceğini sanma yanılgısına düşmemeliyiz. Sonuçta ortaya çıkan kültürel özellikler içinde oluşan farklı bileşenleri göz önünde tutmalıyız.</p>

  <p class="indent">Farklı kısımlarıyla kendi kültürel mirasımızla ilgili özellikleri çözümleme yeteneğine ulaşmamız gerekiyor. Eğer en basit davranışlarımızdaki karmaşıklığı bilmeyi öğrenirsek toplumsal düzenle ilgili tartışmalarımız belli bir açıklık kazanacaktır. Irksal farklılıklar ve üstünlük hakları inancı Anglo-Sakson halklar arasında öylesine yaygın ki, bu durum, toplumsal koşullanmayla oluşmuş birçok önyargımızla biyolojik ırklarla ilgili konuları ayırmakta başarısız olmamıza yol açıyor. Latin halkları gibi Anglo-Saksonlar’a çok yakın uluslar arasında bile, örneğin İspanyolca konuşan sömürge ülkeler ve İngiliz sömürgelerinde, ırksal farklılıklar aynı toplumsal anlamı taşımıyor. Benzer biçimde Hıristiyanlık ve kadınların durumu da tarihsel olarak oluşmuş birbiriyle ilgili kültürel özellikler arasında farklı dönemlerde çok farklı etkileşimler içine girmiştir. Hıristiyan ülkelerdeki kadınların şimdiki iyi durumları, hiç de Origenler’in kadınları aşağılamalarından daha fazla kadını aşağılayan Hıristiyanlığın “sonucu” değildir. Kültürel özelliklerin oluşması ve yok olmasıyla ya da kültür tarihiyle ilgili yorumlamalar onların doğası, yazgıları ve birleşmelerinin tarihiyle bir ölçüde ilgilidir. Ancak karmaşık kültürel özelliklerde öyle kolayca bulduğumuz yapısal ilişki ve karşılıklı ilişkilerin dağılımında gördüğümüz aşırı benzerlik, büyük ölçüde, yanılgılara dayanır. Olası kültürel birleşimlerin çeşitliliği sonsuzdur. En uygun toplumsal düzenler, bu temellerdeki büyük çeşitlilik üzerinde kolaylıkla inşa edilebilir.</p>

  <div class="footnotes">
    <p class="footnote" id="n1"><a class="backref" href="#ref1">*</a> Amerika ve Meksika’da yetişen şekerli meyve taneleri olan dikenli bir ağaç -ç.n.</p>
  </div>
</body>
</html>
