<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Önsöz<br />
  MARGARET MEAD</h1>

  <p class="nonindent">25 yıldır Ruth Benedict’in <em>Kültür Örüntüleri</em><a class="noteref" href="#n1" id="ref1">*</a> yapıtı antropoloji (insanbilim) anlayışında son derece isabetli ve bir o kadar kışkırtıcı bir başlangıç sağladı. On dört dile çevrilen yapıt, Mentor baskısında 800.000’den fazla basıldı. <em>Kültür Örüntüleri</em>, aralarındaki ayrılığın iyiden iyiye çoğaldığı bir dönemde, doğabilimleri ile toplumbilimlerini birbirine bağlamaya yardımcı oldu.</p>

  <p class="indent">1921’de Ruth Benedict antropoloji alanında çalışmaya başladığında, anne ve babadan çocuklara geçen, sistemli bedensel öğrenilmiş davranışları dile getirmek için bugün de kullandığımız kültür sözcüğü, yalnızca dar, teknik bir profesyonel antropologlar topluluğunun sözcük dağarcığında yer alıyordu. Bugün, çağdaş dünyada kültür kavramıyla ilgili sözcüklerin bunca rahat kullanılmasında, eğitimli kadınların ve erkeklerin belli bir yer ve döneme işaret eden cümlelerde “bizim kültürümüzde” türünden sözcükleri ağızlarından böylesine kolay çıkartmalarında, elinizdeki kitabın büyük bir payı var.</p>

  <p class="indent">Kitap birkaç yönden oldukça önemliydi ve hâlâ da önemli. İlk olarak bu kitap, farklı kültürlerin karşılaştırmalı incelenmesi aracılığıyla bakış açımızı ve ufkumuzu genişletmede uygun bir başlangıç noktası oluşturuyor. Böylece toplumsal olarak yayılan kendi geleneksel davranışlarımızı, başkalarının ve farklı halkların oldukça garip davranışlarından ayırt ederek onları daha iyi anlamış oluruz. Bu karşılaştırmalı yöntemi kullanma tarzıyla Ruth Benedict, ABD, İngiltere ve Fransa’daki antropolojinin bütünsel gelişmesi adına konuşmuş oluyor. Tek farkı, tarzının özgünlüğü ve konuşmasındaki netliktir.</p>

  <p class="indent">Bu temelde Benedict, “her kültürün apaçık bir kişiliği” olduğunu öne süren kendi özgün katkısını geliştirdi. Onun bakış açısına göre, ne kadar küçük ve ilkel ya da ne kadar büyük ve karmaşık olursa olsun, her kültür, insanlığın büyük gizil güçler yelpazesinden süzülmüş bazı nitelikleri taşıyan bir bütün olarak ele alınabilir. Herhangi bir bireyin tüm yaşamı boyunca yaptıklarından daha fazla yoğunluk ve güçle, toplum, bu nitelikleri işleyebilir. Benedict, betimlediği kültürlerin özelliklerini vurgulamak için, kitaptaki savını dayandırdığı bireysel kişilik tanımlarından çıkan Apolloncu, Dionysosçu ve paranoyak kavramlarıyla bu kültürleri adlandırır. Ancak yaptığı yalnızca bir tipoloji oluşturmaktı. Nietzscheci anlayışı ya da tüm toplumlara uyacak psikiyatrik etiketleri kabul etmez. Ne de bütün insan toplumlarının geçmişi, bugünü ve geleceğine uyacak herhangi bir kapalı sistemin oluşturulabileceğine inanır. Tam tersine, insan kültürlerinin sınırlandırılamaz bir gelişme gösterdiklerini ortaya koyar. Olası kültürel sentezler öylesine çok ve öylesine değişiktir ki, bunların tümü belli kalıplara sığdırılamaz. Ancak Benedict’in farklı kültürlerle ilgili bilgisi arttıkça, “bireyin kültürün bir ürünü olduğu, dolayısıyla bir insan rastlantıyla sapkın bir toplumda doğmuşsa durumundan rahatsızlık duymadığı için hiçbir biçimde bundan sorumlu tutulamaz” biçimindeki ilk düşüncesi, zamanla, daha geniş bir düşünceye yerini bıraktı. İnsanlar, kültürlerini kendi sağgörülerine uygun olarak biçimlendiriyorlardı. Dolayısıyla bunun olabileceği konusunda Benedict’in inancı giderek güçlenecektir.</p>

  <p class="indent">Henüz bir edebiyat öğrencisiyken “gerçekten keşfedilmemiş yeni bir kıta bulmayı” ummuştu. Ne var ki, Rusça ya da Fransızca’yı yeteri kadar öğrenirken yaşadığı macerayla ilgili düşüncesi, “Şiirle uğraşmak, aslında kişinin kendi ülkesinde bulunmaktır” biçiminde oldu. Daha sonra her ilkel kültürün, büyük bir sanat ya da edebiyat yapıtıyla karşılaştırılabilecek bir anlamı olduğu inancına ulaştı. Ona göre, çağdaş bireysel sanat yapıtları ile ilkel kültür arasında yapılan karşılaştırma; bir çömleğin kenarlarını çiziktirerek yapılan süslemeyle, Sistine Kilisesi’nin<a class="noteref" href="#n2" id="ref2">*</a> tavanını ya da piknikte söylenen şarkılarla Shakespeare’in şiirlerini karşılaştırmaktan daha önemliydi. Yalnızca tekil sanatlar karşılaştırıldığında, ilkel kültürler fazla bir şey sunmazlar. Ancak bu kültürler bir bütün olarak –din, mitoloji (söylenbilim), kadınlar ve erkeklerin gündelik yaşamları vb– ele alındıklarında içsel tutarlılıkları ve karmaşıklıkları, herhangi bir bireysel sanat yapıtının sözde keşfiyle elde edilecek estetik doyum kadar bir doyum sağlar.</p>

  <p class="indent">Öte yandan <em>Kültür Örüntüleri</em>, Ruth Benedict’in kendi yaşamında merkezî rol oynayan bir sorunla, erkek ya da kadının içinde yaşadığı kültürdeki bireysel yaşam öyküsüyle kendi kalıtımsal özellikleri arasındaki ilişki sorunuyla da ilgilidir. Kendi kimlik arayışı sürecinde sürekli olarak, bir başka döneme ya da bir başka kültüre, çağdaş Amerikan kültürüne uyduğundan daha çok uyup uymayacağını merak etmişti. Benedict, özellikle, bir başka kültür tarafından sıradışı ve değersiz olarak damgalanan –mistik kahinlerin, sanatçıların, vb– aşırı davranışlarının herhangi bir kültürde ne ölçüde yer bulabildikleriyle ilgilenmişti. Tekrarlamak gerekirse, bu konuda ruh sağlığı uzmanlarının ilgilendiği olağan ya da olağandışı davranışlar sorunuyla ilgilenmedi. Kültürlerarası ilişkiler ve sıradışı olanın neliği sorununu ele aldı. Kültürden kültüre farklılaşan zihinsel hastalıklarla ilgilenen uzmanlara araştırmalarında yararlanacakları bir yol sundu. Ayrıca olağan davranışın dar tanımlamalarının bazı doğal özellikleri cezalandırma eğilimine nasıl yol açtığı, genişletilmiş kültürel tanımların kültürümüzü nasıl kolaylaştırdığı sorunlarıyla da ilgilendi. Meslektaşlarıyla ve öğrencileriyle ilişkilerinde benzersiz bir yeteneği vardı. Etkin araştırmacı yönü ve hızlı kavrayışıyla oluşan az rastlanılır yeteneği özgün bir birleşim ortaya çıkartmıştı.</p>

  <p class="indent">Sonuç olarak, <em>Kültür Örüntüleri</em>’nin, Benedict’in ortaya koyduğu güçlü kanıtlar nedeniyle önemini koruduğuna inanıyorum. Kültürel çalışmalar, insanlara, geçmişte bildiklerinden daha fazla kendi gelecekleri üzerinde etkin bir kontrol sağlama olanağı verir. Kültürel ilişkilerin gücünün tanınmasına böylesine önem vermek okuyucuya şaşırtıcı gelebilir. Ama bu güç, nihayetinde insanlığın gücüne dönüşür. İnsanlığın ortaya çıkışıyla önemi beliren kültürel ilişkilerin bilgisi aracılığıyla insanın bilgeliği artar. Kültürün önemiyle ilgili bu inanç yıllar geçtikçe daha da güçlendi. Irk sorunu, eğitim, savaş ve barışı elde etme konularında Ruth Benedict’in varsaydığından çok daha fazla sorumluluk gerekiyor.</p>

  <p class="indent">1939’da Nazi ırkçılığı her yerde özgürlüğü tehdit etmeye başlayınca Benedict bir sömestresini <em>Irk: Bilim ve Politika</em>’yı [<em>Race: Science and Politics</em>] yazmaya ayırdı. Savaş yıllarında, yaşayan tanıklarla çalışarak kültürel çözümleme yeteneğini ortaya koydu. Savaş koşullarında yapılması olanaksız, kültürlerle –Romanya, Almanya, Hollanda, Tayland ve Japonya– ilgili bir incelemeyi tamamladı. Savaşın sonunda <em>Krizantem ve Kılıç</em> yapıtını yazdı. Bu yapıtında, Amerikalıların Japonlar’ın yeteneklerini değerlendirip, akılcı bir tutumla Japonya’yla savaş sonrası kuracakları ilişkileri yeni başlangıçlara dönüştürecekleri umudunu işledi. Bu, yıllar süren araştırmalarla politik kararların birleşiminden beslenen güçlü bir inançtı. <em>Kültür Örüntüleri</em>’ndeki umut ise antropolojinin, insanlarca kendi seçtikleri taze ve yeni başlangıçlara ulaşmak için kullanılabilmesiyle ilgiliydi. Onun sözlerindeki çiğ tanelerine benzeyen tazeliğe, bu bakış açısıyla ilk kez karşılaşan her okur ulaşabilir.</p>

  <p class="right"><em>Ekim 1958, New York</em></p>

  <div class="footnotes">
    <p class="footnote" id="n1"><a class="backref" href="#ref1">*</a> Tekrar etmek gerekirse, örnekbiçim ya da örnekçe olarak “model” ile “pattern” arasındaki fark, <em>pattern</em>’da ayrıksı, özgün ve çarpıcı özelliklerin öne çıkmasıdır. Yazar, kitabında değişik kültür örnekçelerini (models) değil, gerçekten son derece özgün, ayrıksı kültür örneklerini (patterns) ele aldığı için “kültür modelleri”nden değil “kültür örüntüleri”nden söz ediyor - ç.n.</p>

    <p class="footnote" id="n2"><a class="backref" href="#ref2">*</a> Vatikan’da bulunan, tavanını ünlü ressam Raphael’in boyadığı kilise - ç.n.</p>
  </div>
</body>
</html>
