<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Teşekkür</h1>

  <p class="nonindent">Bu kitapta anlatılan üç ilkel halkın seçilmesinin iki nedeni var: Birincisi, bu kabilelerle ilgili bilginin tümüyle doyurucu ve karşılaştırılabilir nitelikte oluşudur. İkincisi, benim bu halklarla birlikte yaşamış olmam ve bu konuda yapılan birçok tartışmayla ilgili olarak söz konusu üç kabilenin tanıtımında yazdıklarıyla otorite durumuna gelmiş etnologların yayımladıkları malzemeye ulaşabilmemdir. Birkaç yaz boyunca Zuni puebloları ve pueblo kültürüyle karşıt saydığım bazı komşu kabileler arasında yaşadım. Eldeki tüm pueblo incelemelerinin en iyileri durumundaki yazılı metin derlemesine sahip olan, Zuni dilini ve Zuniler’in kafa yapılarını öğrenmiş Dr. Ruth L. Bunzel’e bu konuda çok şey borçluyum. Dobulular’ın betimlenmesini, Dr. Reo F. Fortune’nin paha biçilmez monografisi <em>Dobu Büyücüleri</em>’ne ve Doktor Fortune ile yaptığım hoş söyleşilere borçluyum. Amerika’nın kuzeybatı sahilindeki kabileler için ise yalnızca Profesör Franz Boas’ın yayımlanmış metni ve Kwakiutl yaşamıyla ilgili ayrıntılı derlemesinden değil, halen yayımlamamış malzemesinden ve kuzeybatı sahiliyle ilgili yaklaşık kırk yıldır süren deneyimleriyle ilgili derin yorumlarından da yararlandım.</p>

  <p class="indent">Kitaptaki sunumdan yalnızca ben sorumluyum. Şu ya da bu alan araştırmacısının yapabileceğinden daha ileride bazı yorumlar varsa onlar da bana ait. Ancak yazdığım bölümler bu kabileler konusunda otorite durumundaki söz konusu kişilerce okundu ve olgulara göre değerlendirildi. Bu konularla ilgili olarak daha bütünlükçü açıklamalara ulaşma arzusunda olanlar için bu otoritelerin ayrıntılı çalışmalarıyla ilgili kaynaklar verildi.</p>

  <p class="indent">Aşağıdaki makalelerden bazı paragrafları kullanmama izin veren yayımcılara minnettarlığımı bildirmek istiyorum: <em>The Century Magazine’</em>den “Gelenek Bilimi”, <em>The American Anthropologist’</em>den “Kuzey Amerika’da Kültürel Biçimlenmeler”, <em>The Journal of General Psychology’</em>den “Antropoloji ve Olağandışı”.</p>

  <p class="indent"><em>Dobu Büyücüleri’</em>nin yayımcıları E. P. Button and Company’e de teşekkür ediyorum.</p>

  <p class="right"><big>R</big>UTH <big>B</big>ENEDICT</p>
</body>
</html>
