<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    III
  </div>
  <hr />

  <h1 class="chapter">Kültürel Bütünleşme</h1>

  <p class="nonindent">Kültürlerdeki çeşitlilik sonsuzcasına belgelenebilir. Bir insan davranış biçimi, güç bela belirene dek bazı toplumlar açısından göz ardı edilebilir ya da toplumun tüm örgütlü davranışı hemen hemen tekleştirilebilir ve en yadırgatıcı durumlar yalnızca bu biçimin terimleriyle ele alınabilir. Birbirleriyle içten bir bağ içinde olmayan, tarihsel olarak bağımsız kültürel özellikler kaynaşıp anlaşılmaz hale gelebilir. Belli tanımlamaların olmadığı bölgelerde bu özelliklerin karşılığı olan davranışlar görülmez. Bu durum, olumludan olumsuza sıralanan farklı kültürlerde, hangi davranış biçiminde olursa olsun, ortaya çıkan yaygın bir sonuçtur. Bir insanın canını almayı hor görme konusunda bütün halkların anlaştıklarını varsayabiliriz. Oysa tersine olarak herhangi bir öldürme olayında, eğer komşu ülkeler arasındaki diplomatik ilişkiler çok kötüyse, eğer gelenek ilk iki çocuğundan birini öldürmeye izin veriyorsa, eğer bir kocanın karısının yaşamı ve ölümü üzerinde karar verme hakkı varsa, eğer çok yaşlanmalarından önce çocuğun anne ve babasını öldürme yükümlülüğü varsa, bu durumlarda katil suçsuz sayılır. Kümes hayvanını çalanlar, üst dişlerinin ucunu kesenler ya da Çarşamba günü doğanlar da öldürülebilir. Bazı halklarda ölümcül bir kazaya neden olan kişilere işkence yapılır; diğerlerinde böyle bir şey yoktur. İntihar, bu konudaki açıklayıcı bir başka konu olabilir. Bir kabilede birisinin dışlanması sürekli olan bir eylem durumuna geldiğinde, bu eylemin mağduru sonuçta intihara başvurabilir. İntihar, akıllı bir insanın gerçekleştirebileceği yüksek ve soylu bir eylem olabilir. Öte yandan intiharın insanın yapabileceği bir eylem olarak düşünülemeyeceğine ilişkin çok hoş öykülerden de söz edilebilir. Ya da intihar, yasalara göre bir suç veya tanrılara karşı işlenmiş bir günah sayılabilir.</p>

  <p class="indent">Bununla birlikte dünyadaki kültürel çeşitlilik, karşısında çaresiz olduğumuz tarihteki tek konu değil. Şurada kendine işkence yapma, burada kelle avcılığı, bir kabiledeki gerdek öncesi bekâret onuru, bir başkasında ergenliğe kabul tüm bunlar birbiriyle ilgisiz olgular değil. Bunların her biri bulundukları ya da bulunmadıkları bir yerde belli bir şaşkınlıkla karşılanırlar. Kendini ya da başkasını öldürmeyle ilgili tabular, mutlak bir standartla ilgili olmadıkları için benzer biçimde rastgeledir. Kültürel davranışın anlamı yerel ve insan-ürünü bir şey olduğunu anladığımızda da tümüyle açıklanmış olmaz. Son derece değişebilir. Aynı zamanda bütünleşme eğilimindedir de. Bir birey gibi bir kültürde aşağı yukarı düşünce ve eylem örüntülerinden ibarettir. Özgün amaçların gerçekleştirildiği her kültür zorunlukla başka toplum biçimleriyle aynı hedefleri paylaşmaz. Bu hedefler takip edilirken her halk kendi deneyimlerini gittikçe daha fazla pekiştirir ve bu amaçların aciliyeti ölçüsünde ayrışık davranış biçimlerini gitgide uygun bir biçime dönüştürür. İyice bütünleşmiş bir kültürün ortaya çıkmasıyla, en uygunsuz eylemler bile çoğu kez, en beklenmedik değişmelerle belirlenen özel amaçların nitelikleri durumuna gelir. Bu eylemlerle oluşan biçimi, yalnızca toplumun ana yapısındaki entelektüel ve duygusal özellikleri anlayarak kavrayabiliriz .</p>

  <p class="indent">Böylesi bir kültür örüntüsüne sanki önemsiz bir ayrıntı gibi bakılamaz. Çağdaş bilimin ısrarla vurguladığı gibi birçok farklı alanda bütün, yalnızca parçalarının bir toplamı değildir. Bütün yeni bir bütünsellikte bir araya getirilen parçaların karşılıklı ilişkisi ve düzenlenmesinin bir sonucudur. Barut yalnızca sülfür, odun kömürü ve güherçilenin bir toplamı değildir. Doğal dünyada bulunan bu elementlerin üçünün tüm biçimleriyle ilgili hiçbir bilgi niceliği barutun doğasını ortaya koymaya yetmeyecektir. Bir bileşimde ortaya çıkan yeni olanaklılıklar onun öğelerinde tümüyle bulunmaz. Bileşimin davranış biçimi onun öğelerinden herhangi birinin diğer bileşiklerdeki davranışlarından tümüyle farklıdır.</p>

  <p class="indent">Bunun gibi, kültürler de sahip oldukları özelliklerin toplamından daha fazla bir şeydirler. Bir kabilenin evlilik biçimi, dans ritüelleri ve erginlenme sırlarının dağılımıyla ilgili her şeyi bilebiliriz. Ama bu kültürün, kendi hedefleri bakımından bu öğeleri kullanmasındaki bütünlüğü hiç anlamayabiliriz. Bu amaçlar, çevrede bu olası özellikleri kullananlar arasından seçilir, böylece sahip olmayanlar bunları edinirler. Diğer özellikler isteklerle uyum içinde yeniden biçimlendirilir. Gelişim sürecinde tüm dönem boyunca bilinçli olunamaz, fakat insan davranışının örüntülenmesiyle ilgili çalışmada zekice yorumlama olasılıklarından vazgeçmeye göz yumulmaz.</p>

  <p class="indent">Kültürlerin bu bütünleşmesi hiç de gizemli değildir. Sanatta ortaya çıkan ve devam eden bir biçem (style) de aynı süreçlerden geçer. Başlangıçta yükseklik ve ışıkla ilgili bir tercihten fazla bir şey olmayan Gotik mimari, uygulamada, bazı kilise inançlarıyla ilgili zevklerin işin içine karışmasıyla, 13. yüzyılın homojen ve biricik sanat biçemi oldu. Bunu birbirlerine uyumsuz öğeleri ayıklayarak, diğerlerini amaçlarına uygun ve kendi zevklerine uyacak hale getirerek yaptı. Bu süreci tarihsel olarak anlatmaya başladığımızda, kaçınılmaz olarak, sanki bu sanat biçiminin büyümesinde belli bir amaç ve tercih varmış gibi animistik<a class="noteref" href="#n1" id="ref1">*</a> ifade biçimleri kullanırız. Ne var ki, bu durum dilsel biçimlerimizdeki güçlüklerden kaynaklanıyor. Ortada ne bir bilinçli bir tercih ne de belli bir amaç vardır. İlk olarak, gittikçe daha güçlü bir biçimde kendini ortaya koyan yerel biçimler ve tekniklere yönelik küçük bir eğilimden başka bir şey yoktur. Giderek bunlar daha kesin bir standarda göre bütünleşir ve sonuçta Gotik sanat ortaya çıkar.</p>

  <p class="indent">Büyük sanat biçemlerinde olan, bir bütün olarak kültürde de olur. Evlenme, savaş, yaşam biçimi ve Tanrılara tapınmaya yönelmiş her türden davranış kültür içinde gelişmiş bulunan seçim yapmayla ilgili bilinçsiz ilkelerle uyumlu örüntülere göre gelişir. Bazı sanat dönemlerinde olduğu gibi, bazı kültürler böylesi bütünleştirmeleri gerçekleştirmede başarısız olurlar. Böylesi bir çok olaya neden olan etmenleri anlamak konusunda çok az şey biliriz. Ne var ki, karmaşıklık düzeyi ne olursa olsun, hatta çok basit de olsa kültürler bütünleşmeyi gerçekleştirirler. Böylesi kültürler az ya da çok bütünleşmiş davranışlar elde etmeyi başarırlar. Bunu sağlayacak olası düzenlemelerin sayısının çokluğu şaşılacak bir durumdur.</p>

  <p class="indent">Antropoloji çalışmaları büyük oranda kültürel özelliklerin çözümlenmesine yönelmiş olsa da, eklemlenmiş bütünler olarak kültür incelenmesinden daha fazla bir anlam taşırlar. Bu, büyük ölçüde ilk etnografik açıklamaların doğasından kaynaklanır. Klasik antropologlar ilkel halklarla ilgili birincil elden edinilmiş bilgilerle yazmıyorlardı. Onlar, gezginler ve misyonerlerin anlattıkları öyküler ve ilk etnografların şematik, resmî açıklamaları üzerinde çalışan masabaşı araştırmacılarıydılar. Bu ayrıntılardan çocukların diş çıkarmasıyla ya da bağırsaklara bakarak geleceğin okunmasıyla ilgili geleneklerin dağılımını izlemek olanaklıydı ama bu özelliklerin farklı kabilelerdeki görünüm biçimlerinin ve bunların niteliklerinin nasıl belirlendiğini, bunların anlamlarının ne olduğunu kavramak olanaklı olmuyordu.</p>

  <p class="indent"><em>Altın Dal</em><a class="noteref" href="#n2" id="ref2">*</a> (<em>The Golden Bough</em>) gibi kültür çalışmaları ve bildik karşılaştırmalı etnografi incelemeleri kültürel bütünleşmenin görünüm biçimlerinden habersiz gözüküyorlardı. Evlenme ya da ölüm uygulamaları çok farklı kültürlerden ayrımsızca alınan seçilmiş davranışlarla resmediliyordu. Tartışmalar, bir gözü Fiji’de bir gözü Avrupa’da kalan, bir ayağı Ateş Toprakları’nda<a class="noteref" href="#n3" id="ref3">*</a> (Tierra del Fuego) bir ayağı Tahiti’de, tüm el ve ayak parmakları farklı ülkelerdeki mekanik Frankenstein türünden bir canavarın bir araya getirilmesi gibi ele alınıyordu. Böylesi bir figür ne geçmişin ne bugünün gerçekliğine denk düşüyordu. Temel güçlük, psikiyatride görülen soruna benziyordu. Psikiyatri bir dönem, ruh hastalarının tanımlandığı bir simgeler kataloğu yapmıştı ama hastalığa neden olan davranış örüntülerinin –şizofreni, histeri, manik-depresif bozukluk– nasıl oluştuğundan habersizdi. Ruhsal davranıştaki kişisel özelliğin rolü, bütüncül kişilikte devingen bir yer tutuyor ve onun diğer tüm deneyimlerle ilişkileri tümüyle farklılaşabiliyordu. Eğer zihinsel süreçlerle ilgilenirsek, bireysel bütüncül şekillenmenin özel simgeyle ilişkisiyle kendimizi tatmin edebiliriz.</p>

  <p class="indent">Kültür çalışmalarındaki durum da büyük ölçüde bu duruma benzer. Eğer kültürel süreçlerle ilgilenirsek, seçilmiş bir davranışın ayrıntıdaki anlamını, yalnızca bu kültürde ku<a id="page_80"></a>rumsallaşmış heyecanlar, güdüler ve değerlerin arka planıyla bunu karşılaştırarak bilebiliriz. Öyle görünüyor ki, yaşayan bir kültürün incelenmesi için gereken ilk şey, onun düşünce alışkanlıklarını ve kurumlarının işlevlerini bilmektir. Böylesi bir bilgi ise onun otopsi masasına yatırılıp incelenmesi ve yeniden kurgulanmasından elde edilemez.</p>

  <p class="indent">İşlevsel kültür incelemesinin zorunluluğunu Malinowski tekrar tekrar vurgulamıştı. Yaşayan bir organizmanın otopsi masasına yatırılarak incelenmesi türünden yaygın çalışmaları eleştirmişti. “Yaşam sürecinde canlı işlevleri göz önünde tutarak inceleme yapmalıyız,” demişti. Çağdaş etnografinin ilkel bir halkın en kapsamlı resmini ortaya koyan ilk ve en iyi örneklerinden biri, Malinowski’nin Melanezya’daki Trobriand Adaları’yla<a class="noteref" href="#n4" id="ref4">*</a> ilgili kapsamlı açıklamalarıdır. Ne var ki, Malinowski etnografik genellemelerinde, parçası oldukları kültürde yaşayan bir içeriğe sahip olan özellikleri vurgulamakla ve onların işlevlerini ortaya koymakla yetinmişti. Daha sonra Trobriand yapılanmasının özelliklerini –karşılıklı yükümlülüklerin önemi, büyünün yerel niteliği, Trobriand aile ilişkileri vb– ekonomik, dinî ve ailevi planda her özyapısal niteliğiyle gözlenmemiş birçok tipten biri olarak ele almak yerine, tüm ilkel dünya için geçerli bir örnek olarak genelleştirdi.</p>

  <p class="indent">Ne var ki, kültürel davranışın incelenmesi artık genel bir ilkel tiple ilgili özel yerel düzenlemelere eş bir çaba olarak ele alınamaz. Antropologlar, genel olarak ilkel kültürün incelenmesinden tek tek ilkel kültürlerin incelenmesine yöneldiler. Tekilden çoğula evrilen bu değişimin sonuçları konunun netleşmesi için henüz ilk adım sayılır.</p>

  <p class="indent">Parçaların sürekli analiz edilmesi karşısında, bir bütün olarak, yapının incelenmesinin önemi çağdaş bilimin diğer alanlarında da önemle vurgulanıyor. Wilhelm Stern, bu ilke<a id="page_81"></a>yi felsefe ve psikoloji çalışmasının temeli yaptı. Kişinin bölünmemiş bütünlüğünün çıkış noktası olması gerektiğini ısrarla belirtti. Deneysel ve içe dönük psikolojide neredeyse evrensel olan atomcu çalışmaları eleştirdi. Bunların yerine kişilik biçimi (configuration) içinde incelemeyi geçirdi. Bütün <em>Yapıcı</em><a class="noteref" href="#n5" id="ref5">*</a> okul bu türden alanlar üzerinde çalışmaya kendini adamıştır. Worringer bu yaklaşımın estetik alanda nasıl bir temel farklılığa yol açtığını gösterdi. Son derece gelişmiş iki sanat dönemini, Yunan ve Bizans dönemlerini karşılaştırdı. Eski eleştirinin klasik standartlarla tanımlanmış mutlak (göreli olmayan) terimlerle sanatı tarif ettiğini vurgulayan Worringer, bu yaklaşımın, Bizans resim ve mozaiğiyle temsil edilen sanat sürecini anlayamayacağını söyledi. Birinin başarısı diğerinin terimleriyle değerlendirilemezdi, çünkü her biri farklı sonuçlara ulaşmaya çalışıyordu. Yunanlılar kendi sanatlarında canlı olan kendi zevklerini dile getirmeye çalışmış, nesnel dünyayla kendi canlılıklarını özdeşleştirmenin yollarını aramışlardı. Öte yandan Bizans sanatı ise dış dünya karşısındaki derin bir duygulanımla soyutlamalar yapmayı hedeflemişti. Bu iki biçimin anlaşılması için, yalnızca sanatsal yeteneklerin karşılaştırılması değil, aynı zamanda sanatsal kaygılardaki farklılıkların da göz önünde tutulması gerekiyordu. İki biçimin karşılaştırılmasında, yani biçimlerin bütünleşmesinde, her birinin kullandığı biçimler ve standartların diğeri için kabul edilemez olduğu görülüyor.</p>

  <p class="indent"><em>Gestalt</em><a class="noteref" href="#n6" id="ref6">*</a> (configuration) psikolojisi, bütünün parçalarından ayrı ve fazla bir şey olduğu savını doğrulama yönünde en çarpıcı çalışmaları yaptı. <em>Gestalt</em>çı psikologlar, basit duyu algısı içinde bütünsel deneyimden oluşan ayrı algıların <a id="page_82"></a>çözümlenemeyeceğini gösterdiler. Algıları, nesnel parçalar içinde bölmek yeterli değildir. Öznel çerçeve, geçmiş deneyimlerin sağladığı biçimler çok önemlidir ve göz ardı edilemezler. “Nesnelerin bütünselliği” ve “eğilimlerin bütünselliği”, Locke zamanından bu yana psikolojide doyurucu bulunan basit birleştirme düzeneklerinin yanı sıra incelenmelidir. Bütün, kendi parçalarını belirliyor: Ancak yalnızca onların ilişkilerini değil, ta özlerini de. İki bütünlük arasında bir tür kesiklik vardır ve bunun anlaşılması için onların farklı doğalarının göz önünde tutulması, üstelik de ikisine katılan benzer öğelerin tanınması gerekir. <em>Gestalt</em> psikolojisi çalışmaları laboratuvarda deneysel olarak elde edilen sonuçlarla ilgili alanlarda önemliydi fakat sonuçları çalışmalarından çıkan basit sonuçların çok ötesine taşındı.</p>

  <p class="indent">Toplumsal bilimlerde bütünleme ve biçimin önemi son dönemde Wilhelm Dilthey tarafından vurgulandı. Onun başlıca ilgisi yaşamın yorumlanması ve büyük felsefeler üzerineydi. Özellikle <em>Typen der Weltanschauung</em> (<em>Dünyagörüşü Çeşitleri</em>) adlı yapıtında felsefi sistemlerin göreceliliğini göstermek için düşünce tarihini çözümledi. Onları, çeşitli yaşam biçimlerinin, ruhsal biçimlenmelerin, yaşama karşı alınan tutumların (<em>Lebensstimmungen</em>) birbiri içinde çözünen temel kategorilerde bütünleşmiş tavırların bir ifadesi olarak ele aldı. Herhangi birinin nihai biçim olduğu varsayımına şiddetle karşı çıktı. Dilthey, tartıştığı farklı tavırları kültürel olgular olarak tanımlamadı ama önemli felsefi biçimlenmeleri ve Büyük Frederick dönemi gibi tarihsel dönemleri ele aldığı için, onun çalışması doğallıkla kültürün o rolünün anlaşılmasında gittikçe daha büyük bir bilinçlilik doğurdu.</p>

  <p class="indent">Bu bilinçlilik, en yetkin ifadesine Oswald Spengler’de ulaştı. Onun <em>Batı’nın Çöküşü</em> (<em>Decline of the West</em>) yapıtı, başlığını uygarlığın başat örüntüleyicisi olarak gördüğü yazgısal düşünceler konusundan almamıştı. Onun kastettiği, şu anki tartışmamızla ilgisi olmayan, kültürel biçimlenmelerin yaşayan herhangi bir organizma gibi üzerinden aşamayacakları bir yaşam aralığına sahip oldukları savıydı. Uygarlıkların yazgısıyla ilgili bu tezler Batı uygarlığındaki kültürel merkezlerin yükselmeleri ve yüksek kültürel başarıların dönemleştirilmesi üzerinde temellendirilmişti. Spengler, bu tanımlamayı bir benzeşimle, benzeşimden fazla hiçbir anlamı olmayan yaşayan bir organizmanın doğum-ölüm çevrimiyle, desteklemeye çalışmıştı. Her uygarlığın tutkulu gençliğe, güçlü ergenliğe ve güçten düşmüş yaşlılığa sahip olduğuna inanıyordu.</p>

  <p class="indent">Spengler’in daha değerli ve özgün katkısı, <em>Batı’nın Çöküşü</em>’nde tanımlanan tarihin bu yorumundan çok kültürel biçimlenmeleri karşılaştırmasıydı. İki önemli yazgısal düşünceyi birbirinden ayırıyordu: Klasik dünyanın Apolloncu düşüncesi ve çağdaş dünyanın Faustçu düşüncesi. Apolloncu birisi, ruhunu, “mükemmel parçalardan oluşmuş düzenli bir evren” olarak görüyordu. Onun evreninde isteğe hiç yer yoktu. Mücadele onun kötücül felsefesindeki bir kötülüktü. Kişiliğin içe yönelik gelişmesi düşüncesi ona yabancıydı. Yaşamı dış dünya tarafından acımasızca tehdit edilen bir felaketin gölgesi altında kabul ediyordu, Onun trajik bunalımları, normal varoluşun hoş manzarasını tahrip eden baştan çıkarmalardı. Aynı olay, bir başka bireyin başına geldiğinde, aynı biçimde olacak ve aynı sonuçlara yol açacaktı.</p>

  <p class="indent">Öte yandan Faustçu kişinin kendisiyle ilgili düşünceleri, engellerle mücadele eden, sonsuz bir zorlamadır. Onun bireysel yaşamın seyriyle ilgili yorumu iç gelişmenin ve geçmiş seçimleriyle deneyimlerinin kaçınılmaz sonuçları olarak ortaya çıkan varoluşunun felaketlerini ortaya koyar. Savaşım varoluşun özüdür. Onsuz kişisel yaşamın hiçbir anlamı yoktur. Yalnızca daha yüzeysel varoluş değerleri elde edilebilir. Faustçu kişi sonsuzluğu arzular. Sanatsal girişimleri dışa dönüktür. Faustçu ve Apolloncu varoluşu yorumlama da birbirinin zıttıdır. Birinde ortaya çıkan değerler diğerine yabancı olup önemsiz şeyler olarak görünür.</p>

  <p class="indent">Klasik dünya uygarlığı Apolloncu yaşam anlayışıyla oluşuyordu. Çağdaş dünya ise bütün kurumlarıyla Faustçu anlayışın sonuçlarından ortaya çıkıyor. Spengler, ayrıca “ölüm yargıçlarının önüne gelmeden önce dar ve amansız bir yaşam yolundan geçmek zorunda olunduğuna inanan” Mısırlıların ve katı bir ruh-beden ikiciliğine inanan Maniciler’in görüşlerine de göz atmıştı. Fakat onun en önemli inceleme konuları Apolloncu ve Faustçu düşüncelerdi. Matematik, mimarlık, müzik ve resme Batı uygarlığının farklı çağlarının birbirine zıt bu iki felsefesinin ifadeleri olarak bakıyordu.</p>

  <p class="indent">Spengler’in yapıtlarında ortaya konulan bu şaşırtıcı izlenim sunuş biçimine kısmen denk düşüyordu. Onun ele aldığı uygarlıkların çözümlenmemiş karmaşıklığının sonuçları daha da önemliydi. Tarihsel çeşitliliği içinde Batı uygarlıkları, sınıflar ve mesleklerle ilgili tabakalarıyla, kıyaslanamaz zenginlikleriyle, birkaç beylik sloganla özetleyerek anlaşılabilecek olgular değillerdi. Eğer bulunabilirlerse, sınırlı sayıda entelektüel ve sanatsal çevre dışında Faustçu insan, bizim uygarlığımızla beraber kendi yolunu bulamazdı. Faustçular kadar güçlü eylem adamları ve işbilir tüccarlar vardı. Ama çağdaş uygarlığın tatmin edici etnografik açıklaması olmadığından böylesi kişilerin sürekli ortaya çıktıkları söylenemezdi. Kültürel tipimizin belirleyici nitelemesi, Edward Carpenter’ın söylediği gibi “durmadan bir şeylere yetişmeye çalışan”, sonsuzluk arzusuyla dolu Faustça özelliklerle nitelendirilen, dışa dönük, yönetici, dünyasal etkinlikle devamlı olarak uğraşan, yaratıcı bir tiptir.</p>

  <p class="indent">Antropolojik olarak söylenirse, Spengler’in dünya uygarlıkları betimlemesi, sanki bir halk kültürünün tekbiçimliliğinin zorunluluğu varmış gibi, tabakalaşmış çağdaş toplumun ele alınmasında da aynı zorunluluğu duyarak kendini sınırlamıştır. Bugünkü bilgi düzeyimizle, Batı Avrupa kültürüyle ilgili tarihsel veriler çok karmaşık bir durumda. Toplumsal farklılaşmalarsa gerekli çözümlemeleri yapmak için aşırı düzeyde yığılmış durumda. Spengler’in ufuk açıcı Faustçu insan tartışması Avrupa edebiyatı ve felsefesinin incelenmesi için yararlı olsa da, değerlerinin göreceliğiyle ilgili vurgusu haklı olsa da, onun çözümlemeleri nihai bir değer taşımaz. Çünkü aynı şekilde geçerli başka betimlemeler de yapılabilir. Geçmişe bakışla Batı uygarlığı gibi çok büyük ve karmaşık bir bütünü uygun bir biçimde nitelendirmek olanaklı olabilir. Ne var ki, ölçülemez kıymetteki düşüncelere dayalı Spengler’in varsayımındaki gerçeklik ve öneme karşın, şu anda Batı dünyasını herhangi bir seçilmiş özelliğin terimleriyle yorumlamaya çalışmak karmaşaya düşmekten başka bir sonuç vermez.</p>

  <p class="indent">Basit kültürlerle ilgili olguların toplumsal olguları açıkladığı, tersi durumda karmaşa çıkacağı ve kanıtlamanın olamayacağı savı, ilkel halklarla ilgili çalışmaların felsefi açıdan haklı gösterilme nedenlerinden birisidir. Bu, hiçbir yerde, bireylerin duygu ve düşüncelerinin kültürün içinde yer aldığı, temel ve özgün biçimlerin söz konusu olduğu yerdekinden daha doğru değildir. Bireylerin alışkanlık örüntülerinin göreneksel geleneğin etkisiyle oluştuğu durumlarda bütün sorun, o andaki basit halkların incelenmesiyle kolayca anlaşılabilir. Bu durum, bu yolla keşfedilen olgu ve süreçlerin uygulanmasının ilkel uygarlıklarla sınırlı oldukları anlamına gelmez. Kültürel biçimler, bildiğimiz en karmaşık ve en gelişmiş toplumlar için de geçerli ve anlamlı olabilir. Ancak eldeki malzeme onlardan başarılı bir biçimde yararlanmak için bize çok karışık ve gizemli gözükür.</p>

  <p class="indent">Kendi kültürel süreçlerimizi kavramamız için gereken en kestirme yollardan birine dolambaçlı bir yoldan ulaşabiliriz. İnsanlarla onların hayvanlar dünyasındaki ataları arasındaki tarihsel ilişkileri anlamak için biyolojik evrimle ilgili gerçeklerden yararlanmak gerektiğinde, Darwin, böceklerin fiziksel yapılarını ya da fiziksel süreçlerini ele almış, fiziksel yapısı oldukça karmaşık olan insanı ele almak yerine daha kolay anlaşılabilen basit malzemeden yararlanmıştı. Kültürel mekanizmaların incelenmesinde de aynı şey geçerlidir. Daha basit biçimde örgütlenmiş topluluklardaki düşünce ve davranışların incelenmesinden elde edilen bilgilere gereksinmemiz var.</p>

  <p class="indent">Bazı ayrıntıları ortaya koymak için üç ilkel uygarlık seçtim. Bir kültürü en gelişmiş noktadaki durumuyla ele almaktansa birkaç farklı kültürdeki davranış yapılarını kavramak daha aydınlatıcı olabilir. Doğum, ölüm, ergenlik ve evlilikle ilgili farklı kültürel davranış konularındaki amaçlar ve güdüler arasındaki ilişki dünyanın genel bir gözlemiyle açıklanamaz. Kendimizi daha sınırlı bir görevle, birkaç kültürdeki çok yanlılığı ele almakla sınırlamalıyız.</p>

  <div class="footnotes">
    <p class="footnote" id="n1"><a class="backref" href="#ref1">*</a> Animizm (canlıcılık): İlkel halklarda yaygın, her nesnede onu hareket ettiren bir ruh olduğunu kabul eden inanç sistemi - ç.n.</p>

    <p class="footnote" id="n2"><a class="backref" href="#ref2">*</a> Ünlü antropolog J. Frazer’in temel yapıtı - ç.n.</p>

    <p class="footnote" id="n3"><a class="backref" href="#ref3">*</a> Tierra del Fuego: Güney Amerika’nın güney ucunda aynı adı taşıyan bir büyük adası da olan adalar topluluğu - e.n.</p>

    <p class="footnote" id="n4"><a class="backref" href="#ref4">*</a> Yeni Gine’nin doğusunda yer alan, küçük bir adalar topluluğu - e.n.</p>

    <p class="footnote" id="n5"><a class="backref" href="#ref5">*</a> Yazar burada Almanca “Struktur” (yapı, bünye) sözcüğünü kullanmaktadır, “Strukturalismus” (yapısalcılık) sözcüğünü değil - ç.n.</p>

    <p class="footnote" id="n6"><a class="backref" href="#ref6">*</a> Yazar burada da, yine Almanca “Gestalt” kelimesini İngilizce “configuration” kelimesi yerine kullanmaktadır - ç.n.</p>
  </div>
</body>
</html>
