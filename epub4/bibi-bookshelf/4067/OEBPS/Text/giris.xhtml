<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/stylesheetyeni.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a><span style="font-weight:bold;">Giriş</span></h2>

  <p><span style="font-style:italic;">Kötü Çocuk Türk</span> sekiz denemeden oluşuyor. Bunlardan bazılarını bir gazete haberinden, bazılarını bir fotoğraftan, bazılarını bir şarkıdan, daha büyük bir bölümünü ise edebiyat yapıtlarından yola çıkarak yazdım. Bu yazılar, 80'ler Türkiyesi'nde yaşanan kültürel değişimi çözümlemeye çalıştığım <span style="font-style:italic;">Vitrinde Yaşamak</span> adlı kitabın kaldığı yerden başlıyor bir bakıma. Kendini kültürel alanda bir&nbsp;imkânlar dönemi olarak, bir bireyselleşme ve özgürlük vaadiyle&nbsp;birlikte sunan bu yılların yine kültürel alandaki çelişkili görünümlerini anlamaya çalışıyordum o kitapta. <span style="font-style:italic;">Kötü Çocuk Türk'e,</span> yine&nbsp;oradan başladım. Feragat kipinden istek kipine, "İstemem namertten bir yudum çare"den "Ben de İsterem"e geçildiği an: O geçişi,&nbsp;başlangıçtaki o istek anını çözümleyerek başladım.</p>

  <p>Ama <span style="font-style:italic;">Kötü Çocuk Türk’le</span> önceki kitap arasında, en azından temaları bakımından önemli farklar var. Daha sert bir malzemeyle, daha karanlık konularla, daha habis içeriklerle uğraşıyor bu yazılar. Kitabın başlığından da anlaşılıyor: Büyük ölçüde Türklük ve&nbsp;kötülükle ilgili bu kitap. Yakın tarihte öne çıkmış bazı kültürel&nbsp;imgelerden, bazı edebiyat yapıtlarından yola çıkarak, özellikle de&nbsp;edebiyatın sağladığı imkânlarla her iki konuyu ayn ayrı, ama aynı zamanda birbirine temas ettiği noktalarda sorunsallaştırmayı&nbsp;deniyor. Türklük derken kendi başına tarif edilebilen özerk ya da&nbsp;kökensel bir durumdan, her türden modem hamleye direnen yapısal bir gerilikten ya da bu ülkenin gerçek yerlisini tanımlama çabası sonucunda ulaşılmış özsel bir yerel hakikatten değil, tersine&nbsp;başından bu yana daima modem dünyayla ilişki içinde şekillenmiş bir çifte açmazdan, kültürel alanda daima karşıt duygular&nbsp;üretmiş çiftdeğerli bir bağlanıştan, popüler imgelemi olduğu kadar edebiyatı da etkilemiş bir kapılma ve kendine dönme çağrısından, bir büyülenme ve kendini kaybetme korkusundan, çoğu&nbsp;zaman aynı ruhta yan yana yaşamak zorunda kalan bir yabancı&nbsp;hayranlığı ve yabancı düşmanlığından, bir yetersizlik duygusu ve&nbsp;savunma refleksinden, nihayet bütün bu duyguların ısrarla kışkırtıldığı bir politik-kültürel bağlamdan söz ediyorum.</p>

  <p>Kötülüğe gelince, Türkiye'nin yakın kültürel tarihi içinde ileri geri dolaşan bu kitapta sonunda kötülüğün neden bu kadar ağır&nbsp;bastığını tahmin etmek zor değil. Vitrinin ışıltısını yitirdiği, imkânların daraldığı, vaadin sınırlarının göründüğü bir dönemdeyiz&nbsp;artık. Başlangıçtaki hafiflik duygusunun dağıldığı, heves ve iştahın yerini daha karanlık duygulara bıraktığı, yerine getirelemeyen&nbsp;vaadlerin insanlarda artık istek değil hınç uyandırdığı, sokağın zihinlere bir kez daha bir suç alanı olarak kazındığı yıllar. Kentteki&nbsp;paylaşım kavgasının artık çok daha acımasız bir ortamda, çok daha gergin, çok daha vahşi koşullarda yürütüldüğü tekinsiz yıllar.&nbsp;Bunun belli kaymalarla da olsa kültürel alana yansıması kaçınılmaz.</p>

  <p>Şöyle sorulardan yola çıktım bu kitapta: Uzun yıllar kahramanlarını mağdur ama masum, çileli ama onurlu figürlerden seçen, kendini boynu büküklüğe, yetimliğe ve tutunamayanlara yakın hissetmiş bu toplum bugün neden hınca kilitlenmiş delikanlı tiplerine ilgi duyuyor? Popüler imgelemde önemli bir yeri olan&nbsp;"kurtarıcı çocuk" ya da "adalet dağıtan yetim" imgesi neden tam&nbsp;da toplumun gerçek yetimleri, sokak çocukları ortaya çıktığı an&nbsp;önemini yitirdi? Uzun yıllar "acıların çocuğu"na malzeme sağlayan, yaralı ama gururlu, örselenmiş ama erdemli, incinmiş ama&nbsp;haysiyetli çocuk yüzü bugün neden yerini tehlikeli, yıkıcı, suçlu&nbsp;bir çocuk yüzüne bıraktı? Yalnızca popüler kültürün değil, yalnızca karikatürün ya da şiirin de değil, eleştirel kuramın da bugün kötülüğe, tekinsizliğe, habasete yönelmesi, oradan medet umması&nbsp;neden? Diğer yandan şu da var: Bugünün seyirlik dünyası neden&nbsp;yalnızca göz kamaştıran ışıltılı nesneleri değil, aynı zamanda ölümü ve dehşeti, kötülüğü ve suçu, sakil ve tekinsiz olanı da seyirlik kılıyor? Gazete ve televizyonlarda neden hep bir aşırılık, bir&nbsp;facia, bir skandal olursa temsil ediliyor ölüm?</p>

  <p>Ama başka sorular da vardı. Örneğin, Türk edebiyatının kötü kahramanları, yetimliği çoktan geride bırakmış asi evladan okurda neden çoğu zaman bir çeviri duygusu uyandırıyor? Bize neden&nbsp;kitaptan kapma fikir ve özlemlere mahkûm, gecikmiş azaplar ve&nbsp;ödünç alınmış arzularla davranan iğreti tipler olarak görünüyor?&nbsp;Bünyemize aykırı mı bu tipler? Böyle bize özgü bir bünye, bir&nbsp;"orijinal Türk ruhu" mu var? O ruhun ihtiyaçlarına bağlı kaldığımızda neden -yalnızca kahramanların da değil, okur yazar herkesin- yansı züppe, öteki yarısı taşralı olarak görünmeye mahkûm?&nbsp;En azından edebiyatta bu ikilikleri; taşralı-züppe, sahici-taklit,&nbsp;yerli-yabancı karşıtlıklarını aşmanın, bütün bu kültürel içeriğe&nbsp;belli bir mesafeden, bu ikilikleri yeniden üretmeyecek bir açıdan&nbsp;bakmanın yolu var mı?</p>

  <p>Birbiriyle yakından ilgili olduğunu düşündüğüm, okurun da sonunda birbirine bağlayacağını umduğum bütün bu sorulan kuşkusuz yalnızca Türkiye'ye bakarak cevaplamak mümkün değil.&nbsp;Ama yeryüzündeki kültürel eğilimlerin bu ülkede hangi basınçlarla nasıl şekil değiştirdiği, zamanla bir reflekse dönüşen hangi tepkilere neden olduğu, nihayet yerel içeriklerle birleşip kültürel imgelerin içinde nasıl bir hayat sürdüğü de bir o kadar önemli. "Acıların Çocuğu", "Azgelişmiş Babalar", "Kötü Çocuk Türk" ve&nbsp;"Orijinal Türk Ruhu" adlı yazılar, bu alaturkalık yazgısını eleştirel bir mesafeden, yadırgamanın sağladığı imkânlarla da bir kültürel problem olarak tanımlama çabasının sonucunda ortaya çıktı.&nbsp;Popüler kültürün çoğu zaman rahatça içine yerleştiği, dahası bir&nbsp;sektöre dönüştürdüğü, ama bence yalnızca popüler kültürü değil,&nbsp;aynı zamanda popüler olsun olmasın edebiyatı da yakından ilgilendiren bu ruhsal-kültürel malzemeyi çözümlemeye çalışıyor bu&nbsp;yazılar. Türk kültüründe modem açmazların sonucunda ortaya&nbsp;çıkmış, bu açmazlarla başetmek üzere üretilmiş olmalarına rağmen çoğu zaman onları yeniden üretmeye yarayan kültürel figürlere, hiçbirimizin yabancısı olmadığı çileli kahramanlara, yabancı&nbsp;isteklerin esiri olmuş züppelere, kudretsiz babalara, yetim oğlanlara, nihayet kötü çocuklara yakından bakmayı deniyor.</p>

  <p>Bütün bu soruları cevaplayabilmek için yakın tarihin bazı kültürel ürünlerim karşılaştırmalı olarak incelemeye çalıştım bu kitapta. Ahmet Hamdi Tanpınar ile Ayşecik'in, Recaizade Ekrem ile Kemalettin Tuğcu'nun, Oğuz Atay ile kederli çocuk şarkıcıların,&nbsp;nihayet edebiyatın yetim oğlanlarıyla sokak çocuklarının, romanın azgelişmiş babalarıyla siyasi hayattaki kifayetsiz figürlerin,&nbsp;<span style="font-style:italic;">Araba Sevdası</span>'yla trafik canavarının aynı kitapta yan yana geçiyor&nbsp;olması dekoratif bir çaba olarak algılanmasın. Bu tür ani geçişler&nbsp;kültürel kurguları farklı bir gözle, yadırgayarak görmemizi sağlayabiliyor bazen. Bunun da ötesinde, popüler kültür denen alanla&nbsp;"ciddi" edebiyat arasındaki bölünmeyi düşüncenin önünü tıkayan&nbsp;bir ayrıma dönüştürmekten, edebiyatı sırf edebiyat olduğu için bu&nbsp;malzemeye bulaşmayacak kadar yükseğe yerleştirmekten yana&nbsp;değilim. Ama iyi edebiyatla kendini hep yeniden üreten kalıplar&nbsp;arasındaki farkı, bütün bu malzemeyle başetme yöntemleri arasındaki ciddi farkı, iyi edebiyatın içerdiği (ve okurundan beklediği)&nbsp;ruhsal ve edebi emeği görünmez kılmaktan yana da değilim. Arada tabii ki bir fark var, ama ne? <span style="font-style:italic;">Kötü Çocuk Türk'ün</span> cevaplamaya&nbsp;çalıştığı sorulardan biri de bu olacak.</p>
</body>
</html>
