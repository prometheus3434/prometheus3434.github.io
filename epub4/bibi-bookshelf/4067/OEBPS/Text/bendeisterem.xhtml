<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/stylesheetyeni.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a><span style="font-weight:bold;">Ben de İsterem</span></h2>

  <h3 class="sigil_not_in_toc" style="text-align: center;"><span style="font-weight:bold;">I.</span></h3>

  <p>Kültürel imgeler de insanlar gibi: Ancak ömürlerini tamamladıklarında, imkânlarını tükettiklerinde, çevrelerine yaydıkları ışık zayıflarken tam olarak anlaşılabiliyor. İmkânları kadar vaatleri de tükenirken, kendilerine bağlanan umut dağıldığında, yerlerini başkalarına bıraktıklarında anlaşılabiliyor. Türkiye'nin yakın tarihinde öne çıkmış bazı kültürel imgelerden yola çıkan bu kitabın ilk&nbsp;yazısına bu yüzden epey gerilerden, adı etrafında oluşan haleyi yitirdiği için bugün kendisi dahil birçok şeye ışık düşüren Orhan&nbsp;Gencebay'dan söz ederek başlayacağım.</p>

  <p>70'ler boyunca aslında hep aynı şarkıyı söyledi Orhan Gencebay. O yıllarda bir erkekten duymaya alışık olmadığımız ağlamaklı sesiyle hep aynı hikâyeyi anlattı. Kara sevdalardan, gülmeyen bahtlardan, bitmeyen çilelerden söz etti. Başlamadan biten aşklardan, mahşerde kavuşulacak sevgililerden, sevgilinin hasretiyle&nbsp;yıllarca beklemekten söz etti. Hiçbir zaman ulaşılamayacak uzak&nbsp;bir imgeye tutulmuş, o imgeye duyulan arzuyla hastalanmış âşığın&nbsp;söylemiydi onunkisi. Israrla aynı hikâyeyi kurdu: Kadın vefasızdı, uzaktaydı, erişilmezdi; erkek kadının elinde oyuncak olmuştu,&nbsp;garipti ama onurluydu.</p>

  <p>Gencebay'ı o yıllarda ilk kez dinlediğimde, bu şarkıların sözleri kadar bu inleyen, sızlanan, ah çeken erkek sesi de bana neredeyse müstehcen gelmişti. Kederli bir içerikle oynak ritimleri, ağıt tonuyla melodiyi yaydıkça yayan yaylıları, iyileşmez bir aşk&nbsp;yarasıyla bu yarayı deşmekten duyulan keyfi apaçık biçimde bir&nbsp;araya getiren bu garip şarkılar o yıllarda yalnız bende değil, aydınlanmış bir bilinci önemseyen birçok insanda da utançla akraba&nbsp;bir duygu uyandırmış olmalı. Arzunun böyle uluorta dile getirilişinde, kendini dilenciye ya da idam mahkûmuna benzeten bu&nbsp;acıyla yıkılmış erkek figüründe, yıkılmışlığın kendisinden bir&nbsp;onur çıkartmaya çalışan bu aleni yakarışta sanırım kontrolsüz bir&nbsp;arzunun, bir ölçüsüzlüğün, bir taşkınlığın izini görmüştüm.</p>

  <p>1970'ler mahrem olanın kamusal âlemde apaçık görünmediği, aşk acısının aleni bir şikâyetle, böyle bağırarak dile getirilmesinin&nbsp;yakışıksız kaçtığı yıllardı. Oysa mahrem olanla kamusal olanı iç&nbsp;içe geçirmiş, aşkı zulmün metaforu haline getirmişti Gencebay.&nbsp;Aşkı bir zulüm olarak tarif ediyor, ama toplumsal zulmü de bir&nbsp;âşık söylemiyle anlatıyordu. Dahası, insanları bu acılı yazgıyı aşmaya değil, bundan düpedüz zevk almaya, garipliğin ötesine geçmeye değil, garipliğin içine yerleşmeye, bu karşılıksız aşkta oyalanmaya çağırıyordu. Bu yüzden de bütün bu şarkıların, mağdurların karanlık yazgısının kültürel bir aydınlanmayla aşılabileceğine, siyasal bir terbiyeyle dönüştürülebileceğine, kurumsal bir dayanışmayla değiştirilebileceğine inanan insanlara müstehcen gelmesi kaçınılmazdı. Öyle de oldu: O yıllarda Orhan Gencebay dizginlenmemiş bir arzunun, terbiye edilmemiş bir çığlığın, ipini koparmış bir taşranın sesi olarak algılandı. Dinleyenlerine Hint çayırlarını ya da Mısır çöllerini hatırlatan bu kederli şarkılar, bütün&nbsp;kurgusallığına rağmen Doğulu olan bir mağduriyet duygusunda,&nbsp;bu dünyadan nasibini alamamışlara seslenen bir garibanlık söyleminde, yana yakıla çatılmış bir bahtsız delikanlı imgesinde ısrarın&nbsp;ifadesiydiler birçoğumuz için.</p>

  <p>Aradan geçen yirmi küsur yılda Türkiye'de birçok şeyle birlikte Gencebay'ı o yıllarda o kadar önemli kılan kültürel ortam da değişti. Bugünün daha arzulu ikliminden geriye baktığımda Gencebay'ın şarkılarında bu kez bir refleksten çok, bir fren olduğunu fark ediyor olmam tesadüf değil. Israrla arzudan söz ediyordu söz etmesine, ama aynı zamanda bu arzunun bastırılması gerektiğini vazediyordu Gencebay. Dinleyicilerine arzu oyununda baştan yenik&nbsp;olduklarını, o halde arzuyla doyumu arasındaki gerilimden pekâlâ&nbsp;haz da alınabileceğini, doyumsuzluğun kendisinden bir ruhsal&nbsp;enerji çıkartılabileceğini söylüyordu. Aşkı zulmün metaforuna dönüştürdüğünden söz etmiştim. Şöyle de söylenebilir: Zulme karşı&nbsp;yükseltilecek şikâyetle bunun hedefini hiçbir zaman bulamıyor olmasının getirdiği gerilimden, bu gariplik halinin kendisinden zevk&nbsp;alınabileceğini söyledi dinleyicilerine Gencebay. "Benim de her&nbsp;şeyde bir hakkım vardır," diyordu demesine, ama "hakkımı hemen&nbsp;ver!" yerine, ısrarlı bir talepten ziyade, "istemem namertten bir yudum çare" diyordu örneğin. "Dertleri zevk edinmek”ten, "acının&nbsp;tiryakisi" olmaktan, "aşka hasret kalmak"tan söz ediyordu.</p>

  <p>Orhan Gencebay 70'lerde popüler olan şarkılarıyla şehrin yeni sakinlerini, sürekli ihtiras pompalayan büyük şehir karşısında,&nbsp;şehrin kadınla özdeşleştirildiği bu arzu oyununda, geri çekilmeye&nbsp;çağırmıştı. İstek kipinde değil, sitem kipinde konuşmaya; doyumsuzluğun, kalp kırıklığının, hatalılığın içine yerleşmeye; âşık olunan kişidense aşkın kendisini, arzu duyularındansa arzunun kendisini arzulamaya davet etmişti. Şehre neden söz geçiremediklerini,&nbsp;neden garipliğe mahkûm olduklarını, yeni ve yabancı bir dünyada&nbsp;neden hep bir hata olarak kalacaklarını ("hatasız kul olmaz"), dünya nimetleriyle aralarında neden kapatılamaz bir mesafe olduğunu anlamlandırmaları için onlara dinsel söylemin; adanmışlığın,&nbsp;tahammülün, tevekkülün sözcüklerini önermişti. Fren diyorum,&nbsp;çünkü her şeyden önce feragat ("vazgeç gönlüm") ve sabra ("sabret gönlüm sabret") dayalı bir gariplik teklifiydi bu. Gerçi teklifte&nbsp;"gelin birlik olalım", "sen de bizdensin" ya da "sevenin halinden&nbsp;sevenler anlar" gibi bir mağdurlar cemaati kurma, insanları bu cemaate üye kaydetme isteği yok değil. Ama bu aidiyetin gücünü&nbsp;yoklukla barışmaktan, açıkçası bağrına taş basmaktan aldığını da&nbsp;baştan açık açık söylemişti Gencebay.<a href="../Text/dipnot.xhtml#dipnot1.1" id="d1.1"><sup>1</sup></a></p>

  <p>Gencebay'daki yeniklik söyleminin, 70'lerin mağdurluğu er geç aşacağına inanan, hayatı toptan dönüştürecek bir devrim beklentisine dayalı sol söyleminin tam karşıtı olduğu söylenebilir.&nbsp;Ama bu yeniklik vurgusunun, bu muzaffer söylemin sonunda yaşayacağı yenilgiyi daha o zamandan bir biçimde içerdiği de söylenebilir. Çünkü Gencebay'ın şarkıları da benzer bir mutlaklığın içinden söylenmişlerdir. Orada da mutlak karşıtlıklara dayalı bir dünya&nbsp;vardır; dost-düşman, hakikat-yalan, günah-sevap, hasret-vuslat&nbsp;birbirinden kesin sınırlarla ayrılmıştır. Orada da arzu gücünü, arzulananın mutlak anlamda erişilmez, arzulayanınsa mutlak anlamda&nbsp;onurlu olmasından alır. Orada da aşk söylemi ancak uzak gelecekte varılacak mutluluğa ayarlanmıştır; âşık bütün duygusal enerjisini mahşerde kavuşacağı sevgiliye yatırmıştır. Diğer yandan orada&nbsp;da öncelikle bir adalet talebi vardır. Adil olmayan babaya karşı ailenin haklarını savunan "ağabey"dir Orhan Gencebay.<a href="../Text/dipnot.xhtml#dipnot1.2" id="d.1.2"><sup>2</sup></a>&nbsp;1970'lerde&nbsp;sol hareketin içinde yer alan çoğu insan gibi o da memur çocuğudur ama yoksullar adına konuşur. Şehirlidir ama şehirde yolunu&nbsp;bulamamışların çilesine tercüman olur. Arzudan söz eder ama başkalarının haklarını savunan, bu yüzden de kendini ister istemez&nbsp;"akıl" konumuna yükselten herkes gibi o da feragatin terimlerine&nbsp;başvurur. İktidara aday bütün ağabeyler gibi o da kendi isteklerini&nbsp;ertelemek zorundadır. "Kendim için bir şey istiyorsam namerdim!"&nbsp;der o da şimdilik.</p>

  <p>Orhan Gencebay 70'lerdeki popülerliğini, ilk bakışta karşıtmış gibi görünen iki özelliği birden içermesine borçluydu. Bir yanıyla sokağın diliydi; mağduriyeti taşkın bir ses tonuyla uluorta seslendiriyor, Türk müziğinin alışılmış terbiyesini ihlal ediyordu. Ama bir yanıyla da geleneksel bir terbiyeye, dinsel bir söyleme&nbsp;geri çekiliyordu; ağırbaşlıydı, efendiydi, edepliydi. Arzunun kendisini bir özgürlük söylemiyle değil, tersine bir feragat söylemiyle ifade ettiği, hep daha fazlasını isteyerek değil, tersine geri çekilerek dile getirdiği bir dönemin yıldızı. Benzer bir ikilik geleneksellikle modernlik arasında gidip gelişinde de var.<a href="../Text/dipnot.xhtml#dipnot1.3" id="d1.3"><sup>3</sup></a></p>

  <p>Şarkılarındaki dinsel söylem, 70'lerde çevirdiği bir dizi filmle kurduğu Mecnun figürü bizi yanıltmasın. O güne kadar modem&nbsp;hayatın kıyısında kalmış insanlara modem bir durumla, büyük&nbsp;şehrin pompaladığı arzuyla, uyardığı istekle nasıl başedebileceğine dair bir teklif sunmuştu Gencebay. Modernleşmenin sancılarıyla başetmeyi önerdiği, sancının kendisini haz kaynağına çevirdiği&nbsp;ölçüde de modem bir teklifti bu. Bastığı fren, anlamını burada kazanır. Yabancı topraklarda aşırı uyarılmanın yol açacağı patlamaya karşı geri çekilmeyi öneriyordu Gencebay. Bugün artık marjinalleşmesinde değilse de bir klasikler repertuarına kaldırılmış olmasında, meydan okuyan ve onurlu bir ağabeylikten saygın bir&nbsp;Orhan Babalığa terfi etmesinde yalnızca yaşlanmasının değil,&nbsp;hem şarkıları hem görüntüsü hem de filmleriyle kurduğu modem&nbsp;Mecnun imgesinin artık bu toplumun ruhsal ihtiyaçlarına cevap&nbsp;veremeyecek kadar hantallaşmış olmasının da payı var.</p>

  <h3 class="sigil_not_in_toc" style="text-align: center;"><a id="bookmark1"></a>II.</h3>

  <p>Türkiye'de 80'lerde yaşanan, kendini bize bir ses, söz ve görüntü patlamasıyla birlikte bir arzu patlaması olarak da sunan değişim,&nbsp;onu açıklayabileceğimiz hikâyeyi de beraberinde getirdi: Uzun&nbsp;yıllar baskı altında tutulmuş olan arzu (son yılların tenden, istekten, arzudan söz eden sayısız şarkısından birinin sözleriyle söylersek "yaşamadığım çıplak arzularım") artık patlama noktasına gelmişti. Uzun yıllar görev bilinciyle, terbiyeyle, memurluk ahlakıyla yetiştirilmiş toplum, yıllardır ertelemek zorunda kaldığı isteklerini nihayet ifade etme imkânını bulabilmişti. Yalnızca para tasarrufuna değil, arzu tasarrufuna da dayalı eski kültür yerini bir arzu&nbsp;kültürüne; insanları arzularını hemen ve şimdi doyurmaya davet&nbsp;eden, iştahı ve hevesi kışkırtan yeni bir kültüre bırakmış gibiydi.</p>

  <p>Şurası doğru: Türkiye'de 80'lerin ikinci yansında başlayan, etkisini kısmen de olsa bugün hâlâ sürdüren bu değişim, bu toplumun modem olabilmek için o güne kadar dışarıda bıraktığı, modem kültürel kodların dışına ittiği birçok içeriğin (bastırılmış taşranın, ama aynı zamanda bastırılmış cinselliğin de) büyük şehrin imkânlarıyla buluşmasını, kendini piyasanın sunduğu sınırlar&nbsp;içinde daha özgürce ifade etmesini içeriyordu. Bu dönemin yıldızı, arzuyla doyumu arasındaki imkânsızlığı vurgulayan, insanlara&nbsp;sabır ve tevekkül vazeden Orhan Gencebay olamazdı. Yeni dönemin yeni arzusunu ancak daha taşralı, daha tensel, daha iştahlı bir&nbsp;ses dile getirebilirdi. Öyle de oldu: Orhan Gencebay'ın yerini, yabancı topraklarda kendine güvenmeyi öğrenmiş, o güne kadar&nbsp;"bozuk" olarak horgörülmüş şivesinden olduğu kadar kendi sevme kapasitesinden de büyülenmiş ("Allah Allah bu nasıl sevmek”), zaman kaybetmeden hedefe ilerleyen ("Ben sana dolanayım"), uzaktaki ulaşılmaz soyut sevgiliye değil de adı sanı belli&nbsp;bir sevgiliye seslenen ("Oy oy Emine") şarkılarıyla İbrahim Tatlıses aldı. Uzun yıllar ağabeyinin arzusu, onum, ağırlığı altında ezilen, onun adaletine sığınmak zorunda kalan, başkasının onura uğrana dünya nimetlerinden mahram kalan küçük kardeş sonunda&nbsp;basmıştı çığlığı: "Ben de isterem."</p>

  <p>Kuşkusuz "Ben de Isterem" yalnızca İbrahim Tatlıses'in mahrumiyetten imkâna açılan hayat hikâyesini değil, aynı zamanda tüm toplumun, kendine artık yalnızca bir külfet olarak gelen bir&nbsp;feragatin yükünden kurtulma isteğini de dile getirdiği için bu kadar popüler olabildi. İbrahim Tatlıses başkalarının kendisinden&nbsp;daha imkânlı olduğunu gören herkesin pekâlâ içinden geçireceği&nbsp;bu cümleyi pişkin ama aynı zamanda muzip bir ses tonuyla uluorta dile getirebildiği için, Orhan "ağabey"inden boşalan yere onun&nbsp;"kıro" kardeşi olarak oturmayı seve seve kabul ettiği için bu kadar&nbsp;önemli olabildi. Nitekim Türkiye'nin, ağabeyinin vicdanında figüran olmaktan sıkılmış bütün çocukları İbrahim Tatlıses'i çok sevdi. Onun şarkıları sayesinde göğüslerini gere gere konuşmayı, yakın zamana kadar sırt çevirmek zorunda kaldıkları dünya nimetlerinden paylarını istemeyi, inleyip sızlanarak da olsa sonunda hep&nbsp;frene basan tok sesli ağabeyin yardımı olmadan, yabancının aracılığı olmaksızın kendi seslerini duyurmayı öğrendiler.</p>

  <p>Bu hikâyede yanlış anlaşılabilecek, kısmen de yanlış ifade edilmiş bir yan var. Her ne kadar 80'lerde başlayan süreç kendini&nbsp;bize bastırılmış arzunun nihayet ortaya çıkması olarak sunduysa&nbsp;da, aslında burada arzusuzluktan arzuya doğru ilerleyen bir süreçten değil, arzunun dinamiğinin değiştiği bir süreçten söz ediyoruz.&nbsp;Şöyle söylemek daha doğru olacak: Geçmişin, tek tek istekleri bütünsel bir hikâye içinde eriten mutlak arzusu çözülmüş, bileşenlerine ayrılmıştı bu süreçte. Arzuyu önündeki mutlak engelle tanımlayan, bu sayede ona bütünsel bir yapı kazandıran, her bir tek isteği bir büyük kültürel talebe, bir dünya meselesine dönüştüren&nbsp;("Batsın bu dünya") hikâye ortadan kalkmıştı. Gençliğe adımını&nbsp;70’lerde atan, isteklerini bütünsel bir hikâye içinde eritebildiği ölçüde ifade edebilen, bu mutlak arzuyu iktidar karşısında topyekûn&nbsp;bir meydan okumaya dönüştürmüş insanlara şimdi tuhaf gelen de&nbsp;buydu: Artık tek tek istekler, bütünsel bir arzunun parçası olmadan ortalıkta rahatça boy gösterebiliyor, kısa vadede kendilerine&nbsp;daha somut, daha gerçekleşebilir hedefler arayabiliyor, yalnızca&nbsp;kendilerini temsil etmenin verdiği rahatlıkla bir an önce doyurulmayı talep edebiliyorlardı. Geçmişte arzuya eşlik eden onur birden anlamsızlaşmıştı.</p>

  <p>Orhan Gencebay'ın şarkılarıyla İbrahim Tatlıses'inkileri karşılaştırdığımızda, fark açıkça görülür. Biri yatırımını arzuyla doyumu arasındaki örtüşmezliğe yapmıştır; o mesafeden bir haz türetmeye çalışır. Diğeri tersine, her ne kadar bazen kederden söz etse, hicrandan filan dem vursa da, hem şarkıları hem de kamusal kimliğiyle gayet net bir biçimde isteklerinin bir an önce doyurulmasını ister. Biri enerjisini istediğinin verilmemiş, bu dünyada zaten&nbsp;verilemeyecek olmasından alır. Diğeri her şeye rağmen istemekten (ve olabildiğince almaktan) yanadır. Biri doyurulması imkânsız bir arzunun ağırlığıyla konuşur, bir tür aşkınlıkta ısrar eder,&nbsp;beklemenin onuruna sığınır. Diğerinde ise doyurulmuş tenin, herkesin gözü önünde dile getirilmiş iştahın, nihayet yüzeyin de fena&nbsp;bir şey olmadığını itiraf etmiş olmanın verdiği hafifleme vardır.&nbsp;"İstemem namertten bir yudum çare" ile "Ben de İsterem" arasındaki esas fark da budur. Tatlıses'te de yine kadındır şehir. Ama garip ve onurlu erkekle birlikte vefasız ve erişilmez kadın da artık&nbsp;tarih olmuştur. Kiraz dudaklardan, gül memelerden, nihayet her&nbsp;türlü imkândan payını istiyordur adam alenen.<a href="../Text/dipnot.xhtml#dipnot1.4" id="d.1.4"><sup>4</sup></a></p>

  <p>Buradaki tavır farkının kuşkusuz başka nedenleri de var. Orhan Gencebay popüler kültürün, yarattığı idollerin etrafındaki sahicilik halesini henüz yok etmediği bir dönemin yıldızıydı. İbrahim Tatlıses ise bu devirde sahiciliğe yatırım yapmanın beyhude olduğunun farkında. Kendini baştan bir şaka olarak, kendinin taklidi ya da parodisi olarak kuruyor. "Ben de İsterem"i daima, bu&nbsp;cümlenin parodisiyle birlikte (örneğin "Ellere var da bize yok&nbsp;mu?" cümlesiyle birlikte) işitmemizin nedeni de bu.<a href="../Text/dipnot.xhtml#dipnot.1.5" id="d.1.5."><sup>5</sup></a></p>

  <p>Babayla ilişkilere gelince: Nasıl Orhan Gencebay aşkınlıktaki, tevekküldeki, çiledeki ısrarıyla yenikliğe, bir zamanlar sesini dile&nbsp;getirdiği sokağın dışına düşmeye mahkûmsa, bu İkincisi de daha&nbsp;baştan ailenin şımartılmış çocuğu olmaya mahkûmdu bence. Babasına meydan okumadığı, onun yerine göz dikmediği sürece, çocuksu talepleri hemen karşılanacak ("bırakın istesinler"), özellikle&nbsp;de o talepler kışkırtılacaktı. Aslında yalnızca İbrahim Tatlıses'in&nbsp;değil, günümüzün taşradan ya da yoksulluktan gelme bütün yıldızlarının yazgısı birbirine benzer. Sibel Can'ın ya da Hülya Avşar'ın&nbsp;ya da bu toplumun başı beladan bir türlü kurtulamayan yıldızlarının yüzünde, nihayet yükselmiş olmaktan duyulan memnuniyet&nbsp;kadar, kimseyi değil kendini temsil ediyor olmanın hafifliği kadar,&nbsp;isteklerinin nasıl olsa karşılanacağını bilmenin rahatlığı da var. Ya&nbsp;da zar zor elde ettiği bu yeri ne pahasına olursa olsun koruma isteği kadar, suçluluk duygusunu çoktan geride bırakmış bir toplumun&nbsp;suça yatkınlığını bilmenin pişkinliği var. 90'larla birlikte şekillenen yeni bir yıldız tipinden söz edeceksek eğer, ne babalar ne de&nbsp;ağabeyler arasından, yakın zamana kadar varlığından bile habersiz&nbsp;olduğumuz küçük kardeşler arasından çıkmıştır o.</p>

  <h3 class="sigil_not_in_toc" style="text-align: center;"><a id="bookmark2"></a>III.</h3>

  <p>Bu hikâyede hâlâ eksik bir yan var. O da şu: Bizler kültürel alandaki bu değişimi, arzuyu bileşenlerine ayırıp hızla söze, sese, görüntüye dönüştüren bu pornografikleşme sürecini hep 80'lerin tezahürü olarak görmeye yatkınız. Bu yüzden de 70'leri her bakımdan hemen şimdi haz<span style="text-indent: 1em;">dan 80'lerin negatif imgesi olarak düşünüyoruz. Oysa sol muhalefetin tarihi açısından değil, tüm toplumun tarihi açısından baktığımızda, 70’lerdeki kültürel ortamın hiç de o kadar yekpare olmadığını fark ederiz. Unutuldu gitti: Türkiye'deki ilk pornografi patlaması 80'lerde değil, 70'lerde yaşandı. 1975 ile 1980 arasındaki dönem, o dönemde anıldığı adla söylersek bir "seks furyası” dönemiydi; bu beş yıl içinde Türkiye'de çevrilen filmlerin büyük çoğunluğu seks filmleriydi.</span><a href="../Text/dipnot.xhtml#dipnot.1.6" id="d.1.6">6</a><span style="text-indent: 1em;">&nbsp;Gerçi toplumun dar bir kesimine, bu filmlerin gösterildiği izbe sinemalara girebilen erkek seyirciye yönelik, kendini baştan pis bir şey olarak tanımlamış bir pornografiydi bu. Ama tam da pisliğiyle 70'lerin onurlu dünyasının tam&nbsp;karşıtıydı. Bir türlü vuslata eremeyen sevgililere, erişilemeyen kadınlara, karşılıksız aşklara, bize hep aynı hikâyeyi anlatan içli,&nbsp;dramatik, ağlamaklı seslere inat, pornografide vuslat anı komedi&nbsp;kalıplarında da olsa dolaysız ifadesini bulmuştu.</span> <span style="text-indent: 1em; font-style: italic;">Civciv Çıkacak&nbsp;Kuş Çıkacak, Tarağımla Oynama, Şehvet Kurbanı Şevket</span> <span style="text-indent: 1em;">ya da&nbsp;</span><span style="text-indent: 1em; font-style: italic;">Öttür Kuşu Ömer.</span> <span style="text-indent: 1em;">Bu filmlerdeki komik cinsellik, kadını kolayca&nbsp;elde eden komik erkek figürü, mutlak bir arzu uğruna dünyayı elinin tersiyle iten ağır ve ağdalı "Sevenler Mesut 0lmaz"ın, bütün&nbsp;dünyanın yükünü taşıyan o zordaki erkek figürünün, sırtını dinsel&nbsp;söyleme dayamış o feragatin öbür yüzü değil de ne?</span></p>

  <p>Şunu söylemek istiyorum: Bize sanki 80'lerde başlamış gibi görünen arzu patlaması, her ne kadar dar bir alana sıkıştırılmış olsa da aslında 70'lerin içinde de vardı. Bize şimdi topyekûn bir feragat dönemi olarak görünen, uzun süredir hep 80'lere atıfla "80&nbsp;öncesi" olarak kavramlaştırdığımız 70'ler kendi içinde açık ve net&nbsp;bir biçimde ikiye bölünmüştü. Bir yanda, hiçbir zaman doyurulamayacak arzunun verdiği enerjiyle iktidarla rekabeti göze almış,&nbsp;insanları büyük şehrin kışkırtıcılığına kapılmamaya, bugünden&nbsp;değil uzak yarından bir şeyler beklemeye çağıran bir ses vardı. Diğer yanda ise feragate razı olmayan, buna zaten imkânı da olmayan, arzularının kadını uğruna yasayla çatışmaktansa kendini baştan çocuksu taleplerle sınırlamayı, müstehcen ve komik olmayı&nbsp;kabul etmiş bir ikinci ses. Bu İkincisinin komiklikten de önemli&nbsp;bir özelliği var: Arzuların yüce ve erişilmez kadınının yerini orada her tür aşkınlıktan soyulmuş zelil kadın alır. Yapılan fren karşıtını da doğuracaktır: Bir haysiyet olarak yaşanan arzunun karşısına, bu kez bir zillet olarak yaşanan cinsellik dikilir. 70'lerin modem dünyasını anlamaya çalışırken, bu ikisinin birlikte tek bir&nbsp;dünya ettiğini, tek bir arzu evreni oluşturduğunu, burada arzuyu&nbsp;arzu yapan şeyin tam da bir yerde bastırılmış olanın bir başka yerdeki kışkırtılmışlığı olduğunu unutmamak gerekir. Bir yanda&nbsp;"Batsın Bu Dünya" varsa, diğer yanda <span style="font-style:italic;">Bülbül Çıkacak Kuş Çıkacak</span> var, bir yanda "Bir Teselli Ver” varsa, diğer yanda <span style="font-style:italic;">Ölene Kadar Seks</span> var, bir yanda "Başa Gelen Çekilirmiş" varsa, diğer yanda <span style="font-style:italic;">Şehvet Delisi</span> var. Bir yanda arzuyu uyaran ama doyurmadan&nbsp;bırakan, gösteren ama vermeyen kadın varsa, diğer yanda ayrım&nbsp;gözetmeden hemen oracıkta veren kadın var. Bir yanda insanları&nbsp;cezbeden ama tatminsiz bırakan büyük şehir varsa, diğer yanda&nbsp;her türden açlığı doyurmaya aday, iştahı ve hevesi kışkırtan bir&nbsp;ikinci büyük şehir var. Bir yanda her türden arzuyu bir büyük hikâyeye ekleyen ağdalı bir aşk söylemi varsa, diğer yanda içinde&nbsp;hiçbir hikâye barındırmayan bir çiftleşme sahnesi var.<a href="../Text/dipnot.xhtml#dipnot.1.7" id="d.1.7"><sup>7</sup></a></p>

  <p>Orhan Gencebay’ın genellikle dinsel bir söyleme, bazen de açıkça solculuğa yanaşarak kurduğu mahşeri söylem, Türkiye'nin tam anlamıyla bir tüketim toplumu olmasının arifesinde büyük şehirlerde yığılan kitlelere verdiği mesaj, bu kutupsallığın içinde değerlendirilmeli. Dönemin gazetelerine göz gezdirdiğimizde, 70'&nbsp;lerde kutupsallaşan içerikler hemen fark edilir. Aradaki dolgu malzemesini -popüler basının her zaman vazgeçilmez unsuru olan trafik kazalarım, intihar hikâyelerini, cinnet ve cinayet haberlerini çekip çıkardığımızda- açık bir biçimde ikiye ayrılır dünya. Bir yanda açlık grevi, direniş ve boykot haberleri vardır; diğer yanda örneğin bir <span style="font-style: italic;">Hürriyetin</span> dört beş sayfası gazino, gece klübü ve müzikhol ilanlarına ayrılmıştır. Bir yanda gözaltılar, işçi-polis çatışmaları, iş bırakmalar, mitingler vardır; diğer yanda şuh bakışlı şarkıcı&nbsp;ilanları, bedava seks plakları dağıtan dergiler, süper striptizler,&nbsp;seks show'lar, ekstra menüler vardır. Bir yanda Gencebay'ın teni&nbsp;olmayan, yüzü bile olmayan zalim kadını vardır, diğer yanda ise&nbsp;sabit bakışları, takma kirpikleri, hafif aralık ıslak dudakları, kabarık bukleli saçlarıyla sanki hep aynı kadın, kulağının arkasına sıkıştırılmış yapma çiçeğiyle gülümsemeye zorlanmıştır. Biri sanki&nbsp;"arzunu bastır ki örgütleyebilesin” diye seslenir karşısındakine; diğeri ise "kendini çocuksu arzularına bırak" der: "Bırak, dağınık&nbsp;kalsın."</p>

  <p>80'deki askeri darbe Türkiye'de birçok şeyle birlikte bu "seks furyası"nı da sona erdirdi. Kısa bir süre için: Çünkü, hemen ardından, 80'lerin ikinci yansında bunu, bir bakıma kültürün tamamını&nbsp;pornografıkleştirmeyi hedefleyen ikinci "seks furyası" izledi. Bu&nbsp;İkincisi, birçok açıdan farklıydı. Her şeyden önce çok daha yaygındı; yalnızca kötü sinemaların izbe salonlarına girebilen erkeklerin değil, erkek kadın çoluk çocuk herkesin bakışına sunulmuştu. İkincisi, medyanın, reklam ve eğlence sektörünün sağladığı dil&nbsp;sayesinde çok daha "kültürlü" bir nitelik kazanmıştı. Kendisini yasakla, gizlilikle, suçluluk duygusuyla ya da bütün bunları hafifletmesi beklenen bir komiklikle tanımlamış bir altkültür olarak değil,&nbsp;kültürün kendisi olarak sunuyordu. Belki hepsinden önemlisi, arkasında bir özgürlük vaadi vardı.<a href="../Text/dipnot.xhtml#dipnot.1.8" id="d.1.8"><sup>8</sup></a>&nbsp;Bütün bu farklı niteliğine rağmen yine de 70'lerin tümüyle habersiz olduğu bir şey değildi bu.&nbsp;Ne kadar sınırlı, ne kadar sakil, ne kadar komik olursa olsun "seks&nbsp;furyası"nda da kendini belli eden arzu, üzerindeki fren ortadan&nbsp;kalkınca bir zillet hali olmaktan kurtulup kendini tüm topluma modem bir kültürel öneri olarak sunmayı başarabildi.<a href="../Text/dipnot.xhtml#dipnot.1.9." id="d.1.9"><sup>9</sup></a></p>

  <h3 class="sigil_not_in_toc" style="text-align: center;"><a id="bookmark3"></a>IV.</h3>

  <p>Yakın tarihe, uzak tarihin içinde şekillenmiş bazı talepler ışığında bakmak belki daha açıklayıcıdır. <span style="font-style:italic;">Uygarlığın Huzursuzluğunda,&nbsp;</span>haz ve gerçeklik ilkeleriyle kültür arasındaki ilişkiye bir kez daha&nbsp;geri döner Freud. İnsandaki haz ilkesinin, dış dünyanın etkisiyle&nbsp;zamanla daha alçakgönüllü bir ilkeye, gerçeklik ilkesine dönüştüğünden söz eder. Freud'a göre uygarlığın bugünkü huzursuzluğunun kaynağı da budur; çünkü insanlar dış gerçekliğin baskısıyla&nbsp;mutluluk ve özgürlük arzularını törpülemek zorunda kalmışlardır.&nbsp;Ama aynı yerde bir şey daha söyler: Acı kaynaklarından gelen&nbsp;tehdide karşı kendimizi savunurken kullandığımız araçlar da yine&nbsp;uygarlığa aittir. Kültür bir feragat, bir bastırma, bir "kültürel engellenme" üzerine kuruludur, ama insan ancak hazdan feragat&nbsp;ederek ateşi kullanmayı öğrenmiş, "kendi cinsel uyarımının ateşini bastırarak ateşin doğal gücüne hakim" olmuştur. "O halde bu&nbsp;büyük kültürel kazanım, içgüdü yadsınmasının bir ödülü"dür.<a href="../Text/dipnot.xhtml#dipnot.1.10" id="d.1.10"><sup>10</sup></a></p>

  <p>Buradan yola çıkarak uygarlığın iki farklı talebinden söz eder Freud: Adalet ve özgürlük. Freud'a göre bireysel özgürlük uygarlığın getirdiği bir şey değil, tersine uygarlığın kısıtladığı bir şeydir. Uygarlığın ilk talebi, çoğu zaman bireysel özgürlük pahasına adalettir. Bir başka deyişle adalet, bir kez kurulmuş olan hukuk&nbsp;düzeninin tek bir birey yararına bozulamayacağının garantisidir,&nbsp;dolayısıyla da bireysel özgürlüğe kısıtlamalar getirilmesidir. Böylece uygarlık insanın mutluluk olanağının bir bölümünü bir parça&nbsp;güvenlik ile takas etmiş, bireyin tehlikeli saldırganlık duygusunun&nbsp;üstesinden, onun bir iç merci tarafından, bir üstben tarafından gözetlenmesini sağlayarak gelmiştir. Ama bu bastırmanın yol açtığı&nbsp;huzursuzluk da kaçınılmaz olarak ikinci talebe, bu kez özgürlük&nbsp;isteğine yol açacaktır.</p>

  <p>Ben bu yazıda yakın tarihe, arzu ile kültür arasındaki farklı dinamikler açısından bakmaya çalıştım. Amacım, birinin diğerinden daha doğru ya da daha sahici olduğunu savunmak değildi. Bu iki&nbsp;dinamiği adalet ve özgürlük talepleriyle ilişkilendirirken, bu taleplerin kendini her zaman, bizim bu ülkede bir yirmi yıl içinde yaşadığımız gibi mutlak bir kutupsallık içinde ifade edeceğini de söylemiyorum. Ama bu ikisinin, kültürün yapısı gereği her zaman bir&nbsp;gerilim içerdiğini de unutmamak gerek. Türkiye'nin yakın tarihinde kısa sayılabilecek bir süre içinde, merkezinde adaletin durduğu&nbsp;bir talepler toplamından, merkezinde özgürlüğün durduğu bir talepler toplamına geçildi. 70'lerin adalet talebi, çok da adil olamadığı, bireysel özgürlüklere kısıtlamalar getirdiği, insanların mutluluk talebini törpülediği, belki hepsinden önemlisi iktidar karşısında yenik düştüğü için yerini 80'lerin özgürlük talebine bıraktı.&nbsp;Ama bu özgürlük talebinin çok da özgürce olmadığı, yeni tutsaklıklara yol açtığı, bir tüketme özgürlüğünden ibaret kaldığı, belki&nbsp;hepsinden de önemlisi acı kaynaklarından gelen tehdide karşı kayıtsız kaldığı şu günlerde; imkânlılar ile imkânsızlar arasındaki&nbsp;uçurumun giderek açıldığı, devlet eliyle örgütlenmiş suçun ve&nbsp;haksız savaşların hepimizi suç ortaklığına sürüklediği günümüzde, bu kez yeniden bir adalet talebine ihtiyaç yok mu?</p>

  <p>İşin kişisel ya da "kuşaksal" yanına gelince. "Batsın Bu Dünya" diyenlerle "Ben de İsterem" diyenler arasında elbette bir gerilim olacak. Ama bu farklı talepleri farklı kuşakların ideolojik tercihleriymiş gibi sunmaktansa, orada kültürün farklı huzursuzluklarını görmek, ama aynı zamanda bu huzursuzlukların nasıl yönlendirildiğini, nasıl bir toplumsal buyruğa dönüştürüldüğünü fark etmek daha önemli bence. "Ben de isterem"e bir de bu açıdan&nbsp;bakmakta yarar var.</p>
</body>
</html>
