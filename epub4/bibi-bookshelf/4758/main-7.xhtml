<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>29</h2>

  <p>AVCILAR</p>

  <p>Uyandığımızda fırtına dinmişti. Geminin duvarlarmdan söktüğümüz yalıtım malzemelerine sarınarak beyaz dünyada yola koyulduk. Mermer gibi mavi-siyah gökyüzünde tek bir bulut bile yoktu. Ufku erimiş demir tonuna boyayan güneşi takip ediyorduk. Sonbaharın bitmesine birkaç gün kalmıştı. Planımız Kuleler’e doğru yürürken yol boyunca ateşler yakmaktı; böylece bölgedeki birkaç Valkyrie keşifçisinin işaretleri görmesini umuyorduk. Ancak duman aynı zamanda Yiyenleri de çekecekti.</p>

  <p>Yamyam kabilelerine karşı gözümüzü dört açarak dağları aşarken, Cassius’un ileride bir yerlerde olduğunu ve Aja’nın da özel kuvvet birlikleriyle karların arasında olabileceğini aklımızdan çıkarmıyorduk.</p>

  <p>Gün ortasında izlerini bulduk. Onlarca adamın sığacağı genişlikte kayalık bir oyuğun zeminindeki kar ayaklar altmda ezilmişti. Fırtınanın geçmesini beklerken orada kamp kurmuşlardı. Kamp yerinin yakınında yığılmış taşlar vardı. Taşlardan birinin üzerine bir jiletle per aspera ad astra yazılmıştı.</p>

  <p>“Bu Cassius’un el yazısı,” dedi Kısrak.</p>

  <p>Taşları çekip kaldırınca iki Mavi ve bir Gümüş cesediyle karşılaştık. Daha zayıf olan vücutları gece donmuştu. Cassius burada bile onları gömme nezaketini göstermişti. Ragnar bizim uyum sağlayamayacağımız bir hızla iz sürerek yola devam ederken biz taşları yerine koyduk ve peşinden gittik. Bir saat sonra uzaktan insan yapımı gök gürültülerini ve onlara eşlik eden daha uzaktaki tekil akımYumruğu çığlıklarını duyduk. Ragnar kısa süre sonra geri döndüğünde gözleri heyecanla parıldıyordu.</p>

  <p>“İzleri sürdüm,” dedi.</p>

  <p>“Ve?” diye sordu Kısrak.</p>

  <p>“Aja ve Cassius; yanlarında bir Gri birliği ve üç Eşsiz var.”</p>

  <p>“Aja burada mı?” diye sordum.</p>

  <p>“Evet. Asgard yönünde bir dağ geçidinden kaçıyorlar. Bir Yiyen kabilesi onları kovalıyor. Geçtikleri her yerde cesetler var. Onlarca. Pusu kurmuşlar ama başaramamışlar. Daha fazlası da olacak.”</p>

  <p>“Ne kadar malzemeleri var?” diye sordu Kısrak.</p>

  <p>“ÇekimBotlan yok. Sadece böcekKabuklan. Ama çantaları var. AkımZırhmı iki kilometre kuzeyde arkalarında bıraktılar. Enerjisi tükenmiş.”</p>

  <p>Holiday ufka bakarak Trigg’in tabancasına dokundu. “Onlara yetişebilir miyiz?”</p>

  <p>“Yanlarında bir sürü malzeme var. Su. Yiyecek. Şimdi yaralı adamlar da taşıyorlar. Evet. Onları yenebiliriz.”</p>

  <p>“Neden buradayız?” diye araya girdi Kısrak. “Aja ve Cassius’u avlamak için değil. Şimdi önemli olan tek şey, Ragnar’ı Kuleler’e ulaştırmak.”</p>

  <p>“Aja kardeşimi öldürdü,” dedi Holiday.</p>

  <p>Kısrak afalladı. “Trigg’i mi? Sözünü ettiğin kardeşin? Bilmiyordum. Yine de intikam için yolumuzdan çıkamayız. İki düzine adamla savaşamayız.”</p>

  <p>“Ya biz Kuleler’e ulaşamadan onlar Asgard’a ulaşırsa?” diye sordu Holiday. “O zaman işimiz biter.” Kısrak ikna olmamıştı.</p>

  <p>“Sen Aja’yı öldürebilir misin?” diye sordum, Ragnar’a.</p>

  <p>“Evet.”</p>

  <p>“Bu bir fırsat,” dedim, Kısrak’a. “Onları bir daha ne zaman bu kadar savunmasız halde bulabiliriz ki? Lejyonları olmadan? Onları koruyan Altın gururu olmadan? Bu adamlar en mükemmelleri. Sevro’nun dediği gibi, ‘Düşmanını yok etmek için fırsatın olduğunda yok edersin.’ İlk kez o çılgın serseriyle aynı fikirdeyim. Onları ortadan kaldırırsak, Hükümdar bir hafta içinde iki Furia’sını kaybetmiş olur. Ve Cassius, Octavia’nın Mars’la ve oradaki büyük ailelerle olan bağlantısı. Sizinle yaptığı pazarlıkları Çakal’ın gözlerinin önüne serersek, ittifaklarını bozmuş ve Mars’ı Toplum’dan ayırmış oluruz.”</p>

  <p>“Bölünmüş bir düşman...” dedi Kısrak, yavaşça. “Bu hoşuma gitti.”</p>

  <p>“Ve onlara bir borcumuz var,” dedi Ragnar. “Lom, Quinn ve Trigg için. Buraya bizi öldürmeye geldiler. Şimdi biz onları öldüreceğiz.”</p>

  <p>İz açıkça görülüyordu. Kara saçılmış cesetler. Onlarca Yiyen. Ob-sidiyenlerin Altınlara karşı pusu kurduğu dar dağ geçidine yakın yerde akım-ateşiyle ölmüş cesetlerin üzerinden hâlâ dumanlar yükseliyordu. Altınların sahip olabileceği silah gücünü anlayamamışlardı. Biçimsiz yamaçlarda dev kraterler açılmıştı. Kardaki daha derin izler, Obsidiyenlerin bindiği, kaim kürklü, devasa yabanöküzlerine işaret ediyordu.</p>

  <p>Geçit tepelerin bir kısmım kaplayan seyrek bir ormana doğru genişliyordu. Kraterler bir süre sonra azaldı ve fırlatılıp atılmış akım Yumrukları, tüfekler; oklarla veya baltalarla öldürülmüş Gri cesetleri gördük. Obsidiyen cesetleri artık Altın izlerine daha yakındı ve jilet yaraları görünüyordu. Kafası, kolu, bacağı kopmuş onlarca ceset vardı. Cassius’un grubunun cephanesi tükeniyordu ve Olimpik Şövalyeler artık işi kendileri yapmak zorundaydı. Ancak rüzgâr kilometrelerce öteden hâlâ silah seslerini getiriyordu.</p>

  <p>Mermi yaralarından yere serilmiş, iniltiler arasında ölümü bekleyen Obsidiyen Yiyenlerin arasından geçtik ama Ragnar sadece yaralı bir Gri’nin yanında durdu. Adam hâlâ yaşıyordu ama ölmek üzereydi. Karnına demir bir balta gömülmüştü. Boğazından hırıltılar saçarak tanımadığı bir gökyüzüne bakıyordu. Ragnar onun başında çömeldi. Lekeli’nin açıktaki yüzünü gören Gri’nin bakışlarından, onu tanıdığı anlaşıldı.</p>

  <p>“Gözlerini kapa,” dedi Ragnar, adamın boş tüfeğini ellerine geri tutuştururken. “Evini düşün.” Adam gözlerini kapadı. Ragnar tek bir hamleyle onun boynunu kırdı ve başını nazikçe karın üzerine bıraktı. Dağlarda tiz bir boru sesi yankılandı. “Av grubunu geri çekiyorlar,” dedi Ragnar. “Ölümsüzlüğün bugünkü bedele değmediğine karar verdiler.”</p>

  <p>Hızımızı artırdık. Kilometrelerce sağımızda yabanöküzüne binmiş Yiyenler ormanlığın kenarından geçip yüksek dağlardaki kamplarına geri dönüyorlardı. Çamlık taygadan geçtiğimiz için bizi görmüyorlardı. Holiday, bir tepenin arkasında gözden kaybolan av grubunu tüfeğinin dürbünüyle izledi. “Yanlarında iki Altın vardı,” dedi. “Tanıyamadım ama henüz ölmemişlerdi.”</p>

  <p>Hepimiz ürperdik.</p>

  <p>Bir saat kadar sonra dağın yamacmdayken buz yarıklarıyla dolu, girintili çıkıntılı bir karlı düzlükte ilerleyen avımızı gördük. Ormanın iki kolu karlı alanı kucaklıyordu. Aja ve Cassius, çok sayıda Gri’yi kaybettikleri, tehlikelerle dolu bir ormanda yollarına devam etmektense açıkta olmayı tercih etmişlerdi. Gruplarında sadece dört kişi kalmıştı. Üç Altın ve bir Gri. Siyah böcekKabuklarının üzerine ölen yamyamlardan aldıkları kürkleri ve diğer örtüleri sarmışlardı. Grubun geri kalanı ormanın derinliklerinde katledilirken soluksuz bir hızla yollarına devam ediyorlardı. Maskeler ve pelerinlerin altında benzer görünüşlerinden dolayı hangisinin Aja, hangisinin Cassius olduğunu anlayamıyorduk.</p>

  <p>Başlangıçta taktiksel inisiyatifi ele almak için pusu kurup beklemek istedim fakat kutulardaki optiklerin eksikliğini hatırlayınca Aja ve Cassius’un onları kullandığını tahmin ettim. Termal görüşe sahipken bizi karların altında gizlenirken görürlerdi. Yabanöküzü veya fok leşlerinin karınlarında gizlensek bile bizi görebilirlerdi. Bu yüzden, Ragnar’ın beni onların geçmek zorunda oldukları bir geçide uzanan patikadan götürmesini istedim.</p>

  <p>Dört kişilik grup seçtiğimiz noktaya yaklaşırken ağrıyan ciğerlerimden soğuğu atmak için öksürerek Ragnar’ın yanında nefes nefese bekliyordum. Uydurma şekilde yaptıkları kar ayakkabılarıyla, arkalarında sürükledikleri uydurma küçük kızaklarında taşıdıkları yiyeceğin ve malzemelerin ağırlığıyla kamburlaşmış halde bir yarığın kenarı boyunca koşuyorlardı. Mars Düzlükleri’nin askeri okullarının katkısıyla, Lejyonların hayatta kalma becerileri elkitabından çıkmış yöntemler. Hepsi filmli cam lensleri olan siyah optik vizörler takmıştı. Bizi gördükleri an tuhaftı. Optiklerde veya maskeli yüzlerde herhangi bir ifade yoktu. Sanki bizi burada, karlı düzlüğün sonunda, geçidi tutmuş halde bulmayı bekliyormuş gibiydiler.</p>

  <p>Bakışlarım aralarında dolaştı. Boyundan dolayı Cassius’u tanımak kolaydı. Ama dördünden hangisi Aja’ydı? İkisi de Cassius’tan daha kısa olan, kalın gövdeli iki Altın arasında kararsız kalmıştım. O anda eski jilet ustamın silahının kemerinden sallandığını gördüm.</p>

  <p>“Aja!” diye bağırdım, mühürDeri başlığımı çıkarırken.</p>

  <p>Cassius da maskesini çıkardı. Saçları ter içinde kalmış, yüzü kızarmıştı. AkımYumruğu taşıyan bir tek oydu fakat arkalarındaki yamyam cesetlerinin sayısına bakılırsa, enerjisinin azaldığını biliyordum. Jiletini açtı, diğerleri de onun peşinden açtılar. Üzerinde donmuş kanla kılıçlar uzun kırmızı dillere benziyorlardı.</p>

  <p>“Darrow... ” diye mırıldandı Cassius, bizi gördüğü için afallamış halde. “Sizin battığınızı gör...”</p>

  <p>“Ben de senin kadar iyi yüzüyorum. Unuttun mu?” Onun arkasına baktım. “Aja, bütün konuşmayı Cassius’a mı bırakacaksın?”</p>

  <p>Sonunda Aja diğer yoldaşının yanından ayrılarak uzun boylu şövalyenin yanında durdu ve uydurma kızağı kendisine bağlayan ipi belinden çözdü. BöcekKabuğu maskesini çekip kel başını ve koyu tenli yüzünü ortaya çıkardı. Dudaklarından buhar yayıldı. Karlı zeminde uzanan yarıkları, kayalıkları, ağaçları tarayarak pusucularımın nereden geleceğini tahmin etmeye çalıştı. Europa’yı iyi hatırlıyordu fakat mürettebatımın kim olduğunu veya kaçının hayatta kaldığını bilemezdi.</p>

  <p>“Bir pislik ve kuduz bir köpek,” diye mırıldandı, bakışlarını Ragnar’a diktikten sonra tekrar bana çevirerek. Üzerindeki böcek-Kabuğu hasarsızdı. Obsidiyenlerden gerçekten de tek bir yara bile almamış olması mümkün müydü? “Gördüğüm kadarıyla Oymacın seni yine toparlamış, pasçı.”</p>

  <p>“Kardeşini öldürecek kadar iyi bir şekilde,”, dedim, sesimdeki öfkeyi gizleyemeyerek. “Keşke onun yerinde sen olsaydın.” Karşılık vermedi. Onun Quinn’i öldürdüğünü zihnimde kaç kez yeniden canlandırmıştım? Çakal ve Lilath’ın kılıçlarıyla öldürülen Lorn yerde yatarken Aja’nın jiletini elinden alışını kaç kez görmüştüm? Silahı işaret ettim. “O sana ait değil.”</p>

  <p>“Sen hizmet etmek için doğdun, konuşmak için değil, pislik. Sakın benimle konuşmaya cüret etme.” Ufkun doğusunda parıldayan Phobos’a baktı. Uydunun etrafında kırmızı-beyaz ışıklar yanıp sönüyordu. Bu bir uzay savaşıydı, yani Sevro gemileri ele geçirebilmişti. Fakat kaç tane? Aja kaşlarını çatarak Cassius’a endişeli bir bakış attı.</p>

  <p>“Bu anı çok uzun süre bekledim, Aja.”</p>

  <p>“Ah, babamın en sevdiği hayvanı.” Aja, Ragnar’ı inceledi. “Lekeli seni evcil olduğuna mı inandırdı? Circada’daki karşılaşmalardan sonra nasıl ödüllendirilmeyi sevdiğini söyledi mi acaba? Alkışlar dinip ellerindeki kanı temizledikten sonra babam ona hayvani şehvetini dindirmesi için genç Pembeler gönderirdi. Nasıl da açgözlüydü. Pembeler ondan nasıl da korkuyorlardı.” Sesi duygusuzdu ve bu buzlardan, bu konuşmadan, bizden sıkıldığını belli ediyordu. Tek isteği, ona vereceğimiz şeydi; bu bizi çok zorlayacaktı. Arkasında bıraktığı onca Obsidiyen cesedinden sonra bile hâlâ kana doymamıştı. “Bir Obsidiyen’i kızışmışken gördün mü hiç?” diye devam etti. “Görsen, onun tasmasını çıkarmak konusunda iki kez düşünürdün, pasçı. Hayal bile edemeyeceğin bir iştahları var.”</p>

  <p>Ragnar ellerinde jiletleriyle öne çıktı. Yiyenlerden aldığı beyaz kürkü çözdü ve arkasında bıraktı. Burada kar ve rüzgârla sarılmış halde olmak tuhaftı. Ordularımız, donanmalarımız olmadan. Her birimizin hayatını koruyan tek şey, küçük, metal silahlardı. Antarktika’nın enginliği boyutlarımıza ve kendimize verdiğimiz öneme gülüyor, küçük göğüslerimizdeki sıcaklığı ne kadar kolay söndürebileceğini biliyor gibiydi. Ancak hayatlarımızın anlamı, onları taşıyan kırılgan bedenlerden çok daha öteydi.</p>

  <p>Ragnar’ın attığı adım, ağaçların arasındaki Kısrak ve Holiday’e işaretti.</p>

  <p>iyi nişan al, Holiday.</p>

  <p>“Baban beni satın aldı, Aja. Beni aşağıladı. Beni kendi iblisi yaptı. Bir yaratık, içimdeki çocuk kaçtı. Umudum söndü. Artık Ragnar değildim.” Kendi göğsüne dokundu. “Ama bugün, yarın ve sonsuza dek artık Ragnar’ım. Kuleler’in oğlu, Sessiz Sefi’nin kardeşi, Lykos’lu Darrovv’un ve Sevro au Barca’nın kardeşi. Tinos’un Kalkanı. Artık yüreğimi izliyorum. Ve seninki artık atmadığında, lanet olasıca Şövalye, onu göğsünden çıkaracağım ve griffonlara...”</p>

  <p>Cassius sol tarafında düzlüğü saran güdük ağaçları ve kayalıkları inceliyordu. Bir kayalığın dibindeki kırık dal yığınına baktığında gözleri kısıldı. Sonra hiçbir şey söylemeden Aja’yı öne itti. Aja sendeledi ve hemen durduğu yerin arkasındaki Gri’nin kafası paramparça oldu. Holiday’in tüfeğinin sesi dağlarda yankılanırken karın üzerine kan saçıldı. Peşi sıra gelen mermiler de Cassius ve Aja’nın etrafında kara gömüldü. Furia, üçüncü Altın’ın arkasına geçerek onun vücudunu kalkan olarak kullandı, iki mermi dayanıklı polimeri delerek adamın böcekKabuğuna saplandı. Cassius omzunun üzerinde yuvarlanırken akımYumruğunun son enerjisinin de büyük bir kısmını kullandı. Tepenin yamacı havaya uçtu, kayalar parıldayarak savruldu ve karın üzerinden dumanlar yükseldi.</p>

  <p>Ve o gürültünün arasında, boşalan bir yayın sesi duyuldu. Sesi Aja da duymuştu. Hızla hareket etti ve Kısrak’ın ağaçların arasından fırlattığı bir ok başını sıyırırken son anda kurtuldu. Santimlerle ıskalamıştı. Cassius, Kısrak’ın tepede durduğu yere ateş ederek ağaçları parçalayıp kayaları kızarttı.</p>

  <p>Kısrak’ın vurulup vurulmadığını bilmiyordum. Bunu kontrol etmeye ayıracak zamanımız yoktu çünkü Ragnar’la birlikte o kargaşayı saldırıya geçmek için kullanmış, jiletim sapanOrak şeklini alırken aradaki mesafeyi kapamak için karın üzerinde koşmaya başlamıştık. Cassius elinde parıldayan akımYumruğuyla bana döndü ve ateş etti. Enerjisi zayıftı; kendimi yere atıp bir Lykos taklacısı gibi yuvarlanarak altından geçtim. Tekrar ateş etti. Tepelerde de çok ateş ettiği için akımYumruğunun enerjisi tamamen tükenmişti. Ragnar jiletlerinden birini büyük bir fırlatma bıçağıymış gibi Aja’ya savurdu. Jilet döne döne havada uçtu. Aja kıpırdamadı bile. Jilet ona çarptı ve Aja geri savruldu. Bir an Ragnar’ın onu öldürdüğünü sandım. Fakat sonra Furia jiletin kabzasını sağ elinde tutarak bize döndü.</p>

  <p>Jileti yakalamıştı.</p>

  <p>Lorn’un onunla ilgili uyanlarını hatırlarken benliğimi karanlık bir korku sardı. “Bir nehirle, bir de Aja’yla asla savaşma.”</p>

  <p>Dördümüz çatırdayan kırbaçlar, takırdayan metaller arasında birbirimize girdik. Boğuşarak, bükülüp dönerek, eğilip kalkarak. Jiletlerimiz kendi gözlerimizin bile izleyemeyeceği kadar hızlıydı. Ben Aja’nın bacaklarını hedef alırken, o da benimkilere çapraz hamleler yapıyordu. Ragnar ve Cassius hızlı saplama hamleleriyle birbirlerinin boğazına saldırıyordu. Taktiklerimiz aynıydı. Hepimizin ilk yarım saniyede birbirimizi neredeyse öldürecek olmamız çok tuhaftı. Yine de her hamle kıl payı sıyırıyordu.</p>

  <p>Geri doğru sendeleyerek ayrıldık. Yüzlerimizde keyifsiz gülümsemelerle hepimiz aynı dövüş dilini konuştuğumuzu hatırlarken aramızda tuhaf bir yakınlık vardı. Dansçı’nın Oyulmamdan önce bana anlattığı o iğrenç insan türü, Lorn’un aralarında yaşadığı ve bütün o süre boyunca nefret ettiği insanlar.</p>

  <p>Tuhaf sessizliği ilk bozan ben oldum. Cassius’un sağ tarafına bir dizi hamleyle saldırarak onu uzaklaştırıp Aja’yı Ragnar’a bıraktım. Cassius’un arkasında Kısrak taş yığınlarının arasından çıktı ve elindeki devasa Obsidiyen yayıyla karda koşturdu. Hâlâ elli metre ötedeydi. Kırbaç biçimindeki jiletimi Cassius’un bacaklarına iki kez savurdum ve o jiletini başıma savururken kendiminkini kılıca dönüştürdüm. Jiletin kıvrımının ortasından yakalarken darbenin etkisiyle kolum sarsıldı. Cassius benden daha güçlüydü. Son kez dövüştüğümüzden daha hızlıydı. Ve artık kavisli kılıca karşı deneyimliydi. Hiç şüphesiz Aja’yla çalışmıştı. Beni gerilemeye zorladı. Sendeleyerek düştüm ve bacaklarının arasından Furia ile Lekeli’nin birbirlerini parçalamakta olduğunu gördüm. Aja, Ragnar’ı sol bacağından yaraladı.</p>

  <p>Havada bir ok daha ıslık çaldı ve Cassius’un sırtına çarptı ancak böcekKabuğu dayandı. Dengesini kaybettiği halde sekiz hamle daha yaptı. Kendimi geri attım ve jilet, başımın az önce durduğu yeri sıyırdı. Koca bir yarığın kenarından santimetreler ötede karın üzerine serildim ve Cassius bana doğru koşarken ayağa fırladım. Kenarda dengemi sağlamaya çalışırken aşağı doğru bir hamleyi daha savuşturdum. Geri düştüm ve Cassius’un saldırısından kurtulmak için çevikliğimi kullanarak bütün gücümle kendimi iterek diğer tarafa sıçradım. Onun arkasında, Aja olduğu yerde çömelip hızla dönerek Ragnar’m kılıcından kurtulurken rakibinin üst bacak kaslarını biçti. Ragnar’ı parça parça kesiyordu.</p>

  <p>Cassius yarığın üzerinden atlarken hamlelerini sürdürerek peşimden geldi. Kılıcını engelleyemeseydim omzumdan kalçama kadar beni ikiye bölecekti. Yüzüne bir taş attım ve ayağa fırladım. Bir şaşırtmaca hareketiyle kılıcını yine aşağı savurdu, bileğini çevirdi ve dizlerimi biçmek için bir hamle yaptı. Yana doğru sendeleyerek zorlukla sıyrıldım. Jiletini kırbaca çevirdi, bacaklarıma doladı ve çekerek yerden kesti. Düştüm. Göğsüme tekme atarak nefesimi kesti, bileğime basarak jiletimi yere sabitledi ve kararlı bir yüz ifadesiyle jiletini kalbime saplamaya hazırlandı.</p>

  <p>“Dur” diye bağırdı Kısrak. Yirmi metre ötede yayıyla Cassius’a nişan almıştı. Gergin yayın gücüyle eli titriyordu. “Yoksa seni öldürürüm.”</p>

  <p>“Hayır,” dedi. “Yapama...”</p>

  <p>Yay boşaldı. Cassius oku savuşturmak için jiletini yukarı kaldırdı ama Aja kadar hızlı değildi. Okun tırtıklı demir ucu boğazından girip ensesinden çıkarken tüylü kuyruğu gamzeli çenesinin altına yapıştı. Kan fışkırmadı. Sadece ıslak bir gurultu vardı. Geri devrildi ve sertçe yere serildi. Boğulurken korkunç bir şekilde çırpmıyordu. Oku çıkarmaya çalışırken bacakları savruluyordu. Benden birkaç santim ötede, gözleri gözlerimde tıslayarak nefes almaya çabalıyordu. Kısrak yamma koştu. Cassius’tan uzaklaşarak ayağa fırladım ve jiletimi karın üzerinden kaparak Cassius’un çırpınan bedenine yönelttim.</p>

  <p>“Ben iyiyim,” dedim, bakışlarımı altında bir kan gölü oluşan ve yaşamak için mücadele eden eski dostumdan ayırarak. “Ragnar’a yardım et.”</p>

  <p>Cassius’un bedeninin üzerinden, Lekeli ile Aja’nın bir yarığın kenarında birbirinin etrafında döndüğünü gördük. Etraflarındaki karlı zeminde kan lekeleri vardı. Hepsi Ragnar’ındı. Ancak boğazından yayılan öfkeli savaş şarkısıyla kadın şövalyeyi hâlâ geri itiyordu, iki yüz elli kiloluk cüssesiyle onu eziyordu. Kılıçlarından kıvılcımlar saçılıyordu. Kuleler’in sürgün edilmiş prensinin öfkesiyle baş edemeyen Aja, şimdi onun karşısında bocalıyordu. Topuklar karda kayıyor, kollar titriyordu. Bir söğüt gibi arkaya eğilerek Ragnar’dan korunmaya çalışıyordu. Ragnar’ın şarkısı daha da güçleniyordu. “Hayır,” diye mırıldandım. “Vur onu,” dedim Kısrak’a.</p>

  <p>“Birbirlerine çok yakınlar...”</p>

  <p>“Umurumda değil!”</p>

  <p>Kısrak bir ok attı ama Aja’nın başını santimlerle ıskaladı. Fark etmezdi. Ragnar, kadının ona kurduğu tuzağa düşmüştü bile ve Kısrak henüz anlamamıştı. Anlayacaktı. Lorn’un bana öğrettiği birçok stratejiden biriydi. Bir jilet ustasıyla asla çalışmadığı için Ragnar’m bilemeyeceği bir strateji. O sadece korkunç öfkesine ve yıllar boyunca katı silahlarla savaşarak kazandığı deneyime sahipti; kırbacı bilmiyordu. Kısrak yayına bir ok daha taktı. Ve Ragnar, bir demirci çekici hamlesiyle kılıcını Aja’ya yukarıdan savururken Aja onun hamlesini karşılamak için kendi kılıcını yukarı kaldırdı. Aynı anda kırbaç fonksiyonunu harekete geçirdi ve kılıcı gevşedi. Katı fiberpolyenin direnciyle karşılaşmayı bekleyen Ragnar, tüm ağırlığıyla yere savruldu. Kılıcının yere çarpmasını engelleyecek kadar atletikti ve daha zayıf bir düşman karşısında kolayca toparlanırdı fakat Aja, Lom au Arcos’un en iyi öğrencisiydi. Kadın çoktan yana doğru dönerek kırbacmı tekrar kılıca dönüştürmüştü ve dönmesini bitirirken ivmesini kullanarak Ragnar’ı yandan biçmeye hazırlanıyordu. Hareket basitti. Kısa ve öz. Ben Lorn’la birlikte çalışarak fouette egzersizleri yaparken Kısrak ve Roque’un Agea’daki opera salonlarında izlediği bir balerin gibi. Kılıcındaki kırmızı parıltıyı ve karlı zemine ince bir kavisle yayılan kırmızılığı görmesem, ıskaladığına yemin edebilirdim.</p>

  <p>Aja ıskalamazdı.</p>

  <p>Ragnar ona dönmeye çalıştı fakat bacakları itaat etmek yerine aniden bükülüverdi. Derin yarası, beyaz mühürDerisinin üzerinde kanlı bir gülümseme gibi görünüyordu. Aja onun beline kılıcını sapladı ve omurgasından geçirip göbek deliğinden çıkardı. Ragnar bir yarığın kenarına çökerken jileti buzun üzerinden sekti. Ben öfke ve hayretle uluyarak Aja’ya saldırırken Kısrak da benimle birlikte koşmaya başlayarak okunu fırlattı. Aja kenara çekilerek Kısrak’ın okundan sıyrılırken yere serilmiş olan Ragnar’a kılıcım iki kez daha sapladı. Kılıç girip çıkarken Ragnar’m vücudu sarsıldı. Aja ayaklarını yere sağlam bir şekilde basarak beni karşılamaya hazırlanırken aniden gözleri iri iri açıldı ve başımın üzerinden gökyüzüne hayretle bakarak geri adım attı. Kısrak peş peşe iki ok fırlattı. Aja’nın başı seğirdi. Yarığın kenarına doğru dönerek bizden uzaklaşırken ayaklarının altında buz aniden çöktü. Aja kollarını hızla savurdu fakat benimle göz göze gelirken dengesini sağlayamadı ve çöken buzla birlikte karanlık boşluğa balıklama düştü.</p>

  <h2>30</h2>

  <p>SESSİZ</p>

  <p>Aja gitmişti. Yarık derindi ve duvarları karanlığa doğru daralıyordu. Ben Ragnar’ın yanına koşarken Kısrak hazırladığı yayıyla tepeye ve bulutlara bakıyordu. Sadece üç tane oku kalmıştı. “Ben bir şey göremiyorum,” dedi.</p>

  <p>“Azrail,” diye mırıldandı Ragnar, yattığı yerden. Göğsü hızla kalkıp iniyor, zor nefes alıyordu. Yarılmış karnından kalbinin her atışında kan saçılıyordu. Yere devrildiğinde Aja iki hamleyle işini çabucak bitirebilirdi. Oysa Ragnar’ın ölürken acı çekmesi için karnının alt kısmım bıçaklamıştı. Dirseklerime kadar kana bulanana dek ilk yaranın üzerine bastırdım fakat o kadar çok kan vardı ki ne yapacağımı bilemiyordum. Aja’nın yarattığı hasarı bir onarDeri aleti onaramazdı. Ragnar’ın bedenini bir arada tutmaya bile yetmezdi. Gözlerim yaşlarla yanıyordu. Zor görüyordum. Yaradan buhar yükseliyordu. Donmuş parmaklarım kanın sıcaklığıyla karıncalanıyordu. Ragnar yüzünde mahcup bir ifadeyle özürler sıralarken yüzü sararmıştı.</p>

  <p>“Yamyamlar olabilir,” dedi Kısrak, Aja’nın şaşkınlığıyla ilgili. “Kıpırdayabiliyor mu?”</p>

  <p>“Hayır,” dedim, zayıf bir sesle. Kısrak ona bakarken benden daha metin duruyordu.</p>

  <p>“Burada kalamayız,” dedi.</p>

  <p>Ona aldırmadım. O kadar çok arkadaşımın ölümünü izlemiştim ki Ragnar’ı böyle bırakamazdım. Aja’yla savaşmaya onu ben sürüklemiştim. Eve dönmeye onu ben ikna etmiştim. Öylece terk edip gidemezdim. Ona bu kadarını borçluydum. Aptalca olsun ya da olmasın, yapacağım en son şey olsa bile onu savunacaktım. Onu iyileştirmenin bir yolunu bulacak, onu bir Sarı’ya götürecektim. Yamyamlar gelse bile. Hayatıma mal olsa bile onu bırakmayacaktım. Ancak bunları düşünmek gerçek olmasını sağlamıyordu. Bana sihirli güçler kazandırmıyordu. Ne plan yaparsam yapayım, dünya hepsini bozmaya hazır görünüyordu.</p>

  <p>“Azrail...” diye tekrar konuşmayı denedi Ragnar.</p>

  <p>“Gücünü koru, dostum. Seni buradan götürmemiz için bütün gücüne ihtiyacın olacak.”</p>

  <p>“Hızlıydı. Çok hızlıydı.”</p>

  <p>“Artık gitti,” dedim ama bundan emin olamazdım.</p>

  <p>“Hep iyi bir ölüm hayal ettim.” Ölmekte olduğunu ammsayınca titredi. “Bu iyi bir ölüm değil.”</p>

  <p>Sözleri göğsümden boğazıma bir hıçkırık çekti. “Yoluna girecek,” dedim, boğuk bir sesle. “Her şey yoluna girecek. Seni iyileştireceğiz. Mickey seni iyileştirecek. Seni Kuleler’e götüreceğiz. Yardım çağıracağız.”</p>

  <p>“Darrow...” dedi Kısrak.</p>

  <p>Ragnar gözlerini kırpıştırdı ve görüşünü odaklamaya çalıştı. Elini gökyüzüne uzattı. “Şefi...”</p>

  <p>“Hayır. Benim, Ragnar. Darrow,” dedim.</p>

  <p>“Darrow...” diye tekrarladı Kısrak, sertçe.</p>

  <p>“Ne?” diye çıkıştım.</p>

  <p>“Şefi...” diye işaret etti Ragnar. Gökyüzünü işaret eden parmağını izledim. Rüzgârın denizden taşıdığı bulutlar dışında hiçbir şey göremiyordum. Sadece Cassius’un boğazından gelen gurultuları, Kısrak’ın yayının gıcırtısını ve karda topallayarak bize doğru yürüyen Holiday’in ayak seslerini duyuyordum. Sonra üç tonluk, kanatlı avcı bulutların arasından belirirken Aja’nın neden afalladığım anladım. Bir aslanın vücudu. Bir kartalın kanatları, ön bacakları ve başı. Beyaz kuştüyleri. Kancalı ve siyah bir gaga. Yetişkin bir Kızıl büyüklüğünde bir kafa. Dev gibi griffonun kanatlarının altına gök mavisi boyayla çığlık atan iblis yüzleri çizilmişti. Yaratık önümde karlı zemine inerken kanat açıklığının on metre kadar olduğunu gördüm. Yere konarken toprak sarsıldı. Gözleri açık maviydi ve siyah gagasına beyaz boyayla desenler ve semboller işlenmişti. Sırtında ince yapılı, ürkütücü görünüşlü biri oturuyordu ve elindeki beyaz boynuzu üfleyerek hüzünlü bir ses çıkardı.</p>

  <p>Gökyüzündeki bulutların arasından başka boru sesleri karşılık verdi, hemen sonra dağ geçidine on iki griffon daha indi ve kimi üzerimizdeki kayalık duvarlara tutundu, kimi kara tünedi. Boynuzu üfleyen ilk griffon binicisi, baştan aşağı kirli beyaz kürklere bürünmüştü ve başında ensesine kadar sarkan tek bir mavi kuştüyü takılı kemik bir miğfer vardı. Binicilerin hiçbiri iki metreden kısa değildi.</p>

  <p>Biri, sessiz liderlerinin yanma koşarken kendi lehçelerinde, “Güneş-doğan,” diye seslendi. Konuşan kişi miğferini çıkarınca yara izleriyle ve pirsinglerle dolu, zalim bir yüz ortaya çıktı. Kadın tek dizinin üzerine çöktü ve bir saygı belirtisiyle eldivenli avcunu alnına götürdü. Mavi bir el izi yüzünü kaplıyordu. “Gökyüzündeki alevi gördük... ” SapanOrağımı görünce sesi titredi.</p>

  <p>Diğer biniciler saçlarımızı ve gözlerimizi görünce hemen miğferlerini çıkanp griffonların sırtlarından indiler. Aralarında tek bir erkek bile yoktu. Kadınların yüzleri büyük, gök mavisi el izleriyle süslüydü ve her birinin ortasına küçük bir göz çizilmişti. Beyaz saçları uzun örgüler halinde sırtlarından dökülüyordu. Kısık gözkapaklarının arasından siyah gözleri parıldıyordu. Burunları, dudakları ve kulakları demir ve kemik pirsinglerle delinmişti. Sadece liderleri henüz miğferini çıkarmamış veya diz çökmemişti. Transa girmiş gibi bize doğru bir adım attı.</p>

  <p>“Kardeşim,” diye mırıldandı Ragnar. “Kardeşim.”</p>

  <p>“Şefi mi?” dedi Kısrak, Obsidiyen’in sol bacağından sarkan ödül kancasındaki siyah insan dillerine bakarak. Kadın eldiven takmamıştı ve ellerinin üzeri dövmelerle doluydu.</p>

  <p>“Beni tanıyor musun?” diye hırıldadı Ragnar. Binici yaklaşırken Ragnar’ın dudaklarında çekingen bir gülümseme belirdi. “Tanıyor olmalısın.” Binici maskesinin akından iri iri açılmış gözlerle Ragnar’m yara izlerini inceliyordu. “Ben seni tanıyorum,” diye devam etti Ragnar. “Dünya kararsa, biz yaşlanıp gitsek bile tanırdım seni.”</p>

  <p>Acıyla titredi. “Buzlar erişe ve rüzgâr sussa bile.” Kadın adım adım yaklaşıyordu. “Buzun kırk dokuz adını sana ben öğretmiştim... Rüzgârın otuz dört nefesini.” Ragnar gülümsedi. “Ama sen sadece otuz ikisini hatırlayabiliyordun.”</p>

  <p>Kadın hiçbir tepki vermiyordu fakat diğer biniciler Ragnar’ın adını fısıldamaya başlamışlardı ve onun yanında olmamıza dayanarak, taşıdığım kavisli jilete de bakarak benim kim olabileceğimi tahmin ediyorlardı.</p>

  <p>Ragnar son gücüyle devam etti: “Beş Şafak’ı izlemek için seni omuzlanma aldım. Kurdelelerinle saçlarımı örmene izin verdim. Fok derisinden yaptığın bebeklerle oynadım, yaşlı Gururluayak’a kar-toplan attık. Ben senin ağabeyinim. Ve Ağlayan Güneş’in insanlan, halkımızdan birçoklanyla birlikte beni de alıp Zincirli Topraklar’a götürürken sana ne dediğimi hatırlıyor musun?”</p>

  <p>Yaralarına rağmen adamın her yanından güç akıyordu. Burası onun ülkesiydi. Onun yuvasıydı. Ve tıpkı benim bir pençeMatka-bın tepesinde olduğumdaki gibi, burası da ondan sorulurdu. Şefi giderek yaklaşıyordu. Sonunda dizlerinin üzerine çökerek kemik miğferini çıkardı.</p>

  <p>Sessiz Şefi, Alia Karserçesi’nin ünlü kızı son derece görkemliydi. Yüzü vahşi ve sertti. Bir karganınki gibi ince uzundu. Gözleri fazla küçük, birbirine fazla yakındı. İnce dudakları soğuktan morarmıştı ve sürekli düşüncelere dalmış gibi büzülmüştü. Başının sol tarafında beyaz saçları kazınmış, sağ tarafındaysa beline kadar inen bir örgü yapılmıştı. Kazınmış sol kısımda astral runlarla çevrelenmiş masmavi bir kanat dövmesi vardı. Ancak onu diğer Obsidiyenlerin arasında eşsiz kılan ve hayranlıklarını uyandıran, teninin pürüzsüz veya yarasız olmasıydı. Tek süsü, burnuna geçirilmiş tek bir demir çubuktu. Ve gözlerini kırpıştırarak Ragnar’ın yarasına bakarken, gözkapaklarının üzerine dövmeyle işlenmiş mavi gözler içimi gö-rürcesine bana bakıyordu.</p>

  <p>Bir elini ağabeyine uzatırken amacı ona dokunmak değil, ağzından ve burnundan yükselen buharı hissetmekti. Bu Ragnar için yeterli değildi. Kardeşinin elini tuttu ve zayıflayan kalp atışlarını hissetmesi için hırsla göğsüne bastırdı. Gözleri mutluluktan yaşarmıştı. Ve Sefi’nin yanaklarından mavi savaş boyasında .iz bırakarak süzülen yaşları gördüğünde sesi çatladı: “Sana döneceğimi söylemiştim.”</p>

  <p>Sefi’nin gözleri Aja’nın yarıkta bıraktığı izlere bakmak için Ragnar’ın yüzünden ayrıldı. Dilini şaklatınca dört Valkyrie kara ipler saplayarak Aja’yı aramak için karanlıkta aşağı indiler. Diğerleri ellerinde zarif kıvrımlı yaylarıyla savaş liderlerini korumak ve tepeleri gözlemek için geride kaldı. “Onu Kuleler’e götürmeliyiz,” dedim, onların dilinde. “Şamanınıza.”</p>

  <p>Şefi bana bakmadı. “Artık çok geç.” Ragnar’ın beyaz sakalının üzerinde kar toplanıyordu. “Burada ölmeme izin verin. Buzun üzerinde. Vahşi gökyüzünün altında.”</p>

  <p>“Hayır,” diye mırıldandım. “Seni kurtarabiliriz.”</p>

  <p>Hayat çok uzak ve önemsiz görünüyordu. Kam onu terk etmeyi sürdürüyordu fakat artık dostum üzgün değildi. Şefi bütün o hüznü dağıtmıştı.</p>

  <p>“Ölmek o kadar da önemli değil,” dedi bana ama sesi istediği kadar samimi çıkmamıştı. “Kişi gerçekten yaşamışken, önemli değil.” Şimdi bile beni teselli etmeye çalışarak gülümsedi. Oysa yüzünde hayatının ve ölümün adaletsizliği okunuyordu. “Bunu sana borçluyum. Fakat... henüz halledilmemiş çok iş var. Şefi.” Kurumuş, ağır bir dille yutkundu. “Adamlarım seni buldu mu?” Şefi ağabeyinin üzerine eğilmeye devam ederken başıyla onayladı. Rüzgâr, beyaz saçlarını uçuşturuyordu. Ragnar bana baktı. “Dar-row, sözlerin yeterli olacağını sandığını biliyorum,” dedi Ragnar, Sefi’nin anlayamaması için Gösterişli lehçesiyle konuşarak. “Ama olmayacak. Annem söz konusuyken.” Bana söylemediği şey buydu. Gemideyken o kadar sessiz olmasının, omuzlarındaki ağırlığın nedeni buydu. Buraya, eve dönerken annesini öldürmeye geliyordu. Ve şimdi bunu yapmam için bana izin veriyordu. Kısrak’a baktım. O da duymuştu ve onun yüzünde de aynı kalp kırıklığı vardı. Sadece ölmekte olan dostum için değil, aynı zamanda daha iyi bir hayat hayalim için. Ragnar acıyla titrediğinde, Şefi onun daha fazla acı çekmesini istemediği için çizmesinden bir bıçak çekti. Ragnar ona bakarak başını iki yana salladı ve bana dönerek başıyla işaret etti. Benim yapmamı istiyordu. Bu kâbustan uyanmak istercesine başımı iki yana salladım. Şefi bana vahşi gözlerle bakarken ağabeyinin son isteğine karşı gelip gelmeyeceğimi görmek ister gibiydi.</p>

  <p>“Dostlarımla öleceğim,” dedi Ragnar.</p>

  <p>Uyuşmuş bir halde jiletimi elime kaydırdım ve göğsünün üzerine tuttum. Ragnar’ın ıslak gözlerinde nihayet huzur vardı. Onun için yapabileceğim tek şey güçlü olmaktı.</p>

  <p>“Eo’ya sevgilerini ileteceğim. Babalarının Vadi’sinde senin için bir yuva hazırlayacağım. Benimkinin hemen yanında. Öldüğünde orada bana katıl.” Sırıttı. “Ama ev yapmayı pek bilmem. Bu yüzden acele etme. Biz bekleriz.”</p>

  <p>Vadi’ye hâlâ inanıyormuşum gibi başımla onayladım. Beni ve onu beklediğini hâlâ düşünüyormuşum gibi. “Halkın özgür olacak,” dedim. “Hayatım üzerine sana söz veriyorum. Yakında görüşeceğiz.” Gökyüzüne bakarak gülümsedi. Şefi bir savaşçı olarak ölebilmesi ve Valhalla’nm salonlarında hak ettiği yeri alabilmesi için hemen kendi baltasını Ragnar’ın eline tutuşturdu.</p>

  <p>“Hayır, Şefi,” dedi Ragnar. Baltayı bırakıp sol eliyle yerdeki karı avuçladı, sağ eliyle kardeşinin elini kavradı. “Daha fazlası için yaşa.” Başıyla bana işaret etti.</p>

  <p>Rüzgâr uğulduyordu.</p>

  <p>Kar yağıyordu.</p>

  <p>Ben metal silahımı kalbine sessizce sokarken, Ragnar gökyüzünü, Phobos’un parıldayan soğuk ışıkları izliyordu. Ölüm gece gibi çöktü ve Ragnar’ın ışığının ne zaman söndüğünü, kalbinin ne zaman durduğunu, gözlerinin ne zaman görmez olduğunu bilemedim. Ancak gittiğini biliyordum. Üzerime çöken soğukta bunu hissedebiliyordum. O yalnız, aç rüzgârın sesinde ve Sessiz Sefi’nin kara gözlerindeki sessizlikte...</p>

  <p>Dostum, koruyucum, Ragnar Volarus bu dünyayı terk etmişti.</p>

  <h2>31</h2>

  <p>SOLGUN KRALİÇE</p>

  <p>Acıdan uyuşmuştum. Ragnar’ın öldüğünü duyduğunda Sev-ro’nun vereceği tepkiden başka bir şey düşünemiyordum.</p>

  <p>Yeğenlerimin Dostane Dev’in saçlarına bir daha kurdele dolayama-yacaklarını duyduklarında ne hissedeceklerinden başka. Ruhumun bir parçası kopup gitmişti ve bir daha geri dönmeyecekti. O benim koruyucumdu. Bana çok fazla güç veriyordu. Şimdi yanımda o olmaksızın bir Valkyrie’nin arkasına tutunmuş, bir griffonun sırtında kanla lekelenmiş karlı topraktan havalanıyordum. Koca kanatların gücüyle bulutların arasında süzülürken, Valkyrie Kuleleri’ni ilk kez görürken bile, hiçbir şey hissetmiyordum. Uyuşmuştum.</p>

  <p>Kuleler dağ zirvelerinin arasındaki buzul düzlüklerinden öyle aniden yükseliyordu ki onları ancak elli yıllık tektonik müdahaleler ve bir güneş sistemi dolusu kaynakla bir Lovelock motorunun kontrollerinin başındaki manyak bir Altın yaratabilirdi. Muhtemelen sadece yapıp yapamayacağını görmek için. Onlarca taş kule, nefret dolu âşıklar gibi birbirine dolanmıştı. Üstlerine sis çökmüştü. Zirvelerine griffonlar yuva yapmış, daha alçak kısımlara da kargalar ve kartallar yerleşmişti. Yüksek bir taş duvarın üzerinden, zincirlerle asılı yedi iskelet sallanıyordu. Buzda kan ve hayvan pislikleri vardı. Burası, Altınları tehdit edebilmiş tek ırkın yuvasıydı ve sürgün edilmiş prensinin kanına bulanmış halde gelmiştik.</p>

  <p>Şefi ve savaşçıları, Aja’nın düştüğü yarığı araştırmıştı ama ayak izlerinden başka bir şey bulamamışlardı. Ceset yoktu. Kan yoktu. Sefi’yi yakıp kavuran öfkeyi yatıştıracak hiçbir şey yoktu. Uzaktan gelen davulları duymasalar, sanırım ağabeyinin cesedinin başında daha saatlerce kahrdı. Ancak Yiyenler daha büyük bir güç toplamış halde, düşen tanrıları ele geçirmek için Valkyrie’lere meydan okumaya niyetliydiler.</p>

  <p>Şefi elinde baltasıyla Cassius’un başında dikilirken yüzünde gazap vardı. Üzerinde zırhı olmadan gördüğü ilk Altınlardan biri oydu. Belki Kısrak’ın dışında. Ve bana kalırsa, ağabeyinin kanma bulanmış haldeyken onu oracıkta, karın ortasında öldürebilirdi. Ona izin vereceğimi biliyordum; Kısrak da öyle. Ancak kendine hâkim olarak savaşçılarına dilini şaklatmış, baltasını kılıfına sokmuş ve griffonlara binilmesini işaret etmişti. Cassius şimdi sağımdaki Valkyrie’nin eyerine bağlıydı. Ok şahdamarım ıskalamıştı fakat Sefi’nin baltasının öpücüğüne gerek kalmadan da ölüm onu alabilirdi.</p>

  <p>Dönerek yükselen kulenin yüksekteki bir nişine indik. İndiğimizde griffonlarımızı düşman Obsidiyen klanlarından esir alınıp körleştirilmiş köleler karşıladılar. Korkaklıklarını simgeleyecek şekilde yüzleri sarıya boyanmıştı. Demir kapılar arkamızdan gürültüyle kapanarak rüzgârı dışarıda bıraktı. Ragnar’ı kayahk şehrin derinliklerine taşımak için biniciler daha griffonlar inmeden eyerlerinden atladılar.</p>

  <p>Onlarca silahlı savaşçı griffon ahırlarına girerek Sefi’nin karşısına dikilirken bir kargaşa oldu. Çılgınca hareketlerle bizi işaret ediyorlardı. Aksanları Mickey’nin yüklemeleri ve Akademi’deki araştırmalarım sırasında öğrendiğim Nagaldan daha ağırdı ama yeni savaşçıların zincire vurulmamız gerektiğini söylediğini ve kâfirlikten bahsettiğini anlamıştım. Sefi’nin kadınları bağırarak karşılık veriyor, Ragnar’ın dostu olduğumuzu söylüyor ve heyecanla Altın sarısı saçlarımızı işaret ediyorlardı. Bize ve bir kısmının, et artıkları için birbiriyle kapışan köpekler gibi çekiştirerek uzaklaştırdığı Cassius’a nasıl davranacaklarını bilemiyorlardı. Ok hâlâ Cassius’un boğazındaydı. Gözlerinin beyazı iyice belirginleşmişti. Obsidiyenler onu yerde sürüklerken dehşetle bana uzandı. Eli benimkini yakaladı, bir an tuttu ve sonra meşaleyle aydınlatılan koridorda yarım düzine dev tarafından taşınarak uzaklaştı. Diğerleri ellerinde devasa d,emir silahlarla etrafımızda toplanırken kürklerinin kokusu yoğun ve mide bulandırıcıydı. Ancak alnında el biçiminde dövmesi olan yaşlı ve tıknaz bir kadın Sefi’yle konuşmak için aralarından geçerken sakinleştiler. Kadın, Sefi’nin annesinin savaş-şeflerinden biriydi. Geniş el hareketleriyle tavanı işaret ediyordu.</p>

  <p>“Ne diyor?” diye sordu Holiday.</p>

  <p>“Phobos hakkında konuşuyorlar. Çatışmanın ışıklarını görmüşler. Tanrıların savaştığını düşünmüşler. Bunlar bizim konuk değil, esir olmamız gerektiğini düşünüyor,” dedi Kısrak. “Silahlarınızı almalarına izin verin.”</p>

  <p>“Canı cehenneme!” Holiday tüfeğiyle geri çekildi. Namluyu tutarak aşağı bastırdım ve jiletimi savaşçılara verdim. “Bu çok harika,” diye mırıldandı Holiday. Tenimize veya saçlarımıza dokun-mamaya çalışarak kollarımıza ve bacaklarımıza büyük demir prangalar taktıktan sonra Kule muhafızları bizi bir tünele, Sefi’nin Valkyrie’lerinden uzağa sürükledi. Ancak giderken Sefi’nin beyaz yüzünde tuhaf ve çelişkili bir ifadeyle arkamızdan baktığını gördüm.</p>

  <p>Loş ışıklı onlarca merdivenden aşağı sürüklendikten sonra kayalıklara oyulmuş penceresiz, boğuk ve havası pis bir hücreye atıldık. Demir mangallarda fok yağı tütüyor, gözlerimizi yakıyordu. Yüksekçe bir taşa takılıp yere düştüm. Kalkmadan, zincirlerimi taşa vurdum. Kızgındım. Çaresizdim. Her şey çok hızlı oluyor, oradan oraya dönüyordum ve ne tarafın yukarısı olduğunu bilemiyordum fakat eylemlerimin, planlarımın nafileliğini anlayacak kadar uzun süre düşünebilmiştim. Kısrak ve Holiday beni ağır bir sessizlikle izliyordu. Büyük planımın daha birinci günündeydik ve Ragnar ölmüştü.</p>

  <p>Kısrak yumuşak bir sesle, “Sen iyi misin?” diye sordu.</p>

  <p>“Sence?” diye sordum, öfkeyle. Karşılık vermedi; alınacak ve sadece yardım etmeye çalıştığı konusunda sızlanacak zayıf bir insan değildi. Kaybın acısını gayet iyi biliyordu. “Bir plan yapmamız gerek,” dedim, mekanik bir tavırla, Ragnar’ı kafamdan atmaya çalışarak.</p>

  <p>“Planımız Ragnar’dı,” dedi Holiday. “Lanet olasıca planın tamamı oydu.”</p>

  <p>“Yine de kurtarabiliriz.”</p>

  <p>“Bunu nasıl yapmayı düşünüyorsun peki?” diye sordu Holiday. “Artık silahlarımız yok. Ve bizi gördüklerine Pembeler gibi memnun olmuş görünmüyorlar. Muhtemelen bizi yiyecekler.”</p>

  <p>“Bunlar yamyam değil,” dedi Kısrak.</p>

  <p>“Bu konuda bacağın üzerine bahse girmek ister misin, küçük hanım?”</p>

  <p>“Anahtar Alia,” dedim. “Onu hâlâ ikna edebiliriz. Ragnar olmadan zor olacağı kesin fakat tek yolu bu. Ragnar’ın, halkına gerçeği açıklamaya çalışırken öldüğüne onu inandırmalıyız.”</p>

  <p>“Ragnar’ı duymadın mı? Sözlerin yeterli olmayacağını söyledi.” “Yine de olabilir.”</p>

  <p>“Darrow, biraz dur,” dedi Kısrak.</p>

  <p>“Biraz durayım mı? Yörüngede adamlarım ölüyor. Sevro savaşta ve ona bir ordu götürmemize güveniyor. Biraz durmak gibi lanet bir lüksümüz yok!”</p>

  <p>“Darrow...” diye tekrar denedi Kısrak. Ben Aja’yı nasıl öldüreceğimiz, Oğullar’la yeniden nasıl birleşeceğimiz konusunda seçeneklerimizi sistemli bir şekilde gözden geçirmeye devam ediyordum. Bir elini koluma koydu. “Darrow. Dur.” Duraksadım. Nerede kaldığımı kaçırmış, mantığın rahatlığından uzaklaşmıştım ve tamamen duygusallığa kapılmaya başlamıştım. Ragnar’ın kanı tırnaklarımın arasındaydı. İstediği tek şey halkına geri dönmek ve onları benimkilerle birlikte karanlıktan çıkarmaktı. Aja’ya karşı bir saldırıyla bu şansını elinden almıştım. Ağlamayacaktım. Buna zaman yoktu ama başımı ellerimin arasına almış halde oturuyordum. Kısrak omzuma dokundu.</p>

  <p>“Sonunda gülümsüyordu,” dedi, yumuşak bir sesle. “Nedenini biliyor musun? Çünkü yaptığı şeyin doğru olduğunu biliyordu. Sevgisi uğruna savaşıyordu. Sen dostlarınla yeni bir aile kurdun. Daima öyle yaptın. Seni tanımak Ragnar’ı daha iyi biri haline getirdi. Sen onun ölümüne neden olmadın; yaşamasını sağladın. Şimdi de kendin yaşamalısın.” Yanıma oturdu. “İnsanların içindeki iyiliğe inanmak istediğini biliyorum. Ancak Ragnar’a ulaşmanın ne kadar uzun sürdüğünü bir düşün. Tactus’u veya beni kazanmanın. Bir günde ne yapabilirsin ki? Ya bir haftada? Burası... Burası bizim dünyamız değil. Kurallarımız veya ahlak değerlerimiz umurlarında değil. Kaçmazsak burada öleceğiz.”</p>

  <p>“Alia’nın dinleyeceğine inanmıyorsun.”</p>

  <p>“Neden dinlesin ki? Obsidiyenler sadece güce değer verir. Bizimki nerede? Ragnar bile annesini öldürmek zorunda kalacağını düşünüyordu. Dinlemeyeceğini biliyordu. Nagalda teslimiyet anlamına gelen kelimeyi biliyor musun? Rjoga. Boyun eğme? Rjoga. Kölelik? Rjoga. Başlarında Ragnar olmadan onları Toplum’un üzerine saldığında ne olacağını sanıyorsun? Alia Karserçesi acımasız bir tiran. Ve diğer savaş-şefleri de ondan daha iyi değil. Geleceğimizi tahmin etmiş bile olabilir. Altınların gözetim sistemlerini kırmayı başarmış olabiliriz ama Altınlar onun Ragnar’ın annesi olduğunu biliyor, dolayısıyla ona oğlunun gelebileceğini söylemiş olabilirler Şu anda onlara rapor veriyor olabilir.”</p>

  <p>Babamı örnek aldığım çocukluk yıllarımda, erkekliğin kontrol sahibi olmakla aynı şey olduğunu düşünürdüm. Kendi kaderinin efendisi ve kumandam olmak. Bir çocuk, erkekliğe ulaştığı anda özgürlüğünü kaybedeceğini nasıl bilebilir ki? Her şeyin önemli olacağını. Her şeyin baskı yaratacağını. Bütün dezavantajlar, görevler, sorumluluklar, kısıtlı süreler, başarısız planlar ve kaybedilen dostların kaçınılmaz bir şekilde, yavaşça bir kafes öreceğini. İnsanların şüphelerinden bıkmıştım, insanların daha önce olanlar yüzünden neyin mümkün olabileceğini bildiklerine inanmalarından bıkmıştım.</p>

  <p>Holiday homurdandı. “Kaçmak o kadar da kolay olmayacak.” “Birinci adım,” dedi Kısrak, prangalarından kurtulurken. Kilitleri açmak için küçük bir kemik parçasmı kullanmıştı.</p>

  <p>“Bunu da nereden öğrendin?” diye sordu Holiday.</p>

  <p>“Enstitü’nün ilk okulum olduğunu mu sanıyorsun?” diye sordu Kısrak. “Sıra sende.” Bu kez benim prangalarıma uzandı. “Bana kalırsa, kapıyı açtıkları anda üzerlerine... Sorun ne?”</p>

  <p>Ellerimi ondan uzaklaştırdım. “Ben gitmiyorum.”</p>

  <p>“Darrow...”</p>

  <p>“Ragnar benim dostumdu. Ona halkına yardım edeceğime söz verdim. Şimdi kendimi kurtarmak için kaçmayacağım. Boşu boşuna ölmesine izin vermeyeceğim. Buradan tek çıkış yolumuz bu.”</p>

  <p>“Obsidiyenler...”</p>

  <p>“Gerekliler,” dedim. “Onlar olmadan Altın Lejyonlara karşı savaşamayız. Senin yardımınla bile olmaz.”</p>

  <p>“Pekâlâ,” dedi Kısrak, daha fazla zorlamadan. “Peki, Alia’nm fikrini nasıl değiştirmeyi düşünüyorsun?”</p>

  <p>“Sanırım bu konuda senin yardımına ihtiyacım olacak.”</p>

  <p>Saatler sonra bizi devler için yapılmış muazzam bir taht salonunun ortasma götürdüler. Duvarlar boyunca dizilmiş ve siyah dumanlar kusan fok yağı lambalarıyla aydınlatılmıştı. Demir kapılar arkamızdan sertçe kapandı ve hayatımda gördüğüm en iriyarı insanm oturduğu tahtm karşısında kalakaldık. Kadın insandan çok bir heykel gibi hareketsiz şekilde salonun karşı tarafından bizi izliyordu. Zincirlerimizle yürümekte zorlanarak yaklaştık. Pürüzsüz siyah taş zeminde ilerleyip Valkyrie Kraliçesi Alia Karserçesi’nin önüne geldik.</p>

  <p>Kucağında, ölen oğlunun cesedi yatıyordu.</p>

  <p>Alia bize öfkeyle baktı. Ragnar kadar iri yapılıydı fakat çok yaşlıydı; ilkel bir ormandaki en yaşlı ağaca benziyordu... toprağı emen, daha küçük ağaçları güneşten mahrum eden ve onların kuruyup sarararak ölümünü izlerken dallarım daha yukarı, köklerini daha diplere salmaktan başka bir şey yapmayan bir ağaca. Rüzgâr yüzünü ölü deri ve nasırlarla sertleştirmişti. Uzun ve seyrek saçları kirli kar rengindeydi. Şimdiye kadar Oyulmuş en büyük griffo-nun iskeletinin göğüs kafesine tıkılmış kürklerden bir minderin üzerinde oturuyordu. Griffonun başı onun üzerinden sessizce bize haykırıyordu. On metre genişliğindeki kanatları taş duvara doğru açılmıştı. Kadının başında siyah camdan bir taç, ayaklarının dibinde de büyük bir demir aletle kilitlenmiş efsanevi savaş sandığı vardı. Boğum boğum elleri kanla kaplanmıştı.</p>

  <p>Burası ilkel bir yerdi ve bir tahtın üzerinde oturan bir kraliçeye ne söyleyeceğimi bilsem bile, kucağında oğlunun cesediyle oturan ve bana taygadan az önce sürünerek çıkmış bir solucanmışım gibi bakan bir anneye ne söyleyebileceğim konusunda hiçbir fikrim yoktu.</p>

  <p>Nutkumun tutulmuş olması pek de umurunda gibi görünmüyordu zaten. Onun dili yeterince keskindi.</p>

  <p>“Topraklarımızda Boşluk’un binlerce yıldızına hükmeden tanrılara karşı büyük bir hakaret dolaşıyor.” Sesi yaşlı bir timsahmki gibi gürlüyordu ama kendi dilini değil, bizimkini konuşuyordu. Gösterişlilerin yüksekLehçesi. Bu topraklarda sadece, çoğu tanrılarla iletişim kuran şamanlar olan birkaç kişinin, diğer bir deyişle casusların bildiği kutsal dil. Alia’nın bu dili akıcı şekilde konuşması Kısrak’ı şaşırtmıştı ama beni hiç şaşırtmadı. Alçakların, güçlülerin kudretini kullanarak nasıl yükseldiğini biliyordum ve bu sadece uzun zamandır şüphelendiğim şeyi doğruluyordu. Dünyalarda yardım alan tek köleler lanet olasıca Gamalar değildi.</p>

  <p>“Kötü amaçları olan kötü kâhinler tarafından öngörülmüş bir hakaret. Bir yaz ve bir kış boyunca aramızda dolaştı. Benim halkımı, Ejderha Sırtı’ndaki, Kanlı Çadırlar’daki ve Uğuldayan Mağaralar’daki halkları zehirledi. Halkımıza küfredercesine söylediği yalanlarla onları zehirledi.” Burnundaki kocaman siyah noktalarla tahtından bize doğru eğildi. Zifir gibi gözlerinin etrafında derin kırışıklıklar vardı.</p>

  <p>“Bir Lekeli oğlun döneceğini ve bizi buralardan götürecek bir adam... karanlıkta bir sabah yıldızı getireceğine dair yalanlar. Neler fısıldadıklarını öğrenmek, sözlerinin tanrılardan gelip gelmediğini anlamak için bu kâfirleri araştırdım. Hiç de öyle değildi. Sözler kötülükten geliyordu. Bu yüzden ben de kâfirleri avladım. Kendi ellerimle kemiklerini kırdım. Derilerini yüzüp leşlerini buzların yaratıkları tarafından yenmeleri için kulelerin kayalıklarına bıraktım.” Demek dışarıda zincirlere asılı halde duran yedi iskelet onlardı. Ragnar’ın dostları.</p>

  <p>“Bunu halkım için yaptım çünkü halkımı seviyorum. Zira kendi karnımdan çıkan çocuklarım az ama kalbimden doğanlar bir sürü. Bu küfrün bir yalan olduğunu biliyordum. Kendi kanımdan olan Ragnar asla dönmeyecekti. Dönmesi, bana, halkına, bizi Asgard’dan izleyen Tanrılara ettiği yeminleri bozması anlamına gelirdi.”</p>

  <p>Ölmüş oğluna baktı.</p>

  <p>“Ve sonra bu kâbusa uyandım.” Gözlerini kapadı. Derin bir nefes aldıktan sonra tekrar açtı. “Siz kim oluyorsunuz da bana kulemde doğmuş en iyi adamın cesedini getiriyorsunuz?”</p>

  <p>“Adım Lykos’lu Darrow,” dedim. “Bu Virginia au Augustus ve bu da Holiday ti Nakamura.” Alia, Holiday’e aldırmadan doğrudan Kısrak’a döndü. Yaklaşık iki metrelik boyuyla bile bu devasa salonda bir çocuk gibi görünüyordu. “İsyan adına Ragnar’la birlikte diplomatik bir görev için geldik.”</p>

  <p>“İsyan.” Yabancı kelimeden hoşlanmamıştı. “Ya sen oğlumun nesisin?” Saçlarıma bakarken gözlerinde bir ölümlünün gözlerinde bir tanrıya bakarken olacağından daha fazla küçümseme vardı. Burada daha derin bir şeyler dönüyordu. “Ragnar’ın efendisi misin?”</p>

  <p>“Kardeşiyim,” diye düzelttim.</p>

  <p>“Kardeşi mi?” Bu fikirle adeta alay ediyordu.</p>

  <p>“Onu bir Altm’dan aldığımda, oğlun bana hizmet yemini etti. O bana Lekelerini sundu ve ben de ona özgürlüğünü. O zamandan beri de kardeşimdi.”</p>

  <p>“O...” Kadının sesi çatladı. “Özgür mü öldü?”</p>

  <p>Bunu söylerken ses tonu daha derin bir anlayışa işaret ediyordu. Kısrak bunu kaçırmadı. “Evet. Onun adamları, dışarıdaki duvarlara astıkların, sana size hükmeden, diğer çocuklarım aldıkları gibi Ragnar’ı senden alan Altınlara karşı bir isyana liderlik ettiğimi söyleyecekti. Ve bütün halkınla birlikte sana Ragnar’ın komutanlarımın en büyüğü olduğunu da söyleyecekti. O iyi bir adamdı. O...”</p>

  <p>“Oğlumu tanıyorum,” diye araya girdi. “Daha çocukken onunla birlikte buzun arasında yüzdüm. Ona karın, fırtınaların isimlerini öğrettim ve dünyanın omurgasını göstermek için griffonumun sırtına aldım. Saçlarıma sıkı sıkı tutundu ve gökyüzündeki bulutlara yükselirken mutluluk şarkıları söyledi. Oğlum korkusuzdu.” O günü Ragnar’ın hatırladığından çok farklı hatırlıyordu. “Oğlumu tanıyorum. Ve onun ruhunu bana anlatması için bir yabancıya ihtiyacım yok.”</p>

  <p>“O halde kendine sormalısın, Kraliçe, onu buraya döndüren ne olabilir?” dedi Kısrak. “Buraya gelerek sana ve halkına ettiği yemini bozduğunu biliyorsa, neden buraya adamlarım gönderdi?”</p>

  <p>Alia o aç gözleriyle Kısrak’ı incelerken konuşmadı.</p>

  <p>“Kardeşmiş.” Tekrar bana dönerek o kelimeyle yine alay etti. “Acaba kendi kardeşlerini de oğlumu kullandığın gibi kullanır miydin? Onu buraya getirdin. Sanki buz devlerinin kilidini açacak anahtarmış gibi.” Salona bakınınca on beş insan boyu tepemizde yükselen taştaki oymaları gördüm. Daha önce hiç Obsidiyen bir zanaatkar görmemiştim. Bize sadece savaşçılarını gönderiyorlardı.</p>

  <p>“Sanki bir annenin sevgisini o kadına karşı kullanabilirmişsin gibi. Erkekler böyledir. Hırsının kokusunu alabiliyorum. Planlarının. Ben Boşluk’u bilmiyorum, ah, ölümlü savaş-şefi, ne var ki buzu tanırım. Erkeklerin kalbinde sürünen yılanları bilirim.</p>

  <p>“Kâfirleri kendim sorguladım. Senin ne olduğunu biliyorum. Bizden daha düşük bir yaratıktan geldiğini biliyorum. Bir Kızıl’dan. Kızılları gördüm. Çocuk gibiler. Dünyanın iliklerinde yaşayan cüceler Sen bir Aesir’in, bir Güneş-doğan’m vücudunu çaldın. Zincirleri kırdığını söylüyorsun fakat onlan yaratıyorsun. Bizi kendine bağlamak istiyorsun. Kendini yüceltmek için bizim gücümüzü kullanmak istiyorsun. Her erkek gibi.”</p>

  <p>Ölmüş arkadaşımın cesedinin üzerinden bana doğru eğildi ve bu kadının neye saygı duyduğunu, Ragnar’ın neden onu öldürmek ve tahtını ele geçirmek zorunda kalacağına inandığını, Kısrak’ın neden kaçmak istediğini anladım. Güç. Ve benimkinin nerede olduğunu merak ediyordu.</p>

  <p>“Onunla ilgili çok şey biliyorsun,” dedi Kısrak. “Ancak benimle ilgili hiçbir şey bilmeden beni yine de aşağılıyorsun.”</p>

  <p>Alia kaşlarını çattı. Kısrak’ın kim olduğu konusunda hiçbir fikri olmadığı açıktı ve eğer Kısrak gerçekten bir Altın’sa, onu kızdırmak istemeyeceği de anlaşılıyordu. Özgüveni sadece bir an sarsıldı. “Sana karşı bir iddiada bulunmadım, Güneş-doğan.”</p>

  <p>“Bulundun. Onun, halkın için kötü niyetleri olduğunu söylerken, benim de onunla işbirliği yaptığımı ima etmiş oldun. Onun yoldaşı olarak benim de kötü niyetle burada bulunduğumu söyledin.”</p>

  <p>“O halde niyetin ne? Bu yaratığa neden eşlik ediyorsun?”</p>

  <p>“Peşinden gitmeye değer olup olmadığını görmek için,” dedi Kısrak.</p>

  <p>“Değer mi peki?”</p>

  <p>“Henüz bilmiyorum. Bildiğim şu ki milyonlarca insan onu izleyecek. O sayıyı biliyor musun ki? Kavrayabiliyor musun, Alia?”</p>

  <p>“Sayıyı biliyorum.”</p>

  <p>“Bana niyetimi sordun,” dedi Kısrak. “Açıkça söyleyeyim: Ben de senin gibi bir savaş-şefi ve kraliçeyim. Hâkimiyetim kavrayabileceğinden çok daha büyük. Boşluk’ta hayatında görmediğin kadar çok adamı taşıyabilecek metal gemilerim var. En yüksek dağları ikiye bölebilecek gemiler. Ve buraya sana bir tanrı olmadığımı söylemeye geldim. Asgard’daki o adamlar ve kadınlar tanrı değiller. Hepsi etten, kemikten ve kandan. Senin gibi. Benim gibi.”</p>

  <p>Alia dev gibi oğlunu kollarında kolayca taşıyarak yavaşça yerinden kalktı ve onu bir taş sunağa götürüp yatırdı. Küçük bir kupadan bir beze yağ dökerek bezi Ragnar’ın yüzüne örttü. Sonra bezi öptü ve oğluna baktı.</p>

  <p>Kısrak devam etti: “Bu topraklarda tohum tutmuyor. Burada rüzgâr, buz ve çıplak kayalar hüküm sürüyor. Ama siz hayatta kalıyorsunuz. Tepelerde yamyamlar dolaşıyor. Düşman klanlar toprağınızı istiyor. Ama siz hayatta kalıyorsunuz. Oğullarınızı, kızlarınızı ‘tanrılarınıza’ satıyorsunuz ve hayatta kalıyorsunuz. Söylesene, Alia, neden? Uğrunda yaşadığın tek şey hizmet etmekken neden yaşıyorsun? Ailenin çürüyüp gitmesini izlemek için mi? Ben kendi ailemin yok oluşunu izledim. Her biri benden tek tek çalındı. Dünyam parçalandı. Seninki de parçalanıyor. Ama Ragnar’ın istediği gibi bu savaşta bana ve Darrow’a katılırsan... yeni bir hayat yaratabiliriz.”</p>

  <p>Alia sıkkın bir tavırla yine bize döndü. Yaklaşırken adımları yavaş ve ölçülüydü. “Hangisinden daha çok korkarsın, Virginia au Augustus? Bir tanrıdan mı? Yoksa tanrı gücüne sahip bir ölümlüden mi?” Soru aralarında asılı kaldı ve sözlerin kapatamayacağı bir uçurum açtı. “Bir tanrı ölümsüzdür, dolayısıyla hiçbir şeyden korkmaz. Ama ölümlü insanlar...” Kirli dişlerinin ardında dilini şaklattı. “Karanlığın çökmesinden nasıl da korkarlar. Işıkta kalmak için nasıl da dehşetle savaşırlar.”</p>

  <p>Yozlaşmış sesi kanımı dondurdu.</p>

  <p>Biliyordu.</p>

  <p>Kısrak ve ben bu korkunç gerçeği aynı anda anladık. Alia, tanrıların ölümlü olduğunu biliyordu. Benliğimin derinliklerinden yeni bir korku balonu yükseldi. Aptalın tekiydim. Bunca yolu gözlerinin önündeki peçeyi kaldırmak için gelmiştik ama o zaten gerçeği biliyordu. Her nasılsa. Bir şekilde. O bir kraliçe olduğu için Altınlar ona bizzat mı gelmişti? Kendi mi keşfetmişti? Ragnar’ı satmadan önce miydi, sonra mıydı? Fark etmezdi. Kendini çoktan bu düzene teslim etmişti. Yalana.</p>

  <p>Alia’nın daha biz salona girmeden önce hakkımızda kararını verdiğini bilmeme rağmen umutsuzca, “Bir yol daha var,” dedim. “Ragnar onu gördü. Halkınızın bu buz diyarını terk edebileceği bir düzen gördü. Kendi yazgılarını yaratabilecekleri bir düzen. Bana katılırsan bu düzen mümkün olur. Tıpkı atalarınız gibi yıldızların arasında dolaşma, görünmeden yürüme, botlarla bulutların arasında uçma gücünü kazanmana yardım ederim. İstediğiniz yerde yaşayabilirsiniz. Rüzgârm ten kadar ılık, toprağın beyaz yerine yeşil olduğu bir yerde. Tek yapmanız gereken, oğlun gibi benimle birlikte savaşmak.”</p>

  <p>“Hayır, küçük adam. Gökyüzüyle savaşamazsın. Nehirle, denizle ya da dağlarla savaşamazsın. Tanrılarla da savaşamazsın,” dedi Alia. “Bu yüzden görevimi yapıp halkımı koruyacağım ve sizi zincire vurulmuş halde Asgard’a göndereceğim. Yazgınıza Tanrılar karar verecek. Halkım yaşamaya devam edecek. Şefi tahtımın vârisi olacak. Ve oğlumu doğduğu buzların içine gömeceğim.”</p>

  <h2>32</h2>

  <p>ISSIZLIK</p>

  <p>Uçarak Kuleler’den uzaklaşırken gökyüzü ölü tırnak altındaki kan rengiydi. Bu kez zincire vurulmuş, leş kokulu kürk eyerlerin arkasına bagaj gibi yüzükoyun bağlanmıştık. Alt troposferin rüzgârı gözlerimi sulandırıyordu. Griffon kanatlarını çırpıyor, kaslı omuzları dalgalanarak havayı yarıyordu. Yan yatarak dönerken binicilerin Phobos’un hafif ışığına bakmak için maskeli yüzlerini gökyüzüne kaldırdığını gördüm. Yukarıdaki gemiler savaşırken kararan gökyüzü sarı ve beyaz ışık patlamalarıyla parıldıyordu. Sessizce Sevro’nun, Victra’nm ve Uluyanların güvenliği için dua ettim.</p>

  <p>Kısrak’ın tahmin ettiği gibi, Alia’yla konuşmak işe yaramamıştı ve şimdi halkının geleceğini garantiye almak için bizi tanrılara hediye olarak Asgard’a gönderiyordu. Sefi’ye böyle söylemişti ve sessiz kızı zincirlerimi almış, Alia’nın özel muhafızlarının da yardımıyla beni, Kısrak’ı ve Holiday’i Valkyrie’lerinin beklediği hangara sürüklemişti.</p>

  <p>Şimdi saatler sonra gazap dolu, genç tanrıların yarattığı bir bölgenin üzerinden geçiyorduk. Trajik ve zalim Antarktika, hâkimiyetlerinin ikinci asır dönümünde Altınlara karşı gelmeye cesaret eden Obsi-diyenler için bir ceza ve sınav alanı olarak tasarlanmıştı. Öylesine vahşi bir yerdi ki Kalite Kontrol Kurulu’nun kotalarına uygun olarak Obsidiyenlerin sadece yüzde altmışından azı yetişkinliğe ulaşıyordu:</p>

  <p>Bu umutsuz yaşam kavgası onları kültürel ve toplumsal ilerlemeden alıkoyuyor, ilk Karanlık Çağlardaki göçebe kabileler gibi yaşıyorlardı. Çiftçiler kültür yaratırdı. Göçebeler savaşırdı.</p>

  <p>Çıplak bölgede belli belirsiz yaşam belirtileri vardı. Yabanö-küzü sürüleri. Dağ tepelerinde kamp ateşlerinin ışıltısı, kayalıklara oyulmuş Obsidiyen şehirlerinin büyük kapılarının çatlaklarından görünüyordu; bu arada bölge halkı uzun, karanlık kışın arifesinde surların arkasına sığınmak için malzeme topluyordu. Saatlerce uçtuk. Bedenim bitkin düştüğü için bir uykuya dalıp bir uyanıyordum. O düşen geminin karnındaki sıcak kuytuda Ragnar’la makarna yediğimizden beri gözümü kırpmamıştım. Bu kadar çok şey bu kadar kısa sürede nasıl değişmişti?</p>

  <p>Bir borunun sesiyle uyandım. Ragnar öldü. Zihnimden geçen ilk düşünce buydu.</p>

  <p>Kederle uyanmaya yabancı değildim.</p>

  <p>Sefi’nin binicileri aralarındaki mesafeleri kapayıp daha sıkı bir düzende uçarken bir boru sesi daha yankılandı. Kül grisi bulutların arasında yükseldik. Şefi önümde dizginlerin üzerine eğilmiş, grif-fonunu engin bir karanlığa doğru sürüyordu. Bulutlardan sıyrıldığımız anda alacakaranlıkta asılı duran Asgard’ı gördük. Tanrılar tarafından yerden sökülmüş ve Boşluk ile aşağıdaki buz dünyası arasında asılı duran kapkara bir dağdı. Aesir’in Tahtı. Olimpos duyulara hitap eden parlak bir kutlamayken, burası fethedilmiş bir ırka karşı kasvetli bir tehditti.</p>

  <p>Aşağıdaki dağlardan, Asgard’a doğru desteksiz ve tehlikeli görünen taş merdivenler uzanıyordu. Lekelerin Yolu. Tanrıların gözüne girmek, Uluana Ölüm’ün hizmetçisi olarak kabilelerine onur ve ganimet kazandırmak isteyen bütün genç Obsidiyenlerin geçmesi gereken yol. Aşağıdaki Düşmüşler Vadisi cesetlerle doluydu. Leşlerin asla çürümediği ve sadece çalışkan kargaların düzgün iskeletler yaratabildiği bir diyarda donmuş erkek ve kadınlar. Yalnız bir yürüyüştü ve Obsidiyenler dağa yaklaşacaksa bizim de bu yolu aşmamız gerekiyordu.</p>

  <p>Bir Obsidiyen’i ancak böyle korkutabiliyorlardı. Şimdi Sefi’de bu korkuyu hissediyordum. Bu yolu daha önce hiç yürümemişti. Hiçbir Lekeli, Kuleler’in halkı veya diğer kabileler arasında kalamazdı. Hepsi hizmet için Altınlar tarafından seçilirdi. Annesi onun sınavlara girmesine asla izin vermemişti çünkü tek kızının, vâris olarak geride kalmasına ihtiyacı vardı.</p>

  <p>Olimpos’un aksine, Asgard savunma önlemleriyle sarılıydı. İki kilometre mesafeden griffonların kulak zarlarını patlatacak elektronik yüksek frekans vericiler. Deri ve organlardaki suyu kaynatarak bütün canlı yaratıkların moleküler yapısını kavuran yüksek enerjili akımKalkaru. Bu, Obsidiyenlerin gözünde kara büyüydü. Oysa Cıva ve bilgisayar korsanları sayesinde bugün alıcılar çalışmıyordu ve hareketlerimizi izleyen kamera ve robotlar bizi görmüyor, onun yerine üç yıl önce kaydedilmiş görüntüleri gösteriyorlardı; tıpkı uydularda yaptığımız gibi. Tanrıların huzuruna çıkmanın tek yolu vardı, o da Lekeler Yolu’ndan yürüyüp Gölgeağzı Tapınağı’ndan geçmekti.</p>

  <p>Asgard’ın altında Lekeler Yolu’nun gezegen yüzeyine bağlandığı dağın zirvesine iniş yaptık. Merdivenlerin tepesinde kapkara bir tapınak sahiplenici bir kocakarı gibi yükseliyordu. Dış cephesi zamanla hırpalanmıştı. Duvarları rüzgârla aşınmıştı.</p>

  <p>Eyerden çekildim ve buzların üzerine düştüm. Bacaklarım uzun yolculuk yüzünden uyuşmuştu. Valkyrie savaşçılar Kısrak’ın yardımıyla kalkmamı beklediler. “Sanırım zamanı geldi,” dedi. Başımla onayladım ve Valkyrie savaşçıların bizi Sefi’nin arkasından siyah tapmağa doğru gütmesine izin verdim. Rüzgâr, tapınağın siyah kayalıkların altına hapsedilmiş ön cephesinden özgürlük için umutsuzca açılmış gözlerle haykıran üç yüz otuz üç taş yüzün ağzından içeri esiyordu. Siyah kemerin altından geçtik. Kar zeminde savruluyordu.</p>

  <p>“Şefi,” dedim. Kadın bana bakmak için yavaşça döndü. Ağabeyinin kanını henüz saçlarından temizlememişti. “Seninle konuşabilir miyim? Yalnız?” Valkyrie’ler sessiz liderlerinin başıyla onaylamasını bekledikten sonra Kısrak ile Holiday’i geri çektiler. Şefi tapınağa doğru yürüdü. Zincirlerimin el verdiğince hızlı bir şekilde onu takip edip gökyüzünün altındaki açık bir avluya girdim. Soğuktan titriyordum. Şefi tuhaf mor ışıkta beni izleyerek konuşmamı sabırla bekledi. Benim onu merak ettiğim kadar onun da beni merak ettiğini ilk kez düşünebildim. Ve bu bana güven verdi. O küçük kara gözler merakla bakıyordu. Bütün çatlakları görüyorlardı, insanlardaki, zırhlardaki ve yalanlardaki. Kısrak, Alia konusunda haklı çıkmıştı.</p>

  <p>Alia bizi asla dinlemeyecekti. Benim de taht salonuna girmeden önce şüphelerim vardı ama yine de elimden geleni yapmak zorunda hissetmiştim. Ve Kraliçe bizi dinlemiş olsaydı bile, Kısrak bizim savaşımızda Obsidiyenlere liderlik etmesi için Alia Karserçesi’ne asla güvenmezdi. Bir müttefik kazanırken diğerini kaybetmiş olurdum. Oysa Şefi... Şefi son umudumdu.</p>

  <p>“Nereye gidiyorlar?” diye sordum. “Hiç merak ettin mi? Klanınızın Tanrılara verdiği insanlar? Size söylediklerine inandığını sanmıyorum. Savaşçı olarak gökyüzüne yükseldiklerine? Ölümsüzlerin hizmetine girdiklerinde benzeri görülmemiş servetlere kavuştuklarına ? ”</p>

  <p>Cevap vermesini bekledim ama elbette ki vermedi. Onu burada ikna edemezsem işimiz biterdi. Ancak Kısrak da benim gibi onunla bir şansımız olduğuna inamyordu. En azından Alia’yla olduğundan daha fazla.</p>

  <p>“Tanrılara inansaydm, Ragnar yükseldiğinde sessizlik yemini etmezdin. Diğerleri sevindi ama sen ağladın. Çünkü biliyordun... değil mi?” Kadına yaklaştım. Benim boyumdaydı. Victra’dan daha kaslıydı. Yüzü neredeyse saçlarıyla aynı tetikteydi. “Karanlık gerçeği kalbinde hissediyorsun. Buzdan aynlanlann hepsinin köle olduğunu.”</p>

  <p>Kaşları çatıldı. Hızımı kaybetmemeye çalıştım.</p>

  <p>“Ağabeyin bir Lekeli’ydi; Kuleler’in Oğlu. Bir devdi. Ve tanrılara hizmet etmek için yükseldi fakat yetenekli bir köpek gibi muamele gördü. Onu çukurlarda dövüştürdüler, Şefi. Hayatı üzerine bahislere girdiler. Ağabeyin, sana buzun ve rüzgârın isimlerini öğreten, kendi kuşağında Kuleler’in en muhteşem adamı olan Ragnar, başka bir adamın malı oldu.”</p>

  <p>Şefi siyah-mor alacakaranlıkta yıldızların titreştiği gökyüzüne baktı. Acaba kaç gece gökyüzüne bakıp ağabeyine ne olduğunu merak etmişti? Geceleri uyuyabilmek için kendine ne yalanlar söylemişti? Şimdi onun yaşadığı dehşetleri bilirken, yıldızlara baktığı bütün o geceleri daha da kötüleştiriyor olmalıydı.</p>

  <p>“Onu satan annendi,” dedim, fırsatı değerlendirerek. “Ablalarını, ağabeylerini ve babanı o sattı. Buradan giden herkes köle oldu. Tıpkı benim halkım gibi. Ağabeyinin gönderdiği kâhinlerin neler söylediğini biliyorsun. Ben de bir köleydim fakat efendilerime karşı geldim. Ağabeyin de benimle birlikte karşı geldi. Ragnar sizi bizimle birlikte götürmek için buraya döndü; halkınızı kölelikten kurtarmak için. Ve bu uğurda öldü. Sizin için. Ona son sözlerine inanacak kadar güveniyor musun? Onu yeterince seviyor musun?”</p>

  <p>Tekrar bana dönerken gözlerinin beyazı uzun süredir bastırılmış bir öfkeyle kızarmıştı. Annesinin ikiyüzlülüğünü yıllardır biliyormuş gibi. Yirmi beş yıldır ondan neler duyduğunu merak ediyordum. Acaba annesi ona gerçeği hiç açıklamış mıydı? Şefi kraliçe olacaktı. Belki de geçiş öyle oluyordu. Durumlarıyla ilgili gerçeği birbirlerine aktarıyorlar mıydı? Belki de Şefi, Alia’yla konuşmamızı bile dinlemişti. Bana bakışlarındaki bir şey buna inanmama neden oldu.</p>

  <p>“Şefi, beni Altınlara verirsen hâkimiyetleri sürecek ve ağabeyin bir hiç uğruna kendini feda etmiş olacak. Eğer bu düzen hoşuna gidiyorsa, bir şey yapma. Ancak eğer yozlaşmış, adaletsiz olduğuna inanıyorsan, riske gir. Annenin gizlediği gerçekleri sana göstermeme izin ver. Tanrılarınızın gerçekte ne kadar ölümlü olduğunu sana göstereyim. Ağabeyini onurlandırmana yardımcı olayım.”</p>

  <p>Yerde uçuşan karlara düşünceli düşünceli baktı. Sonra ölçülü bir hareketle başıyla onayladı ve binici pelerininin altından demir bir anahtar çıkararak bana yaklaştı.</p>

  <p>Bulutların arasından gökyüzüne doğru döne döne yükselen Lekeler Yolu buz gibi ve rüzgârlıydı. Ama sadece merdivendi. Valkyrie’lerin kılığına girerek -maviye boyanmış kemikten binici maskeleri, binici pelerinleri ve ayaklarıma fazla büyük gelen çizmeler- Zincirsiz bir şekilde basamakları tırmandık. Hepsini bize tapınağın dibinde grif-fonlara bekçilik etmek için geride kalan üç kadın ödünç vermişti. Şefi bize önderlik ederken diğer sekiz Valkyrie arkamızdan geliyordu. Zirveye ulaştığımızda ve Altınların havada asılı duran dağın tepesine diktiği siyah cam binayı gördüğümüzde yorgunluktan bacaklarım titriyordu. Toplamda sekiz kule vardı ve her biri bir tanrıya aitti. Koyu renk camdan bir piramit olan ana binayı tekerlek telleri gibi sarıyor; bozuk karlı zeminin yirmi metre üzerinde ince köprülerle birbirlerine bağlanıyorlardı. Altınların yapısıyla aramızda çığlık atan dev bir yüz biçiminde ve Mars Kalesi büyüklüğünde ikinci bir tapınak vardı. Tapmağın önünde küçük, kare şeklinde bir park alanı ve ortasında da boğum boğum, siyah bir ağaç vardı. Dallarından alevler yükseliyordu. Alevlerin arasında ateşten etkilenmeyen beyaz çiçekler görünüyordu. Valkyrie’ler sihirden korkarak kendi aralarında fısıldaştılar.</p>

  <p>Şefi ağaçtaki çiçeklerden birini dikkatle çekip aldı. Alevler deri eldivenlerinin kenarlarını yaktı fakat Şefi gözyaşı biçiminde küçük beyaz bir çiçeği koparabilmişti. Dokunduğunda çiçek önce genişleyerek kararıp kan rengine büründü, sonra kuruyup küle dönüştü. Hiç böyle bir şey görmemiştim ama gösteri umurumda da değildi. Hava bunun için fazla soğuktu. Önümüzde kan kırmızısı bir ayak izi belirdi. Şefi ve Valkyrie savaşçıları kollarını uzatıp kötü ruhlara karşı parmaklarını çaprazlayarak ölü gibi hareketsiz kaldılar.</p>

  <p>“Sadece taşın içine gizlenmiş kan,” dedi Kısrak. “Gerçek değil.”</p>

  <p>Valkyrie savaşçılar yine de yerde belirerek bizi tanrının ağzına götüren ayak izlerinden fazlasıyla etkilenmişlerdi. Korkuyla birbirlerine baktılar Tapınağın girişindeki merdivenlere ulaştığımızda Şefi bile dizlerinin üzerine çöktü. Biz de onu taklit ederek burunlarımızı taşa yapıştırırken canavarın boğazı açıldı ve yaşlı bir adam dışarı çıktı. Sakalı beyazdı. Gözleri menekşe rengiydi ve yaşla çapaklanmıştı.</p>

  <p>“Siz delirmişsiniz!” diye bağırdı. “Kışın arifesinde merdivenleri çıkacak kadar delisiniz!” Basamakları inerken her adımında asasım yere vuruyordu. Sesi zor çıkıyordu. “Geriye sadece kemik ve donmuş kan kalmalıdır. Buraya Lekeli sınavı istemeye mi geldiniz?”</p>

  <p>“Hayır,” diye gürledim, en iyi Nagahmla konuşarak. Şimdi Lekeli sınavına girmenin bize bir yararı olmazdı. Tanrıları sadece yüz dövmelerini alacağımız zaman görebilirdik. Ve Lekeli sınavına girmek, Ragnar’ın bile hazır olduğumu düşünmediği bir şeydi. Tanrıları karşıma getirmenin sadece bir yolu vardı: Yem atmak.</p>

  <p>“Hayır mı?” dedi Mor, şaşırarak.</p>

  <p>“Buraya tanrılarla konuşmaya geldik.”</p>

  <p>Valkyrie savaşçılardan biri bizi her an ele verebilirdi. Tek kelimeleri yeterdi. Omuzlarım tamamen gerildi. Aklımı başımda tutan tek şey, Kısrak’ın bu lanet olasıca dağın tepesinde yanımda tek dizi üzerinde durduğunu görmekti. Bu aklımı kaçırmadığım anlamına geliyordu. En azından öyle olmasını umuyordum.</p>

  <p>“Yani delisiniz'.” dedi Mor, bizden sıkılarak. “Tanrılar gelir ve gider. Boşluğa, aşağıdaki denize. Ama ölümlülerle konuşmazlar. Onlar gibi varlıklar için zaman nedir ki? Onların sevgisine sadece Lekeliler layıktır. Görünüşlerinin ateşine sadece Lekeliler dayanabilir. Sadece buzun ve en karanlık gecenin çocukları.”</p>

  <p>Bu gerçekten can sıkmaya başlamıştı.</p>

  <p>“Boşluk’tan demirden ve yıldızdan bir gemi düştü,” dedim. “Alevli bir kuyruğu vardı. Ve Valkyrie Kuleleri’nin yakınlarındaki tepelerin arasına çarptı. Gökyüzünü kan kırmızısına boyadı.”</p>

  <p>“Gemi mi?” diye sordu Mor, olması gerektiği gibi meraklanarak.</p>

  <p>“Demir ve yıldızdan,” dedim.</p>

  <p>“İmgelem olmadığını nereden biliyorsun?” diye sordu Mor, akıllıca davranarak.</p>

  <p>“Demire kendi ellerimizle dokunduk.”</p>

  <p>Mor sessizdi; o manyakça bakan gözlerinin ardında zihninden hızla hesaplar yaptığı belliydi. İletişim sistemlerinin çöktüğünü bildiğine bahse girebilirdim. Yani efendileri düşen bir gemiyi duymak isteyeceklerdi. Cıva tüm sistemi kapatmadan önce gördüğü son şey benim konuşmam olabilirdi. Şimdi bu aşağılık Mor, barbar budalalara rahip rolü oynamak için bu çöplüğe sürülmüş bu hevesli aktör, efendilerinin bilmediği bir şeyi biliyordu. Önemli bir ganimet yakalamıştı ve bunu anladığında gözleri iştahla kısıldı. Şimdi inisiyatifi ele alıp efendilerinin gözüne girme fırsatını yakalamıştı.</p>

  <p>Açgözlülüğün insanları her seferinde aptallaştırması ne kadar da üzücüydü.</p>

  <p>“Kanıtınız var mı?” diye sordu, hevesle. “Herkes tanrıların bir gemisinin düştüğünü gördüğünü söyleyebilir.” Uydurduğum yalandan korkan ama rahipleri küçümseyen Şefi, tereddütlü bir tavırla çantasından jiletimi çıkardı. Fok derisine sarılmıştı. Kırbaç biçimindeki silahı yere bıraktı. Mor memnun bir tavırla gülümsedi. Cebinden bir bez çıkararak onu yerden almaya kalkıştı fakat Şefi onu hemen bohçasıyla birlikte geri çekti.</p>

  <p>“Bu tanrılar için,” diye hırladım. “Enikleri için değil.”</p>

</body>

</html>