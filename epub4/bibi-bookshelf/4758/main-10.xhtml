<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>43</h2>

  <p>BİR KEZ DAHA</p>

  <p>Kısrak’ın elinden kan damlıyordu.</p>

  <p>Çocukların sesleri havayı dolduruyordu.</p>

  <p>“Oğlum, kızım, artık kanın aktığına göre, korku nedir bilmeyesin.” Beyaz saçlı, genç bir bakire kız, ucundan Altın kam damlayan demir bir hançer taşıyarak diz çökmüş devlerin arasından soğuk metal panellerin üzerinde çıplak ayakla yürüyordu. “Yenilgi bilmeyesin.”</p>

  <p>Altın zırhlarına ataların başarıları işlenmişti. Oğlanın pelerini kar kadar masumdu. “Sadece zaferi tadasın.” Kız, fildişi kadar pürüzsüz ve beyaz ejder zırhının içindeki Romulus au Raa’nın yaralı olan elini gözleri kapalı halde kesti. Romulus, diğer eliyle oğlunun elini tutuyordu. Çocuk on yedi yaşından daha büyük değildi ve Ganymede Enstitüsü’nde bu yıl daha yeni kazanmıştı. Günün heyecanıyla gözleri çılgınca parlıyordu. Bu girişken, hevesli genç bu saatin sonunda onu neyin beklediğini bir bilseydi... Ondan yaşça büyük olan kuzeni yanında diz çökmüş, elini onun dizine koymuştu. Kızın ağabeyi de yanında duruyordu. Aile köprü boyunca bir zincir oluşturmuştu. “Korkaklığın silinip gitsin.” Küçük kızın arkasında başka çocuklar dört Altın sancağı -bir asa, bir kılıç ve deftıeyle taçlandırılmış bir parşömen sembolü- taşıyarak aralarından geçiyordu. “Öfken parıldasın.” K12 kan damlayan hançeri Kavax au Telemanus’un ve en küçük kızı Thraxa’nın -darmadağın saçlı, çilli, babasının kahkahasını ve Pax’ın yalın nezaketini almış olan tıknaz bir kızdı- önünde tuttu. “Kalkın, Ilium’un çocukları, Altın savaşçılar ve Renginizin gücünü beraberinizde götürün.”</p>

  <p>İki yüz Altın Pretor ve Sefir ayağa kalktı. Başlarında Kısrak ve Romulus vardı; Telemanuslar ve Arcos Hanesi iki yanlarını sarmıştı. Kısrak elini kaldırdı ve kanını kendi yüzüne sürdü. İki yüz ölüm makinesi ona katıldı ama ben katılmıyordum. Altın müttefiklerim atalarını onurlandırırken ben Sefi’yle birlikte köşeden izliyordum. Marslı Reformcular, Çeper tiranları, eski dostlar, eski düşmanlar, Kısrak’ın iki yüz yaşındaki dretnotu, Dejah Thoris adlı sancak gemisinin köprüsünde toplanmıştı.</p>

  <p>“Bugünkü savaş, Toplumumuzun yazgısını belirleyecek. Bir tiranın hâkimiyeti altında mı yaşayacağız yoksa kendi yazgımızı mı çizeceğiz?” Kısrak o günün avı için düşmanların listesini sıraladı: “Roque au Fabii, Scipia au Falthe, Antonia au Severus-Julii, Cyriana au Tanus.” Devedikeni. “İstenen canlar bunlar.”</p>

  <p>Daha önce bu kutsamayı izlemiştim ve bir kez daha burada olacağımı hissetmekten kendimi alamıyordum. Çekiciliğinden hiçbir şey kaybetmemişti. Bu insanların üstünlüğüne yakışan bundan daha görkemli bir şey yoktu. Vadi için değil, sevgi için değil, zafer için ölüme gidiyorlardı. Onlar gibi bir ırkı hiç görmemiştik ve bir daha da görmeyecektik. Ares’in Oğulları’yla geçirdiğim aylardan sonra, bu Altınlar iblisten çok, düşen melekler gibi görünüyordu. Ufukta gözden kaybolmadan önce gökyüzünde parıltıyla yanarak düşen eşsiz şeyler.</p>

  <p>Ama böyle kaç günü daha kaldırabilirlerdi?</p>

  <p>Düşmanlarımızın salonlarında Roque da bizim isimlerimizi ve dostlarımızın isimlerini okuyacaktı. Azrail’i her kim öldürürse, sonsuz bir görkeme, ganimete ve üne kavuşacaktı. Doğruca Çekirdek’in okullarının koridorlarından fırlamış, geniş omuzlu ve öfkeli bakan genç canavarlar peşime düşecekti. Ün kazanmak için.</p>

  <p>Eski Gri lejyonerler de beni avlamaya çalışacaktı; ayaklanmayı Toplum anaya karşı büyük bir tehdit olarak görenler. Sevdikleri ve bütün hayatları boyunca uğrunda savaştıkları o birliğe karşı. Ve kellem karşılığında kendilerine Pembeler vaat eden efendileri için Obsidiyenler de peşime düşecekti. Dostlarımı avlayacaklardı. Sevro’nun, Kısrak’ın ve aramızdan ayrıldığını henüz bilmedikleri Ragnar’ın adını söyleyeceklerdi. Telemanusları, Victra’yı, Orion’u ve Uluyanlarımı hedef alacaklardı. Ancak onları ele geçiremeye-ceklerdi. Bugün değil.</p>

  <p>Bugün ben kazanacaktım.</p>

  <p>Altın müttefiklerime bakarak duruyordum. Askeri metallere bürünmüştüm. İki yüz on santim uzunluğunda, yüz altmış kilogram ağırlığında, kan kırmızısı bir akımZırhı giymiş bir ölüm makinesi. SapanOrağım sağ bileğimin hemen üzerinde bilekliğimin etrafına sarılmıştı. Sol elimde bir akımYumruğu vardı. Bugün hız için değil, koridorlarda çatışmak için hazırlanmıştım. Şefi de ağabeyinin zırhının içinde benim kadar ürkütücü görünüyor, bir oda dolusu düşmanına bakarken gözleri nefretle parlıyordu.</p>

  <p>Müttefiklerimin onu görmesi gerekiyordu. Beni görmeleri gerekiyordu. Azrail’in her zamankinden daha canlı olduğunu şüphe bırakmayacak şekilde bilmeleri. Marslıların birçoğu Yağmur’da benimle birlikte düşmüştü. Bazıları bana nefretle bakıyordu. Diğerlerinin gözlerinde merak vardı. Ve bazıları -çok az da olsa- beni selamlıyordu. Ancak çoğunun yüzünde asla silinmeyecek olan bir küçümseme ifadesi vardı. Sefi’yi bu yüzden getirmiştim. Sevginin yokluğunda, korku da aynı işi görürdü.</p>

  <p>Roque’un filosunun Europa’dan yola çıktığı haberini alınca, Romulus’la ve savaş planımızı hazırlamamıza yardımcı olan Pre-torlarıyla vedalaştım. Romulus elimi güçlüce sıktı. Aramızda sevgi olmasa da saygı vardı. Hangarda Kısrak ve Telemanuslarla vedalaştım. Mekikler yüzlerce Eşsiz’i gemilerine geri taşırken zemin sarsılıyordu. “Görünüşe bakılırsa sürekli vedalaşıp duruyoruz,” dedim, Kısrak’la vedalaşan Kavax’a dönerek. Küçük bir kız çocuğuymuş gibi onu kolayca havaya kaldırıp başından öpmüştü.</p>

  <p>“Veda mı? Bu bir veda değil ki,” diye gürledi, kocaman bir gülümsemeyle. “Bugün kazanırsan sadece uzun bir merhaba olacak. Bence ikimiz için de daha yaşanacak çok şey var.”</p>

  <p>“Sana nasıl teşekkür edeceğimi bilemiyorum,” dedim.</p>

  <p>“Ne için? ” diye sordu Kavax, her zamanki gibi şaşırarak.</p>

  <p>“Nezaketin için...” Başka nasıl ifade edeceğimi de bilemiyordum. “Sizden biri olmamama rağmen dostlarıma göz kulak olduğun içip.”</p>

  <p>“Bizden biri mi?” Haşin yüzüne bir sırıtış yerleşti. “Aptal. Aptal gibi konuşuyorsun. Oğlum seni bizden biri yaptı.” Hangarın karşısına, araçlardan birinin yakınında Lorn’un gelinlerinden biriyle konuşan Kısrak’a baktı. “O seni bizden biri yapıyor.” Gözlerimin yaşarmasını engellemek için çok çaba harcıyordum. “Ve hiçbiri olmasa bile, yine de bizden biri olduğunu söylerdim. Yani bizden birisin.”</p>

  <p>Sofokles’in yere atlamasına izin verdi. Tilki bir daire çizip bacağıma sıçradı ve zırhımın eklem noktasını zorlayarak bir şey aradı. Jelibon. Thraxa babasının arkasında bir parmağını dudaklarına götürdü. İriyarı adamın gözleri parıldadı. “Bu ne güzel bir sürpriz, Sofokles! Ah, en sevdiğinden! Karpuzlu.” Tilki geri dönerek Kavax’ın omzuna sıçradı. “Gördün mü? Onun da onayını aldın.”</p>

  <p>“Teşekkürler, Sofokles,” dedim, uzanıp tilkinin kulaklarının arkasını kaşırken.</p>

  <p>Kavax beni göğsüne çarparak kucakladı. “Dikkatli ol, Azrail.” Rampadan çıktı ve on metre yukarıdan bana, “Balık tutar mısın?” diye gürledi.</p>

  <p>“Ne?”</p>

  <p>“Kızıllar balık tutar mı?”</p>

  <p>“Hiç tutmadım.”</p>

  <p>“Mars’taki arazimden geçen bir nehir var. Bu iş bitince seninle birlikte gidelim, kıyıda oturalım, oltalarımızı atalım ve sana turna ile alabalık arasındaki farkı öğreteyim.”</p>

  <p>“Viskileri ben getiririm,” dedim.</p>

  <p>Parmağını bana doğru salladı. “Evet! Ve birlikte sarhoş olalım. Evet!” Kolunu Thraxa’ya sararak ve diğer kızlarına az önce tanık olduğu bir mucizeyi haykırarak geminin içinde gözden kayboldu. “Sanırım en şanslımız o,” dedim, Kısrak arkamdan gelip Telema-nusların gemisinin kalkışını izlerken.</p>

  <p>“Dikkatli olmanı istemek çok mu gülünç olur?” diye sordu.</p>

  <p>“Aceleci davranmayacağıma söz veriyorum,” dedim göz kırparak. “Valkyrie’ler yanımda. Kimsenin bizimle uzun süre dalaşmak isteyeceğini sanmıyorum.” Omzumun üzerinden mekiğimin yanında bekleyen ve havalanıp giden diğer gemilerin motorlarını hayranlıkla izleyen Sefi’ye baktı. Bir şey söylemek istiyor ama nasıl söyleyeceğini bilemiyor gibiydi.</p>

  <p>“Yenilmez değilsin.” Göğüs zırhıma dokundu. “Bazılarımız bütün bunlardan sonra seni hâlâ aramızda isteyebilir. Sonuçta, oralarda ölürsen bütün bunların ne anlamı kalır? Duydun mu?”</p>

  <p>“Duydum.”</p>

  <p>“Öyle mi?” Bana baktı. “Yine yalnız kalmak istemiyorum. Bu yüzden geri dön.” Yumruğunu göğsüme vurdu ve gemisine gitmek için döndü.</p>

  <p>“Kısrak.” Peşinden koşup kolunu yakalayarak onu kendime çevirdim ve bir şey söylemesine fırsat bırakmadan onu metal yığınları ve motor gürültülerinin ortasında öptüm. Zarif, nazik bir öpücük değil, aç bir öpücüktü; başını benimkine çektim ve omuzlarında görev sorumluluğunu taşıyan kadım hissettim. Vücudunu benimkine yapıştırdı. Ve bunun son kez olması korkusuyla titredim. Dudaklarımız ayrıldığında titreyerek ona doğru çöktüm, saçlarını kokladım ve göğsümdeki baskıyla nefes almaya çalıştım. “Yakında görüşürüz.”</p>

  <h2>44</h2>

  <p>ŞANSLI OLANLAR</p>

  <p>Gemimin köprüsünde yemeği parmaklıkların hemen önünde duran, kafese kapatılmış bir kurt gibi volta atıyordum. İçimdeki nezaket bir kez daha Azrail’in vahşi yüzünün ardına gizlenmişti. “Virga, Uluyanlar pozisyon aldı mı?” diye sordum. Arkamda ve altımda Mavilerden oluşan kemik mürettebat kendi çukurlarında konuşuyor yüzleri holoların ışığıyla aydınlanıyordu. Gemiyle uyumlanırken derialtı protezleri yanıp sönüyordu. Pax'ı ele geçirdiğimde gemide eski bir teğmen olan zayıf beyefendi Kaptan Pelus, emirlerimi bekliyordu.</p>

  <p>“Evet, efendim,” dedi Virga kendi yerinden. “Düşman filosunun öncüleri dört dakika içinde uzun menzilli silahlarımızın alanına girecek.”</p>

  <p>Altınların kibirli gücü uzayın siyahlığında kendini belli ediyordu. Bembeyaz kıymıklardan oluşan sonsuz bir deniz. Elimi uzatıp onları parçalayabilmek için her şeyimi verirdim. Kendi ana gemilerim, lo’nun kuzey kutbunun üzerindeki güçlü dretnotlarımızın etrafında üç grup halinde toplanmıştı. Kısrak ve Romulus kendi kuvvetlerini güneyde topluyordu. Hep birlikte, aramızdaki sekiz bin kilometrelik mesafeyle, Roque’un filosunun Europa ile lo arasındaki boşluğu geçerek bize savaş getirmesini izliyorduk.</p>

  <p>“Düşman kruvazörleri on bin kilometre mesafede,” dedi bir Mavi.</p>

  <p>Filoma bir ön konuşma yapmama gerek yoktu. Biz Altınlar gibi savaştan önce kutsama ya da tören yapmıyorduk. Açıkçası, onlarla kıyaslandığımızda çok sade ve basit görünüyorduk. Ancak benim gemimde bir birlik ruhu vardı. Makine dairelerinde, mühimmat istasyonlarında ve köprüde gördüğüm bir ruh. Bizi birbirimize bağlayan ve hepimize cesaret veren bir hayal.</p>

  <p>“Bana Orion’u bağlayın,” dedim arkamı dönmeden.</p>

  <p>Kaba saba, şişman Mavi’nin holosu önümde belirdi. Bizden elli kilometre mesafede, diğer üç dretnotumdan biri olan Persephone’nin Ulumasi’mn merkezinde, saldın kuvvetlerim dışında filomdaki bütün gemi kaptanlarıyla uyumlandığı komuta koltuğunda oturuyordu. Bugün en büyük yük onun ve birbirimizi son gördüğümüzden beri topladığı korsan filosunun omuzlarmdaydı. Çekirdek’in nakliyat hatlarına akınlar düzenlemiş, Mavileri kendi davasına çekmişti. Oğullar’ın, Çakal’dan çaldığımız gemileri sadık erkek ve kadınlarla doldurmasına yardımcı olmuştu.</p>

  <p>“Büyük bir filo,” dedi Orion, düşmanımızdan etkilenerek. “Çağrına asla cevap vermemem gerektiğini biliyordum. Korsan olmak oldukça zevkliydi.”</p>

  <p>“Fark ettim,” dedim. “Kamaran bir Gümüş’ü utandıracak kadar şatafatlı.” Son bir buçuk yıldır Pax onun evi olmuştu. Eski süitime yerleşip akınlarında topladığı ganimetlerle doldurmuştu. Venüs’ten halılar. Özel Altın koleksiyonlarından tablolar. Bir kitaplığın arkasına tıkılmış bir Titian tablosu bile bulmuştum.</p>

  <p>“Ne diyebilirim ki? Güzel şeyleri severim. ”</p>

  <p>“Eh, bugün bizim için bu işi kotarırsan, ben de omzuna uygun bir papağan bulurum. Buna ne dersin?”</p>

  <p>“Ah! Pelus sana papağan aradığımı söylemiş. Sevgili dostum, Pelus.” Zarif kaptan arkamda nazikçe başını yana yatırdı. “Hiçbir yerde gezegenlere inemezken papağan bulmak çok zor. Bir şahin, bir güvercin ve bir baykuş bulduk ama papağan yok. Kırmızı olacağına söz verirsen, Antonia au Severus-Julii’nin köprüsünü kendi ateşimle delerim.”</p>

  <p>“Öyleyse papağan kırmızı olacak.”</p>

  <p>“Güzel, güzel. Sanırım artık gidip savaşla ilgilenmeliyim.” Kendi kendine güldü ve köprüsündeki bir hizmetçinin getirdiği çayı aldı. “Sana teşekkür ederim, Darroıv. Bana inandığın için. Bu şansı verdiğin için. Bugünden itibaren Mavilerin hiçbir efendisi olmayacak, iyilik seninle olsun, evlat.”</p>

  <p>“İyilik seninle olsun, Amiral.”</p>

  <p>Gözden kayboldu. Merkezi alıcı projeksiyonuna baktım. Taktiksel raporlar, pencerelerin önünde Jüpiter sisteminin ölçekli küresi şeklinde süzülüyordu. Dört minik iç uydu, Jüpiter’e dört dev Galileo Uydusu’ndan daha yakın bir yörüngede dönüyordu. Gözlerim en dışarıda ve lo’nun en yakınında olan Thebe’ye odaklandı. Phobos’tan biraz daha büyüktü. Uydudan uzun zamandır değerli mineraller çıkarılıyordu ve şimdi savaşın ilk günlerinde bombalanmış olan bir askeri üsse ev sahipliği yapıyordu.</p>

  <p>“Uluyanların iletişiminin kesilmesine altmış kilometre var,” dedi Virga, kendi yerinden. Aynı anda Victra, üzerinde göğsüne ve sırtına Kızıl sapanOrak amblemi işlenmiş kalın, altın sarısı zırhıyla köprüye girdi.</p>

  <p>“Senin ne işin var burada?” diye sordum.</p>

  <p>“Sen buradasın ya,” diye karşılık verdi masumca.</p>

  <p>“Senin Mykos’un Haykırışt’nda olman gerekiyordu.”</p>

  <p>“Bu Mykos’un Haykırışı değil mi?” Dudağını ısırdı. “Eh, sanırım kaybolmuşum. Bunun tekrarlanmaması için kıçından ayrılmayacağım. İyi mi?”</p>

  <p>“Seni Sevro gönderdi, değil mi?”</p>

  <p>“Kalbi küçük kara bir şey ama kırılabiliyor. Senin güvenliğini sağlayarak bunu engellemek için buradayım. Ah, bir de Roque’a merhaba demek istiyorum.”</p>

  <p>“Ya kardeşin?” diye sordum.</p>

  <p>“Önce Roque. Sonra o.” Beni dirseğiyle dürttü. “Ben de takım oyuncusu olabilirim.”</p>

  <p>Yine çukura baktım. “Virga, beni miğferimden Uluyanlara bağla.”</p>

  <p>“Baş üstüne, efendim.”</p>

  <p>Kulağımdaki iletiBirimi cızırdayınca zırhımın miğferini çalıştırdım. Şeffaf ekranda personelimin tamamı, rütbeler, isimler ve ana geminin siciline işlenmiş bütün bilgiler görünüyordu. İletişim holosu fonksiyonunu açtım ve arkadaşlarımın yüzlerinden oluşan yarı şeffaf bir kolaj, görüşümdeki köprünün üzerinde belirdi. “N’aber, patron?” diye sordu Sevro. Savaş boyasıyla Kızıl’a boyadığı yüzü, kendi ekranı yüzünden mavi ışıkla parıldıyordu. “Veda öpücüğü falan mı istedin?”</p>

  <p>“Sadece hepinizin yerlerinizde olup olmadığınızı kontrol ediyorum.”</p>

  <p>“Seninkiler bize daha büyük bir oyuk kazabilirdi,” diye mırıldandı Sevro. “Burada hepimizin osuruktu kıçı diğerinin suratında. ”</p>

  <p>“Yani Tactus severdi mi diyorsun?” diye sordu Victra. Panele katıldığı için sesini bağlantıdan duyuyordum.</p>

  <p>Güldüm. “O neyi sevmezdi ki?”</p>

  <p>“Büyük ölçüde, giysileri,” diye karşılık verdi Kısrak, kendi köprüsünden. O da savaş zırhını kuşanmıştı; göğsünde kükreyen kırmızı bir aslan amblemi olan Altın sarısı zırhını.</p>

  <p>“ Ve ayıklığı, ” diye ekledi Victra.</p>

  <p>“Bu uydu kraliyet boku kokuyor be, ” diye mırıldandı Palyaço, kendi yıldızKabuğu zırhından. “At leşinden daha kötü. ”</p>

  <p>“Uzay boşluğunda ve bir zırhın içindesin,” dedi Holiday ağır ağır. Gemimin hangarmdaydı, arkasından insanların bağırışlarını ve tangırtıları duyuyordum. Yüzünde kocaman mavi bir el izi vardı. Obsidiyenlerinden biri tarafından yapılmıştı. “Muhtemelen koku uydudan gelmiyor. ”</p>

  <p>“Ah, o zaman kendi kokum olmalı,” dedi Palyaço. Burnunu çekti. “Ah, off, benmişim!”</p>

  <p>“Sana duş almanı söylemiştim, ” diye mırıldandı Çakıl.</p>

  <p>“ Uluyanların 17. Kuralı: Sadece Periler savaştan önce duş alır, ” dedi Sevro. “Askerlerimin vahşi, leş kokulu ve seksi olmasını isterim. Seninle gurur duyuyorum, Palyaço. ”</p>

  <p>“Teşekkür ederim, efendim.”</p>

  <p>“Threka! Emniyetini kapa,” diye bağırdı Holiday. “Hemen! Pardon. Lanet olasıca Obsidiyenler parmaklarını lanet olasıca tetiklerden çekmiyorlar. Çok korkutucu.”</p>

  <p>“Neden çocuklar gibi gülüşüp konuşuyoruz?” diye gürledi Şefi, kulak zarlarımı titreten bir sesle.</p>

  <p>“Oha,” diye bağırdı Sevro. Herkesten Sefi’nin yüksek sesine küfürler yağdı.</p>

  <p>“Kıs şu çıktı sesini!” diye Kraliçe’yi tersledi Palyaço.</p>

  <p>“Anlamıyorum... ”</p>

  <p>“Çıktı...”</p>

  <p>“Çıktı ne?..”</p>

  <p>'“Sessiz’ adı biraz yanlış verilmiş, ha?” dedi Victra. Kısrak bir kahkaha patlattı.</p>

  <p>“Şefi, eğil,” diye bağırdı Holiday. “Ulaşamıyorum. Eğilsene be.” Holiday, hangarda Sefi’yi bulmuştu ve çıktı sesini kısmasına yardım ediyordu. Obsidiyen kraliçe her gece yeni akım Yumruğuyla birlikte uyuyordu ama iletişim aletleri konusunda algısı biraz kıttı.</p>

  <p>“Eh, dişi irisinin sorduğu gibi, bu küçük gevezeliğin bir nedeni var mı?” diye sordu Holiday.</p>

  <p>“Gelenek, Holi,” dedi Sevro, onun aksanını taklit ederek. “Azrail duygusal bir heriftir. Muhtemelen şimdi bir nutuk çekecek. ”</p>

  <p>“Nutuk falan yok,” dedim.</p>

  <p>Küçük tuhaf ailem sızlanarak bağırıştı. “ Yani bizi ışığın sönmesine karşı öfkeyle çağlamaya çağırmayacak mısın?” diye sordu Sevro. Bunun Roque’un söyleyeceği tarzda bir şey olduğunu bildiğim için şakası tuhaf geldi. Yine göğsüm sıkıştı. Uyumsuzlardan ve yemin bozanlardan oluşan bu çeteyi çok seviyordum ve dolayısıyla çok korkuyordum. Keşke onları bundan koruyabilseydim. Yaklaşan cehennemden onları kurtarmanın bir yolunu bulabilseydim.</p>

  <p>“Ne olursa olsun, bizim şanslı olanlar olduğumuzu unutmayın,” dedim. “Bugün bir fark yaratma fırsatımız olacak. Ama siz benim ailemsiniz, bu yüzden cesur olun. Birbirinizi koruyun ve eve dönün.”</p>

  <p>“Sen de, patron,” dedi Sevro.</p>

  <p>“Zincirleri kırın,” dedi Kısrak.</p>

  <p>“Zincirleri kırın,” diye tekrarladı dostlarım.</p>

  <p>Sevro gürlerken yüzü hırlar gibi bir ifadeye büründü: “Uluyanlar...”</p>

  <p>“Aaauuuuuuuuuu!” Sersemler gibi uluyarak kahkahalara boğuldular. Tek tek görüntüleri silindi ve miğferimin içinde tek başıma kaldım. Derin bir nefes aldım ve dinleyen varsa, sessizce dua ettim. Güvende olmaları için.</p>

  <p>Miğferi zırhımın içine geri kaydırdım. Mavilerin hepsi ekranlarından beni izliyordu. Kapının yanında Kızıllardan ve Grilerden oluşan küçük bir piyade grubu, beni hangara götürmek için bekliyordu. Bir sürü dünyadan bir sürü hayat burada, şu anda, benimkiyle birleşmişti. Kaçı ölecekti? Kaçı bugünün sonunu görebilecekti? Victra bana gülümsedi ve bugünün mutlulukla bitmesinin aşırı şans olacağım anladım. O burada olmamalıydı. Boşluğun diğer tarafında, bir düşman gemisinin kumandasında olmalıydı. Oysa burada bizimleydi ve asla kazanamayacağına inandığı kefareti arıyordu.</p>

  <p>“Yine başlıyoruz,” dedi.</p>

  <p>“Bir kez daha,” diye karşılık verdim. Diğerlerine döndüm. “Sizler nasılsınız?”</p>

  <p>Garip bir sessizlik. Gergin gözlerle birbirlerine baktılar. Nasıl cevap vereceklerini bilemiyorlardı. Sonra kel kafalı, genç bir Mavi kadın konsolundan ayağa fırladı. “Lanet olasıca birkaç Altın öldürmeye hazırız... efendim.”</p>

  <p>Diğerleri gülerken gerginlik boşaldı.</p>

  <p>“Başka?” diye gürledi Victra. Karşılık olarak kükrediler. On sekiz yaşından genç piyadeler ve Lorn’un yaşıtları çelik topuklu botlarını yere vurdular.</p>

  <p>“Beni filoya bağlayın,” diye emrettim. “Cıva’ya açık hattan yayın yapın. Altınların beni nerede bulacaklarını bilmeleri için duymalarını sağlayın.” Virga başıyla onayladı. Bağlantıya geçtim.</p>

  <p>“Dostlarım, ben Azrail.” Sesim filomun yüz on iki ana gemisinin, binlerce yırtıkKanadın, sülükGemilerin, makine dairelerinin, doktorların ve yeni atanmış hemşirelerin bembeyaz örtüler örtülmüş boş yatakların arasında dolaşarak yaralıları beklediği revirlerin hoparlörlerinden yankılanıyordu. Bundan otuz sekiz dakika sonra Cıva ve Mars’taki Ares’in Oğulları da duyacaktı ve sinyali güçlendirerek Çekirdek’e göndereceklerdi. O zaman hayatta olup olmamamız, benim Roque’la dansıma bağlıydı.</p>

  <p>“Madenlerde, uzayda, şehirlerde ve gökyüzünde hayatlarımızı korku içinde yaşadık. Ölüm korkusuyla. Acı korkusuyla. Bugün ise sadece başarısız olmaktan korkuyoruz. Olamayız. İnsanlığın elinde kalan tek meşaleyle karanlığın kıyısında duruyoruz. O meşale sönmeyecek. Ben nefes aldığım sürece. Sizin kalpleriniz attığı sürece. Gemilerimizde saldıracak güç olduğu sürece. Bırakın başkaları hayal kursun. Başkaları şarkı söylesin. Biz seçilmiş azınlık, halkımızın ateşiyiz.” Göğsüme vurdum. “Bizler Kızıl, Mavi, Altın, Gri ya da Obsidiyen değiliz. Biz insanlığız. Biz bir dalgayız. Ve bugün, bizden çalınan hayatları geri alacağız. Bize vaat edilen geleceği yaratacağız.</p>

  <p>“Kalplerinizi koruyun. Dostlarınızı koruyun. Bu uğursuz gecede beni izleyin, diğer tarafta sabahın sizi bekleyeceğine söz veriyorum. O zamana kadar... zincirleri kırın!” Kolumdan jiletimi aldım ve sa-panOrak biçimine dönüştürdüm. “Bütün gemiler, savaşa hazırlanın!”</p>

  <h2>45</h2>

  <p>ILIUM SAVAŞI</p>

  <p>Gemilerimden biri olan Akşam Dalgasının içinde Kızıl kabile davulları çalıyor, Yasak Şarkı’nın askeri bir düzenlemesi kolonlardan yankılanıyordu. Hep birlikte Kılıç Donanması’na yaklaşırken sağlam bir meydan okuma havası hâkimdi. Hiç böylesine büyük bir filo görmemiştim. Mars’a yağdığımızda bile. O zamanki savaş sadece müttefiklerini çağıran iki düşman hanenin kapışmasıydı. Bu seferki ise halkların kapışmasıydı ve uygun şekilde, devasa boyutlardaydı.</p>

  <p>Ne yazık ki Roque ve ben aynı öğretmenler tarafından eğitilmiştik. İskender’in savaşlarım, Han ordularını ve Trafalgar’ı biliyordu. Ezici bir güce karşı en büyük tehdidin iletişimi bozmak ve kargaşa yaratmak olduğunu biliyordu. Dolayısıyla bu elindeki gücü gözünde büyütmüyordu. Donanmasını daha küçük, yirmi hareketli bölüme ayırmış, hız ve esneklik kazandırmak için her Pretor’a görece özerklik tanımıştı. Düşmanımız kocaman bir çekiç değil, bir jilet sürüşüydü.</p>

  <p>“Bu bir kâbus,” diye mırıldandı Victra.</p>

  <p>Roque’un bunu yapacağını tahmin etmiştim fakat yine de gördüğümde bir küfür savurdum. Herhangi bir uzay çatışmasında düşman gemilerini yok etmek veya ele geçirmek arasında karar vermek gerekirdi. O bordalamaya niyetli görünüyordu. Dolayısıyla onlara öylece saldırıp en iyi sonucu elde etmeyi umamazdık. Filosunu hemen tuzağıma da çekemezdik. Çatışarak gemilerimizin arasından geçer ve Uluyanları vururlardı. Her şey, sahip olduğumuz tek avantaja bağlıydı ve o da kendi gemilerimiz değildi. SülükGemilere doldurduğum yüz bin Obsidiyen değildi. Roque’un beni tanıdığını sandığı gerçeğiydi; dolayısıyla bütün stratejisi, nasıl hareket edeceğim konusundaki tahminlerine dayanacaktı.</p>

  <p>Bu yüzden deliliğimle ilgili tahminlerinin ötesine geçmeye ve ona Kızılların psikolojisinden ne kadar bihaber olduğunu göstermeye karar vermiştim. Bugün Pax’ı filosunun kalbine doğru bir intihar görevine gönderecektim ama savaşa ben başlamayacaktım; filomun dörtte üçüyle birlikte Persephone’nin Uluması’yla önümde süzülen Orion başlayacaktı. İçlerinde en küçüğü yine dört yüz metre uzunluğundaki korvetler olan gemiler küreler halinde toplanmışlardı. Çoğu yarım kilometre uzunluğundaki şalomaGemileriydi ama aralarında muhripler ve devasa dört dretnot vardı. Altın gemilerinden ve kendi gemilerimizden uzun menzilli füzeler süzüldü. Bilgisayar yönetimindeki minyatür yanıltıcılar atıldı. Ve Roque’un filosu harekete geçince iki filonun arasındaki siyah boşluk bir anda savarların, füzelerin ve uzun menzilli raylı topların patlamalarıyla doldu. Saniyeler içinde milyarlarca kredi değerinde cephane harcandı.</p>

  <p>Orion, Roque’un filosuna yaklaşarak görüş alanımda küçülürken Kısrak ve Romulus’un gemileri Roque’un düzeninin güney tarafına -lo’nun kutbuna- doğru bir geminin tek savunmasız yerini, motorlarını vurma amacıyla harekete geçti. Ne var ki Roque’un filosu çevikti ve on birlik diğerlerinden ayrılıp yanları Uydu Lordu’nun gezegenin güney kutbundan gelen gemilerinin pruvasına bakacak şekilde dönerek yaylım ateşi açtılar. Aynı anda yüz bin silah ateşlendi.</p>

  <p>Metal metali parçalıyor, gemiler oksijen ve insan kusuyordu.</p>

  <p>Ancak gemiler çatışmaya dayanıklı yapılırdı. İç içe geçmiş petek hücresi şeklinde binlerce bölmeye ayrılmış olan koca metal gövdeler, açılan delikleri izole ederek gemilerin tek bir yaylım ateşinden etkisiz hale gelmesini engelliyordu. Bu uçan kalelerden tek kişilik binlerce minik savaşçı gemisi dökülüyordu. Hepsi bizim filomuz ile Roque’unkinin arasında kalan boşlukta birlikler halinde toplanıyordu. Bazıları büyük gemileri yok etmeye yetecek minik nükleer silahlar taşıyordu. Ares’in Oğulları tarafından simülasyonlarla gece gündüz eğitilen Cehennemdalgıçları ve matkapElemanları, uyumlanmış Mavi birlikleriyle uçuyordu. Toplum’un Altın çizgili yırtıkKanatlarının liderlik ettiği, savaşta pişmiş pilotların arasına olanca hızlarıyla daldjlar.</p>

  <p>Romulus’un kuvvetleri, Orion’la buluşmak için Kısrak’ınkinden ayrılırken Kısrak düşman düzeninin kalbine doğru devam ediyor, saldırım için yolu açıyordu.</p>

  <p>Üç yüz kilometre yaklaştığımızda orta menzilli raylı toplar işe koyuldu. Yirmi kilogramlık mermiler sesin sekiz katı hızla uçarak boşlukta dev yaylım ateşleri yaratıyordu. Bütün Altın düzeninin üzerinde savar kalkanları açıldı. Gemilerin daha yakınında mermiler akımKalkanlarına çarpıp uzaya savrulurken yanardöner mavi kalkanlar parıldıyordu.</p>

  <p>Saldırı gücüm savaşın gerisinde kalıyordu. Kısa süre sonra borda birlikleri arasındaki mücadele başlayacaktı. Yüzlerce sülükGemi fırlatılacaktı. Saldırgan Pretorlar gemilerindeki bütün piyadeleri ve Obsidiyenleri düşman gemilerini ele geçirmeleri için gönderecek, savaştan sonra kanunlara uygun olarak gemileri filolarına katacaklardı. Daha temkinli Pretorlar adamlarını sonuna kadar içeride tutarak, borda birliklerini karşılayacak ve gemilerini esas savaş silahı olarak kullanacaklardı.</p>

  <p>“Orion sinyali verdi,” dedi kaptanım.</p>

  <p>“Rotayı Colossus’a çevirin. Motorlar tam güç.” Gemim ayaklarımın altında sarsıldı. “Pelus, tetik sende. ŞalomaGemilerine aldırma. Bugünkü hedeflerimiz muhripler veya daha büyük gemiler.” Gemim Orion’un filosunun arkasından ileri doğru atılırken homurdandı. “Eskortlar, hazır olun. Hıza uyum sağlayın.”</p>

  <p>Önce topçu gemilerini, sonra dört kilometre uzunluğundaki Persephone’nin Uluması’ru geçerek Orion’un filosunun önüne doğru gizli bir mızrak gibi ilerledik; ardından elli kilometrelik boşluğa dalarak düşmanın kalbini nişan aldık. Orion’un gemileri yanıltıcı ateşler açıyor, çılgınca manevramızı korumak için bir koridor yaratıyordu. Roque niyetimi artık anlayabilirdi. Ana gemileri, benimkinden uzaklaşmaya çalışıyor, saldırı kuvvetlerime ateş yağdırarak beni dev düzeninin derinliklerine çekiyordu.</p>

  <p>Kalkanlarımız mavi renkte titreşti. Düşman mermileri yanıltıcı ateşin arasından sıyrılarak bize çarpıyordu. Ateşe karşılık verdik. Yanından geçtiğimiz bir muhribi tam borda ateşiyle paramparça ettik. Gemi güç kaybetti, içinden boşalan sülükGemiler yanıltma tünelimizden geçmeye çalışıyordu fakat eskortlarımız küçük gemileri havaya uçuruyordu. Yine de bir düzine geminin ateşi üzerimize yağıyordu. Kalkanlarımızın parıltısı kıpkırmızı kesilmişti. Bazı yerler çöküyor, sancak tarafımızdaki yerel jeneratörler kısa devre yapıyordu. Aniden gövdemiz yedi yerden delindi. Basınçlı kapılardan oluşan petek ağı devreye girerek geminin yaralı kısımlarını gövdenin geri kalanından ayırdı. Bir şalomaGemisi kaybettim. Antonia’nın dretnotu Pandora’nm ateşiyle pruvasının yarım kilometre ötesinde bir yanından diğerine kadar tarandı.</p>

  <p>“Görünüşe bakılırsa kardeşim gemimin tadını çıkarıyor,” dedi Victra.</p>

  <p>ŞalomaGemisinin köprüsünden cesetler boşluğa savruldu fakat Antonia motorlarının nükleer çekirdeği patlayana kadar küçük gemiye ateş etmeyi sürdürdü. Motorlar geminin arka yarısını yok etmeden önce iki kez bembeyaz parıldayıp söndü. Şok dalgası gemimizi yanlamasına itti. EMD’miz ve akımKalkanımız dayandı ve ışıklar sadece bir kez titreşti. Köprünün dışından büyükçe bir şey on metre kalınlığındaki duvara çarptı ve duvar sağ tarafımda içe doğru büküldü. Girinti bir mermi biçimindeydi. Topçularımız, raylı toplarımızdan seksenini doğruca köprüsüne boşaltarak bize ateş açan 1,5 kilometrelik muhribi paramparça etti. İki yüz adam öldü. Bu aşamada esir almıyorduk. Rzx’ın yaratabildiği şiddetin boyutları çok çarpıcıydı; aldığımız hasarın boyutları da öyle. Antonia saldırı kuvvetlerimin bir parçasını daha yok etti.</p>

  <p>“Tinos’un Umudu vuruldu,” dedi Mavi alıcı subayım kısık sesle. “Thebes’in Çığlığı’nda nükleer patlama.”</p>

  <p>“Tinos ve Thebes’in kaptanlarına eksi kırk beş derece dönmelerini ve gemileri terk etmelerini söyleyin,” diye emrettim. Gemiler itaat ederek rotalarını Antonia’nın sancak gemisine çarpacak şekilde çevirdiler. Antonia motorlarını hemen geri çalıştırdı ve ölmek üzere olan gemilerim zararsızca uzay boşluğuna doğru devam etti. Biri havaya uçtu.</p>

  <p>Düşman düzeninin ortasında sayıca ve silahça çok zayıf durumdaydık. Kapana kısılmıştık ve kaçışımız yoktu. Etrafımızda bir daire oluşuyordu. Sadece dört şalomaGemim kalmıştı. Hatta üç.</p>

  <p>“Çoklu güverte ateşi,” dedi bir subay.</p>

  <p>“On yedinci güvertede cephane patlamaları.”</p>

  <p>“Birden altıya kadar motorlar durdu. Yedi ve sekiz yüzde kırk kapasiteyle çalışıyor.”</p>

  <p>Pax ölüyordu.</p>

  <p>Roque’un uyduKırıcısı ilerideydi. Gemimin iki katı uzunluğunda ve üç katı genişliğindeydi. Sekiz kilometre uzunluğunda, uçan bir askeri liman şehri. Hilal biçimindeki dev pruvasıyla, açık ağzıyla yanlamasına yüzen bir köpekbalığına benziyordu, ilerlediğimiz hızla bizden uzaklaşıyordu. Daha üstün silahlarıyla bizi yaylım ateşine tutarken ona yandan çarpmamızı engelliyordu. Roque, Karnus gibi davranacağımı ve gemimi ana gemilerine çarpacağımı sanmıştı. Bu artık imkânsızdı. Motorlarımız neredeyse tamamen durmuştu ve gövdemiz delinmişti.</p>

  <p>“Bütün ön bataryalar, raylı toplarım hedef alın ve en üst güvertelerine füze gönderin; bize bir gölge oyun.” Geminin hologramı görüntüsünü açtım ve parmaklarımla ateş alanını daire içine aldım. Aynı anda Victra şimdiye kadar geri tuttuğumuz saldırı gruplarına emir verdi ve yırtıkKanatlar çığlık çığlığa uzaya boşaldı. Pax, bir borda ateşi açmak için ana silah sıtasım Colossus’a çevirecek şekilde dönmeye başladı.</p>

  <p>Bu noktada ne yaptığımız fark etmezdi. Bir ayı tarafından yere mıhlanmış bir kurttuk ve ayı bacaklarımızı tek tek eziyor, kulaklarımızı parçalıyor; gözlerimizi oyuyor, dişlerimizi söküyordu ama bu arada kamımızı tırmıklamaya hazır halde tutuyordu. Gemim etrafımda sarsılıyor, Maviler uyumlarını kaybediyor, bağlı oldukları gemilerdeki data-sinirler tek tek ölürken çukurlarında kusuyorlardı. Motorlar parçalanırken dümencim Arnus nöbet geçiriyordu.</p>

  <p>“Faran’m Dansçısı gitti,” dedi Kaptan Pelus. “Hiç kaçış kapsülü yok.” Kemik personeldi ama yine de kırk kişi ölmüştü. Bin kişiden daha iyiydi. Başlangıçtaki on altı şalomaGemimden geriye sadece iki tane kalmıştı. Arkamızda Antonia’nın Pandora'sımn etrafında uçuyorlardı ama o gemi kocaman bir siyah canavardı. Hızlı uçanları metal enkazlara dönüştürene kadar ateş ediyordu. Ve sessiz kalan gemilerden kaçış kapsülleri fırlatıldığında onları da vuruyordu. Victra katliamı sessizce izliyor, hepsini Antonia’nın hesabına yazıyordu.</p>

  <p>Roque bizi sülükGemilerimizi fırlatmaya davet ediyor Colossus'u ölen gemime yaklaştırıyordu. Aramızda artık bir kilometre kalmıştı.</p>

  <p>Daveti kabul ettim. “Bütün sülükGemileri uyduKırıcının yüzeyine fırlatın,” dedim. “Şimdi. FırlatmaTüplerini ateşleyin.”</p>

  <p>Yüzlerce boş zırh, bir Demir Yağmur’da olacağı gibi fırlatmaTüp-lerinden dışarı fırladı. İki yüz sülükGemi gemimin dört hangarından yola çıktı. Çirkin metal yığınlarının her biri uyduKırıcının karnına ellişer adam taşıyabilirdi. Persephone’nin Uluması’ndaki Mavi pilotlar tarafından uzaktan kontrol edilen gemiler, iki ana geminin arasındaki tehlikeli mesafeyi alabilmek için hızla uçuyorlardı. Ve Roque bir dizi düşük güçlü nükleer savaş başlığını patlatınca mesafenin daha yarısını alamadan havaya uçtular.</p>

  <p>Hamlemi tahmin etmişti.</p>

  <p>Ve şimdi gemilerim iki aracın arasında süzülen enkaz yığınından ibaretti. Köprümün tavanında acil durum sirenleri çalıyordu. Uzun mesafeli alıcılarımız çökmüştü. Silahlarımız parçalanmıştı. Çok sayıda güverte açığı vardı.</p>

  <p>“Dayan,” diye mırıldandım. “Dayan, Pax.”</p>

  <p>“Bir mesaj alıyoruz,” dedi Virga.</p>

  <p>Roque önümdeki boşlukta belirdi. “Darrow,” dedi ve Victra’yı da gördü. “Victra. Bitti artık. Geminiz öldü. Filonuzdakilere teslim olmalarını söylerseniz hayatlarınızı bağışlarız.” Bu isyanı bizi mezara sokmadan bitirebileceğim sanıyordu. Bu kibri öfkemi kabarttı ama bedenimi dünyalara göstermesi gerektiğini ikimiz de biliyorduk. Gemimi yok eder ve beni öldürürse, enkazın içinde beni asla bulamazlardı. Victra’ya baktım. Meydan okurcasına yere tükürdü. “Cevabınız nedir?” diye üsteledi Roque.</p>

  <p>Parmaklarımı kabaca kıvırdım. “Siktir git!”</p>

  <p>Roque ekranın dışına baktı. “Sefir Drusus, bütün sülükGemileri fırlatın. Bulut Şövalyesi’ne bana Azrail’i getirmesini söyleyin. Ölü ya da diri. Sadece tanınabilir halde olmasına dikkat edin.”</p>

  <h2>46</h2>

  <p>CEHENNEMDALGICI</p>

  <p>Pozisyonlarını koruyan Mavilere baktım. Çoğu bu gemiyi ele geçirdiğimde buradaydı. Adını değiştirdiğimde. Orion’la birlikte korsan olmuşlardı, benimle birlikte asiydiler. “Onu hepiniz duydunuz,” dedim. “Hepinizi tebrik ederim. Pax\ gururlandırdınız. Artık veda edin ve mekiklerinize binin. Yakında görüşürüz. Bunda utanılacak bir şey yok.” Hepsi selam verdiler ve Kaptan Pelus çukurun dibindeki kapakları açtı. Maviler dar kanaldan hepsini ağır zırhlı mekiklerle değiştirdiğimiz kaçış kapsüllerine binecekleri limana kaymaya başladılar. Kendi kaçış kapsülüm köprünün yan tarafına yerleştirilmişti. Oysa Victra ve ben kaçmıyorduk. Bugün kaçmayacaktık.</p>

  <p>“Gitme zamanı, bebeğim,” dedi Victra. “Hemen.”</p>

  <p>Köprünün kapısını okşadım. “Teşekkürler, Pax,” dedim gemiye. Davada kaybedilen bir dost daha. Victra’mn ve askerlerin peşinden boş koridorlarda hızla koştum. Kırmızı ışıklar yanıp sönüyordu. Sirenler uluyordu. Biz koşarken gövdede küçük darbeler yankılanıyordu. Roque’un sülükGemileri çoktan Pax’ı sarmaya başlamıştı. Yanlarını eriterek delikler açıyoı; Altın şövalyelerin liderliğindeki Gri ve Obsidiyen borda gruplarını boşaltıyorlardı. Oysa benim yerime terk edilmiş bir gemi bulacaklardı. Biz bir çekimKaldıracına binerken hemen yanındaki koridor duvarında erimiş bir daire beliriyordu.</p>

  <p>Turuncunun güneş rengini alana kadar koyulaşmasını izledim. Davullar kolonlardan hâlâ yankılanıyordu. Güm. Güm. Güm.</p>

  <p>Victra borda grubuna hediye olarak arkasında bir mayın bıraktı.</p>

  <p>ÇekimKaldıracı bizi eksi üçüncü kattaki yedek hangara götürürken mayının on kat üzerimizde patladığını duyduk. Burada asıl saldırı gücüm, otuz ağır saldırı mekiği, rampalarını indirmiş halde bekliyordu. Maviler kokpitlerde son uçuş kontrollerini yapıyor, Turuncu teknisyenler motorları hazırlıyor ve yakıt depolarını dolduruyordu. Her geminin içinde baştan aşağı akıllı zırhlar kuşanmış yüz Valkyrie vardı. Eşit sayıda Kızıllar ve Griler özel silah görevleri için onlara eşlik ediyordu. Ben aralarından koşarak geçerken Ob-sidiyenler akımBaltalarmı ve jiletlerini yere vuruyor, gök gürültüsü gibi bir sesle adımı haykırıyorlardı. Holiday’i Şefi ve özel birliğim olacak bir grup Valkyrie’yle birlikte hangarın ortasında buldum. Yanlarında Dansçı’dan istediğim küçük bir grup Cehennemdalgıcı vardı. Boyları Obsidiyenlerin yarısı kadar bile değildi.</p>

  <p>“Gemiye girdiler,” dedim Holiday’e. Arkamızı kollamak için koşturan bir bölük Kızıl’ı başıyla işaret etti. “Mesafe bir kilometreden daha az.”</p>

  <p>“Yok artık...” dedi Holiday, sevinçle gülerek. “O kadar yakın mı?”</p>

  <p>“Çok acayip, değil mi?” diye karşılık verdim heyecanla. “Sü-lükGemilerini vuramayalım diye iyice yaklaştılar.”</p>

  <p>“Şimdi onlara bir öpücük vereceğiz,” dedi Victra, Holiday’e mırıldanarak. “Ve biraz da dil.”</p>

  <p>Holiday tuğla gibi kafasını yukarı aşağı salladı. “O halde çene çalmayı keselim.”</p>

  <p>Şefi bir heybeden bir avuç kuru mantar çıkardı. “Tanrı’nın ekmeği?” diye sordu. “Ejderleri görürsünüz.”</p>

  <p>“Savaş yeterince korkutucu, tatlım,” dedi Victra. Sonra ekledi: “Termik’te bir defasında Cassius’la bir hafta boyunca o şeyin kafasını yaşamıştık.” Bakışımı fark etti. “Şey, seninle tanışmadan önceydi. Hem sen onu hiç çıplak gördün mü? Sevro’ya sakın söyleme.”</p>

  <p>Holiday ve ben de mantardan uzak durduk. Otomatik silah ateşi hangardan bir koridor öteden yankılandı. “Zamanı geldi!” diye gürledim, saldırı mekiklerindeki üç bin Obsidiyen’e. “Baltalarınızı bileyin! Eğitiminizi hatırlayın! Hyrg la, Ragnar!”</p>

  <p>“Hyrg la, Ragnar!” diye kükrediler.</p>

  <p>“Ragnar yaşıyor” anlamına geliyordu. Valkyrie Kraliçesi jiletiyle beni selamladı ve Obsidiyen savaş şarkısına başladı. Şarkı siyah zırhlı saldırı gemimize yayıldı. Korkunç bir sesti ama bu kez benim tarafımdaydı. Valkyrie’leri cennete taşımıştım ve şimdi de onları serbest bırakıyordum.</p>

  <p>“Victra, sen iyi misin?” diye sordum, Antonia’nın bu kadar yakında olmasından endişelenerek. Kardeşi arkadaşımın dikkatini dağıtıyor muydu?</p>

  <p>“Korkunç lanet harikayım, bebeğim,” dedi uzun boylu kadın. “O güzel küçük kıçını kolla.” Popoma bir şaplak attıktan sonra geri geri yürürken bana şehvetli bir öpücük gönderdi ve mekiğine koştu. “Hemen arkanda olacağım.” Cehennemdalgıçlarıyla baş başa kalmıştım. Beni şeytani kızıl gözleriyle izlerken yakmaç tüttürüyorlardı.</p>

  <p>“İçeri ilk giren lanet olasıca defneyi alır,” dedim. “Miğferlerinizi takın.”</p>

  <p>Böyle adamlara çok şey söylenmesine gerek oktu. Başlarıyla onaylayarak sırıttılar. Yola çıktık. ÇekimBotlarımla otuz metre yükselerek, iç asteroit kuşağmdaki bir platin madenciliği şirketinden el koyduğumuz dört pençeMatkaptan birinin tepesine indim. Matkaplar hangarda elli metre aralıklarla tek sıra halinde duruyor; uzanan ellere benziyorlardı; dirseklerin olacağı yerde kokpitler ve uzanan parmakların olacağı yerde delme ekipmanlarıyla. Her biri Rollo tarafından arkada iticileri olacak ve yanlarından kalın zırhlar uzanacak şekilde yeniden tasarlanmıştı. Cüsseme ve zırhıma uygun olarak büyütülmüş kokpite girdim ve ellerimi dijital kontrol prizmasma kaydırdım.</p>

  <p>“Ateşleyin,” dedim. Matkabı tanıdık bir enerji uğultusu sararken etrafımdaki cam titredi. Manyak gibi sırıttım. Belki de öyleydim. Ancak paradigmayı değiştirmeden bu savaşı kazanamayacağımı biliyordum. Ve Roque’un büyük kuvvetlerini pusu tehlikesine karşı savunmasız bırakmaktan korkacağı için bir tuzağa veya asteroit kuşağına asla çekilemeyeceğini de biliyordum. Bu yüzden izleyebileceğim tek yol kalıyordu: Tuzağımı bir kişilik kusuruna gizlemek. Bana her zaman geri çekilmemi ve huzur bulmamı öğütlemişti.</p>

  <p>Elbette ki beni nasıl yeneceğini bildiğini sanıyordu fakat ben bugün tanıdığı adam gibi, bir Altın gibi savaşmıyordum.</p>

  <p>Ben arkasında dev cüsseli psikopat kadınlardan oluşan bir ordusu ve öfkeli korsanlarla, mühendislerle, teknisyenlerle ve eski kölelerle dolu, en ileri teknoloji ürünü bir savaş filosu olan lanet olasıca bir Cehennemdalgıcı’ydım. Benimle nasıl savaşacağını bildiğini mi sanıyordu? PençeMatkap koltuğumu sarsarken ve benliğimi çılgınca bir güçle doldururken güldüm. Az önce kullandığımız çekimKaldıracından bir düşman borda grubu hangara daldı ve koca matkaplara bakakaldılar. Hemen ardından Victra’nın mekiği burunlarının dibinden silahlarını ateşleyince hepsi paramparça oldu.</p>

  <p>“Altın liderimizin sözlerini hatırlayın,” dedim, Cehennemdalgıç-larına. “Fedakârlık. İtaat. Refah. Bunlar insanlığın iyi yönleridir.”</p>

  <p>“Lanet olasıca sürtük," dedi biri telsizden. “Ona insanlığımın asıl iyi parçasını göstereceğim. ”</p>

  <p>“Matkapları ısıtın,” diye emrettim. Tek tek onayladılar. “Miğferleri kaldırın. Haydi yakalım.”</p>

  <p>PençeMaktabımdaki dönüş düğmesini saat yönünde çevirdim. Altımda matkap uğuldadı, iki elimi birden kontrol prizmasına daldırdım. Varlığım sarsılarak dişlerim takırdarken metal güverte altımda bel verdi. Erimiş metal geri soyuldu. Geminin on metre derinliğine daldım. Güverteyi beş saniyede delmiştim. Sonra sıradakini. Yine daldım ve hangarın zemininden tamamen düştüm. Kokpitin etrafı çiğnenmiş metalle sarılıydı. Sonra sıradaki güverte. Bir sonraki... Valkyrie’leri geride bırakarak gemiyi deldikçe matkap giderek ısınıyordu. Yavaşlarsan matkap sıkışırdı; yavaşlarsan ölürdün. Bu hız, halkımın nabzıydı. Daha fazla ivme yaratan ivme.</p>

  <p>PençeMatkabım giderek hızlanıyordu. Güverteleri delip geçiyordu. Eriyik tungsten karbür dişleriyle metali katlediyordu. Loş ışıklı koğuşlardan geçerken aralarda geminin kalbini parçalayan diğer pençeMatkapları görebiliyordum. Her matkap sıcaktan parıldıyor, sonra sıradaki güverteye çarpıyordu. Görkemli ve korkunç bir manzaraydı. Şimdi bir yemekhaneden geçiyorduk. Bir su deposundan, sonra bir borda grubunun sendeleyerek molozlardan kaçtığı ve gemiyi muhteşem bir metal tanrının erimiş elleri gibi delen dev matkaplara baktığı bir koridordan geçtik.</p>

  <p>“Yavaşlamayın,” diye kükredim, bütün vücudum koltuğumda sarsılırken. Kontrolümü kaybetmiştim; fazla hızlı gidiyordum, matkaplarım fazla ısınmıştı. Sonra... hiçlik. R?x’m kanundan çıkmıştım. Uzayın sessizliği beni sardı. Ağırlıksızlık. Suyun içinden ilerleyen bir mızrak gibi devasa Colossus’a doğru uçuyordum. Pax’a doğru yola çıkmış sülükGemiler etrafımdan hızla kayıp gidiyordu; biri öyle yakınımdan geçti ki kokpitindeki kaptanın iri iri açılmış gözlerini görebildim. Bir diğeri doğruca matkabımın aşırı ısınmış ağzma uçtu ve saniyeler içinde paramparça oldu, insanlar ve enkaz parçaları iki tarafa saçıldı. Diğer matkaplar da Pax’ın karnının daha ilerisinden çıkarak uzaya fırlamışlardı ve uyduKırıcıya doğru uçuyorlardı. Etrafımızda savaş bütün hızı ve şiddetiyle sürüyordu. Mavi patlamalar, kocaman savar mermileri. Kısrak’ın birliği, Roque’un düzeninin kenarından uçuyor, onunla karşılıklı borda ateşleri açıyorlardı. Sevro gizlendiği yerde hâlâ bekliyordu.</p>

  <p>Düşman nişancılarının şaşkınlığını hissedebiliyordum. SülükGemi saldırı ekiplerinin ortasındaydım. Ateş edemiyorlardı. Bilgisayarları araç sınıflandırmasını bile tanımlayamıyordu. Bir kolun dirsekten aşağısı biçiminde bir moloz parçası gibi görünüyordum. Köprünün bile çıplak gözle görene kadar ne olduğumu anlayabileceğinden şüpheliydim.</p>

  <p>“Motorları ateşleyin,” dedim. PençeMatkaba yerleştirilmiş motorlar arkamda ateşlendi ve Colossus'un siyah yüzeyine savruldum. Yarattığım tehdidi anlayan bir yırtıkKanat, mermilerini üzerime boşalttı. Parmak büyüklüğündeki mermiler matkaba sessizce çarptı. Zırh dayandı. Yanımdaki pençeMatkap ise o kadar şanslı değildi. UyduKırıcının üst hilalindeki beş metrelik silah ateş kustuğunda, kokpit delindi, içindeki Cehennemdalgıcı öldü ve araç paramparça oldu. Matkabının parçalarından biri cam kokpitime çarparak çatlattı. Bir düzine daha mermi yanımdaki sülükGemiyi biçti. Roque gemimden fırlayan otuz metrelik cisimlerin ne olduğunu bilmiyor olabilirdi ama ilerlememizi durdurmak için kendi adamlarını öldürmeye razıydı.</p>

  <p>Gri metal bana doğru hızla geliyordu. Co/ossMs’tan atılan bir mermi, gemimin önündeki üç sülükGemiyi delip geçtikten sonra pençeMatkabımın dibine, “bilek” kısmına çarptı. Matkabı uzunla-</p>

  <p>masına delip geçerken kokpitimin tabanından fırlayıp bacaklarımın arasından, hayalarımın birkaç santim ötesinden uçarak göğsümü sıyırdı ve neredeyse çenemi kapıp başımı koparıyordu. Aniden geri çekildim ve mermi kokpitin metal desteğine saplandı. Camı parçalayıp metali erimiş plastik pipet gibi dışarı doğru büktü. Kinetik enerji nakliyle yarı bayılmış halde soluklanmaya çalıştım.</p>

  <p>Gözlerimin önünde beyaz noktalar uçuştu.</p>

  <p>Başımı sertçe iki yana sallayarak silkinmeye ve kendimi toparlamaya çalıştım.</p>

  <p>Rotadan çıkmıştım. Bu nesnenin dümeni yoktu. UyduKırıcının güvertesine çarpmak üzereydim ve içgüdülerim beni kurtaramazdı. Beni ancak dostlarım kurtarabilirdi. PençeMaktabın motorları Orion’un gemisindeki Mavilere bağlıydı. Biri iticileri tersine çevirdi ve çarpmaktan son anda kurtuldum. PençeMatkap yavaşlayarak Colossus’un yüzeyine yavaşça konarken koltuğumda arkaya yapıştım. Korkudan gülerek oturduğum yerde titredim.</p>

  <p>“Lanet olasıca!” diye bağırdım uzaktaki kurtarıcıma, her kimse. “Teşekkür ederim!”</p>

  <p>Ama pençeMatkabm kendisi tamamen elle kontrol ediliyordu. Benim bir gezegenin etrafından mancınık atışı hesaplamaları yapamayacağım gibi, Maviler de bu aletleri benden iyi kullanamazdı. Ellerim kontrol panelinin üzerinde dans ediyor, eski çalışma reflekslerini hatırlıyorlardı. Motorlarımı bir çivi gibi beni geminin yüzeyine bastırması için kullanarak matkabı tekrar çalıştırdım. Metal hırıldadı, somunlar takırdadı ve hiçbir sülükGeminin delemeyeceği söylenen dış zırh tabakasını delmeye başladım.</p>

  <p>Matkabınım etrafında basınç tıslıyordu. Ellerim kontrol panelinde uçarken aşırı ısınan matkap uçlarını değiştiriyor, yerlerine soğuk birimleri geçiriyordum. Uzay boşluğu gözden kayboldu. Savaş gemisine gömüldüm. Düz bir hat izlemiyor, geminin ön tarafma doğru bir tünel kazıyordum. Bir güverte. İki güverte. Koridorları, koğuşları, jeneratörleri ve gaz borularım delip geçiyordum. Hayatım boyunca yaptığım en iğrenç ve vahşi şeydi. Sadece bir cephaneliğe toslamamak için dua ediyordum. Açtığım delikten insanlar ve moloz parçaları uzay boşluğuna sonbahar yaprakları gibi savruluyordu.</p>

  <p>Bölme duvarları yarayı kapayacaktı ama duvarlar ile tünel arasında kalanlar ölmüş sayılırdı.</p>

  <p>Geminin üç yüz metre içine girdiğimde pençeMatkabım bozuldu. Matkap uçları tükenmiş ve motor aşırı ısınmıştı. Matkaptan çıkmak için kokpitimin tavanına uzandım ama maniveladan elim kaydı. Kanla kaplanmıştı. Paniğe kapılarak vücudumu yokladım. Zırhım delinmemişti. Kan benim değildi. Üç sülükGemiyi delip geçerek pençeMatkabımın destek kirişine saplanmış olan mermiden geliyordu. Pıhtılaşan kana saç telleri ve bir kemik parçası karışmıştı.</p>

  <p>PençeMatkabımı geride bırakıp açtığım tünelin vakumuna çıktım. Artık gemiden hava boşalmıyordu. Her yer sakindi ve basınç çoktan boşaltılmış, acil durum duvarları gövdenin delinen yerlerini karantinaya almıştı. Geminin bu bölümündeki yerçekimi jeneratörü vurulmuş olmalıydı. Saçlarım miğferimin içinde süzülüyordu.</p>

  <p>Başımı kaldırdım. Tünelin sonunda, gövdeyi deldiğim yerde küçük bir delikten yıldızlar görünüyordu. Hemen ötesinde bir erkek cesedi yavaşça dönerek süzülüyordu. Antonia’nın sancak gemisi Jüpiter’in yüzeyinden yansıyan güneş ışığını keserek üzerimden geçerken ceset gölgelere daldı. Onun gibi ben de karanlıkta kalmıştım ve Colossus’un derinliklerinde yalnızdım. Telsizim savaş konuşmalarıyla kaynıyordu. Victra hangarımızdan havalanıyordu. Orion ve Uydu Lordları savaştaydı, lo’nun kutuplarından püskürtülmüşlerdi ve Jüpiter’e gidiyorlardı. Kısrak’ın sancak gemisi hâlâ Roque’un gemisinin saldırısı altındayken, Antonia filolarının geri kalanını geri çekilen Telemanusların ve Raaların arkasından sürüyordu.</p>

  <p>Sevro hâlâ bekliyordu.</p>

  <p>Otuz metre üzerimde bir şey, oyduğum katlardan birinden geçti ve yirmi metre genişliğindeki tünele baktı. Miğferim aktif bir silah tespit etti. AkımKalkanımı harekete geçirerek hemen yukarı uçtuğumda acil durum oksijen maskesinin plastik vizöründen bana bakan genç bir Gri’yle karşılaştım. Bir koluyla metal duvarın parçalanmış bir uzantısına tutunmuş halde havada süzülüyordu ve üstü başı kanla kaplıydı. Kendi kanı değildi. Arkasında arkadaşlarından birinin cesedi süzülüyordu ve çocuk titriyordu. Matkabım bütün bölüğünün içinden geçmiş olmalıydı; sonrasında uzay cesetleri dışarı çekerken o burada tek başına kalmıştı. Bana karşı duyduğu korku gözlerinden yansıyordu. Yakıcısını kaldırdı ve hiç düşünmeden tepki verdim. Jiletimi kalbinin yan tarafına saplayarak onu da bir cesede dönüştürdüm. İri iri açılmış gözleriyle kalakaldı ve jiletimi çekebilmek için ayağımı göğsüne bastırana kadar dimdik süzülmeye devam etti. Birbirimizden uzaklaştık. Sıfır yerçekiminde jiletimin etrafında minik kan damlaları dans ediyordu.</p>

  <p>O anda yerçekimi jeneratörleri tekrar çalıştı ve ayaklarım yere bastı. Üzerlerine kan saçıldı ve çocuğun cesedi yere serildi. Tünel şaftında arkamdan ışık süzüldü. Ölü adamdan uzaklaşarak tünele baktığımda bir mekiğin uzaydan içeri daldığını gördüm. Başkaları da geliyordu. Victra’nm liderliğindeki bütün bir saldın birliği. Yır-tıkKanatlar onları kovalıyordu fakat saldırı gemilerinin arkasındaki silahlar yumruk büyüklüğünde, yüksek enerjili mermiler fırlatıyor ve yırtıkKanatları parçalıyordu. Daha fazlası gelecekti. Yüzlercesi. Hızlı hareket etmeliydik. Buradaki tek avantajımız hız ve saldırganlıktı.</p>

  <p>Victra’nm aracı bir üzerimdeki tünelde, pençeMatkabın hemen üzerinde çabucak yavaşladı. Valkyrie’ler gemiden fırlayarak bana katıldı. Yukarıdaki katlara başka gemiler de savaşçı boşaltıyordu. Holiday ve savaş zırhı kuşanmış Kızıllar, atmosfersiz ortamda bizi geminin geri kalanından ayıran duvarı delmek için malzemeleri taşıyarak Obsidiyenlerle birlikte hareket ediyordu. Termal matkabı metale çarparak dayadılar ve alet hemen kızarmaya başladı. Delik açıldığında başka bölme duvarlarını harekete geçirmemek için metalin üzerine bir akımBalonu uyguladılar.</p>

  <p>“Deliğe on beş saniye,” dedi Holiday.</p>

  <p>Victra bir kenarda durmuş, düşmanların konuşmalarını dinliyordu. “Karşılama ekipleri geliyor. İki binden fazla karışık birim.” Orion’un gemisindeki stratejik komutaya da bağlıydı, dolayısıyla sancak gemisi üzerindeki dev alıcı dizilerinden savaş verileri alabiliyorduk. Görünüşe bakılırsa Roque sülükGemileriyle üzerimize on beş binden fazla adam göndermişti. Çoğu şimdiye kadar Pax’a varmış olmalıydı. Hepsi beni bulmak için geminin içinde koşturuyordu. Aptallar. Roque büyük bir kumara girmiş, yanlış bahse oynamıştı. Ve az önce büyük ölçüde boşalmış savaş gemisine üç bin çılgın Obsidiyen savaşçı getirmiştim.</p>

  <p>Şair gerçekten çok kızacaktı.</p>

  <p>“On,” dedi Holiday.</p>

  <p>Ellerimi üçgen biçiminde kaldırarak, “Valkyrie’ler, beni izleyin,” diye gürledim.</p>

  <p>Yüz Obsidiyen, molozları aştı ve Jüpiter’den yaptığımız yolculuk sırasında eğittiğimiz şekilde arkamda toplandılar. Şefi solumda, Victra sağımda ve Holiday de arkamdaydı. Aşırı ısınmış metal kapı çöküyordu. Kızıllar ve Griler geri çekildiler. Delip geçtiğim tünelin on katında da benzer gruplar bizim gibi içeri girmeye hazırlanıyordu. Diğer pençeMaktaplardan ikisi hedefe ulaşmıştı. Orada iki bin Obsidiyen daha içeri giriyordu. Griler, Kızıllar ve bir avuç Altın sempatizan, onları güvenlik güçlerinin içinden, gemideki yeni savaş cephesine taşıyacak araçlara ve çekimKaldıracına götürecekti.</p>

  <p>Bu bir yangın fırtınası olacaktı. Yakın dövüş. Duman. Çığlıklar. Savaşın en kötüsü.</p>

  <p>“Kalkanlara tam güç,” dedim, Valkyrie’lere dönüp Nagal konuşarak. Zırhlarının üzerine yanardöner kalkanlarını açtılar. “Silahı olan her şeyi öldürün. Silahsız olan hiçbir şeye zarar vermeyin. Rengi fark etmez. Hedefimizi unutmayın. Bana yol açın. Hyrg la, Ragnar! ”</p>

  <p>“Hyrg la, Ragnar!” diye kükrediler göğüslerine vurarak. Kendilerini savaşın çılgınlığına kaptırmışlardı. Çoğunun mekikteyken mantar yediğinden emindim. Acı hissetmeyeceklerdi. Savaşın coşkusuyla durdurulmaz bir şekilde ilerleyeceklerdi. Victra yanımda kıpır kıpırdı. Mickey’nin laboratuvarında otururken bana savaşın kokusunu ne kadar sevdiğini anlatmıştı. Eldivenlerdeki eski ter. Silahların yağı. Gerilen kaslar ve sonrasında titreyen eller. Fark ettim ki bunun dürüstlüğünden bahsediyordu. Sevdiği şey buydu. Savaş asla yalan söylemezdi.</p>

  <p>“Victra, yanımdan ayrılma,” dedim. “Altınlarla karşılaşırsak Hydra düzeni için eşleşin.”</p>

  <p>“Njar la tagag... ” dedi Şefi arkamdan.</p>

  <p>“...syn tjr rjykal”</p>

  <p>“Acı yok. Sadece coşku,” diye haykırdılar, tanrının ekmeğinin etkisiyle. Şefi savaş şarkısına başladı. Sesi Ragnar’ınkinden daha yüksekti, iki kanat kardeşi ona katıldı. Sonra onların kanat kardeşleri de katıldı. Sonunda onlarcası şarkılarıyla telsiz kanalını doldururken, zihnim vücuduma kaçmamı söylemesine rağmen benliğimi bir görkem hissi sardı. Obsidiyenler bu yüzden şarkı söylüyordu. Dehşet saçmak için değil. Yalnız kalıp korkuya kapılmak yerine cesaretlenmek ve birlik ruhunu güçlendirmek için.</p>

  <p>Sırtımdan aşağı ter damlaları süzülüyordu.</p>

  <p>Korku gerçek değil.</p>

  <p>Holiday emniyetini açtı.</p>

  <p>“Njar la tagag... ”</p>

  <p>Jiletim kaskatı oldu.</p>

  <p>AkımSilahları titreyip uğuldayarak hazırlanıyordu.</p>

  <p>Vücudum titriyordu. Ağzım kül doluydu. Maskeni tak. Adamı gizle. Hiçbir şey hissetme. Her şeyi gör. Harekete geç ve öldür. Hareket et ve öldür. Ben insan değilim. Onlar insan değil.</p>

  <p>Şarkı yükseldi... “Syn tjr rjyka!”</p>

  <p>Korku gerçek değil.</p>

  <p>Eğer izliyorsan Eo, şimdi gözlerini kapama zamanı.</p>

  <p>Azrail geldi. Ne cehennemi yanında getirdi.</p>

  <h2>47</h2>

  <p>CEHENNEM</p>

  <p>Giriyoruz!” diye kükredi Holiday. Kapı düşerek açıldı. Giriş</p>

  <p>noktasını saran akımBalonunun içine daldım. Her şey aniden yoğunlaştı. Görüntüler, sesler, kendi bedenimin hareketleri. Her şey bulanıktı. Holiday’in yayFlaşı duvardaki iki metrelik açıklıktan parıldadı ve karşı taraftaki korunmasız optik sinirlerin hepsini kavurdu. Ardından bir füzyon elbombası patladı. Delikten geçip dumanın içine dalarak sağa koştuğumda Victra da peşimden geldi. Şefi sola gitmişti. Düşman ateşi hemen bize karşılık verdi. Teneke çatıya çarpan yağmur sesiyle kalkanım tıkırdadı. Koridorun ucunda namlu parıltıları ve akım-ateşiyle bir kargaşa vardı. Aşırı ısınmış mermiler dumanı yarıyordu.</p>

  <p>AkımYumruğumu ateşlerken kolum peş peşe kasıldı. Girişi tıkamamak için eğilerek ilerledim. Bir şey bana çarptı. Sol duvara doğru sendeledim ve yumruğumdan aşırı sıcak partiküller yayıldı. Kalkanım enerji bariyerine çarpıp yassılaşmış halde ayaklarımın dibine düşen mermilerin etkisiyle çatırdadı. Arkamdan başka Ob-sidiyenler koridoru doldurdu. Çok hızlı hareket ediyorlardı. Tam bir ses kakofonisi. Taktiksel zihnim, elimizdeki verileri öne itti. Olduğumuz yere sıkışmıştık. Girişte adamlar ölüyordu. İlerlemek zorundaydık.</p>

  <p>Başımın yanından bir şey vınlayarak geçti ve arkamda, girişte patladı. Yere kollar, bacaklar ve zırh parçaları yağdı. Muazzam gürültü yüzünden miğferim sessiz duruma geçerek kulak zarlarımı korudu. İmha bölgesinden çıkmaya çalışarak öne doğru sendeledim. Aramıza başka bir elbombası düştü. Bir Obsidiyen üzerine atladığı anda patladı ve tepemize daha fazla et yağdı. Mesafeyi kapamalıydık. Önümdeki hiçbir şeyi göremiyordum. Çok fazla duman vardı. Ateş.</p>

  <p>Canı cehenneme.</p>

  <p>Öfkeli bir kükreyişle çekimBotlarımı çalıştırıp dar koridorda saatte seksen kilometre hızla saldırganların üzerine uçarak ateş ettim. Yerden bir metre yukarıda uçuyordum. Victra peşimden geldi. Parlak gümüşi zırh kuşanmış bir Altın Sefir’in liderliğinde yirmi Gri’nin oluşturduğu bir bölüktü. Jiletimi öne uzatarak kalkanını delip beynine sapladım. Yere yuvarlandığımızda kolum altımda kaldı. Gri müdahale ekibi birbirinden ayrılarak beni ortalarına alırken ayağa kalkmaya çalışıyordum. Biri sırtıma iyon ateşledi. Mavi yıldırım kalkanlarıma yayılarak etkisiz hale getirdi. Jiletimi Grilerden birinin boğazına sapladım. Diğer ikisi göğsüme ateş etti. Bir düzine mermi zırhımda çentikler açtı. Arkaya sendeledim. Namlusuna mermi sürülmüş bir raylı tüfek kafama nişan alındı. Eğilerek yana kaçarken kana basıp kaydım ve yere düştüm. Silah ateşlendi ve yerde kafa büyüklüğünde bir delik açtı.</p>

  <p>Victra o anda Grilerin arasına daldı. ÇekimBotlarıyla öfkeli bir yıkım güllesi gibi bir o yana bir bu yana fırlıyordu. Duvar ile kendi ağır zırhlı vücudu arasında kemikleri eziyordu. O anda Obsidiyenler de Grilere ulaştı ve akımBaltalarıyla hepsini doğramaya başladı. Griler çığlıklar atarak köşenin arkasına saklanıyor, oradan ateş desteği alıyorlardı. Şefi bir Gri’nin bacağım biçti ve adam topallarken silahını duvara ateşledi. Şefi adamın arkasmdan kafasını tek hamlede uçurdu.</p>

  <p>Bu dehşetin ta kendisiydi.</p>

  <p>Duman. Seğiren vücutlar ve kavrulmuş yaralarda kaynayıp buharlaşan kan. Ölmek üzere olan bir adamın idrarı zırhımın etrafında birikiyor; akım Yumruğumun aşırı ısınmış namlusuna değerek tıslıyordu. Victra kalkmama yardım etti.</p>

  <p>“Teşekkürler.”</p>

  <p>Korkutucu kuş miğferli başıyla ifadesiz bir şekilde onayladı.</p>

  <p>Birliğimin geri kalanı delikten geçerken Grilerden bazılarının kaçtığı köşeyi döndüm. Yaklaşık otuz metre ilerideki bir çekimKai<sup>1</sup>-duacının girişinde başka bir düşman birliği, bir çekimKapsülünün üzerine aceleyle ağır bir silah yerleştiriyordu. Ateşlediklerinde üzerimdeki duvarın çeyreği eridi. Holiday’e Trigg’in ikili tüfeğiyle köşede yerimi almasını emrettim.</p>

  <p>“Dört teneke, bir Altın,” dedim. “Bir QR-13 getirmişler. Bitir işlerini.”</p>

  <p>Tüfeğin çok amaçlı namlusunu ayarladı. “Baş üstüne.”</p>

  <p>Giriş noktamızda altı Valkyrie savaşçı düşmüştü. Devasa bir kadın, miğferi zırhına geri çekilirken kan kustu. Gövdesinin yarısından duman yükseliyor erimiş zırhı hâlâ etini eritiyordu. Tanrı’nın ekmeğinin etkisiyle acıya gülerek ayağa kalkmaya çalıştı fakat bu, bu kadınları yeni yaralarla tanıştıran yeni bir savaş türüydü. Ayakta duramayan Obsidiyen, Sefi’ye seslenen bir kardeşine yaslandı. Genç Kraliçe yaralara baktı ve Victra’mn başını iki yana salladığım gördü. Diğerlerinden daha akıllı olan Şefi, bu savaşın, halkma neye mal olacağını iyi biliyordu. Ancak kendi gözleriyle görmek bambaşka bir şeydi. Kadına yuvayla, gökyüzüyle ve yazın alacakaranlıktaki kuş tüyleriyle ilgili bir şeyler söyledi. Kadının kafatasının dibine bıçağını sapladığını, Şefi silahı geri çekene kadar görmedim bile.</p>

  <p>Ekranımın köşesindeki bir hologramda Kısrak’ın yüzü belirdi. Bağlantıyı açtım. “Darroıv, girdiniz mi?”</p>

  <p>“İçerideyiz. Ekiplerime haber ver. Şimdi köprüye ilerliyoruz. Durum nedir?”</p>

  <p>“Acele edin. Gemim ağır ateş altında. ”</p>

  <p>“İçerideyiz. Sizin çoktan çekilmeniz gerekiyordu. Thebe’ye gidin.” “Roque, EMD kullandı.” Sesi gergindi. “Kalkanımız bizi korudu ama filomun yarısının motorları haşlandı. 'Yerimizden kıpırdayama-dan yumruklaşıyoruz. PençeMatkabm içeri girer girmez Colossus öldürmek için ateş etmeye başladı. Bizi parçalıyorlar. Yeterince silahımız yok. Ana bataryalar yarım güçle çalışıyor.” İçimi derin bir huzursuzluk kapladı. Roque gemisinin kameralarıyla bizi görebiliyordu. Borda grubumun gücünü biliyordu. Köprüye ulaşmam an meselesiydi. Çok geçmeden telsizden bana teslim olmazsam onu öldüreceğini söyleyecekti. “Hemen o korkunç lanet köprüye git ve onu öldür, anladın mı?”</p>

  <p>“Anladım.” Savaşçılarıma döndüm. “Gitmeliyiz,” dedim. “Victra, birliğin komutasını al. Ben dijitale geçiyorum. Şefi, ileriyi tara.”</p>

  <p>“Holiday, seni bekliyoruz,” dedi Victra hevesle, koridorda ileri geri yürüyerek. “Küçük aslanın yardımımıza ihtiyacı var. Haydi! Haydi! ”</p>

  <p>“Ağır ol,” diye mırıldandı Holiday, tüfeğini ayarlayıp köşeden atış özelliğini açarken. Namlu eklemleri duvarın kenarından dönecek şekilde büküldü ve miğferine görsel bağlantı gönderdi. Silah dört kez peş peşe patladı. Her seferinde zırhının arkasındaki şarjörden otuzar mermi fırladı. “İlerleyin.”</p>

  <p>Victra ve ben köşeden dönerek metreleri hızla aşarken bir Gri, silahın başında arkadaşının yerini almaya çalışıyordu. AkımYum-ruğumla onu indirdim ve Victra, Altın’la dörtlü bir Kravat katası çizdikten sonra jiletini göğsüne sapladı. Ben de çabucak boğazını bıçaklayarak işini bitirdim. Holiday ağır zırhımız yüzünden uzun bacaklarımıza rağmen bize yetişebilen komandolarına QR-13’ü yanımıza almalarını emretti.</p>

  <p>Olanca hızımızla köprüye doğru ilerlerken işgal gücümün diğer birimleri yeni bir coşkuyla geminin hayati noktalarına doğru bastırıyordu. Tam bir yıldırım saldırışıydı. Griler bu hızda hareket edemezdi çünkü taktiklere, manevra sıçramalarına, köşe atışlarına ve sinsi teknolojiye güvenmek zorundaydılar. Obsidiyenler ise düpedüz koçbaşlarıydı. Sadece köprüye ulaşmaya odaklanarak ilerlemek cazip görünüyordu fakat planımdan uzaklaşamazdım. Adamlarımın miğferimin hafızasına kayıtlı savaş haritasına dayanarak sağlayacağım rehberliğe ihtiyacı vardı. Harekete devam ederken bir yandan da Kızıl ve Gri birlik liderleriyle konuşarak onları koordine ediyordum. Victra da bizi metal koridorlardan ve pusulardan oluşan bir labirentten geçiriyordu. Birlikler kapana kısıldığında, telsizimi kullanarak diğer birlikleri çekimKaldıraçlarından ve koridorlardan geçirip söz konusu güvenlik ekiplerinin üzerine salıyordum. Bu karmaşık ve incelikli bir danstı. Sadece Kısrak’ın gemisini kurtarmak için değil, sülükGemilerin geri dönüşüne karşı da zamanla yarışıyorduk.</p>

  <p>Roque bunu biliyordu. Ve içeri girmemizden sonra üç dakikadan kısa sürede gemi tam bir tecrit protokolüne geçti. Bütün çekimKaldı-raçları, tramvaylar ve kapılar kapanarak, geminin içinde petek şeklinde engeller yarattı. Bir kerede en fazla elli metre ilerleyebiliyorduk. Dijital anahtarları olan güvenlik ekipleri gemide kolayca koştururken, bizi kuşatırken, ölümcül imha kutuları yaratırken ve benimki gibi borda kuvvetlerini parçalayabilecek çapraz ateşler açarken, bizimki gibi düşman güçlerini hareketsiz bırakan şeytani bir sistemdi. Mücadele etmek mümkün değildi. Bu savaşın değirmeniydi. Teknoloji ya da taktikler ne kadar iyi olursa olsun, silah arkadaşın seni korurken köşelerden koşturduğun, başını eğip titreyen bacaklarınla ilerlerken üzerinde taşıdığın ileri teknolojili malzemelere takılmamaya çalıştığın, korku verici anlara dayanıyordu. İlerlemeni sağlayan şey cesaret değil, dostlarının gözünde küçük düşme korkusuydu.</p>

  <p>Kapı ardına kapıyı aşarak yolumuza devam ederken, Sefi’nin Valkyrie’leri de değirmeni besliyordu. Her taraftan pusuya düşüyorduk. Hayatımda gördüğüm en iyi savaşçılardan bazıları, miğferlerinin arkasında Gri nişancıların açtığı, dumanı tüten deliklerle devriliyordu. AkımYumruğu ateşiyle eriyorlardı. Victra, Şefi ve ben jiletlerle hepsini indirene kadar, yedi Obsidiyen’le gelen bir Altın şövalyeye kurban gidiyorlardı.</p>

  <p>Bunların hepsi köprüye ulaşmak içindi. Bunların hepsi, önceki gün uzanıp dokunabileceğim bir adama ulaşmak içindi. Onurun bedeli buysa, utanç verici bir cinayeti tercih ederdim. O zaman Roque’un gırtlağına bir bıçak saplamış olsaydım, şimdi zemin Valkyrie cesetleriyle dolmayacaktı.</p>

  <p>“Toplum Donanmasının erkek ve kadınları, Azrail konuşuyor. Ares’in Oğulları geminize ayak bastı...” Geminin genel iletişim kanalından kendi sesimi duydum. Birliklerimden biri geminin arka yarısındaki ana iletişim panosuna ulaşmıştı. Borda gruplarının hepsinde Kısrak ile benim, borda edilen düşman gemilerinde kullanılmak üzere kaydettiğimiz konuşmanın kopyalan vardı. AdiRenk-leri birliklerime yardım etmeye, yapabilirlerse tecrit protokolünü iptal etmeye, yapamazlarsa kapıları elle açmaya ve cephanelikleri yağmalamaya teşvik ediyordu. Buradaki adam ve kadınların çoğu eski askerlerdi. Pax’m personeliyle elde ettiğim türden bir katılımı beklemek gerçekdışı olurdu fakat yine de her yardımın önemi vardı.</p>

  <p>Bu duyuru Colossus’ta kısmen işe yaradı. Birkaç kapıyı, eritmeyi beklemeden saniyeler içinde geçmek, bize çok değerli zaman kazandırdı. Roque, Obsidiyenlerimin taktiklerini izleyerek yerçekimsiz ortamda deneyimsiz olduklarını anladığından, yapay yerçekimini kapamıştı.</p>

  <p>Toplum Grileri koridorlarda sualtmdaki foklar gibi ilerliyor; havada süzülürken hız avantajını kaybeden Obsidiyenlerden ölen arkadaşlarının intikamını alıyorlardı. Sonunda ekiplerimden biri yerçekimini tekrar çalıştırmayı başardı. Kuvvetlerimin ağır zırhla hantallaşmaması için yerçekimini Dünya standardının altıda birine ayarlamalarım söyledim. Bu ciğerlerimiz ve bacaklarımız için bir nimetti.</p>

  <p>Grilerden oluşan bir güvenlik ekibini aştıktan sonra nihayet kanlar içinde ve hırpalanmış halde köprüye ulaştık. Soluklanmaya çalışarak zırhımın içindeki oksijen dolaşımını artırıp çömeldim. Terden sırılsıklam halde, bir Altın’ın jiletiyle kestiği kolumun acısını hissetmemek için uyarıcı enjeksiyonunu çalıştırdım. İğne bacağıma gömüldü. Diğer birliklerimden gelen raporlar düşmanla bağlantıyı kaybettiklerini bildiriyordu; yani muhtemelen Roque güçlerini toplayarak bize yönlendiriyordu. Tekrar köprü kapısına dönerek aradaki açık, yuvarlak salona baktım ve Akademi’deki eğitmenimin kuşatmalarda bunun gibi yıldız patlaması tasarımlı köprülerin geometrik açıdan ölümcül olduğunu anlatışını hatırladım. Yuvarlak odaya üç taraftan üç koridor bağlanıyordu ve ortalarında bir çekimKaldıracı vardı. Savunulması zordu ve Roque’un askerleri geliyordu.</p>

  <p>“Roque, tatlım,” diye seslendi Victra, tavandaki kameralara bakarak. Holiday ve ekibi de kapıyı delmek için matkabı hazırlıyordu. “Bahçeden beri nasıl da burnumda tütüyorsun. Orada mısın?” İç geçirdi. “Orada olduğunu varsayacağım. Dinle, seni anlıyorum. Sana çok öfkeli olduğumuzu düşünüyorsun; sonuçta annemin ölümü, dostlarımızın idamı, omurgaya saplanan kurşunlar, zehir, sevgili Azrail ve benim bir yıl boyunca maruz kaldığımız işkenceleri göz önüne alınca... Ama hiç de öyle değil. Sadece seni bir kutuya koymak istiyoruz. Hatta belki birden fazla kutuya. Hoşuna gider miydi? Bence çok şiirsel olur.”</p>

  <p>Holiday’in geri kalan üç komandosu manyetik kelepçeleri kapıya yerleştiriyor ve termal matkabı kuruyorlardı. Birkaç komut girdi ve matkabm ucu dönmeye başladı.</p>

  <p>Şefi keşif görevinden döndü ve miğferi zırhına geri kaydı. “Tünelden çok fazla düşman geliyor.” Orta koridoru işaret etti. “Liderlerini öldürdüm ama daha fazla Altın geliyor.” Lideri sadece öldürmekle kalmamıştı. Kafasını da getirmişti. Ama Şefi topallıyordu ve sol kolu kanıyordu.</p>

  <p>“Ah, lanet olsun. Bu Flagilus,” dedi Victra, başa bakarak. “Okulda aynı yatakhanedeydik. Aslında çok tatlı biriydi. Harika bir aşçıydı.”</p>

  <p>“Kaç kişi geliyor, Şefi?”</p>

  <p>“Bize iyi bir ölüm sağlayacak kadar çok.”</p>

  <p>“Sıçtık. Sıçtık. Sıçtık.” Holiday arkamda kapıyı yumrukladı.</p>

  <p>“Çok kalın, değil mi?” diye sordum.</p>

  <p>“Evet.” Saldırı miğferini çıkardı. Mohikan saçları yana yapışmıştı ve gergin yüzünden ter damlaları süzülüyordu. “Kapı geminin geri kalanı gibi VDY standartlarına uymuyor. Ganymede Sanayicilik ürünü. Özel yapım. En az iki katı kalınlığında.”</p>

  <p>“Delmek ne kadar sürer?” diye sordum.</p>

  <p>“Tam güçle mi? On dört dakika civarında,” diye tahmin etti.</p>

  <p>“On dört mü?” diye tekrarladı Victra.</p>

  <p>“Belki daha uzun.”</p>

  <p>Öfkeyle tıslayarak döndüm. Beş dakikamız bile olmadığını kadınlar da benim kadar iyi biliyordu. Telsizden Kısrak’a seslendim. Cevap alamadım. Gemisi ölüyor olmalıydı. Lanet olsun. Hayatta kal. Hayatta kal. Seni gözümün önünden neden ayırdım ki?</p>

  <p>“Onlara saldıralım,” diyordu Victra. “Orta koridordan. Av köpeklerinden kaçan tilkiler gibi kaçarlar.”</p>

  <p>“Evet,” dedi Şefi, Victra’yla arasında, birlikte kan dökmeden önce tahmin edemeyeceği kadar güçlü bir yakınlık hissederek. “Seni izleyeceğim, güneşin kızı. Görkeme.”</p>

  <p>“Görkemin canı cehenneme,” dedi Holiday. “Bırakın da matkap işini yapsın.”</p>

  <p>“Burada kalıp Periler gibi ölelim mi yani?” diye sordu Victra.</p>

  <p>Ben tek kelime edemeden, hiçbir şey yapamadan, arkamdaki kapının hidroliklerinden metalik bir uğultu geldi ve köprünün kapısı açıldı.</p>

</body>

</html>