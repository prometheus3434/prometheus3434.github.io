<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>11</h2>

  <p>HALKIM</p>

  <p>Hangarın kenarından bacaklarımı sallandırmış, altımdaki şehri izliyordum. Binlerce kısık ses, dalgalanan bir yaprak denizi gibi yükseliyordu. Mülteciler yaşadığımı biliyordu. Duvarlara sapanOrak resimleri çizilmişti. Çatılara. Kaybolmuş bir halkın umutsuz, sessiz çığlığı. Altı yıl boyunca onların araşma dönmek istemiştim fakat şimdi onlara bakarken, yaşadıkları zorlukları görürken, Kieran’m sözlerini hatırlarken, umutlarmda boğulduğumu hissediyordum.</p>

  <p>Çok fazla şey bekliyorlardı.</p>

  <p>Bu savaşı kazanamayacağımızı anlamıyorlardı. Altınlarla kafa kafaya çarpışamayacağımızı Ares bile biliyordu. O halde onları nasıl ayağa kaldıracaktım ki? Onlara yolu nasıl gösterecektim?</p>

  <p>Tek korkum onlara istediklerini verememek de değildi; Sevro gerçeği açıkladığında, arkamızda bıraktığımız köprüleri de yakmıştı. Artık geri dönüşümüz yoktu.</p>

  <p>Bu ailem için ne anlama geliyordu? Dostlarım ve bu insanlar için? Bu soruların, Sevro’nun Oyulmamı kullanmasının altında öylesine ezilmiştim ki tek kelime etmeden yanlarından ayrılmıştım. Fevri davranmıştım.</p>

  <p>Ragnar arkamdan gelerek tekerlekli sandalyemin yanından geçti ve yanıma oturdu. Benim gibi o da bacaklarını sarkıttı. Botları gülünç ölçüde büyüktü. Yakından geçen bir mekiğin rüzgârıyla sakalındaki kurdeleler salındı. Tek kelime etmedi, sessizlikte rahattı. Onun burada olduğunu bilmek bana güven veriyordu. Yanımda olduğunu bilmek. Sevro’nun yamndayken asla böyle hissedemezdim. Ancak Sevro değişmişti. Ares’in miğferini takmak, omuzlarına çok büyük bir sorumluluk yüklemişti.</p>

  <p>“Çocukken hep hangimizin en cesur olduğunu bilmek isterdik,” dedim. “Geceleri evlerimizden kaçar, derin-tünellere iner ve sırtlarımızı karanlığa dönerek ayakta dururduk. Sessiz olursak çıngırakh-yılanları duyabilirdik. Ama ne kadar yakında olduklarını asla bilemezdik. Çoğu çocuk bir, en fazla beş dakika içinde pes edip kaçardı. En uzun duran daima ben olurdum. Tabii sonra Eo oyunumuzu öğrendi.” Başımı iki yana salladım. “Şimdi bir dakika bile dayanabileceğimi sanmıyorum.”</p>

  <p>“Çünkü kaybedecek ne kadar çok şey olduğunu biliyorsun.”</p>

  <p>Ragnar’m siyah gözlerinde engin bir tarihin gölgeleri vardı. Neredeyse kırk yaşındaki bu adam bir buz ve sihir dünyasında büyümüş, halkına yaşam kazandırmak için Tanrılara satılmış ve benim ömrümden daha uzun süre boyunca köle olarak hizmet etmişti. Hayatı benden ne kadar daha iyi anlıyor olabilirdi?</p>

  <p>“Evini hâlâ özlüyor musun? Kız kardeşini?” diye sordum.</p>

  <p>“Özlüyorum. Yaz sonunda erken yağan karın, Nıâhçggr’un bahar buzlarım yarışını görmesi için Sefi’yi omuzlarımda taşırken çizmelerinin kürküne yapışmasını özlüyorum.”</p>

  <p>Nıdhpggr, Eski Kuzey toplumlarında, dünya ağacının altında yaşayan ve günlerini Yggdrasil’in köklerini kemirerek geçiren bir ejderdi. Birçok Obsidiyen kabilesi onun, limanlarını kapayan buzları kırmak ve bahar avına çıkacak gemilere kutup damarlarım açmak için denizlerinin derin sularından geldiğine inanırdı. Onu onurlandırmak için gerçek bahar ışığının ilk gününde düzenlenen Ostara bayramında suçluların cesetlerini derin sulara gönderirlerdi.</p>

  <p>“Mesajım yaymak için Kuleler’e ve Buz’a dostlarımı gönderdim. Halkıma tanrılarının sahte olduğunu söylemeleri için. Aslında köle olduklarını ve yakında onları kurtarmaya geleceğimizi söylemeleri için. Eo’nun şarkısını onlar da duyacak.”</p>

  <p>Eo’nun şarkısı. Şimdi çok kırılgan, zayıf ve gülünç geliyordu.</p>

  <p>“Onu artık hissedemiyorum, Ragnar.” Arkama bir göz atınca hangardaki yırtıkKanatlar üzerinde çalışan Turuncuların ve Kızıl-</p>

  <p>lann bize baktığını gördüm. “Benim onunla bağlantıları olduğuma inandıklarını biliyorum. Oysa ben onu karanlıkta kaybettim. Beni izlediğini düşünürdüm. Onunla konuşurdum. Şimdiyse... sadece bir yabancı gibi geliyor.” Başımı eğdim. “Olanların çoğu benim suçum, Ragnar. O kadar kibirli olmasaydım, işaretleri görürdüm. Fitchner hayatta olurdu. Lom hayatta olurdu.”</p>

  <p>“Yazgıyı bildiğini mi sanıyorsun?” Kibrime güldü. “Yaşasalardı ne olacağını bilmiyorsun ki.”</p>

  <p>“Bu insanların ihtiyaç duyduğu şey olamayacağımı biliyorum ama.”</p>

  <p>Kaşlarını çattı. “Onlardan korkarken neye ihtiyaç duyduklarım nereden bileceksin? Onlara bakamazken?” Buna nasıl cevap vereceğimi bilemedim. Aniden ayağa kalktı ve bana elini uzattı. “Benimle gel.”</p>

  <p>Hastane eskiden bir kantindi. Şimdi sarı üniformaları içinde Kızıl, Pembe ve Sarı hemşireler yatakların arasında dolaşarak hastaları kontrol ederken sıra sıra sedyeler, uydurma yataklar, öksürükler ve ciddi fısıltılarla doluydu. Odanın arka tarafı naylon duvarlarla hastaların diğerlerinden ayrılmış, yanık hastalarını ağırlıyordu. Naylonun diğer tarafında bir kadın çığlık atıyor, kendisine iğne yapmaya çalışan bir hemşireyle savaşıyordu. Diğer iki hemşire onu kontrol altına alabilmek için koştular.</p>

  <p>Ortamın steril hüznü beni yuttu. Kan yoktu. Yere damlamıyordu. Ancak bu benim Attika’dan kaçışımın sonucuydu. Mickey kadar iyi bir Oymacı’yla bile bu insanları tedavi edecek kaynakları yoktu. Yaralılar taş tavana bakıyor, bundan sonra hayatlarının nasıl olacağım merak ediyorlardı. Odaya bu his hâkimdi. Travma. Bedende değil. Parçalanan, hayatlar ve hayallerdi.</p>

  <p>Odadan çıkacak gibi oldum fakat Ragnar beni genç bir adamın yatağına doğru sürükledi. Ben yaklaşırken adam beni izliyordu. Saçları kısaydı. Yüzü tombuldu ve alt dişleri belirgin ölçüde çıkıktı.</p>

  <p>“Nasıl gidiyor?” diye sordum, sesim madenlerin dilini hatırlayarak. Omuz silkti. “Zamanla dans ediyorum işte, anlarsın ya?” “Anlarım.” Bir elimi uzattım. “Darrovv... Lykos’tan.”</p>

  <p>“Biliyoruz.” Elleri o kadar küçüktü ki parmaklarını benimkilere saramadı bile. Gülünçlüğüne kıkırdayarak tepki verdi. “Karos’lu Vanno.”</p>

  <p>“Gececi mi, gündüzcü mü?”</p>

  <p>“Elbette gündüz, seni domuz. Sarkık yüzlü bir gece kazıcısına mı benziyorum?”</p>

  <p>“Eh, bugünlerde anlamak zor...”</p>

  <p>“Doğru dedin. Omikron’um. ikinci sıra, üçüncü matkapElemanı.” “Demek derinlerde senin tozlarından kaçıyormuşum.”</p>

  <p>Sırıttı. “Cehennemdalgıçları, daima kendilerine bakarlar.” Elleriyle müstehcen bir hareket yaptı. “Birinin size yukarı bakmayı öğretmesi gerek.”</p>

  <p>Güldük. “Ne kadar acıttı?” diye sordu, başıyla beni işaret ederek. Önce Çakal’ın yaptıklarını sorduğunu sandım. Sonra ellerimdeki Armaları kastettiğini anladım. Kazağımla gizlemeye çalıştıklarım. Onları açtım. “Manyakça görünüyor.” Parmağıyla fiske attı.</p>

  <p>Beni izleyen tek kişinin Vanno olmadığını fark edince etrafıma bakındım. Herkes beni izliyordu. Odamn karşı tarafındaki yanık koğuşunda bile Kızıllar beni görebilmek için yataklarında doğrulmuştu. içimdeki korkuyu göremezlerdi. Sadece istediklerini görüyorlardı. Ragnar’a baktım ama yaralı bir kadınla konuşmakla meşguldü. Holiday. Başıyla beni selamladı. Kaybettiği kardeşinin acısı hâlâ yüzündeydi. Trigg’in tabancası yatağının yanındaydı ve tüfeği de duvara yaslanmıştı. Oğullar kurtarma sırasında, gömmek üzere cesedini bulmuşlardı.</p>

  <p>“Ne kadar mı acıttı?” diye tekrarladım. “Eh, bir pençeMatkabın içine düştüğünü hayal et, Vanno. Santim santim. Önce derin gidiyor. Sonra etin. Sonra kemiklerin. Kolaydı yani.”</p>

  <p>Vanno ıslık çaldı ve kaybettiği bacaklarına neredeyse sıkkın, yorgun bir ifadeyle baktı. “Ben bunu hissetmedim bile. Tulumum şu adamı bile bayıltacak kadar hidrofon enjekte etti.” Ragnar’a bakarak dişlerinin arasından nefes aldı. “En azından kalafatım hâlâ yerinde.”</p>

  <p>“Sorsana,” dedi yanındaki bir adam. “Vanno...”</p>

  <p>“Kapa çeneni.” Vanno iç geçirdi. “Çocuklar merak ediyor. Onu koruyabildin mi?”</p>

  <p>“Neyi koruyabildim mi?”</p>

  <p>“O işte.” Kasıklarımı işaret etti. “Yoksa... bilirsin... onu da mı orantıladılar?”</p>

  <p>“Gerçekten bilmek istiyor musun?”</p>

  <p>“Yani... kişisel nedenlerle değil. Ama bahse para yatırdım.”</p>

  <p>“Eh.” Ciddiyetle öne eğildim. Vanno ve yalandaki yaralı arkadaşları da aynı şeyi yaptı. “Gerçekten bilmek istiyorsan anana sormalısın.”</p>

  <p>Vanno bana çatık kaşlarla baktı, sonra kahkahalara boğuldu. Arkadaşları da gülerek şakayı bütün revire yaydılar. O minicik anda bütün ruh değişti. Boğucu hijyen eğlence ve kaba şakalarla dağıldı. Fısıldaşmak aniden anlamsız kaldı. Ortamın değiştiğini görmek beni enerjiyle doldurdu ve hepsinin tek bir kahkahadan kaynaklandığını fark edince şaşırdım. Bakışlardan ve odadan kaçmak yerine, Ragnar’dan uzaklaşarak yatakların arasında dolaşmaya, yaralılarla kaynaşmaya, onlara teşekkür etmeye, nereden geldiklerini ve isimlerini sormaya başladım. İyi bir hafızam olduğu için Jüpiter’e şükrettim. Bir adamın adım unutursan seni bağışlardı. Ama hatırlarsan, seni sonsuza dek savunurdu.</p>

  <p>Çoğu bana “efendim” ya da Azrail diyordu. Bunu düzeltmek ve bana Darrovv demelerini söylemek istiyordum fakat saygının, lider ile adamları arasındaki mesafenin önemini biliyordum. Sonuçta onlarla birlikte gülsem de, içimdeki yılgınlığı iyileştirseler de arkadaşım değillerdi. Ailem değillerdi. Henüz olamazlardı. O lükse henüz sahip değildik. Şimdilik hepsi de sadece askerimdi. Ve benim onlara ihtiyaç duyduğum kadar, onların da bana ihtiyaçları vardı. Ben Azrail’dim. Ragnar’ın bana bunu hatırlatması gerekmişti. Gülümsediğimi ve askerlerle şakalaştığımı gördüğüne sevinerek bana sırıttı. Asla bir eğlence adamı, bir savaş adamı ya da bir fırtınadaki ada olmamıştım. Asla Lorn gibi bir mutlak değildim. Sadece öyleymiş gibi davranmıştım. Ben daima etrafındakilerle tamamlanan bir adamdım ve daima öyle olacaktım, içimde büyüyen gücü hissettim. Uzun zamandır hissetmediğim bir güçtü. Nedeni sadece sevilmem değildi. Bana inanmalarıydı. Enstitü’deki askerlerimin inandığı maskeye değil. Augustus’un hizmetindeyken yarattığım sahte idole değil; onun altındaki adama. Lykos kaybedilmiş olabilirdi. Eo sessiz olabilirdi. Kısrak bir dünya ötede olabilirdi. Oğullar yok olmanın. eşiğinde olabilirdi. Ancak nihayet yuvama döndüğümü anlarken ruhumun da içime süzülmeye başladığını hissettim.</p>

  <p>Ragnar’la birlikte komuta odasına döndüğümde, Sevro ve Dansçı bir planın üzerine eğilmişlerdi. Theodora köşede yazışmalarla uğraşıyordu. Ben içeri girerken yüzümdeki gülümsemeyi ve yürüdüğümü görünce şaşırdılar. Kendi başıma yürümüyordum elbette, Ragnar bana yardım ediyordu. Tekerlekli sandalyeyi hastanede bırakmıştım ve bir saat önce kaçtığım komuta odasına dönerken bana rehberlik etmesini istemiştim. Kendimi yeni biri gibi hissediyordum. Karanlıktan önceki halime henüz dönememiş olabilirdim fakat belki de bu yüzden daha iyiydim. Daha önce sahip olmadığım bir tevazua sahiptim.</p>

  <p>“Davranışım için özür dilerim,” dedim, dosdanma. “Bütün bunlar çok... bunaltıcı oldu. Elinizden geleni yaptığınızı biliyorum. Şartlar düşünülürse, başkalarının yapabileceğinden daha iyisini yaptınız. Hepiniz umudu canlı tuttunuz. Ve beni kurtardınız. Ailemi de kurtardınız.” Bunun benim için anlamını kavradıklarından emin olmak için duraksadım. “Bu şekilde geri dönmeme şaşırdığınızı biliyorum. Gazap ve ateşle geri döneceğimi sandığınızı biliyorum. Ama eskisi gibi değilim. Değilim işte,” dedim, Sevro itiraz edecek olduğunda. “Size güveniyorum. Planlarınıza güveniyorum. Elimden geldiğince yardım etmek istiyorum. Ancak böyle yardım edemem.” İnce kollarımı kaldırdım. “Dolayısıyla üç şey için yardımınıza ihtiyacım var.”</p>

  <p>“Hep bir teatrallik,” dedi Sevro. “Taleplerin nedir, prenses?”</p>

  <p>“Öncelikle Kısrak’a bir elçi göndermek istiyorum. Onun bana ihanet ettiğini düşündüğünüzü biliyorum fakat yaşadığımı bilmesini istiyorum. Belki bu bir fark yaratabilir. Bize yardım edebilir.”</p>

  <p>Sevro alaycı bir tavırla güldü. “Ona bir kez fırsat verdik bile. Neredeyse seni ve Ragnar’ı öldürüyordu.”</p>

  <p>“Ama öldürmedi,” dedi Ragnar. “Bize yardım etmeye razı olursa riske değer. Niyetimizden şüphelenmemesi için ben elçi olarak giderim.”</p>

  <p>“Yok ya!” dedi Sevro. “Sen Sistem’de en çok aranan adamlardan birisin. Altınlar izinsiz bütün hava trafiğini kestiler. Maske taksan bile bir uzay limanında iki dakikadan fazla dayanamazsın.”</p>

  <p>“Benim casuslarımdan birini göndeririz,” dedi Theodora. “Düşündüğüm biri var. İyidir ve senden yüz kilogram daha az dikkat çeker, Kuleler Prensi. Kız zaten bir liman şehrinde.”</p>

  <p>“Evey mi?” diye sordu Dansçı.</p>

  <p>“Ta kendisi.” Theodora bana baktı. “Evey geçmişteki hatalarını düzeltmek için elinden geleni yapıyor. Ona ait olmayanları bile. Çok yararlı oldu. Dansçı, senin için sakıncası yoksa bütün yolculuk ve kimlik düzenlemelerini ben yaparım.”</p>

  <p>“Tamamdır;” dedi Sevro, çabucak. Ancak Theodora, Dansçı’nm onayını bekliyordu.</p>

  <p>“Teşekkür ederim,” dedim. “Ayrıca Mickey’yi Tinos’a geri getirmelisiniz.”</p>

  <p>“Neden?” diye sordu Dansçı.</p>

  <p>“Beni tekrar bir silaha dönüştürmesi gerekiyor.”</p>

  <p>Sevro güldü. “İşte, şimdi konuşmaya başladık. Kemiklerine biraz kas ekleyelim. Korkuluk bozuntusuna benziyorsun.”</p>

  <p>Dansçı başını iki yana salladı. “Mickey, beş yüz kilometre ötedeki Varos’ta ve küçük projesi üzerinde çalışıyor. Orada ona ihtiyaçları var. Senin de bir Oymacı’ya değil, kaloriye ihtiyacın var. Şu anki durumunda aksi tehlikeli olabilir.”</p>

  <p>“Azrail dayanabilir. Mickey ve malzemelerini perşembeye kadar buraya getiririz,” dedi Sevro. “Virany senin durumunla ilgili ona danışıyordu zaten. Seni gördüğüne bir Pembe kadar sevinecek.”</p>

  <p>Dansçı zorlanan sabrıyla Sevro’yu izliyordu. “Ya son istek?”</p>

  <p>Yüzümü buruşturdum. “Bundan hoşlanacağınızı pek sanmıyorum.”</p>

  <h2>12</h2>

  <p>JULII</p>

  <p>Victra’yı önünde birkaç Oğul’un nöbet tuttuğu ücra bir odada buldum. Bir hastane yatağında, ayakları kenardan taşmış halde yatıyor, ayakucundaki bir holoda Toplum’un haber kanallarını izliyordu; haberlerde bir barajı yok eden ve aşağı Mystos Nehri Vadisi’ni sel altında bırakan bir terörist grubuna karşı gerçekleştirilen cesur Ordu saldırısı anlatılıyordu. Sel iki milyon Kahverengi çiftçiyi evlerini terk etmek zorunda bırakmıştı. Griler askeri kamyonlarla yardım dağıtıyorlardı. Barajı havaya uçuranlar Kızıllar olabilirdi. Ancak Çakal da olabilirdi. Bunu artık kim bilebilirdi ki?</p>

  <p>Victra’nın beyaz-sarı saçları sıkı bir atkuyruğu yapılmıştı. Elleri hatta felçli bacakları bile yatağa kelepçelenmişti. Burada onun türüne pek güvenilmiyordu. Holo haberler, dedikodu çevrelerinin en yeni malzemesi olan Deimos’un Şairi Roque au Fabii’nin profiline geçerken Victra başını kaldırıp bana bakmadı. Roque’un geçmişi araştırılıyor, Senatör annesiyle, Enstitü’den önceki öğretmenleriyle röportajlar yapılıyor, çocukluk görüntüleri paylaşılıyordu.</p>

  <p>“Roque her zaman doğayı şehirlerden daha güzel bulmuştur,” diyordu annesi, kameraya. “O, doğanın mükemmel düzenine hayrandı. Çaba harcamaksızm oluşan hiyerarşisine. Sanırım o zaman bile Toplum’u bu kadar sevmesinin nedeni buydu...”</p>

  <p>“O kadın ağzında bir tabancayla çok daha iyi görünürdü,” diye mırıldandı Victra, sesi kısarken.</p>

  <p>“Muhtemelen son bir ayda oğlunun adını bütün çocukluğu boyunca olduğundan daha sık söylemiştir,” diye karşılık verdim.</p>

  <p>“Eh, politikacılar asla popüler bir aile üyesini ziyan etmezler. Roque bir defasında bir partide Augustus’la ilgili ne demişti? ‘Ah, akbabalar, geride kalan leşleri yemek için nasıl da güçlülerin başına üşüşür.’” Victra parıltılı, saldırgan bakışlarını bana çevirdi. O gözlerde daha önce gördüğüm delilik biraz azalmış ama tamamen silinmemişti; benimki gibi. “Senin için söylese yeriymiş.”</p>

  <p>“Ne desen haklısın,” dedim.</p>

  <p>“Bu küçük terörist grubuna sen mi liderlik ediyorsun?”</p>

  <p>“Bir zamanlar elime öyle bir şans geçti. Berbat ettim. Şimdi lider Sevro.”</p>

  <p>“Sevro.” Arkasına yaslandı. “Ciddi misin?”</p>

  <p>“Komik mi?”</p>

  <p>“Hayır. Aslında nedense hiç şaşırmadım. Havlamaktansa ısıran biri olmuştur. Onu ilk gördüğümde Tactus’un canına okuyordu.”</p>

  <p>Ona yaklaştım. “Sana bir açıklama borçlu olduğuma inanıyorum.” “Ah, canm cehenneme. Bu kısmı atlayamaz mıyız?” diye sordu. “Çok sıkıcı.”</p>

  <p>“Atlamak mı?”</p>

  <p>Derin bir iç çekti. “Özürler. Karşılıklı suçlamalar. İnsanların kendilerini güvensiz hissettikleri için cebelleştikleri bütün o önemsiz şeyler Bana bir açıklama borçlu değilsin.”</p>

  <p>“Bu sonuca nasıl vardın?”</p>

  <p>“Bu Toplum’da yaşamakla hepimiz belli bir sözleşmeye dahil oluyoruz. Benim halkım senin minik türünü eziyor. Sizin sırtınızdan geçiniyoruz. Siz yokmuşsunuz gibi davranıyoruz. Siz de karşılık veriyorsunuz. Genellikle çok zayıf bir şekilde. Şahsen, ben bunun hakkınız olduğunu düşünüyorum. İyi ya da kötü değil. Sadece adil. Bir kartalı öldürmeyi başaran bir fareyi alkışlardım, ya sen? Aferin ona.</p>

  <p>“Şimdi Kızıllar nihayet iyi savaşmaya başladı diye Altınların sızlanması saçmalık ve ikiyüzlülük.” Şaşkınlığıma sertçe güldü. “Ne oldu, hayatım? Şu ayaklı cerahatler Cassius ve Roque gibi haykırıp onur ve ihanet nutukları çekmemi mi bekliyordun?”</p>

  <p>“Biraz,” dedim. “Açıkçası...”</p>

  <p>“Çünkü sen benden daha duygusalsın. Ben bir Julii’yim. Damarlarımda soğukluk akıyor.” Söylediğini düzeltmeye yeltendiğimde gözlerini devirdi. “Senin onaya ihtiyacın var diye benden farklı olmamı isteme, lütfen. Bu ikimize de yakışmaz.”</p>

  <p>“Asla görünmeye çalıştığın kadar soğuk olmadın ki,” dedim.</p>

  <p>“Senden önce de bir hayatım vardı. Benim hakkımda gerçekte ne biliyorsun ki? Annemin kızıyım sonuçta.”</p>

  <p>“Ondan daha fazlasısın.”</p>

  <p>“Sen öyle diyorsan.”</p>

  <p>ikiyüzlü değildi. Kurnazlıkla zaman harcamıyordu. Kısrak her zaman ince oyunlar peşindeydi. Victra ise bir yıkım güllesiydi. Zafer’den önce yumuşamıştı. Gardım indirmişti. Ama şimdi yine kaldırmıştı ve onunla ilk karşılaştığımda olduğu kadar mesafeli görünüyordu. Ancak konuşmaya devam ettikçe, saçlarının sadece Altın sarısı olmadığını, aralarında beyazlar da olduğunu görüyordum. Yanakları çökmüştü ve yatağın diğer tarafındaki sağ eli çarşafları sımsıkı tutuyordu.</p>

  <p>“Bana neden yalan söylediğini biliyorum, Darrovv. Ve buna saygı duyabilirim. Ama anlamadığım, Attika’da beni neden kurtardığın. Nedeni merhamet miydi? Bir taktik miydi?”</p>

  <p>“Nedeni dostum olmandı,” dedim.</p>

  <p>“Ah, lütfen.”</p>

  <p>“Orada çürümene izin vermektense seni o hücreden çıkarmaya çalışırken ölmeyi tercih ederdim. Trigg bunun için savaşırken öldü.”</p>

  <p>“Trigg mi?”</p>

  <p>“Hücrene geldiğimizde arkamda olan Grilerden biri. Diğeri de ablası.”</p>

  <p>“Ben kurtarılmayı istemedim,” dedi öfkeyle, Trigg’in ölümünün sorumluluğunu üzerinden atmaya çalışarak. Bakışlarını kaçırdı. “Antonia’nın seninle sevgili olduğumuzu sandığını biliyorsun. Bana Oyulmanı gösterdi. Benimle alay etti. Ne olduğunu görmek beni tiksindirecekmiş gibi. Nereden geldiğini öğrenmek. Bana nasıl yalan söylediğini görmek.”</p>

  <p>“Öyle mi oldu?”</p>

  <p>Alaycı bir tavırla sırıttı. “Senin ne olduğundan bana ne? Ben insanların ne yaptığına bakarım. Gerçeği önemserim. Bana söyle-şeydin bile yaptıklarımın hiçbirini değiştirmezdim. Seni korurdum.” Ona inanıyordum. Gözlerindeki acıya inanıyordum. “Neden bana söylemedin?”</p>

  <p>“Çünkü korkuyordum.”</p>

  <p>“Yine de Kısrak’a söylediğine bahse girerim.”</p>

  <p>“Evet.”</p>

  <p>“Neden ona söyledin de, bana söylemedin? En azından bunu bilmeyi hak etmiştim.”</p>

  <p>“Bilmiyorum.”</p>

  <p>“Çünkü bir yalancısın. Koridorda bana kötü biri olmadığımı söylemiştin ama derinlerde böyle düşünüyordun. Bana asla güvenmedin.”</p>

  <p>“Evet,” dedim. “Güvenmedim. Bu benim hatamdı. Ve dostlarım bunun bedelini hayatlarıyla ödediler. Bu... Bu suçluluk, dokuz ay boyunca kapalı kaldığım kutuda tek yoldaşımdı.” Bakışlarından, bana neler yapıldığını bilmediğini anladım. “Ama artık hayatta ikinci bir şansım var. Onu ziyan etmek istemiyorum. Sana karşı hatalarımı telafi etmek istiyorum. Sana bir can borçluyum. Sana adalet borçluyum. Bize katılmam istiyorum.”</p>

  <p>“Size katılmak mı?” dedi, gülerek. “Ares’in Oğulları’na mı?”</p>

  <p>“Evet.”</p>

  <p>“Sen ciddisin.” Bana güldü. Bir savunma mekanizması daha. “İntihara meraklı değilim, tatlım.”</p>

  <p>“Tanıdığın dünya yok oldu, Victra. Kardeşin onu senden çaldı. Annen ve arkadaşların öldürüldü. Hanen artık düşmanın. Kendi halkın arasında bir kaçaksın. Bu Toplum’un sorunu da bu. Kendi kendini yiyor. Herkesi birbirine düşürüyor. Gidecek hiçbir yerin yok...”</p>

  <p>“Eh, bir kıza kendini özel hissettirmeyi iyi biliyorsun.”</p>

  <p>“...Sana seni arkandan bıçaklamayacak bir aile vermek istiyorum. Sana anlamh bir hayat vermek istiyorum. Bunu söylediğimde bana gülsen bile iyi biri olduğunu biliyorum ve ben sana inanıyorum. Ancak... bütün bunların hiç önemi yok. Neye inandığım, ne istediğim. Önemli olan senin ne istediğin.”</p>

  <p>Gözlerime baktı. “Benim ne istediğim mi?”</p>

  <p>“Buradan gitmek istersen gidebilirsin. Bu yatakta kalmak istersen kalabilirsin. Nasıl istersen öyle olacak. Sana bunu borçluyum.”</p>

  <p>Bir an düşündü. “İsyanınız umurumda bile değil. Ölen karını da umursamıyorum. Bir aile ya da hayatta anlam bulmak gibi bir derdim de yok. Vücuduma bir sürü kimyasal enjekte edilmeden uyuyabilmek istiyorum, Darrow. Tekrar rüya görebilmek istiyorum. Annemin içeri göçmüş kafasını, boş bakan gözlerini ve seğiren parmaklarını unutmak istiyorum. Adrius’un kahkahalarını unutmak istiyorum. Antonia ve Adrius’a konukseverliklerinin karşılığını vermek istiyorum. İşlerini bitirmem için yalvarırlarken onların ve şu pislik Roque’un tepesinde dikilmek, gözlerini oymak, gözçukurlarına erimiş altın dökmek istiyorum. Çığlıklar atarak kıvranırlarken ve sidikleri yere yayılırken, Victra au Julii’yi korkunç lanet bir kafese kapatabileceklerini düşündükleri için af dilemelerini duymak istiyorum.” Vahşice gülümsedi. “İntikam istiyorum!”</p>

  <p>“İntikam sığ bir arzudur,” dedim.</p>

  <p>“Ben de artık sığ bir kızım.”</p>

  <p>Öyle olmadığını, bundan fazlası olduğunu biliyordum. Ancak aynı zamanda yaraların bir günde iyileşmediğini de herkesten iyi biliyordum. Bütün ailem burada olmasına rağmen, ben bile kendimi yeni yeni toparlıyordum. “İstediğin buysa, sana borçlu olduğum da bu. Beni bir Altın’a dönüştüren Oymacı üç gün sonra burada olacak. Bizi eski halimize getirecek. Omurganı onaracak. Bacaklarını sana geri verecek, eğer onları hâlâ istiyorsan.”</p>

  <p>Bana kısık gözlerle baktı. “Güven sana bu kadar çok şeye mal olduktan sonra bana hâlâ güveniyor musun?”</p>

  <p>Dışarıdaki Oğullar’m bana verdiği manyetik anahtarı aldım ve kelepçelerinin içine bastırdım. Bacaklarını ve kollarım tek tek çözerek onu serbest bıraktım.</p>

  <p>“Göründüğünden daha aptalsın,” dedi.</p>

  <p>“İsyanımıza inanmayabilirsin. Ancak geleceği ondan çalınmadan önce Tactus’un değiştiğini gördüm. Ragnar’ın bağlarını unuttuğunu ve bu hayatta kendi istediği şeylere uzandığını gördüm. Sevro’nun yetişkin bir adama dönüştüğünü gördüm. Kendi değişimimi gördüm. Bu hayatta olmak istediğimiz kişiyi seçebildiğimize gerçekten inanıyorum. Bu bir kader falan değil. Sen bana sadakati Kısrak’tan veya Roque’tan daha iyi öğrettin. Bu yüzden sana inanıyorum, Victra. Kimseye inanmadığım kadar çok.” Elimi uzattım. “Ailemden biri olursan senden asla vazgeçmem. Sana asla yalan söylemem. Yaşadığın sürece kardeşin olurum.”</p>

  <p>Sesimdeki duygu yoğunluğuna şaşıran soğuk kadın gözlerime baktı. Diktiği o savunma duvarlarını unutmuştu. Başka bir hayatta bir çift bile olabilirdik. Kısrak’a veya Eo’ya karşı beslediğim ateşi ona karşı besleyebilirdim. Ama bu hayatta değil.</p>

  <p>Victra yumuşamadı. Gözyaşlarına boğulmadı. İçinde hâlâ öfke vardı. Saf nefret. Onca ihanetin, onca hayal kırıklığının, onca kaybın acısı hâlâ buz gibi kalbindeydi. Ancak şu anda hepsinden kurtulmuştu. Ciddi bir tavırla uzanıp elimi tuttu ve içimde bir umudun parıldadığını hissettim.</p>

  <p>“Ares’in Oğulları’na hoş geldin.”</p>

  <p>2. KISIM</p>

  <h2>ÖFKE</h2>

  <p>Işler boka sarıyor.</p>

  <p>—SEVRO AU BARCA</p>

  <h2>13</h2>

  <p>ULUYANLAR</p>

  <p>Karanlıkta bırakılmak korkunç sinir bozucu,” diye mırıldandı Victra, göğüs presi için ağırlıkları yerleştirmeme yardım ederken. Ses, kayalık spor salonunda yankılandı. Burada işlevsiz hiçbir şey yoktu. Metal ağırlıklar. Lastikler. İpler. Ve aylarca birikmiş terim.</p>

  <p>“Kim olduğunu bilmiyorlar mı?” dedim, doğrulup otururken.</p>

  <p>“Ah, kapa çeneni. Uluyanları sen kurmadın mı? Bize nasıl davranacaklarını sen belirlemiyor musun?” Beni dürtüp kaldırarak sıradaki yerimi aldı, minderli yüzeye sırtüstü uzandı ve halter barını kavramak için kollarını kaldırdı. Ağırlıklardan birazını çıkarıyordum ki bana öfkeyle baktığını görünce hepsini geri taktım. Barı sımsıkı kavradı.</p>

  <p>“Teknik olarak, hayır,” dedim.</p>

  <p>“Ah. Ama cidden... Benim gibi bir kızın bir kurt pelerini alması için daha ne yapması gerek?” Güçlü kollarıyla halteri yuvasından aldı ve kaldırıp indirirken konuşmaya devam etti. Üç yüz kilodan fazla basıyordu, “iki görev önce bir Sefir’i başmdan vurdum. Bir Sefir! Uluyanlarmı gördüm. Şey dışında... Ragnar... hepsi minicik. Adrius’un Kemiksürenlerini... ya da Hükümdar’ın Pretoryenlerini... yenmek istiyorlarsa... daha ağır sıklet birilerine... ihtiyaçları var.” Son setini bitirirken dişlerini sıktı ve yardımıma ihtiyaç duymadan halteri yuvasına geri koydu. Ayağa kalkarak aynada kendini işaret etti. Zinde ve güçlü bir vücudu vardı. Omuzları genişti ve yürürken kibirle salınıyordu. “Ayakta olayım ya da olmayayım, ben mükemmel bir fiziksel örneğim. Beni kullanmamak, Sevro’nun zekâsının yetersizliğinin kanıtı.”</p>

  <p>Gözlerimi devirdim. “Muhtemelen özgüveninin zayıf olmasından endişeleniyor.”</p>

  <p>Bana bir havlu fırlattı. “Sen de onun kadar sinir bozucusun. Jüpiter’e yemin ederim ki ‘olgunlaşmamışhğım’ konusunda tek bir yorum daha yaparsa, korkunç lanet bir kaşıkla kafasını keseceğim.” Bir an onu izlerken gülmemeye çalıştım. “Ne, senin de mi söyleyecek bir şeyin var?”</p>

  <p>“Hiçbir şeyim yok, leydim,” dedim, ellerimi kaldırarak. Bakışları içgüdüsel bir şekilde ellerime takıldı. “Sırada çömelme mi var?”</p>

  <p>Mickey bizi Oyduğundan beri bu köhne spor salonu ikinci evimiz olmuştu. Victra’nın bedenindeki sinirler nasıl yürüyeceğini hatırlarken ve ikimiz de Dr. Virany’nin gözetimi altında kilo almaya çalışırken Mickey’nin koğuşunda haftalar geçirmiştik. Salonun köşesinden bir grup Kızıl ve bir Yeşil bizi izliyordu. Kimyasal ve genetik açıdan güçlendirilmiş iki Eşsiz Yaralı’nın kaldırabildiği ağırlığa şahit olmanın şaşkınlığını iki ay geçmesine rağmen üstlerinden atamamışlardı.</p>

  <p>Ragnar iki hafta önce bizi utandırmaya gelmişti. Tek kelime bile etmemişti. Sadece haltere alabileceği kadar ağırlık yüklemiş, kaldırmış, sonra da bize aynısmı yapmamızı işaret etmişti. Victra halteri kıpırdatamamıştı bile. Bense dizlerime kadar kaldırabil-miştim. Sonra yüz kadar sersemin bir saat boyunca onun peşinde dolaşıp adını haykırmasını dinlemiştik. Narol amcamın Ragnar’ın benden kaç kilo daha fazla kaldırabileceğine dair bahis başlattığını sonradan öğrenmiştik. Kendi amcam bile bana karşı oynamıştı. Ama diğerleri öyle düşünmese bile bu iyi bir işaretti. Altınlar her şeyde kazanamazdı.</p>

  <p>Victra ve ben, Mickey ve Dr. Virany’nin yardımlarıyla vücutlarımızın kontrolünü tekrar kazanmıştık. Ancak sahadaki sezgilerimizi geri kazanmak aynı ölçüde uzun sürmüştü. Bebek adımlarıyla başlamıştık. Dışarıdaki ilk görevimiz, Holiday ve bir düzine korumayla birlikte malzeme kaçırmaktı; malzemenin kendisi için değil, benim için. Bunu Uluyanlarla yapmamıştık. “A takımına ulaşmak için çabalamaksın, Azrail. Ayak uydurabileceğini göstermelisin,” demişti Sevro, yüzümü okşayarak. “Ve Julii de kendini kanıtlamak.” Aynı şeyi Victra’ya yapmaya kalktığında, Victra onun eline vurmuştu.</p>

  <p>On malzeme kaçakçılığı, iki sabotaj görevi ve üç suikast sonra, Sevro nihayet Holiday, Victra ve benim B takımıyla çalışabileceğimize karar vermişti: Buradaki Kızıllar arasında bir kült kahramana dönüşmüş olan Narol amcamın yönettiği Çmgırakh-yılanlar. Ragnar ilah gibi bir yaratıktı. Ancak amcam çok fazla içki içen, çok fazla sigara içen ve savaşta beklenmedik ölçüde iyi olan, kaba ve yaşlı bir adamdı. Çıngırakh-yılanları sabotaj ve hırsızlıkta uzmanlaşmış karışık bir gruptu; yarısı eski Cehennemdalgıçlarıydı, geri kalanı da işe yarar adiRenklerden oluşuyordu. Onlarla üç görev tamamladık, bir kışlayı ve birkaç Ordu iletişim birimini havaya uçurduk fakat kendi kuyruğunu yiyen bir yılan olduğumuz hissinden bir türlü kurtulamıyordum. Toplum medyası, gerçekleştirdiğimiz her bombalı saldırıyı çarpıtıyordu. Verdiğimiz her küçük hasar, Agea’dan madenlere veya Mars’taki küçük şehirlere daha fazla Ordu gelmesine neden oluyordu.</p>

  <p>Kendimi av gibi hissediyordum.</p>

  <p>Daha da kötüsü, kendimi terörist gibi hissediyordum. Daha önce sadece bir kez böyle hissetmiştim; Luna’daki galaya göğsümde bir bombayla gittiğimde.</p>

  <p>Dansçı ve Theodora, Sevro’yu daha fazla müttefike ulaşması için zorluyordu. Oğullar ile diğer gruplar arasındaki uçurumu kapamaya çalışıyorlardı. Sevro isteksizce kabul etmişti. Dolayısıyla hafta başında Çıngırakh-yılanlarla birlikte tünellerden, Kızıl Lejyon’un Ismenia liman şehrinde bir kale oyduğu kuzeydeki Arabia Terra kıtasına yönelmiştik. Dansçı, onları Sevro’nun yapamadığı şekilde aramıza katılmaya ikna edebileceğimi, belki Harmony’nin etkisinden kurtarabileceğimi umuyordu. Ne var ki müttefikler yerine bir toplu mezarla karşılaşmıştık. Yörüngeden bombalanmış gri ve yıkık bir şehir. Sahil şeridinde kıyıya vuran dalgalarla sürüklenen şişmiş, solgun cesetleri hâlâ görebiliyordum. Cesetlerin üzerinde yengeçler dolaşıyor; ölülerden besleniyordu. Tek bir duman, savaşın sessiz bir yankısı gibi gökyüzüne yükseliyordu.</p>

  <p>Görüntü benim zihnimden bir türlü çıkmıyordu fakat Victra egzersizine devam ederken bunu çoktan geride bırakmış gibi görünüyordu. Gördüğü diğer bütün kötülükleri, hissettiği bütün acıları baskılayıp kilitlediği zihnindeki o geniş mahzene atmıştı. Keşke ona biraz daha benzeseydim. Keşke biraz daha az korksaydım. Oysa o dumanı hatırlarken tek düşünebildiğim, daha kötü bir şeyin habercisi olduğuydu. Sanki Evren bize hızla ulaşmaya çalıştığımız sonu göstermişti.</p>

  <p>Çalışmamız bittiğinde gecenin geç bir saatiydi ve aynalar buğu-lanmıştı. Duş alırken plastik bölmelerin üzerinden konuşuyorduk. “Bunu bir gelişme olarak görmelisin,” dedim. “En azından seninle konuşuyor.”</p>

  <p>“Hayır. Annen benden nefret ediyor. Daima nefret edecek. Bu konuda yapabileceğim hiçbir şey yok.”</p>

  <p>“Eh, daha kibar olmayı deneyebilirsin.”</p>

  <p>“Son derece kibarım zaten,” dedi Victra, duşunu kapayıp kabinden çıkarken. Suya karşı gözlerimi kapayarak saçlarımı şam-puanlamayı bitirirken daha fazlasını söylemesini bekliyordum ama söylemedi. Ben de saçlarımı duruladım ve kabinimden çıktım. Bir terslik olduğunu hissettikten bir an sonra Victra’yı elleri ve bacakları bağlanmış, başına çuval geçirilmiş halde yerde gördüm. Arkamda bir şey hareket etti. Hızla arkama döndüğüm anda buharların arasında hareket eden yarım düzine hayaletPelerin gördüm. Sonra biri insanüstü bir güçle arkamdan çarparak kollarımı sardı ve iki yanıma mıhladı. Nefesini ensemde hissediyordum. Dehşet bütün benliğimi sardı. Çakal bizi bulmuştu. Gizlice içeri girmişti. Nasıl? “Altınlar!” diye bağırdım. “Altınlar!” Duş yüzünden vücudum ıslaktı. Zemin de kayıyordu. Bunu kendi avantajıma kullanarak beni tutan kollardan bir yılanbahğı gibi kayarak kurtuldum ve arkamdakinin yüzüne kafa attım. Bir homurtu duydum. Yine dönerken ayaklarım kaydı. Dizimi beton zemine çarptım ve ayağa kalkmaya çalıştım. Sol taraftan iki saldırganın üzerime atıldığını hissettim. Pelerinliydiler. Birinin altından eğilerek omzumu dizlerine yerleştirdim. Başımın üzerinden savrularak arkamdaki duş kabinlerini ayıran plastik panele çarptı. Diğerini boğazından yakalayarak yumruğunu engelledim ve onu tavana fırlattım. Bir diğeri yan tarafımdan çarparken dengemi bozmak için elleriyle bacağımı çekmeye çalıştı. Ona uyarak havaya sıçradım ve bir Kravat hareketiyle ağırlık merkezini bozdum; başı bacaklarımın arasında kalacak şekilde ikimiz de yere indik. Boynunu kırmak için tek yapmam gereken bacaklarımı kıvırmaktı. Ancak dört el daha üzerimdeydi, yüzüme vuruyordu. Bacaklarımda da başkaları vardı. HayaletPelerinler buharda dalgalanıyordu. Bağırıyor, tepiniyor; tükürükler saçıyordum ama çok fazlaydılar ve ne yaptıklarım biliyorlardı; tekme atmayayım diye dizlerimin arkasındaki bağlara ve kollarım kurşun gibi ağırlaşsın diye omuzlarımdaki sinirlere vuruyorlardı. Başıma bir çuval geçirildi ve ellerim arkamdan bağlandı. Dehşete kapılmış ve nefes nefese kalmış halde, kıpırdamadan yerde yatıyordum.</p>

  <p>“Onları dizlerinin üzerine kaldırın,” diye hırladı elektronik bir ses. “Onları lanet olasıca dizlerinin üzerine kaldırın.” Lanet olasıca mı? Ah, tabii ya. Kim olduğunu anlayınca beni kaldırmalarına izin verdim. Başımdaki çuval çıkarıldı. Işıklar sönüktü. Duş zeminine yerleştirilmiş onlarca mum, etrafa gölgeler düşürüyordu. Victra sol tarafımda öfkeli gözlerle bakıyordu. Çarpılmış burnundan kan süzülüyordu. Holiday sağımda belirdi. Baştan aşağı giyinikti ama aynı şekilde bağlanmıştı ve siyahlar giymiş iki kişi tarafından getirilip dizlerinin üzerine çökmeye zorlandı. Yüzünde kocaman bir sırıtış vardı.</p>

  <p>Banyodaki buharın ortasında, başlarından bacaklarının ortasına kadar inen kurt pelerinlerinin başlığının altından siyaha boyanmış yüzleriyle bakan on iblis tarafından sarılmıştık. İkisi duvara yaslanmıştı; vahşi savunmam yüzünden canlarının yandığı belliydi. Ragnar bir ayı postuyla Sevro’nun yanında duruyordu. Uluyanlar yeni üyeler için gelmişti ve son derece ürkütücü görünüyorlardı.</p>

  <p>“Selamlar sizi çirkin piçleş” diye hırladı Sevro, ses değiştiriciyi çıkararak. Gölgelerin içinden yaklaşarak tam önümüzde durdu. “Cinayet, kargaşa ve kaos sanatlarında son derece yetenekli, anormal ölçüde kurnaz, vahşi ve genel olarak acımasız yaratıklar olduğunuzu fark ettim. Yanılıyorsam söyleyin.”</p>

  <p>“Sevro, ödümüzü patlattın,” dedi Victra. “Senin derdin ne?” “Bu anı bozma,” dedi Ragnar, tehditkâr bir tavırla.</p>

  <p>Victra tükürdü. “Burnumu kırdın!”</p>

  <p>“Teknik olarak, ben kırdım,” dedi Sevro. Ellerinde Kızıl Armaları olan ince yapılı bir Uluyan’ı başıyla işaret etti. “Uykucu yardım etti.”</p>

  <p>“Seni küçük cüce...”</p>

  <p>“Kıvranıyordun, tatlım,” dedi Çakıl, Uluyanların arasında bir yerden. Hangisi olduğunu anlayamadım. Sesi duvarlardan yankılanıyordu.</p>

  <p>“Ve konuşmaya devam edersen ağzını tıkayıp seni gıdıklamamız gerekecek,” dedi Palyaço, kötücül bir tavırla. “Bu yüzden... şişşt.” Victra başını iki yana salladı fakat çenesini kapalı tuttu. Anın resmiyetine gülmemek için kendimi zor tutuyordum. Sevro önümüzde volta atarak devam etti: “izleniyordunuz ve şimdi de isteniyorsunuz. Kardeşliğimize katılma davetini kabul ederseniz, kardeşlerinize daima sadık olacağınıza dair yemin etmek zorundasınız. Pelerin takanlara asla yalan söylemeyeceğinize ve asla ihanet etmeyeceğinize. Bütün günahlarınız, bütün yaralarınız, bütün düşmanlarınız artık bize ait. Bu yükleri paylaşacağız. Sevdikleriniz ve aileniz; ikinci sevdikleriniz ve ikinci aileniz olacak. Biz ilkiz. Bu kurallara uyamayacaksanız, bu bağı vicdanınız kaldırmayacaksa, bunu şimdi söyleyip gidebilirsiniz.”</p>

  <p>Bekledi. Victra bile tek kelime etmedi.</p>

  <p>“Güzel. Şimdi, kutsal metnimizde belirtilen kurallar uyarınca...” Sayfaları kıvrılmış küçük, siyah bir kitap çıkarıp gösterdi. Önünde beyaz bir uluyan kurt resmi vardı, “...daha önceki yeminlerinizden arınmalı ve yeminimizi etmeye layık olduğunuzu kanıtlamaksınız.” Ellerini kaldırdı. “Arınma başlasın.”</p>

  <p>Uluyanlar başlarını arkaya atarak manyakça uludular. Sonrasında olanlar bulanık bir tuhaflıklar silsilesiydi. Bir yerlerden müzik gümbürdüyordu. Hâlâ dizlerimizin üzerinde duruyorduk. Ellerimiz bağlıydı. Uluyanlar ileri atıldı. Dudaklarımıza şişeler dayadılar ve Sevro’nun açık saçık hareketleri eşliğinde tuhaf bir melodiyle şarkı söylemeye başladılar. Bana getirdikleri şişeyi bitirdiğimde Ragnar memnun bir tavırla kükredi. Neredeyse o anda kusacaktım. Alkol yemek borumu ve midemi yakıp kavurdu. Victra arkamda öksürüyordu. Holiday içmeye devam etti ve şişesi boşalırken Uluyanlar tezahürat yaptılar. Biz durduğumuz yerde sallanırken Victra’nın etrafını sardılar ve o nefes nefese içkiyi bitirmeye çalışırken şarkı söylemeye devam ettiler. Sıvı bütün yüzüne saçılırken Victra öksürdü.</p>

  <p>“Yapabileceğinin en iyisi bu mu, Güneş’in kızı?” diye kükredi Ragnar. “İç!”</p>

  <p>Nihayet Victra öksürükler ve boğuk küfürler arasında içkiyi bitirince Ragnar neşeyle kükredi. “Yılanları ve hamamböceklerini getirin!” diye bağırdı.</p>

  <p>Çakıl bir kovayla öne çıkarken hepsi rahip gibi ilahiler söylüyordu. Kovanın etrafını sarmamız için bizi bir araya getirdiler ve titrek ışıkta kovanın dibinde kıvranan yaratıkları gördüm. Tüylü bacakları ve kanatlarıyla kalın, parlak kabuklu hamamböcekleri bir çıngıraklı-yılanın etrafında dolaşıyordu. Dehşet içinde ve sarhoş bir halde geri çekildim fakat Holiday çoktan elini kovaya uzatmıştı. Yılanı yakalayarak öldürene kadar yere vurdu.</p>

  <p>Victra, Gri’ye bakakaldı. “Bu da n...”</p>

  <p>“Ya kovayı, ya kutuyu,” dedi Sevro.</p>

  <p>“Bu da ne demek?”</p>

  <p>“Ya kovayı, ya kutuyu! Ya kovayı, ya kutuyu!” diye tezahürata başladılar. Holiday ölmüş yılanı ısırdı ve dişleriyle parçalamaya başladı.</p>

  <p>“Evet!” diye gürledi Ragnar. “Kızda bir Uluyan ruhu var. Evet!”</p>

  <p>O kadar sarhoştum ki etrafımı zor görüyordum. Kovanın içine uzandım ve elimin üzerinde sürünen hamamböceklerini hissedince ürperdim. Birini kapıp hemen ağzıma tıktım. Hâlâ kıpırdıyordu. Çiğnemek için çenemi zorladım. Neredeyse ağlayacaktım. Victra beni görünce kusacak gibi oldu. Ağzımdaki hamamböceğini yuttuktan sonra onun elini tutup kovanın içine uzattım. Aniden silkindiğinde ne olduğunu ilk anda anlayamadım. Ama hemen sonra kusmuğu omzuma yapışa. Kokusunu alınca kendi kusmuğumu da tutamadım. Holiday ise çiğnemeye devam ediyordu. Ragnar onu övüp duruyordu.</p>

  <p>Kovayı bitirdiğimizde böcek parçaları ve kusmukla kaplı, sarhoş bir halde birbirimize sokulmuştuk. Sevro önümüzde bir şeyler söylüyor ve ileri geri sallanıp duruyordu. Belki de sallanıp duran bendim. Bir şeyler mi söylüyordu? Biri arkamdan omzumu sarstı. Uyumuş muydum? “Bu kutsal metnimiz,” diyordu küçük arkadaşım. “Bu kutsal metni çalışacaksınız. Yakında bu kutsal metni ezbere bileceksiniz. Ama bugün sadece Uluyanların Bir Numaralı Kuralı’nı öğrenmeniz yeterli.”</p>

  <p>“Asla boyun eğme,” dedi Ragnar.</p>

  <p>“Asla boyun eğme,” diye tekrarladı diğerleri. Palyaço üç kurt peleriniyle öne çıktı. Enstitü’deki kurt kürkleri gibi, bu kürkler de ortama uyum sağlamıştı ve mum ışığında siyah görünüyorlardı. Birini Victra’ya uzattı. Bağlarını çözdüklerinde ayağa kalkmaya çalıştı ama yapamadı. Çakıl uzanıp ona yardım etmek istedi fakat Victra ona aldırmadı. Tekrar denedi ve bir dizinin üzerine çöktü. Sevro onun yanma çömelerek elini uzattı. Terden sırılsıklam olmuş saçlarının arasından bakan Victra meseleyi anlayınca bir kahkaha patlattı. Sevro’nun elini tuttu ve ancak onun yardımıyla pelerinini kuşanabilecek kadar yürüyebildi. Sevro pelerini Palyaço’dan alarak Victra’mn çıplak omuzlarına yerleştirdi. Göz göze geldiler ve Çakıl’ın Holiday’e yardım etmesine izin vermek için kenara çekilmeden önce uzunca bir an bakıştılar. Ragnar bana yardım ederek pelerini omuzlarıma örttü.</p>

  <p>“Kardeşlerim, Uluyanlara hoş geldiniz.”</p>

  <p>Uluyanlar hep birlikte başlarım arkaya attılar ve yüksek sesle uludular. Onlara katıldım ve Victra’mn da aynı şeyi yaptığım görünce şaşırdım. Başım arkaya atmış, karanlıkta kendini dizginlemeden uluyordu. Aniden ışıklar yandı. Şaşkınlıkla etrafımıza bakınırken ulumalar dindi. Dansçı, Narol amcamla birlikte duşlara girmişti.</p>

  <p>“Neler oluyor böyle?” diye sordu Narol, hamamböceklerine, yılan kalıntılarına ve şişelere bakarak. Uluyanlar mahcup gözlerle birbirlerinin komikliklerine baktılar.</p>

  <p>“Çok gizli bir ayin gerçekleştiriyoruz,” dedi Sevro. “Ve şu anda astım olarak ayini bölüyorsun.”</p>

  <p>“Doğru,” dedi Narol, biraz rahatsız bir tavırla başıyla onaylayarak. “Affedersiniz, efendim.”</p>

  <p>“Pembelerimizden biri Agea’daki bir Kemiksüren’in veri-tabletini çalmış,” dedi Dansçı, Sevro’ya. Manzaradan hiç hoşlanmadığı belliydi. “Kim olduğunu öğrendik.”</p>

  <p>“Ciddi misin?” dedi Sevro. “Haklı mıynuşım?”</p>

  <p>“Kim?” diye sordum, sarhoş bir halde. “Kimden söz ediyorsunuz?” “Çakal’ın sessiz ortağı,” dedi Dansçı. “Cıva. Haklıymışsın, Sevro. Ajanlarımız onun Phobos’taki şirket merkezinde olduğunu bildirdi ama orada uzun süre kalmayacak. İki güne kadar Luna’ya hareket edecek. Orada ona dokunamayız.”</p>

  <p>“O halde Karaborsa Operasyonu başlıyor,” dedi Sevro.</p>

  <p>“Başlıyor,” dedi Dansçı, isteksizce.</p>

  <p>Sevro yumruğunu havaya kaldırdı. “İşte bu! Adamı duydunuz, Uluyanlar. Temizlenin. Ayılın. Karnınızı doyurun. Bir Gümüş kaçırmanın, bir ekonomiyi çökertmenin zamanı geldi.” Yüzünde vahşice bir sırıtışla bana baktı. “Muhteşem bir gün olacak. Cehennem gibi!”</p>

  <h2>14</h2>

  <p>VAMPİR UYDU</p>

  <p>Phobos korku demekti. Mitolojide Afrodit ve Ares’in, aşk ve savaşın çocuğuydu. Mars’ın büyük uydularından biri için çok uygun bir isimdi.</p>

  <p>İnsanlıktan uzun zaman önce bir meteor, baba Mars’a çarptığında ve bir parçasını koparıp yörüngeye fırlattığında, oval uydu, fırlatılmış bir ceset kadar ölü ve terk edilmiş halde uzay boşluğuna süzülmüştü. Şimdiyse Altın imparatorluğunun damarlarına kan pompalayan asalak yaşam formlarıyla kaynayan Kovan’dı. Şişko gövdeli, minik kargo gemileri Mars’ın yüzeyinden yükseliyor uyduyu çembere alan gri renkli iki devasa limana uçuyordu. Orada Mars’ın ganimetini bir kilometre uzunluğundaki kozmosNakliyecilerine teslim ediyor, onlar da büyük Julii-Agos ticaret yollarından Çeper’e ya da daha büyük olasılıkla Çekirdek’e, doyurulmayı bekleyen aç Luna’ya uçuruyorlardı.</p>

  <p>Phobos’un çıplak kayalıkları insan tarafından oyulmuş ve metalle örülmüştü. En geniş bölgesinde çapı sadece on iki kilometreyi bulan uydunun etrafında, birbirini dikey kesen, halka şeklinde iki büyük liman vardı. Beyaz kabartmalı, siyah metaldendiler ve yanaşan gemilere yanıp sönen kırmızı ışıklarla yol gösteriyorlardı. Manyetik tramvaylar ve kargo gemileriyle sürekli hareket halindeydiler. Limanların altında, bazen etraflarında sivri kuleler halinde yükselen Kovan vardı; neoklasik Altın ideallerine göre değil, yerçekiminin sınırlaması olmadan, sadece saf ekonomiye dayanarak yapılmış, yapboz gibi bir şehir. Phobos, altı asırdır dikilen yapılarla delik deşikti. İnsanın şimdiye dek yaptığı en büyük iğnedenlikti. Ve binaların tepeleri olan İğnelerin sakinleri ve uydunun kayalıklarına gömülü Çukur arasındaki refah orantısızlığı inanılmazdı.</p>

  <p>“Bir şalomaGemisinin köprüsünde olmadığında daha büyük görünüyor,” dedi Victra, arkamdan. “Mahrumiyet çok can sıkıcı.”</p>

  <p>Acısını anlayabiliyordum. Phobos’u en son Aslan’ın Yağmuru’ndan önce görmüştüm. O zaman arkamda bir donanma vardı, Kısrak ile Çakal yanımdaydı ve binlerce Eşsiz Yaralı emrimi bekliyordu. Bir gezegeni titretmeye yetecek bir ateş gücü. Şimdiyse yapay yerçekimi jeneratörü bile olmayan, köhne bir kargo gemisinin gölgeleri arasında gizleniyordum ve yanımda sadece Victra, cevher taşıyıcısı üç Oğul ve kargo bölümünde küçük bir Uluyan grubu vardı. Bu kez emir vermiyor, onlardan emir alıyordum. Kabul töreninden sonra sağ azıdişimin yerine yerleştirdikleri intihar dişine dilimle dokunup duruyordum. Bundan Uluyanların hepsinde vardı. Sevro canlı ele geçirilmekten daha iyi olduğunu söylemişti. Onunla hemfikirdim. Yine de... tuhaf geliyordu.</p>

  <p>Kaçışımın ertesinde Çakal, Mars’tan yörüngeye hareket edecek bütün gemilerin kalkışım hemen askıya almıştı. Oğullar’ın umutsuzca beni gezegenden uzaklaştırmaya çabalayacaklarını sanıyordu. Neyse ki Sevro aptal değildi. Öyle olsaydı, muhtemelen çoktan tekrar Çakal’ın eline düşmüştüm. Sonuçta Mars’ın BaşValisi bile bütün ticareti uzun süre donduramayacağından, erteleme uzun ömürlü olmamıştı. Ancak piyasalarda yarattığı şok dalgaları muazzamdı. Helyum-3’ün akmadığı her dakika, milyarlarca kredi kaybediliyordu. Sevro bunu bir hayli ilham verici bulmuştu.</p>

  <p>“Cıva bunun ne kadarına sahip?” diye sordum.</p>

  <p>Victra yerçekimsiz ortamda kendini yanıma çekti. Biçimsiz saçları başının etrafında beyaz bir taç gibi süzülüyordu. Saçları beyazlattlmış, gözleri lenslerle karartılmıştı. Obsidiyenlerin uydunun daha zorlu kısımlarında dolaşması daha kolaydı ve Victra en iri Uluyanlardan biri olduğundan, başka Renk olduğuna kimse inanmazdı.</p>

  <p>“Tahmin etmek zor,” dedi. “Sonuçta Gümüş mülkiyeti karmaşık bir mesele. Adamın o kadar çok paravan şirketi ve kayıtsız banka hesabı var ki portföyünün ne kadar büyük olduğunu Hükümdar’ın bile bildiğinden şüpheliyim.”</p>

  <p>“Ya da içinde kimlerin olduğundan. Eğer bazı Altınların iplerini elinde tuttuğu söylentisi doğruysa...”</p>

  <p>“Doğru.” Victra omuz silkti ve arkaya döndü. “Erişemediği yer yok. Annemin söylediklerine bakılırsa, öldürülemeyecek kadar zengin adamlardan biriymiş.”</p>

  <p>“Annenden daha mı zengin? Senden?”</p>

  <p>“Ben artık zengin değilim,” diye düzeltti, başını iki yana sallayarak. “Cıva o kadar ileri gidemeyeceğini biliyor.” Duraksadı. “Yine de neden olmasın?”</p>

  <p>Gözlerim Phobos’un en büyük kulesinin -üç kilometre uzunluğunda, gümüş bir hilalle taçlandırılmış, çelik ve camdan, iç içe geçmiş iki sarmal- üzerine işlenmiş Gümüş kanatlı topuk simgesini aradı. Kaç Altın’ın gözleri ona kıskançlıkla bakıyordu acaba? Kendisini geri kalanlardan korumak için o Altınların kaçma sahip olmalı veya rüşvet vermeliydi? Belki de sadece birine. Çakal’ın yükselişinin can damarı, sessiz ortağıydı. Onun medya ve iletişim sektörlerinin kontrolünü gizlice ele geçirmesine yardım eden kişi. Çok uzun süre, o ortağın Victra veya annesi olduğunu sanmıştım ama öyle olmadığını Çakal bahçedeki saldırıda açıkça göstermişti. Anlaşılan, Çakal’ın en büyük müttefiki yaşıyordu ve hâlâ servetine servet katıyordu. Şimdilik.</p>

  <p>“Otuz milyon insan,” diye fısıldadım. “İnanılmaz.”</p>

  <p>Victra’nın bana baktığını hissettim. “Sevro’nun plamna katılmıyorsun, değil mi?”</p>

  <p>Başparmağımla paslanmış bölme duvarına yapışmış pembe bir sakızı kazıdım. Cıva’yı kaçırmak bize istihbarat ve büyük silah fabrikalarına erişim sağlayacaktı fakat Sevro’nun ekonomiye karşı oyunu daha endişe vericiydi. “Oğullar’ı hayatta tutan Sevro’ydu, ben değilim. Bu yüzden o nereye götürürse peşinden gideceğim.”</p>

  <p>“Hı him.” Bana şüpheyle baktı. “Acaba ne zamandır cesaret ve vizyonun aynı şey olduğuna inanıyorsun?”</p>

  <p>“Hey, bokkafalılar,” Sevro kulağımdaki iletişim biriminden bağırdı, “turistik seyriniz, yiyişmeniz ya da her ne halt yiyorsanız bittiyse, artık harekete geçme zamanı.”</p>

  <h3>llllllllllllllllllllllllllllll</h3>

  <p>Yarım saat sonra Victra ve ben, Uluyanlarla birlikte nakliye aracımızın arkasına tıkılmış helyum-3 konteynırlarından birinin içinde büzülmüştük. Gemi manyetik kelepçesini limanın halkalı yüzeyine geçirirken, konteynırın dışındaki sarsıntıyı hissettik. Geminin gövdesinin dışında Turuncular mekanik tulumlarla süzülüyor, ağırlıksız yük kargolarını Jüpiter’e gidecek kozmosNakliyecilerine götüren manyetik tramvaylara yüklemek için bekliyorlardı. Orada Roque’un filosuna Kısrak ve Uydu Lordlarına karşı savaşta ikmal yapacaklardı.</p>

  <p>Ancak konteynırlar götürülmeden önce, Bakır ve Gri denetçiler onları denetlemeye gelecekti. Mavilerimiz onlara rüşvet vererek, elli yerine kırk dokuz konteynır saymalarını sağlayacaklardı. Sonra bir bağlantımızın rüşvet verdiği bir Turuncu, içinde bulunduğumuz kon-teynırı kaybedecekti ki bu, yasadışı ilaçların veya vergisiz malların kaçakçılığında sık kullanılan bir uygulamaydı. Konteynırı makine parçaları için olan alt güvertelerden birine bırakacak, orada Oğullar bağlantımız bizimle buluşacak ve bizi hücre evine götürecekti. En azından plan buydu. Fakat şimdilik beklemek zorundaydık.</p>

  <p>Sonunda yerçekimi geri dönünce hangarda olduğumuzu anladık. İçinde olduğumuz konteynır gürültüyle yere indi. Helyum-3 varillerine dayanarak dengemizi sağladık. Konteynırın metal duvarlarının dışından sesler geliyordu. Taşıyıcı öterek bizi bıraktı ve akımAlanın-dan uzaya geri döndü. Ve sessizlik çöktü. Bu hoşuma gitmemişti. Ceket kolumun içindeki jiletimin deri kabzasını kavradım. Kapıya doğru bir adım attım. Victra hemen arkamdaydı. Sevro omzumu tuttu. “Bağlantıyı bekleyeceğiz.”</p>

  <p>“Adamı tanımıyoruz bile,” dedim.</p>

  <p>“Dansçı ona kefil oldu.” Parmaklarını şaklatarak yerime dönmemi işaret etti. “Bekleyeceğiz.”</p>

  <p>Diğerlerinin dinlediğini fark edince başımla onaylayarak çenemi kapadım. On dakika sonra dışarıdaki güvertede bir kişinin ayak seslerini duyduk. Konteynır kapılarındaki kilit açıldı ve içeri loş bir ışık süzülürken, ağzında kürdan olan, topsakallı, temiz görünüşlü bir Kızıl karşımızda belirdi. Sevro’dan yarım baş kadar kısaydı ve her birimize tek tek baktı. Ragnar’ı görünce tek kaşı kalktı.</p>

  <p>Sevro’nun yakıcısının namlusunu görünce diğeri de kalktı. Nedense geri çekilmedi. Adam gerçekten cesurdu.</p>

  <p>“Asla öldürülemeyecek olan nedir?” diye hırladı Sevro, en iyi Obsidiyen aksanıyla.</p>

  <p>“Ares’in cevizlerinin altındaki mantar.” Adam gülümseyerek omzunun üzerinden baktı. “O aleti indirmenin sakıncası var mı? Hemen harekete geçmeliyiz. Bu limanı Sendika’dan ödünç aldık. Ama bu konuda pek bilgileri olduğu söylenemez dolayısıyla nahoş profesyonellerle uğraşmak istemiyorsanız, konuşmayı kesip harekete geçin.” Ellerini çırptı. ‘“Hemen’in nesini anlamadınız?”</p>

  <p>Bağlantımızın adı Rollo’ydu. İnce yapılı, şakacı, parlak gözlü bir adamdı ve Mars’a ayak basmış en güzel kadın olduğunu iddia ettiği karısından dakikada en az iki kez söz etse de kadınlarla arası iyi gibi görünüyordu. Karışım sekiz yıldır görmemişti. Bu süreyi Kovan’daki uzay kulelerinde kaynakçı olarak geçirmişti. Teknik olarak madenlerdeki Kızıllar gibi bir köle değildi; o ve onun gibiler sözleşmeli personeldi. Günde on dört saatten haftada altı gün çalışan, Kovan’ı oluşturan dev kulelerin arasında asılı durarak kaynak yapan ve iş kazası geçirmemek için dua eden maaşlı kölelerdi. Yaralanırsan para kazanamazdın. Kazanamazsan, karmnı doyuramazdın.</p>

  <p>Rollo önden giderken grubun ortasından yürüyen Sevro’nun, yanındaki Victra’ya dönerek kısık sesle, “Kendinden başka bir şeyden bahsedemiyor sanırım,” dediğini duydum.</p>

  <p>“Ben sakalmı beğendim,” dedi Victra.</p>

  <p>Rollo, terk edilmiş bir bakım katında, grafitilerle kaplı bir tramvaya doğru yürürken, “Maviler buraya Kovan diyor,” dedi. Ortam yağ, pas ve bayat idrar kokuyordu. Evsizler gölgelere bürünmüş metal koridorlara serilmişti. Rollo hiç bakmadan, kıpırdanan battaniyelerin ve kumaş yığınlarının arasından dolaşırken elini yakıcısının yıpranmış plastik kabzasından ayırmıyordu. “Onlar için öyle olabilir. Burada okulları ve evleri var. Uçmayı ve bilgisayara bağlanmayı öğrendikleri küçük, avanak gruplar... Daha doğrusu tarikatlar. Ama size buranın gerçekte ne olduğunu söyleyeyim: Sadece bir kıyma makinesi. İnsanlar giriyor. Kuleler yükseliyor.” Başıyla yeri işaret etti. “Et atılıyor.”</p>

  <p>Yere uzanmış evsizlerdeki tek yaşam belirtisi, paçavraların arasından bir lav yatağındaki çatlaklardan çıkan buhar gibi yükselen nefesleriydi. Gri ceketimin altında titreyerek omzumdaki malzeme çantasını düzelttim. Bu katta hava buz gibiydi. Muhtemelen yalıtım eskiydi. Çakıl malzeme arabalarımızdan birini iterken burun deliklerinden havada buhara dönen bir nefes verdi ve etrafımızdaki evsizlere üzüntüyle bakındı. Onun kadar duyarlı olmayan Victra, arabayı önden çekerken bir evsizi çizmesiyle dürterek yol açtı. Adam tıslayarak ona baktı ama rahatsız olmuş katilin yüzünü görebilmek için 2,1 metre boyunca başını kaldırmaya devam etmesi gerekti. Dişlerinin arasından nefesini üfleyerek kenara kaçtı. Görünüşe göre ne Ragnar ne de Rollo soğuğu hissediyordu.</p>

  <p>Ares’in Oğulları bizi köhne tramvay platformunda ve tramvayın içinde bekliyorlardı. Çoğu Kızıl’dı ama aralarında çok sayıda Turuncu, bir Yeşil ve bir Mavi de vardı. Ellerinde farklı modellerde eski yakıcılarıyla platforma çıkan diğer koridorları izliyorlardı; gergin bakışlarım bize çevirirken muhtemelen kim olduğumuzu merak ediyorlardı. Obsidiyen lensleri ve protezlerine her zamankinden daha çok minnettardım.</p>

  <p>“Bela mı bekliyorsunuz?” diye sordu Sevro, Oğulların ellerindeki silahlara bir bakış atarak.</p>

  <p>“Griler son iki aydır buraları tarıyor. Yerel şubeden gelen beceriksizler değil, zorlu pislikler. Lejyonerler. Aralarında On Üçüncü’den adamlarla Onuncu ve Beşinci bile geldi.” Oğul sesini kıstı. “Berbat bir ay geçirdik, bizi feci hırpaladılar. Çukur’daki karargâhımızı ele geçirdiler ve Sendika zorbalarım da üzerimize saldılar. Kendi halklarım avlamak için para alıyorlar. Çoğumuz yeraltına inip ikincil hücre evlerine saklanmak zorunda kaldık. Tabii Oğullar’ın ana grubu istasyonda Kızıl asilere yardım ediyor ama özel birliklerimiz bugüne kadar herhangi bir operasyon yapmadı. Riske girmek istemiyoruz. Ares işinizin önemli olduğunu söyledi...”</p>

  <p>“Ares akıllıdır,” dedi Sevro, baştan savan bir tavırla.</p>

  <p>“Ve bir melodram kraliçesidir,” diye ekledi Victra.</p>

  <p>Ragnar tramvayın kapısında durup tereddütle tramvayın bekleme alanındaki beton bir sütuna asılmış anti-terör posterini inceledi. “Bir şey görürseniz haber verin,” diye yazılmıştı. Üzerinde “Yalnızca Yetkili Personel” yazılı bir kapının yanında duran, tipik madenci kılığında, kötücül kırmızı gözlü ve solgun tenli bir Kızıl resmi vardı. Geri kalanını göremiyordum; asilerin grafitileriyle kaplanmıştı. Sonra Ragnar’ın postere değil, altında yere büzülmüş adama baktığını fark ettim. Adam kapüşonunu başına geçirmişti. Sol bacağı antika bir mekanik protezdi. Yüzünün yarısı pıhtılaşmış kandan kahverengi bir sargının altında gizleniyordu. Bir duman yayıldı. Basınçlı gaz. Adam titreyerek diğer tarafa doğru eğildi ve simsiyah dişleriyle gülümsedi. Plastik bir uyarıcı kutusu yere yuvarlandı. Katran tozu.</p>

  <p>“Bu insanlara neden yardım etmiyorsunuz?” diye sordu Ragnar.</p>

  <p>“Ne için yardım edeceğiz ki?” diye sordu Rollo. Ragnar’ın yüzündeki empatiyi görünce nasıl cevap vereceğini bilemedi. “Kardeşim, kendi yakınlarımıza bile zor yetiyoruz. Bunlarla paylaşmanın bir yararı yok, anlarsın ya?”</p>

  <p>“Ama bu bir Kızıl. Sizin ailenizden...”</p>

  <p>Rollo bu acı gerçek karşısında kaşlarını çattı.</p>

  <p>“Merhametim kendine sakla, Ragnar,” dedi Victra. “Çektiği şey Sendika uyuşturucusu. Çoğu, bu maddenin birazına ulaşmak için boğazım tereddüt etmeden keser. Boş et yığınlarından başka bir şey değiller.”</p>

  <p>“Boş ne?” diye sordum, tekrar Victra’ya dönerek.</p>

  <p>Sert sesim onu hazırlıksız yakalamıştı fakat geri çekilmekten nefret ederdi. Bu yüzden içgüdüsel bir şekilde üsteledi. “Boş et, tatlım,” diye tekrarladı. “İnsan olmak haysiyet gerektirir. Onlarda bu yok. Kendi içlerini boşaltmışlar. Her şey için Altınları suçlamak kolay olsa da bu onların değil, bu insanların kendi tercihi. Onlara neden acıyayım ki?”</p>

  <p>“Çünkü herkes sen değil. Herkes senin doğduğun şartlarda da doğmadı.”</p>

  <p>Victra karşılık vermedi. Rollo görünüşümüzden şüphelenerek boğazını temizledi. “Hanım boğaz kesme konusunda haklı. Çoğu dışarıdan getirilen işçilerdi. Benim gibi. Karımı saymazsak, Yeni Thebes’te para gönderdiğim üç kişi daha var ama sözleşmem bitene kadar eve dönemem. Dört yılım kaldı. Bu pislikler ise geri dönmek için çabalamaktan vazgeçmişler.”</p>

  <p>“Dört yıl mı?” diye sordu Victra, şüpheyle. “Zaten sekiz yıldır burada olduğunu söylememiş miydin?”</p>

  <p>“Ulaşımımı ödemem gerek.”</p>

  <p>Victra şaşkınlıkla baktı.</p>

  <p>“Şirket karşılamıyormuş. Sözleşmenin minik dipnotlarını okumalıydım. Elbette ki buraya gelmek benim karanındı.” Evsizleri başıyla işaret etti. “Onların da kendi kararlarıydı. Ama ancak diğer seçenek açlıktan ölmek olduğunda...” Cevabı hepimiz biliyormuşuz gibi omuz silkti. “Bu tembellerin iş başındayken şansları kötü gitti. Bacaklarını kaybettiler. Kollarını. Şirket protezleri karşılamıyor, en azından düzgün olanlarını...”</p>

  <p>“Ya Oymacılar?” diye sordum.</p>

  <p>Kaşlarını çattı. “Yeni etin parasını hangisinin ödeyebileceğini sanıyorsun ki?”</p>

  <p>Maliyeti düşünmemiştim bile. Bu bana uğrunda savaştığımı iddia ettiğim insanlardan ne kadar uzak olduğumu hatırlattı. Öyle ya da böyle, karşımda benim halkımdan olan bir Kızıl duruyordu ve kültürlerinde ne tür yiyeceklerin yaygın olduğunu bile bilmiyordum.</p>

  <p>“Hangi şirket için çalışıyorsunuz?” diye sordu Victra.</p>

  <p>“Hangisi olacak, Julii Sanayicilik, elbette.”</p>

  <p>Tramvay istasyondan hareket ederken kirli dayan-camlardan bakarak yanımızdan akan metal ormanı izledim. Victra, sıkıntılı bir ifadeyle yanımda oturuyordu. Oysa ben ondan ve arkadaşlarımdan gezegenlerce ötedeydim. Anılara dalmıştım. Kovan’a daha önce BaşVali Augustus ve Kısrak’la birlikte gelmiştim. BaşVali, uydunun altyapısını modernleştirmek konusunda Toplum’un ekonomi bakanlarıyla görüşmeye geldiğinde Süvarilerini de getirmişti. Toplantılardan sonra Kısrak’la birlikte uydunun ünlü akvaryumuna kaçmıştık. Son derece gülünç bir mâliyede mekânı kapatmış, Kısrak doğal yaratıkları Oyulmuş olanlara tercih ettiğinden, katilbalina tankının önünde şarap ve yemek hazırlatmıştım.</p>

  <p>Elli yıllık şarapları ve Pembe uşakları, paslanmış kemiklerin ve asi haydutların dünyası için bırakmıştım. Gerçek dünya buydu. Altınların içinde yaşadığı rüya değil. Bugün yüzlerce yıldır ayaklar altında çiğnenen bir uygarhğın sessiz çığlıklarım hissediyordum.</p>

  <p>Yolumuz, kafesten hallice varoş apartmanların, uydunun merkezindeki yerçekimsiz ortamda asılı durduğu Çukur’un etrafından dolaşıyordu. Oraya gitmek, Sendika ile Ares’in Oğulları arasındaki sokak savaşının ortasına dalmak anlamına gelirdi. OrtaRenklerin olduğu daha yüksek seviyelere gitmekse, Toplum askerleri, güvenlik kameraları ve holoTarayıcılar demekti.</p>

  <p>Bunun yerine, Çukur ile İğneler arasından, Turuncu ve Kızılların uyduyu işler tuttuğu bakım katlarından geçiyorduk. Bir Oğul sempatizanı tarafından kullanılan tramvayımız istasyonlardan hızla geçiyordu. Platformlarda bekleyen işçilerin yanından geçerken yüzleri bulanıklaşıyordu. Bir göz potpurisi gibi. Ama bütün yüzler griydi. Metalin rengi değil, kamp ateşinden saçılan sönük kül rengi. Külden yüzler. Külden giysiler. Külden hayatlar.</p>

  <p>Tramvay tünellere daldığındaysa her tarafımızda renkler patlıyordu. Oyulmuş, çatlamış gri gırtlağın duvarlarından grafitilerle kan gibi fışkıran yılların öfkesi. On beş farklı diyalektte küfürler. İç karartıcı şekillerde parçalanmış Altın resimleri. Ve Octavia au Lune’un kafasını uçuran bir Azrail orağı çiziminin sağında, dijital boyayla Eo’nun darağacından sarkan vücudu, alev alev saçları ve üzerine çaprazlama yazılmış “Zincirleri Kır” sloganı. Nefret tohumlarının arasında parıldayan tek bir çiçek. Boğazımda bir şeyler düğümlendi.</p>

  <p>Yola çıktıktan yarım saat sonra tramvay binlerce işçinin sabah erken saatte işlerinin başına geçmek için Yığınlar’dan ayrılırken kullandığı boş bir endüstriyel adiRenk aktarma merkezinin önünde yavaşlayarak durdu. Merkez bir mezarlık kadar ıssızdı. Metal zemin çöple kaplıydı. HoloKutular hâlâ Toplum’un güncel haber programlarıyla yanıp sönüyordu. Bir kafedeki masanın üzerinde bir fincan duruyor, içindeki içeceğin buharı hâlâ tütüyordu. Oğullar yolumuzu daha birkaç dakika önce temizlemişti. Bu da burada ne kadar etkili olduklarını gösteriyordu.</p>

  <p>Biz gidince hayat eski haline dönecekti fakat ya yanımızda getirdiğimiz bombaları yerleştirdikten sonra? Yardım etmeye çalıştığımız bütün o erkek ve kadınlar biz üretim tesislerini yok ettikten sonra geride bıraktığımız tramvay istasyonundaki zavallılar kadar işsiz kalmayacaklar mıydı? Var olma nedenleri işse, bunu ellerinden aldığımızda ne olacaktı? Endişelerimi Sevro’ya açıklardım ama yayından fırlamış ok gibiydi. Bir zamanlar benim de olduğum kadar kararlıydı. Ve onu yüksek sesle sorgulamak, arkadaşlığımıza ihanet gibi geliyordu. O bana daima gözü kapalı güvenmişti. Ondan şüphe ettiğim için ben daha kötü bir arkadaş mıydım?</p>

  <p>Birkaç çekimKaldıracınm yanından geçerek çöp araçlarının park edildiği, yine Julii Sanayicilik’e ait bir garaja girdik. Victra’yı kapılardan birinin üzerindeki aile ambleminin tozunu silerken gördüm. Mızraklı güneş aşınıp solmuştu. Hepimiz araçlardan birinin peronuna girerken, birkaç düzine Kızıl ve Turuncu işçi, grubumuzu fark etmemiş gibi davrandı, içeride, devasa iki aracın dibinde, Ares’in Oğulları’ndan küçük bir ordu bulduk. Altı yüz kişiden fazlaydılar.</p>

  <p>Asker değillerdi. En azından bizim gibi değillerdi. Çoğu erkekti fakat Mars’taki ailelerini doyurmak için çalışmak amacıyla göç etmek zorunda kalmış daha genç Kızıl ve Turuncu kadınlar da vardı. Silahları basitti. Bazıları ayakta duruyordu. Diğerleri oturuyordu. On iki Obsidiyen katil, ellerinde malzeme çantalarını taşıyarak ve gizemli iki arabayı iterek metal zeminde ilerlerken başlarını sohbetlerinden bize çevirdiler, içimde küçük bir hüzün belirdi. Ne yapsalar, nereye gitseler, hayatları bugünün lekesini taşıyacaktı. Onlara seslenmek benim sorumluluğumda olsa, altına girecekleri yükle, hayatlarına sokacakları kötülükle ilgili onları uyarırdım. Savaşın görkemli zaferlerine bizzat tanık olmaktansa, onları uzaktan duymanın daha iyi olduğunu söylerdim; her sabah yatakta uyandığınızda bir adamı öldürdüğünüzü, bir arkadaşınızı kaybettiğinizi bilmenin gerçekdışı tuhaflığını hissetmekten daha iyi olduğunu.</p>

  <p>Ama bir şey söylemedim. Benim yerim artık Ragnar ve Victra’nın yanında, sakızını tükürüp bana göz kırparak, bir dirseğini yanıma vurup öne doğru yürüyen ve küçük ordunun önünde duran Sevro’nun arkasmdaydı. Onun ordusu. Bir Obsidiyen erkeği için minicikti fakat yine de bu çöpçülerin ve sırtı kambur kule kaynakçılarının karşısında yaralı, dövmeli ve korkutucuydu. Siyah lensli gözlerinden alevler saçarak başını öne eğdi. Beyaz tenindeki kurt dövmeleri sanayi ışığında kötücül görünüyordu.</p>

  <p>“Selamlar, ayaktakımı.” Sesi avcı bir hayvanınki gibi gürlüyordu. “Ares’in bizim gibi ürkütücü savaş makinelerini bu teneke çöplüğe</p>

  <p>neden gönderdiğini merak ediyor olabilirsiniz.” Oğullar gergin bir tavırla birbirlerine baktılar. “Buraya kucaklaşmaya gelmedik. Buraya lanet olasıca Hükümdar gibi size ilham vermeye ya da uzun nutuklar çekmeye gelmedik.” Parmaklarını şaklattı. Çakıl ve Palyaço arabaları öne çıkararak kapak mandallarını açtılar. Kapaklar menteşelerinin üzerinde gıcırdayarak kalkınca içlerindeki maden patlayıcıları ortaya çıktı. “Burayı havaya uçurmaya geldik.” Kollarını iki yana açarak güldü. “Sorusu olan?”</p>

</body>

</html>