<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>19</h2>

  <p>BASINÇ</p>

  <p>Saatte seksen kilometre hızla, kırılmış pencere camından vakuma emildik. Sessizlik ulumalarımızı boğdu. Soğuk suya düşmüşüm gibi ani bir şok vücudumu sarstı. Vücudum seğirdi. Kanımdaki oksijen genleşirken ağzım orada olmayan havayı almak için hıçkırırcasına zorla açıldı. Ciğerlerim şişmedi. Sönmüş süngerler gibiydiler. Umutsuzca oksijen isteyen vücudum seğiriyordu ama saniyeler geçerken ve Phobos’un metalden yapılma, kablolar ve ellerle birbirine tutturulmuş insanlık dışı gökdelenlerini izlerken benliğimi bir dinginlik sardı. Aynı dinginlik karın ortasında Kısrak’la, sonra Enstitü’de Uluyanlarla birlikte siperlerde keçi eti kızarttığımız ve Quinn’in hikâyelerini dinlediğimiz zaman da gelmişti. Yavaş yavaş başka bir anıya daldım. Lykos, Eo ya da Kısrak’la ilgili değildi. Victra, Tactus ve Roque’la birlikte Akademi’nin soğuk hangarında bir Mavi profesörden uzayın insan vücuduna neler yaptığını öğrendiğimiz zamanın anisiydi.</p>

  <p>“Ebolizm ya da tam tanımıyla, düşük ortam basıncı yüzünden vücut sıvılarında baloncuklar oluşması, vakuma maruz kalmanın en ciddi sonucudur. Dokulardaki su buharlaşarak ciddi şişmelere neden olur...”</p>

  <p>“Sevgili dangalağım, ben ciddi şişmelere gayet alışkınım. Annene sor. Babana. Kız kardeşine.” Tactus’un bunları söylediğini hatırlıyordum. Roque’un kahkahalarla güldüğünü. Şakanın kabalığından dolayı yanaklarının nasıl kızardığını. Bunu anımsayınca Tactus’la neden bu kadar yakın olduklarını merak etmekten kendimi alamadım. Kavgacı arkadaşımızın uyuşturucu bağımlılığını neden o kadar umursadığını ve öldüğünde Tactus’un yatağının başında neden ağladığını da. Öğretmen devam ediyordu: “...ve on saniye içinde vücut hacmindeki çarpımsal artışın ardından gelen dolaşım yetersizliği.. ■ ”</p>

  <p>Gözlerimde artan basınçla uyku bastırıyor, görüşüm bulanıklaşıyor ve göz dokularım bozuluyordu. Donmaya başlayan parmaklarımda ve sızlayan, patlayan kulak zarlarımda basınç artıyordu. Dilim şişip donmuş, sıvı buharlaşırken mideme doğru sürünerek ilerleyen buzdan bir yılana dönüşmüştü. Derim kabararak geriliyordu. Parmaklarım muz gibi olmuştu. Midemdeki gaz karnımı şişiriyordu. Karanlık beni almaya geliyordu. Yanımda Sevro’yu görür gibi oldum. Yüzü şişerek normal büyüklüğünün iki katına çıkmışken ucube gibi görünüyordu. Bacaklarım hâlâ ona sarılı halde tutan Victra ise canavara benziyordu. Kendindeydi ve kan çanağı olmuş karikatürize gözleriyle Sevro’ya bakıyor, sudan çıkmış balık gibi ağzını açıp kapıyordu. Ellerini sımsıkı birbirine kenetlemişlerdi.</p>

  <p>“Ana damarlarınızda bulunan kandaki su ve çözülmüş gaz dolaşım sisteminizde akarken baloncuklar oluşturarak kan akışını engeller ve on beş saniye içinde bayılmanıza neden olur... ”</p>

  <p>Vücudumu hissedemez olmuştum. Saniyeler sonsuz alacakaranlığa dönüşürken her şey yavaşlıyor; her şey anlamsız ve hüzünlü görünüyor, insan gücümüzün sonuçta aslında ne kadar gülünç olduğunu anlıyordum. Yaşam baloncuklarımızdan çıkarıldığımızda biz neydik ki? Etrafımızdaki metal kuleler buzdan oyulmuş gibi görünüyordu. Işıklar ve yanıp sönen holoKutular onların içinde donmuş ejderlerin pulları gibiydi.</p>

  <p>Mars başımızın üzerinde bütün heybetiyle, bütün gücüyle hükmediyordu fakat Phobos hızla dönerken, gezegende şafağın sökmek üzere olduğu ve ışığın karanlığı bir hilal biçiminde yardığı bir noktaya geliyorduk. İki nükleer bombanın patladığı yerdeki erimiş yaralar hâlâ parıldıyordu. Ve son anlarımda, yüzeyini hırpaladığımız, ganimetlerini yağmaladığımız için gezegenin bize kızıp kızmadığını merak ettim; biz küçük, gülünç, sıcak şeylerin onun kozmik ömründe bir nefes bile etmediğimizi biliyor olmalıydı. Büyüyüp yayılmıştık, ortalığı kasıp kavuracak, sonra da ölüp gidecektik. Bizden geriye sadece çelik anıtlar; plastik putlar kalırken onun rüzgârları esmeye, kumları oradan oraya savrulmaya devam edecek, kendisi dönmeyi sürdürürken, ölümsüzlüğü hak ettiklerini sanan tüysüz, cüretkâr, küstah maymunları çabucak unutacaktı.</p>

  <p>Kördüm.</p>

  <p>Metal bir zeminde uyandım. Yüzüme değen plastiği hissediyordum. Etrafımda soluklanmaya çalışanları duyuyordum. Bedenler kıpırdanıyordu. Bir mekik motorunun soğukluğu güvertenin altında titreşiyordu. Vücudum seğirip sarsılıyordu. Nefes almaya çalıştım. Başım içeri göçmüş gibi geliyordu. Bütün vücudum acı içindeydi ama kalbimin her atışıyla acı biraz azalıyordu. Parmaklarım normal boyutlarına dönmüştü. Zihnimi toparlamaya çalışarak parmaklarımı ovaladım. Titriyordum fakat üzerimde bir termal battaniye vardı ve duyarsız eller dolaşım sistemimi harekete geçirmek için vücudumu ovalıyordu. Solumda Çakıl’ın Palyaço’ya seslendiğini duydum. Optik sinirlerimiz kendilerini yeniden ayarlarken hepimiz birkaç dakikalığına kör kalacaktık. Palyaço sersemlemiş bir halde ona cevap verdiğinde Çakıl neredeyse gözyaşlarına boğulacaktı.</p>

  <p>“Victra!” diye mırıldandı Sevro. “Uyan. Uyan.” Sevro onu sarsarken malzemelerin şıngırtısını duydum. “Uyan!” Yüzüne bir tokat attı. Victra derin bir nefes alarak uyandı.</p>

  <p>“...ne be? Sen az önce bana vurdun mu?”</p>

  <p>“Sandım ki...”</p>

  <p>Victra da ona bir tokat patlattı.</p>

  <p>“Kimsin?” diye sordum, battaniyenin üzerinden omuzlarımı ovalayan ellerin sahibine.</p>

  <p>“Holiday, efendim. Siz frigoları dört dakika önce gemiye aldık.”</p>

  <p>“Ne kadar... Dışarıda ne kadar kaldık?”</p>

  <p>“Yaklaşık iki buçuk dakika kadar. Berbattı. Kargo bölümünü boşaltmamız, pilotun size doğru geri geri uçmasını sağlamamız, sonra da iç basıncı uçuş sırasında yeniden ayarlamamız gerekti.</p>

  <p>Bu havuçlar askerlik yapamaz ama çöp gemilerini canavar gibi kullanıyorlar. Yine de, birbirinize bağlı olmasaydınız çoğunuz ölmüştünüz. Şu anda bölgede molozlar ve cesetler uçuşuyor. HoloKutu ekipleri her yerde.”</p>

  <p>“Ragnar?” diye sordum, onun sesini henüz duymadığım için korkuya kapılarak.</p>

  <p>“Buradayım, dostum. Abis bizi henüz alamadı.” Gülmeye başladı. “Henüz.”</p>

  <h2>20</h2>

  <p>MUHALEFET</p>

  <p>Başımız dertteydi ve Sevro bunu biliyordu. Ares’in Oğulları’na ait, sanayi bölgesinin derinliklerindeki köhne bir deponun yük boşaltma alamna iner inmez kumandayı benden geri alarak hâlâ baygın haldeki Matteo ile Cıva’nın uyandırılmak üzere revire, Kavax’ın bir hücreye götürülmesini söyledi ve Rollo ile Oğullara bir saldırıya hazırlanmalarını emretti. Oğullar afallamış halde bize bakıyorlardı. Obsidiyen kılıklarımız dökülmüş, kimliklerimiz ifşa olmuştu; özellikle de benimki. Yüzümdeki protezler çatışma sırasında düşmüştü. Lensler vakumda emilip gözlerimden çıkmıştı. Siyah saç boyası ter yüzünden akmıştı. Ama eldivenlerim hâlâ elimdeydi. Ancak bu Oğullar şu anda bir Obsidiyen grubuna bakmıyorlardı. Bir grup Altın’a, bir Obsidiyen’e, bir Gri’ye ve en azından bir hayalete bakıyorlardı.</p>

  <p>“Azrail...” diye fısıldadı biri.</p>

  <p>“Çeneni kapalı tut,” diye tersledi Palyaço. “Kimseye tek kelime etmek yok.”</p>

  <p>Ne derse desin, söylenti çok geçmeden yayılacaktı. Azrail yaşıyordu. Yaratacağı etki ne olursa olsun, şimdi doğru zaman değildi. Polisten kaçmış olabilirdik fakat böylesine önemli birini kaçırmışken, hele de iki üst düzey Eşsiz’i öldürmüşken, Çakal’ın anti-terör birliklerinin bütün analitik ağırlıklarıyla kanıtlara el koyacağı şüphesizdi. Büyük olasılıkla, Pretoryen ve Securitas anti-terör uzmanlan saldırının görüntülerini incelemeye çoktan başlamıştı. İçeri nasıl girdiğimizi, nasıl kaçtığımızı ve olası işbirlikçilerimizi keşfedeceklerdi. Kullanılan bütün silahların, bütün malzemelerin ve gemilerin izi sürülebilirdi. Bütün istasyonda adiRenklere karşı ağır ve hızlı Toplum cezaları uygulanacaktı.</p>

  <p>Küçük vakum kaçışımızın görüntülerini incelediklerindeyse, Sevro’nun ve benim yüzümü göreceklerdi. Sonra Çakal’m kendisi gelecek veya Antonia ya da Lilath’ı Kemiksürenleriyle peşimden gönderecekti.</p>

  <p>Saat işliyordu.</p>

  <p>Ancak bu, otoriteler sadece Cıva’yı kaçırdığımızdan şüphelenirse olabilirdi. Kısrak ve Cassius’un neden görüştüğünü bilmiyordum ama Çakal’m bundan haberdar olmadığını varsaymak zorundaydım. Bozucuları bu yüzden kullanmıştım. Böylece Cıva’mn kontrolünün dışında kalan güvenlik kameraları Kavax’ın kimliğini teşhis edemezdi. Çakal onu burada görürse, Hükümdar ve Cıva’yla ittifakında bir terslik olduğunu anlardı. Ve bu kozu nasıl en iyi şekilde kullanabileceğime karar verene ve Kısrak’la konuşabilene kadar elimde tutmak istiyordum.</p>

  <p>Diğer yandan, Cassius Hükümdar’ı arayıp Moira’mn öldüğünü bildirdiğinde Octavia ne düşünecekti? Ve Kısrak’m bu tablodaki yeri neydi? Çok fazla soru vardı. Bilmediğim çok fazla şey. Ancak metal koridorlarda koşarken, arkadaşlarım yaralarım sarmaya giderken ve onlarca Kızıl’ın, Kahverengi’nin ve Turuncu’nun silah ve zırh yüklediği cephanelikten geçerken beni asıl düşündüren şey, onun söyledikleriydi.</p>

  <p>“Pax benim elimde. Orion da hayatta.”</p>

  <p>Bununla bir sürü şeyi kastetmiş olabilirdi ve ne olduğunu bilecek tek kişi Kavax’tı. Ona sormam gerekiyordu fakat Ragnar onu çoktan başka bir koridordan Oğullar’ın hapishanesine götürmüştü ve Sevro da diğerlerine emir yağdırmayı kesip bana dönmüştü. “Azrail, bize saldıracaklar; hem de feci saldıracaklar,” diyordu. “Lejyon’un askeri prosedürlerini benden daha iyi biliyorsun. Hemen veri-merkezine koş. Bana bir saldırı zamanlaması ve saldırı plam ver. Onları durduranlayız fakat zaman kazanabiliriz.”</p>

  <p>“Ne için zaman?” diye sordum.</p>

  <p>“Bombaları patlatmak ve bu lanet yerden kaçmak için zaman.” Bir elini koluma koyarken Oğullar da benim kadar dikkatle izliyordu. “Lütfen, harekete geç.” Beni Holiday’le baş başa bırakarak diğer Uluyanlarla birlikte koridordan uzaklaştı. Holiday’e döndüm.</p>

  <p>“Holiday, Lejyon prosedürlerini biliyorsun. Veri-merkezine git. Oğullar’a ihtiyaçları olan taktiksel desteği ver.” Koridorda Sevro’nun az önce döndüğü köşeye baktı. “Bir sorun mu var?” diye sordum.</p>

  <p>“Hayır, efendim. Siz nereye gidiyorsunuz?”</p>

  <p>Eldivenli yumruklarımı sıktım. “Bazı cevaplar almaya.”</p>

  <p>“Virginia senden ayrıldıktan sonra bize senin bir Kızıl olduğunu söyledi. Zafer’ine bu yüzden gelmedik,” dedi Kavax. Bacakları iki yana açılmış halde yerde oturuyordu ve sırtı çelik bir boruya dayanarak elleri bağlanmıştı. Zırhı hâlâ üzerindeydi ve kızıl-altın sakalı loş ışıkta daha koyu görünüyordu. Ürkütücü bir görünüşü vardı ama yüz ifadesi beni şaşırtmıştı. Nefret yoktu. Hikâyesini Ragnar ile bana anlatırken sadece burun delikleri heyecanla açılmıştı. Sevro, Oğullar’a kimsenin Kavax’la görüşmesine izin verilmemesini emretmişti ama görünüşe bakılırsa kuralların Azrail için geçerli olduğunu düşünmüyorlardı. Bu iyiydi. Henüz bir planım yoktu ama Sevro’nunkinin işe yaramadığını biliyordum. Şimdi onunla uğraşacak ya da duygularıyla ilgilenecek zamamm yoktu. Çarklar harekete geçmişti ve benim bilgiye ihtiyacım vardı.</p>

  <p>“Henüz ne yapması gerektiğini bilmiyordu, bu yüzden de eskiden yaptığı gibi bize danıştı,” diye devam etti Kavax. “Agea Kumandanlığı arayıp Hükümdar’ın kuvvetlerinin Agea’daki Zafer’e saldırdığını bildirdiğinde Sofokles’le birlikte gemim Rey nar d’da, Sofokles pek sevmese de ponzu soslu kızarmış koyun eti yiyorduk. Virginia seninle ya da babasıyla bağlantı kuramadığı için bir darbeden korktu ve beni Daxo ve şövalyelerimizle birlikte yörüngeden gönderdi.</p>

  <p>“Kendisi gemilerle birlikte yörüngede kalıp Daxo ve ben atmosferden inerken nihayet Roque’la bağlantı kurabildi. Roque, Hükümdar’ın Zafer’e saldırdığını, Virginia’nın babasının ve senin ağır yaralandığınızı söyledi. Gezegen artık güvende olmadığı için seni yeni gemilerinden birine götürdüğünü açıkladı ve onun da gelmesini istedi.” Mekikte Çakal üzerime eğilirken Roque’un- bir şeyler konuştuğunu ama ne dediğini duyamadığımı hatırlıyordum. Bir gemiye inmiştik. Hükümdar oradaydı. Mars’tan hiç ayrılmamıştı. Roque’un filosunda gizlenmişti. Burnumun dibinde. “Ancak Virginia hemen senin yanına koşmadı.” Keyifle sırıttı. “Aptal bir âşık bunu yapardı fakat Virginia akıllıdır. Roque’un hilesini anladı. Hükümdar’ın durduk yere Zafer’e saldırmayacağını biliyordu. Plan içinde plan olmalıydı. Bu yüzden Orion’a ve Arcos Hanesi’ne, bir darbe olacağı haberini göndererek Roque’un komplocu olduğunu bildirdi. Nihayet suikastçılar Orion’u ve sadık kumandanlarını köprülerinde öldürmek için saldırdığında hazırlıklıydılar. Köprülerde silahlı çatışmalar oldu. Lüks kamaralarda. Orion kolundan ağır yaralandı ama hayatta kaldı. Sonra Roque’un gemisi bize ateş açınca filo parçalandı...”</p>

  <p>Bütün bu süre boyunca Sevro ve Ragnar, Fitchner’ın öldüğünü ve Ares’in Oğulları’nın üssünün yok edildiğini öğreniyorlardı. Ve her şey darmadağın olurken, ben de Aja’nın mekiğinin zemininde felç olmuş halde yatıyordum. Hayır. Aslında her şey darmadağın olmamıştı.</p>

  <p>“Mürettebatın hayatını kurtarmış,” dedim.</p>

  <p>“Evet,” dedi Kavax. “Mürettebat hayatta. Sevro’yla birlikte özgürlüklerine kavuşturduklarınız. Lejyon’undan birçoğu bile öyle; Çakal ve Hükümdar’ın kuvvetleri kontrolü ele geçiremeden onları Mars’tan çıkarmayı başardık.”</p>

  <p>“Arkadaşlarımı nerede hapis tutuyorsunuz?” diye sordum. “Ganymede? lo?”</p>

  <p>“Hapis mi?” Kavax bana kısık gözlerle baktıktan sonra kahkahalara boğuldu. “Hayır, evlat. Hayır. Hiçbiri pozisyonundan ayrılmadı. Pax aynen bıraktığın gibi. Orion’un komutasında; diğerleri de onun emirlerine uyuyor.”</p>

  <p>“Anlamıyorum. Komutayı bir Mavi’ye mi bıraktı?”</p>

  <p>“Sence Virginia yeni dünyanıza inanmasaydı, Ragnar ve sen o tünelde dizlerinizin üzerindeyken sizi sağ bırakır mıydı?” Cevabı bilmediğim için şaşkınlıkla başımı iki yana salladım. “Düşman olduğunuzu düşünseydi sizi oracıkta öldürürdü. Ama küçük bir kızken Pax ve diğer çocuklarımla birlikte şöminemin başında oturduklarında onlara hangi hikâyeleri okuyordum sence? Yunan mitolojisi mi? Kendi adlarına şan kazanan güçlü adamları mı? Hayır. Onlara Arthur’un, Nasıralı’nın, Vişnu’nun hikâyelerini anlatıyordum. Sadece zayıfları korumak isteyen güçlü kahramanları.”</p>

  <p>Ve Kısrak da öyle yapmıştı. Hatta daha fazlasını. Eo’yu haklı çıkarmıştı. Ve nedeni ben değildim. Nedeni aşk değildi. Yapılacak doğru şey olduğu ve güçlü Kavax ona kendi babasının beceremediği kadar iyi bir baba olduğu için. Gözlerimin dolduğunu hissettim.</p>

  <p>"Sen haklıydın, Darrow,” dedi Ragnar. Elini omzuma koydu. “Dalga yükseliyor.”</p>

  <p>“O halde bugün burada ne işiniz vardı, Kavax?”</p>

  <p>“Yeniliyoruz,” dedi. “Uydu Lordları iki ay daha dayanamaz. Virginia, Mars’ta neler olduğunu biliyor. Tam bir soykırım. Kardeşinin vahşeti. Oğullar her yerde savaşacak kadar güçlü değil.” İri gözlerinde evinin yanışını izleyen bir adamın acısı vardı. Mars benim olduğu kadar onların da kökeniydi. “Savaşın bedeli kesin bir yenilgi için fazla ağır. Dolayısıyla Cıva barış önerdiğinde, dinledik.”</p>

  <p>“Şartları ne?” diye sordum.</p>

  <p>“Virginia ve müttefiklerinin hepsi Hükümdar tarafından bağışlanacak. Virginia, Mars’ın Baş Valisi olacak ve Adrius ile adamları müebbet hapse çarptırılacak. Ayrıca belli reformlar yapılacak.”</p>

  <p>“Ama hiyerarşi devam edecek.”</p>

  <p>“Evet.”</p>

  <p>“Bu doğruysa Kısrak’la konuşmamız gerek,” dedi Ragnar, hevesle.</p>

  <p>“Tuzak olabilir,” dedim, Kavax’ı izlerken. O dobra yüzünün arkasında zihninin nasıl çalıştığını biliyordum. Ona güvenmek istiyordum. Ondaki adalet duygusunun benim ona duyduğum sevgiye eşit olduğuna inanmak istiyordum fakat bunlar derin sulardı ve düşmanlar kadar dostların da yalan söyleyebileceğini biliyordum. Kısrak benim tarafımda değilse, oynayacakları oyun tam da bu olurdu. Beni savunmasız hale getirirdi ve bu istasyona ne şekilde çıkarsa çıksın, yanındaki eşlikçileri acımasız olurdu.</p>

  <p>“Bana mantıklı gelmeyen bir şey var, Kavax. Söylediklerin doğruysa, neden Sevro’yla bağlantı kurmadınız?”</p>

  <p>Kavax gözlerini kırpıştırdı.</p>

  <p>“Kurduk. Aylar önce. Sana söylemedi mi?”</p>

  <h3>llllllllllllllllllllllllllllll</h3>

  <p>Ragnar’la dinlenme salonunda yanlarına gittiğimizde Uluyanlar toparlanıyordu. “Boka sardı,” diyordu Sevro, Victra bir onarDeriyle onun sırtındaki bir yarığı tedavi ederken. Dağlanan yaradan ekşi kokulu dumanlar yükseldi. Sevro veri-tabletini yere attı. Alet bir köşeye doğru yuvarlandı ve Ekşisurat onu alıp Sevro’ya geri verdi. “Hizmet uçuşları dahil, bütün uçuşlar iptal.”</p>

  <p>“Sorun değil, patron, bir yolunu bulacağız,” dedi Palyaço.</p>

  <p>İçeri sessizce süzülürken Sevro’ya kendisiyle konuşmak istediğimi işaret ettim. Bana aldırmadı. Planı berbattı. Mars’a dönen boş helyum gemilerinden birine gizlenecektik. Cıva’nın kaçırıldığını kimse anlamadan gidecek, sonra da yerleştirilen bombaları patlatacaktık. Şimdiyse Sevro’nun dediği gibi, her şey boka sarmıştı.</p>

  <p>“Burada kalamayacağımız kesin,” dedi Victra, onarDeri aletini bir kenara bırakırken. “Arkamızda yüz suç mahalline yetecek kadar DNA örneği bıraktık. Ve yüzlerimiz her yerde. Adrius burada olduğumuzu öğrenince peşimizden koca bir lejyon gönderecek.”</p>

  <p>“Ya da Phobos’u havaya uçuracak,” diye mırıldandı Holiday. Köşede bir tıbbi malzeme sandığının üzerine oturmuş, Palyaço’yla birlikte veri-tabletindeki haritaları inceliyordu. Çakıl masada oturduğu yerden onları izliyordu. Bacağına jel-alçı dökülmüştü ama kemik kaynamamıştı. Kısrak’ın tek bir atışla kırdığını tedavi etmek için bir Sarı’ya ve tam donanımlı bir revire ihtiyacımız vardı. Çakıl böcekKabuğu giydiği için şanslıydı. Kabuklar yanık hasarını en aza indirgiyordu. Yine de canı acıyordu. Yüksek dozda uyuşturucu yüzünden gözbebekleri irileşmişti. Bu özdenetimini zayıflatmıştı ve tombul yüzlü Altın’ın, Holiday’e doğru eğilerek haritayı işaret eden Palyaço’yu nasıl izlediği gözümden kaçmıyordu.</p>

  <p>“Helyum-3, Adrius’un can damarı,” dedi Victra. “Bu istasyonu riske atmaz.”</p>

  <p>“Sevro...” dedim. “Bir saniye bakar mısın?”</p>

  <p>“Şu anda meşgulüm.” Rollo’ya döndü. “Bu lanet olasıca gezegenden gitmenin başka yolu var mı?”</p>

  <p>Kızıl, revirin gri duvarına, Venüs’ün beyaz kumlu kumsallarında poz vermiş bir Pembe’nin parlak posterinin yanına yaslandı. “Burada sadece kargo gemileri var,” dedi, artık parçalanmış Obsidiyen kılıklarımızı sessizce gözlemlerken. Kaçımızın Altın olduğu onu şaşırttıysa bile fark ettirmedi. Muhtemelen başından beri biliyordu. Bakışları en çok benim üzerimde durdu. “Ama hiçbirinin uçuş izni yok. İğneler’de lüks yolcu gemileri ve özel yatlar var fakat oraya çıkarsanız hemen yakalanırsınız. En fazla iki dakika sürer. Bütün tramvay kapılarında yüz tarayıcı kameralar var. Reklam holola-rına retina tarayıcılar yerleştirilmiş. Ve gemilerden birine binmeyi başatsanız bile bahri gözcüleri geçmeniz gerek. Öylece güvenliğe ışınlanamazsımz.”</p>

  <p>“Çok iyi olurdu,” diye mırıldandı Palyaço.</p>

  <p>“Bir mekik kaçırıp gözcülerden kaçabiliriz,” dedi Sevro. “Daha önce yaptık.”</p>

  <p>“Bizi düşürürler,” dedim, sertçe. Onu kenara çekme çabalanma aldırmamayı sürdürmesi sinirimi bozuyordu.</p>

  <p>“Geçen sefer düşüremediler.”</p>

  <p>“Geçen sefer yanımızda Lysander vardı,” diye hatırlattım.</p>

  <p>“Şimdi de Cıva var.”</p>

  <p>“Çakal bizi öldürmek için Cıva’yı feda eder,” dedim. “Buna emin olabilirsin.”</p>

  <p>“Doğruca yüzeye çıkarsak sorun olmaz,” dedi Sevro. “Oğullar’ın gizli tünel girişleri var. Yörüngeden düşer ve doğruca yeraltına ineriz.”</p>

  <p>“Ben bunu yapmam,” dedi Ragnar. “Aptalca. Ayrıca bu, buradaki soylu adam ve kadınları katliama terk eder.”</p>

  <p>“Rags’la aynı fikirdeyim,” dedi Holiday. Palyaço’dan uzaklaştı ve veri-tabletine bakmayı sürdürerek polis frekansını izledi.</p>

  <p>“Diyelim ki havalandınız. Bize ne olacak?” diye sordu Rollo. “Çakal, Azrail ve Ares’in burada olduğunu öğrenecek ve bu istasyonu paramparça edecek. Geride kalan Oğullar’ın hepsi bir hafta içinde ölecek. Bunu düşündünüz mü?” Tiksintiyle baktı. “Kim olduğunuzu biliyorum. Ragnar hangara girdiği anda anladık fakat Uluyanların kaçacağını hiç sanmazdım. Azrail’in emir alacağı da hiç aklıma gelmemişti.”</p>

  <p>Sevro ona doğru bir adım attı. “Başka önerin var mı, bok suratlı? Yoksa sadece çene mi çalacaksın? ”</p>

  <p>“Evet, bir önerim var,” dedi Rollo. “Kalın. İstasyonu ele geçirmemize yardım edin.”</p>

  <p>Uluyanlar güldüler. “İstasyonu ele geçirmek mi? Hangi orduyla?” diye sordu Palyaço.</p>

  <p>“Onunkiyle,” dedi Rollo, bana dönerek. “Nasıl hayatta kaldığını bilmiyorum, Azrail. Ancak... Oğullar senin Oyma görüntülerini holoNete sızdırdığında gece yarısı tek başıma erişte yiyordum. Toplum’un sanal polisleri iki dakika içinde siteyi çökerttiler. Yine de bir kez yayınlandığında... ben daha kâsemi bitirmeden bir milyon siteden izlenebiliyordu. Öyle bir şeyi engellemeleri mümkün değildi. Sonra da Phobos’un sunucuları çöktü. Nedenini biliyor musun?”</p>

  <p>“Securitas’ın sanal bürosu fişini çekmiştir,” dedi Victra. “Standart protokol.”</p>

  <p>Rollo başını iki yana salladı. “Gecenin bir yarısında otuz milyon kişi aynı anda holoNete bağlanmaya çalıştığı için çöktü. O kadar ağır trafiği taşımadı. Altınlar fişi sonrasında çekti. Yani demek istediğim, eğer Kovan’a inip adiRenklere hayatta olduğunu söylersen, bu uyduyu ele geçirebiliriz.”</p>

  <p>“O kadar kolay mı yani?” diye sordu Victra, şüpheyle.</p>

  <p>“Aynen öyle. Burada üst üste, alt alta yaşayan yirmi beş milyon kadar adiRenk var ve küçücük alanlar, protein paketleri, Sendika uyuşturucuları ve daha bir sürü şey için birbirlerini yiyorlar. Azrail kendini gösterdiği anda hepsi sona erer. Bütün o çatışmalar. Didişmeler. Bir lider istiyorlar ve Marslı Azrail ölümden buraya dönmeye karar verirse... O zaman bir ordunuz değil, durdurulamayacak bir dalganız olur. Anladınız mı? Bu, savaşın gidişatını değiştirir.”</p>

  <p>Sırtım ürperdi. Ne var ki Victra şüpheci, Sevro’ysa sessizdi. Kırgındı.</p>

  <p>“Toplum Lejyonerlerinden bir bölüğün o güruha neler yapabileceğini biliyor musun?” diye sordu Victra. “Gördüğün silahlar zırhlı adamlara karşı kullanılıyor. Akım Yumrukları. Jiletler. Gauss tüfekleri veya makinelileri kalabalığa karşı kullanırlarsa, tek bir adam dakikada bin mermi atabilir. Sesi yırtılan kâğıda benzer ve insan bedeni o sesin korkutucu olması gerektiğini bile bilmez. Mikrodalgalarla vücudunun hücre yapısındaki suyu kaynatabilirler. Ve bu sadece Gri vurucu timlerinin yapabilecekleri. Obsidiyenleri salarlarsa ne olacak? Altınlar zırhlarını giyip kendileri gelirse ne olacak? Havanızı kapatırlarsa ne olacak? Suyunuzu?”</p>

  <p>“Ya biz onlarınkini kapatırsak?” diye sordu Rollo.</p>

  <p>Kaşlarımı çattım. “Bunu yapabilir misiniz?”</p>

  <p>“Sadece bir nedene bakar.” Victra’ya baktı ve sesindeki iğneleyici tondan, soyadının ne olduğunu bildiğini anladım. “Onlar asker olabilirler, domina. Vücuduma kanımı boşaltacak kadar çok metal sokabilirler. Ancak daha dokuz yaşımı doldurmadan bir çekimBo-tunu dört dakikada söküp tekrar birleştirebiliyordum. Şimdi otuz sekiz yaşındayım; bir tornavida ve elektrik setiyle pazara kadar birçoğunu on farklı şekilde öldürebilirim. Ailemi görememekten bıktım usandım. Üzerime basılmasından; oksijene, suya, hayata para ödemekten de.” Camlaşmış gözlerle öne eğildi. “Ve şu kapının diğer tarafında benim gibi yirmi beş milyon kişi daha var.”</p>

  <p>Victra adamın cüretkârlığı karşısında gözlerini devirdi. “Sen sadece büyüklük hayalleri kuran bir kaynakçısın.”</p>

  <p>Rollo öne çıkarak masanın üzerindeki bir anahtar takımını yere devirdi. Hepsi gürültüyle yere yuvarlanırken Palyaço ve Holiday şaşkınlıkla başlarını veri-tabletinden kaldırdılar. Rollo, Victra’ya meydan okurcasına bakıyordu. Victra ondan en az otuz santim uzundu fakat Rollo bakışlarını kaçırmıyordu. “Ben bir mühendisim, bir kaynakçı değil.”</p>

  <p>“Yeter! ” diye hırladı Sevro. “Bu lanet olasıca bir tartışma konusu değil. Cıva bizi buradan götürecek. Yoksa parmaklarını tek tek koparmaya başlayacağım. Sonra da bombaları pati...”</p>

  <p>“Sevro...” dedi Ragnar.</p>

  <p>“Ares benim!” diye gürledi Sevro. “Sen değilsin!” Bir parmağıyla Ragnar’m göğsünü dürttükten sonra beni işaret etti. “Sen de değilsin. Lanet olasıca malzemelerinizi toplamayı bitirin. Hemen.”</p>

  <p>Bizi huzursuz bir sessizlikte bırakarak öfkeli adımlarla yanımızdan ayrıldı.</p>

  <p>“Ben bu adamları terk etmeyeceğim,” dedi Ragnar. “Bize yardım ettiler. Hepsi bizim insanlarımız.”</p>

  <p>“Ares dağılmış,” dedi Rollo, hepimize dönerek. “Aklını kaçırmış. Sizin...”</p>

  <p>Hızla arkama dönüp ufak tefek adamı tek elimle yakasından yakaladım ve kaldırıp tavana vurdum. “Onunla ilgili tek kelime bile etme.” Rollo özür dileyince onu yere bıraktım. Bütün Uluyanların dinlediğinden emin olarak devam ettim: “Herkes yerinde kalsın. Hemen döneceğim.”</p>

  <p>Sevro’yu Oğullar’ın jeneratörleri koymak için kullandığı eski bir garajda, Cıva’nın tutulduğu hücreye girmeden yakaladım. O ve muhafızlar geldiğimi görünce bana döndüler. “Ona bir şey yapacağımdan mı korkuyorsun?” diye sırıttı. “Harika.”</p>

  <p>“Konuşmamız gerek.”</p>

  <p>“Tabii. O konuştuktan sonra.” Sevro kapıyı açtı. Bir küfür savurarak peşinden gittim. Oda kasvetli bir pas rengindeydi. Makineler, Lykos’taki malzemelerin bazılarından bile daha eskiydi. Şişman Gümüş’ün arkasında takırdayan bir tanesi, adamı bir ışık çemberi içine alan ve o çemberin dışındaki her şeye karşı körleştiren ışıklara elektrik sağlıyordu. Cıva odanın ortasındaki metal bir sandalyede, omuzları arkaya çekilmiş ve kolları arkasından bağlanmış halde oturuyordu. Turkuvaz cüppesi kanlı ve buruş buruştu. Buldok gözleri sabırlı ve hesapçı bakıyordu. Geniş alm kalın bir ter ve yağ tabakasıyla kaplanmıştı.</p>

  <p>“Kimsiniz?” diye tısladı, korku yerine öfkeyle. Kapı arkamızdan kapandı. Adam bulunduğu rahatsız duruma bir hayli sinirlenmiş gibi görünüyordu. Saygısız veya öfkeli değildi fakat onu sevimsiz bir şekilde ağırlayışımıza ve başına açtığımız sorunlardan profesyonelce rahatsız olmuştu. Gözlerine vuran ışık yüzünden bizi göremiyordu. “Sendika’nın tetikçileri? Uydu Lordlarının ayakçıları?” Biz bir şey söylemeyince yutkundu. “Adrius, sen misin?”</p>

  <p>Sırtım ürperdi. Yine sesimizi çıkarmadık. Ancak şimdi, bizim Çakal’ın adamları olduğumuzdan şüphelenmeye başlayınca Cıva gerçekten korkmuş görünüyordu. Zamanımız olsa, o korkuyu kullanabilirdik fakat en çabuk şekilde bilgiye ihtiyacımız vardı.</p>

  <p>“Buradan gitmemiz gerekiyor,” dedi Sevro, sertçe. “Bunun olmasını sağlayacaksın, evlat. Yoksa parmaklarını tek tek koparırım.”</p>

  <p>“Evlat mı?” diye mırıldandı Cıva.</p>

  <p>“Acil durumlar için bir kaçış mekiğin olduğunu biliyorum...”</p>

  <p>“Barca, sen misin?” Sevro hazırlıksız yakalanmıştı. “Şensin. Yıldızlara lanet olsun, çocuk. Ödümü patlattın. Seni korkunç lanet Çakal sandım.”</p>

  <p>“Bana kullanabileceğim bir şey vermek için on saniyen var yoksa göğüs kafesini korse diye giyerim,” dedi Sevro. Belli ki Cıva’nın yakın tavırlarına şaşırmış olmalıydı zira bu o kadar da iyi bir tehdit sayılmazdı.</p>

  <p>Cıva başını iki yana salladı. “Beni dinlemelisiniz, Bay Barca. Hem de çok iyi. Bütün bunlar bir yanlış anlama. Büyük bir yanlış anlama. İnanmayabileceğinizi biliyorum. Deli olduğumu düşünebileceğinizi biliyorum. Fakat beni dinlemelisiniz. Ben sizin tarafınızdayım. Sizden biriyim, Bay Barca.”</p>

  <p>Sevro kaşlarını çattı. “Bizden biri mi? Ne demek istiyorsun?”</p>

  <p>“Ne mi demek istiyorum?” Cıva sertçe güldü. “Aynen dediğimi söylüyorum, genç adam. Ben, Regulus ag Sun, Hazine Birliği şövalyesi, Güneş Sanayi’nin yönetim kurulu başkanı; Ares’in Oğulları’nın kurucularından biriyim.”</p>

  <h2>21</h2>

  <p>CIVA</p>

  <p>''Ares’in Oğullan’ndan biri mi?” diye tekrarladı Sevro, Cıva’ya</p>

  <p>yüzünü göstermek için ışığa ilerleyerek. Ben geride durdum. Bu gülünç bir iddiaydı.</p>

  <p>“İşte şimdi daha iyi oldu. Sesinden doğru tahmin etmişim. Babanınkine muhtemelen isteyeceğinden daha çok benziyor. Ama evet, ben de Oğullar’danım. Aslını istersen ilk Oğul’um.”</p>

  <p>“Eh, o halde bir Pembe fahişe kadar körmüşüm,” diye haykırdı Sevro. “Bütün bunlar bir yanlış anlamaymış!” öne atıldı ve Cıva’nın yanma çökerek adamın cüppesini düzeltti. “O zaman seni temizletelim. Adamlarım aramana falan izin verelim. Ne dersin?”</p>

  <p>“Güzel çünkü oldukça büyük bir sorun çıkarmayı başard...”</p>

  <p>Sevro, Gümüş’ün etli dudaklarına sağlam bir yumruk indirdi. O kadar yakın ve tanıdık bir şiddet eylemiydi ki yüzümü buruşturdum. Cıva’nın başı sandalyenin arkasına çaptı. Adam uzaklaşmaya çalıştı ama Sevro onu kolayca yerine mıhladı. “Numaraların burada sökmez, seni şişko kurbağa!”</p>

  <p>“Bu bir numara falan de...”</p>

  <p>Sevro ona tekrar vurdu. Cıva patlamış dudaklarının arasından kan tükürdü ve gözlerini kırpıştırarak acıya dayanmaya çalıştı. Muhtemelen gözlerinin önünde benekler uçuşuyordu. Sevro ona rahat bir tavırla üçüncü kez vurdu ve sanırım asıl hedefi önündeki kodaman değil, bendim çünkü karanlıkta olduğum tarafa doğru küstahça baktı. Tekrar çatışmaya başlayalım diye önüme ahlaki bir yem atar gibiydi. Onun ahlak yasaları daima basit olmuştu: Dostlarını koru, diğer herkesin canı cehenneme.</p>

  <p>Sevro, Cıva’nm ağzına bir bıçak soktu. “Kendini akıllı sandığını biliyorum, evlat,” diye hırladı. “Bir Oğul olduğunu iddia ederek, kendini çok zeki görüyorsun. Biz aptal hödükleri kandırarak paçayı sıyırabileceğim sanıyorsun. Ama bu oyunu senden daha akıllılarıyla oynadım ve zor yoldan öğrendim. Anladın mı?” Bıçağı Cıva’nın yanağına doğru yanlamasına çekerek adamın başını bıçakla birlikte çevirmesini sağladı. Yine de bıçak Cıva’nın dudak kenarım hafifçe yardı.</p>

  <p>“Yani her ne geveliyorsan, amacına ulaşamayacaksın, bokkafalı. Sen sıçanın tekisin. Bir işbirlikçisin. Ve artık ektiklerini biçmenin zamanı geldi. Dolayısıyla bize buradan nasıl çıkacağımızı söyleyeceksin. Gizli bir gemin olup olmadığını. Bizi donanmanın içinden geçirip geçiremeyeceğini. Sonra bize Çakal’ın planlarıyla, donanımıyla ve altyapısıyla ilgili bilgi vereceksin; sonra da kendi ordumuzu donatmamız için malzeme sağlayacaksın.” Cıva’nın gözleri bıçaktan Sevro’nun yüzüne döndü.</p>

  <p>“Aklım kullan, seni küçük barbar,” diye hırladı Cıva, Sevro bıçağı ağzından çektiğinde. “Fitchner’ın parayı nereden bulduğunu sanıyorsun...”</p>

  <p>“Sakın onun adını anma.” Sevro parmağını adamın yüzüne salladı. “Sakın adını ağzına almaya cüret etme.”</p>

  <p>“Babanı tanıyordum...”</p>

  <p>“O halde neden senden hiç söz etmedi? Dansçı seni neden tanımıyor? Çünkü yalan söylüyorsun.”</p>

  <p>“Beni neden tanısınlar ki?” diye sordu Cıva. “Hangi salak bir fırtınada iki tekneyi birbirine bağlar ki?”</p>

  <p>Bu sözler mideme bir yumruk gibi indi. Fitchner bana Titus’tan neden söz etmediğini açıkladığında aynı ifadeyi kullanmıştı. O öldüğünde Oğullar teknik becerilerini büyük ölçüde yitirmişti. Ya Ares’in Oğulları iki parçası varsa? AdiRenkler ve üstün olanlar? Biri ihanet ederse diye birbirlerinden ayrı tutulmuşlarsa? Ben öyle yapardım. Fitchner, Tuna’ya gidersem daha iyi müttefikler bulacağıma söz vermişti. Beni Hükümdar yapabilecek müttefikler. Cıva onlardan biri olabilirdi. Fitchner ölürken dikkatlerden kaçan biri. Kendini Oğullar’ın kirlenmiş kısmından ayıran biri.</p>

  <p>“Matteo’nun senin yatak odanda ne işi vardı?” diye sordum, dikkatle.</p>

  <p>Cıva kendisine kimin seslendiğini merak ederek karanlığa baktı fakat şimdi gözlerinde sadece öfke değil, korku da vardı. “Nasıl... Onun yatak odamda olduğunu nereden biliyorsunuz?”</p>

  <p>“Soruyu cevapla,” dedi Sevro, adamı tekmeleyerek.</p>

  <p>“Ona zarar verdiniz mi?” diye sordu Cıva, öfkeyle. “Ona zarar verdiniz mi?”</p>

  <p>“Soruyu cevapla,” diye tekrarladı Sevro, bu kez tokat atarak.</p>

  <p>Cıva öfkeden titriyordu. “Odamdaydı çünkü o benim kocam.</p>

  <p>Seni orospuçocuğu. O bizden biri! Ona zarar verdiyseniz...”</p>

  <p>“Ne kadar süredir kocan?” diye sordum.</p>

  <p>“On yıldır.”</p>

  <p>“Altı yıl önce neredeydi? Dansçı’yla çalışırken?”</p>

  <p>“Yorkton’da. Arkadaşını eğiten adam oydu, Sevro. Darrovv’u o eğitti. Oymacı bedeni hazırladı. Matteo da onu biçimlendirdi.”</p>

  <p>“Doğruyu söylüyor.” Cıva’nın yüzümü görebilmesi için ışığa çıktım. Bana şaşkın gözlerle baktı.</p>

  <p>“Darrovv. Yaşıyorsun. Ben... sandım ki... Bu olamaz.”</p>

  <p>Sevro’ya döndüm. “Gerçekten Ares’in Oğullarından biri.”</p>

  <p>“Birkaç şeyi bildi diye mi?” diye hırladı Sevro. “Sen gerçekten ciddisin.”</p>

  <p>“ Yaşıyorsun, ” diye mırıldandı Cıva kendi kendine, olanları kavramaya çalışarak. “Nasıl? Seni öldürmüştü. ”</p>

  <p>“Doğruyu söylüyor,” diye tekrarladım.</p>

  <p>“Doğruyu mu?” Sevro ağzını, içinde hamamböceği varmış gibi tiksintiyle oynattı. “Bu ne anlama geliyor ki? Sen bunu nereden bilebilirsin? Bunun gibi kirli pazarlıklara alışkın bir adamdan doğruları öğrenebileceğini mi sanıyorsun? Toplum’un Eşsiz Yaralılarının yarısıyla yatağa girdi, onların sadece araçları değil, aynı zamanda dostları. Ve Çakal’ın yaptığı gibi seninle oynuyor. Bir Oğul’sa neden bizi terk etti? Neden babam öldüğünde bizimle temas kurmadı?”</p>

  <p>“Çünkü geminiz batıyordu,” dedi Cıva, bana şaşkın gözlerle bakmaya devam ederek. “Hücreleriniz ifşa olmuştu. Pisliğin ne kadar derinlere indiğini bilmem mümkün değildi. Çakal’ın senin kimliğini nasıl keşfettiğini hâlâ bilmiyorum, Darrow. AdiRenk hücrelerindeki tek bağlantım Fitchner’dı. Aynı şekilde ben de onun üstünRenk hücreleriyle tek bağlantısıydım. Seni ihbar edenin ve Fitchner’dan kurtulup yönetimi ele geçirmek için komplo kuranın Dansçı olup olmadığını bilemezken nasıl bağlantı kuracaktım ki?”</p>

  <p>“Dansçı bunu asla yapmaz,” diye hırladı Sevro.</p>

  <p>“Ben bunu nereden bileyim?” dedi Cıva, öfkeyle. “Adamı tanımıyorum.” Sevro bütün bu saçmalıklar karşısında afallamış halde başını iki yana salladı. “Videolarım var. Babanla yaptığım görüşmelerin kayıtları var.”</p>

  <p>“Sana bir veri-tableti verecek değilim,” dedi Sevro.</p>

  <p>“Onu sına,” dedim. “Kanıtlamasını sağla.”</p>

  <p>“Annenle bir kez karşılaşmıştım, Sevro,” dedi Cıva hemen. “Adı Bryn’di. Bir Kızıl’dı. Bir Oğul olmasam bunu nasıl bilebilirim?”</p>

  <p>“Bir sürü farklı yoldan bilebilirsin. Bu hiçbir boku kanıtlamaz,” dedi Sevro.</p>

  <p>“Ben bir test yapabilirim,” dedim. “Bir Oğul’san bunu bilmelisin ve Çakal’a aitsen, bunu kesinlikle kullanırdın. Tinos nerede?”</p>

  <p>Cıva rahatça gülümsedi. “Termik Deniz’in beş yüz kilometre güneyinde. Eski maden rabıtası Vengo Istasyonu’nun üç kilometre altında. Kayıtları benim bilgisayar korsanlarım tarafından Toplum’un dahili sunucularından silinmiş, terk edilmiş bir madenci kolonisinde. Sarkıtlar da yapısal bütünlüğü korumak için benim spiral koridorlardaki fabrikalarımdan gelen Akheron-19 lazer matkaplarla oyuldu. Atalian hidr o jeneratörü benim mühendislerimin planlarına dayanılarak yapıldı. Tinos, Ares’in Şehri olabilir ama orayı ben tasarladım. Bedelini ben ödedim. Ben inşa ettirdim.”</p>

  <p>Sevro şaşkın bir sessizlikle olduğu yerde sallandı.</p>

  <p>“Baban benim için çalışıyordu, Sevro,” dedi Cıva. “Önceleri Triton’daki dünyalaştırma birliğinde; annenle de orada tanışmıştı. Sonra... daha yasadışı şekillerde. O zamanlar şimdi olduğum gibi değildim. Bir Altın’a ihtiyacım vardı. Bildiğini okuyabilen bir Eşsiz Yaralı’ya ve onun sağlayacağı bütün yasal güvencelere. Bana borcu olan ve rakiplerimle sert oynamaya istekli birine. Elbette ki kayıt dışı olmalıydı.”</p>

  <p>“Yani babamın paralı asker olduğunu söylüyorsun. Senin emrinde?” “Daha çok suikastçı olduğunu söylüyorum. Büyüme dönemim-deydim. Piyasada bu büyümeye karşı direnç vardı. Dolayısıyla bana yer açılması gerekiyordu. Bütün Gümüşlerin yasal ve güvenli oynadığını mı sanıyorsun?” Cıva güldü. “Belki bazıları. Ancak eş-dost kapitalizminde iş yapmak, köpekbalıklarının arasında yüzmeyi gerektirir. Yüzmeyi bırakırsan diğerleri yemeğini kapar ve seni de yer. Babana para verdim. Bir ekip kurdu. Dışarıdan çalışıyor, ihtiyacım olan şeyleri yapıyordu. Ta ki benim kaynaklarımı farklı bir proje için kullandığını keşfedene kadar. Ares’in Oğulları.”</p>

  <p>Bu ismi alaycı bir tavırla söylemişti.</p>

  <p>“Peki, onu ihbar etmedin mi?” diye sordum, şüpheyle.</p>

  <p>“Altınlar ayaklanmaları kanser gibi görür. Beni de harcarlardı. Yani köşeye sıkışmıştım. Ama Fitchner bunu istemiyordu. Bir işbirlikçiye ihtiyacı vardı. Zaman içinde bana davasını kanıtladı ve işte buradayız.”</p>

  <p>Sevro bütün bunlardan bir anlam çıkarmaya çalışarak birkaç adım yürüdü. “Ama... sinek gibi ölüyorduk. Sense burada... Pembelerini düzüyordun. Düşmanla arkadaşlık ediyordun. Bizden biri olsaydın...”</p>

  <p>Cıva dayak sırasında kaybettiği duruşunu geri kazanarak çenesini kaldırdı. “O zaman ne yapmalıydım, Bay Barca? Söylesene. Casusluk konusundaki engin deneyiminle beni aydınlat.”</p>

  <p>“Bizimle birlikte savaşabilirdin.”</p>

  <p>“Neyle? Hımm?” Cevap bekledi. Yoktu. Sevro’nun nutku tutulmuştu. “Şahsıma ve şirketlerimde çalışan toplam otuz bin kişilik özel bir güvenlik gücüm var. Ama bu kuvvetler Merkür’den Plüton’a kadar yayılıyor. Üstelik o adamların sahibi değilim. Hepsi Gri taşeronlar. Sadece bir kısmı mülkiyetimdeki Obsidiyenler. Silahlarım var fakat Eşsiz Yaralılarla savaşacak kas gücüm yok. Sen aklını mı kaçırdın? Ben yumuşak güç kullanırım. Sert güç değil. O, babanın uzmanlık alanıydı. Doğrudan bir çatışmada en küçük hane bile beni hemen ortadan kaldırabilir.”</p>

  <p>“Güneş Sistemi’ndeki en büyük yazılım şirketinin sahibisin,” dedi Sevro. “Yani bir sürü bilgisayar korsanın var. Silah fabrikaların var. Askeri teknoloji geliştirebiliyorsun. Bizim için Çakal’a karşı casusluk yapabilirdin. Bize silah verebilirdin. Bize bin farklı şekilde yardım edebilirdin.”</p>

  <p>“Açık konuşabilir miyim?”</p>

  <p>Yüzümü buruşturdum. “Daha iyi bir zaman olamaz... ”</p>

  <p>Cıva arkasına yaslanarak Sevro’ya iri burnunun üzerinden baktı. “Yirmi yıldan uzun süredir Ares’in Oğulları’ndamm. Bu sabır gerektirir. İleri görüşlülük ister. Sen geleli daha bir yıl olmadı ve neler olduğuna bir bak. Siz, Bay Barca, ne yazık ki kötü bir yatırımsınız.”</p>

  <p>“Kötü bir... yatırım mı?”</p>

  <p>Metal bir sandalyeye zincirlenmiş halde ve dudaklarından süzülen kanla oturan bir adam için gülünç sözlerdi. Ancak Cıva’nın bakışlarındaki bir şey anlatmaya çalıştığı şeyi inanılır kılıyordu. Bu adam kurban değildi. Farklı düzlemde bir titandı. Kendi dünyasının efendisiydi. Fitchner’ın kendine has dehasına denkti. Ve tahmin ettiğimden daha kişilikli, daha incelikliydi. Yine de adama karşı şefkat duymak istemiyordum. Yirmi yıl boyunca yalan söyleyerek hayatta kalmıştı. Yaptığı her şey roldü. Muhtemelen bu bile.</p>

  <p>Bu buldok yüzünün altındaki gerçek adam nasıl biriydi?</p>

  <p>Onu yönlendiren, harekete geçiren neydi? Ne istiyordu?</p>

  <p>“İzliyordum. Ne yapacağını görmek için bekledim,” diye açıkladı, Sevro’ya. “Baban gibi bu işe uygun olup olmadığını. Fakat sonra Darrovv’u idam ettiler...” o konudaki şaşkınlığını hâlâ gizleyemeyerek bana baktı “.. .ya da öyleymiş gibi yaptılar ve sen bir çocuk gibi davrandın. Yetersiz altyapı, malzeme, koordinasyon sistemleri ve mühimmat yollarıyla kazanamayacağın bir savaş başlattın. Darrovv’un Oyulmasını madenlere, dünyalara gösterip de bir propaganda başlattın... Ne umuyordun ki? Proletaryanın görkemli bir şekilde ayaklanmasını mı?” Alaycı bir tavırla güldü. “Senin savaştan anladığını sanıyordum.</p>

  <p>“Baban bütün kusurlarına rağmen vizyon sahibiydi. Bana daha iyi bir şeyin sözünü vermişti. Ve oğlu bunun yerine bize ne verdi? Etnik arındırma. Nükleer savaş. Uçurulan kelleler. Katliamlar. Kızıl hizipler ve arkasından Altınlardan gelen cezalarla paramparça olan koca şehirler. Bölünmüşlük. Diğer bir deyişle, kaos. Ve kaos, Bay Barca, benim yatırım yapacağım bir şey değildir. İş için kötüdür ve iş için kötü olan İnsanlık için de kötüdür.”</p>

  <p>Sevro adamın sözlerinin ağırlığını hissederek yavaşça yutkundu.</p>

  <p>“Ben yapmam gerekeni yaptım,” dedi, zayıf bir sesle. “Başka kimsenin yapmayacağını.”</p>

  <p>“Öyle mi?” Cıva nahoş bir tavırla öne eğildi. “Yoksa yapmak istediğini mi yaptın? Duyguların incindiği için? Öfkeni kusmak istediğin için?”</p>

  <p>Sevro’nun gözleri camlaşmıştı. Sessizliği beni yaralıyordu. Onu savunmak istiyordum fakat bunları duyması gerekiyordu.</p>

  <p>“Benim savaşmadığımı sanıyorsun. Ama savaşıyordum,” diye devam etti Cıva. “Son günlerde Hükümdar, Çakal’la ilgili pek iyi şeyler düşünmüyor.”</p>

  <p>“Neden?” diye sordum.</p>

  <p>“Şimdiye kadar bir tahminim yoktu ama artık sen Çakal’ın elinden kaçtığın için olduğuna bahse bile girerim. Her şekilde, ben bir fırsat gördüm. Virginia au Augustus’un ve Hükümdar’ın temsilcilerini bir barış anlaşması için buraya çağırdım; Virginia, Mars’ın BaşValisi olacaktı ve Çakal iktidardan alınıp müebbet hapse çarptırılacaktı. İstediğim şey bu değildi ama Çakal’ın yönetiminde Mars’ta gördüklerimize bakılırsa, dünyalar ve uzun vadeli hedeflerimiz için tek ve en büyük tehlike o.”</p>

  <p>“Yine de sen onun başlangıçta güçlenmesine yardım ettin,” dedim.</p>

  <p>Cıva iç çekti. “O dönemde onun, babası kadar tehlikeli olmadığını sanıyordum. Yanılmışım. Siz de öyle. Ortadan kaldırılması gerekiyor.”</p>

  <p>Demek Çakal iki müttefikinin de ihanetine uğramıştı.</p>

  <p>“Ama ittifak planların artık sekteye uğradı.”</p>

  <p>“Öyle. Yine de kaybolan fırsat için yas tutmayacağım. Sen yaşıyorsun, Darrow. Bu da isyanın hâlâ yaşadığı anlamına gelir. Fitchner’ın hayalinin, karının hayalinin henüz sona ermediği anlamına gelir.”</p>

  <p>“Neden?” diye sordu Sevro. “Sen neden savaş istiyorsun ki? Zaten sistemdeki en zengin adamsın. Bir anarşist değilsin ki.”</p>

  <p>“Hayır. Bir anarşist, bir komünist, bir faşist, bir plutokrat hatta bir demokrat bile değilim. Çocuklar, size okulda öğrettikleri her şeye inanmayın. Devlet asla çözüm değil, neredeyse daima sorunun kendisidir. Ben bir kapitalistim. Ve çabaya, emeğe, ilerlemeye ve türümüzün yaratıcılığına inanırım. Adil rekabete dayanarak türümüzün sürekli evrim ve ilerlemesine. Meselenin aslı şu ki Altınlar insanlığın evrimini sürdürmesini istemiyorlar. Fetih’ten bu yana kendi cennetlerini korumak için ilerlemeleri düzenli olarak baskıladılar. Kendilerini mitlerle sardılar. Büyük okyanuslarını avlanacak canavarlarla doldurdular. Kendi özel Kuyutormanlarını ve Olimposlarını yarattılar. Kendilerini uçan tanrılara dönüştüren zırhları var. Ve insanlığı zamanda dondurarak bu gülünç peri masalını sürdürüyorlar. İcatları, merakı ve toplumsal hareketliliği engelliyorlar. Değişim bunu tehdit eder.</p>

  <p>“Nerede olduğumuza bir bakın. Uzaydayız! Başımızın üzerinde bizim biçimlendirdiğimiz bir gezegen var. Oysa Bronz Çağı’nın pedofililerinin hayallerine dayanan bir Toplum’da yaşıyoruz. Sanki bu saçmalıklar bir kamp ateşinin başında hayatının iğrençliğinden, zorluğundan ve kısalığından yakınan bir Attikalı çiftçi tarafından yaratılmamışçasına.</p>

  <p>“Altınlar, Obsidiyenleri tanrı olduklarına dair kandırıyorlar. Değiller. Tanrılar yaratır. Altınlar ancak vampir krallar olarak tanımlanabilir. Şahdamarımızdan kanımızı sömüren parazitler. Ben bu faşist piramitten özgürleşmiş bir Toplum istiyorum. Zenginliğin ve fikirlerin rahatça dolaştığı serbest piyasayı zincirlerinden kurtarmak istiyorum. İşimizi yapabilecek robotlarımız olabilecekken, neden insanlar madenlerde çürüsün ki? Neden Güneş Sistemi’nde kapalı kalalım? Bize verilenden fazlasını hak ediyoruz. Ama önce Altınlar devrilmeli ve Hükümdar ile Çakal ölmeli. Ve senin, beklediğimiz işaret olduğuna inanıyorum, Bay Andromedus.”</p>

  <p>Eldivenli ellerimi başıyla işaret etti. “Armalarının parasını ben ödedim. Kemiklerinin, gözlerinin, etinin parasını ben ödedim. Sen en iyi dostumun fikrinin meyvesisin. Kocamın öğrencisinin. Ares’in Oğulları’nın toplamı sensin. Bu yüzden imparatorluğum hizmetinde. Bilgisayar korsanlarım. Güvenlik ekiplerim. Ulaşım ve nakliye araçlarım. Şirketlerim. Hepsi senin. Hiçbir sınırlama olmadan. Koşulsuz şartsız. Sigorta poliçesi falan gerekmeksizin.” Sevro’ya baktı. “Baylar. Diğer bir deyişle, her şeyimle varım.”</p>

  <p>“Çok güzel.” Sevro, Cıva’yla alay edercesine alkışladı. “Darrow, sadece kaçabilmek için seni satın almaya çalışıyor.”</p>

  <p>“Belki,” dedim. “Ancak artık bombaları patlatamayız.”</p>

  <p>“Bombalar mı?” diye sordu Cıva. “Siz neden söz ediyorsunuz?”</p>

  <p>“Rafinerilere ve nakliye limanlarına patlayıcılar yerleştirdik,” dedim.</p>

  <p>“Planınız bu muydu?” Cıva delirmişiz gibi bir bana bir Sevro’ya baktı. “Bunu yapamazsınız. Nasıl bir şeye yol açabileceğiniz konusunda bir fikriniz var mı?”</p>

  <p>“Bir ekonomik çöküş,” dedim. “Hisse senetlerinde düşüş, ticari banka kredilerinde dondurma, yerel bankalardaki kredilerin geri çekilmesi, sonunda da durgunluğa bağlı enflasyon gibi semptomlar. Ve toplumsal düzenin çöküşü. Bizimle konuşurken biraz saygı göster. Ne çocuğuz ne de amatörüz. Ve planımız buydu.”</p>

  <p>“‘Buydu’ mu?” diye sordu Sevro, geri çekilerek. “Yani şimdi ne yapacağımızı onun kararlaştırmasına izin mi veriyorsun?”</p>

  <p>“İşler değişti, Sevro. Yeniden değerlendirme yapmamız gerekiyor. Elimizde yeni kaynaklar var.”</p>

  <p>Arkadaşım bana tanımıyormuş gibi baktı. “Yeni kaynaklar mı? O mu?”</p>

  <p>“Sadece o değil. Orion,” dedim. “Ayrıca Kısrak’ın seninle bağlantı kurduğunu bana hiç söylememiştin.”</p>

  <p>“Çünkü seni kullanmasına izin verirdin,” dedi, hiç özür dilemeden. “Daha önce yaptığın gibi. Şimdi onun yapmasına izin verdiğin gibi.” Düşünceli bir tavırla bana bakarak parmağıyla işaret etti. “Korkuyorsun, değil mi? Tetiği çekmekten korkuyorsun. Bir hata yapmaktan korkuyorsun. Nihayet Altınların canını acıtma fırsatımız var ve sen yeniden değerlendirme yapmak istiyorsun. Seçeneklerimizi gözden geçirmek için zaman istiyorsun.” Cebinden fünyeyi çıkardı. “Bu bir savaş. Zamanımız yok. Bu alçağı yanımıza alabiliriz fakat bu şansı kaçıramayız.”</p>

  <p>“Terörist gibi davranmayı kes,” diye hırladım. “Biz bundan daha iyiyiz.”</p>

  <p>Öfkeye kapılarak ona dik dik baktım. En basit, en güçlü dostum olması gerekiyordu. Ancak kayıp yüzünden aramızdaki her şey çarpılmıştı. Onunla bile aramızda çok fazla acı katmanı vardı, ikimiz için de çok fazla korku, suçlama ve suçluluk. Bir zamanlar Sevro’nun gölgem olduğunu söylerlerdi. Artık öyle değildi. Ve son birkaç saattir ona böylesine öfkeli olmam da bunu kanıtlıyordu.</p>

  <p>Artık kendi kimliği ve kendi gelgitleri olan bir adamdı. Azrail olarak geri dönmediğim için onun da bana kızgın olduğunu tahmin edebiliyordum. Tanımadığı bir adam olarak geri dönmüştüm. Ve şimdi istediği güç, karar veren güç olmaya çalıştığımda, zayıflık sezdiği için şüphe duyuyordu ve bu da onu her zaman korkutmuştu.</p>

  <p>“Sevro, fünyeyi bana ver,” dedim, soğuk bir tavırla.</p>

  <p>“Olmaz.” Fünyenin kapağını açarak içindeki kırmızı düğmeyi ortaya çıkardı. Şu anda basarsa, Phobos’un her yerinde toplamda bin kiloluk yüksek patlayıcı havaya uçacaktı. Uyduyu yok etmezdi fakat bütün ekonomik altyapısını yerle bir ederdi. Helyum aylar boyunca akamazdı. Belki de yıllar boyunca. Ve Cıva’nın bütün korkuları gerçek olurdu. Toplum zarar görürdü; bizimle birlikte.</p>

  <p>“Sevro...”</p>

  <p>“Babam senin yüzünden öldü,” dedi. “Quinn, Pax, Ot, Gaddar ve Lea, kendini herkesten daha akıllı sandığın için öldü. Fırsatın varken Çakal’ı öldürmediğin için. Cassius’u öldürmediğin için. Ama senin aksine, ben gözümü bile kırpmam.”</p>

  <h2>22</h2>

  <p>ARES’İN AĞIRLIĞI</p>

  <p>Sevro’nun başparmağı fünyenin düğmesinin üzerinde titriyordu.</p>

  <p>Ancak basmasına fırsat bırakmadan kemerimdeki bozucuyla sinyalin odadan çıkmasını engelleyip bağlantısını kestim. “Seni orospuçocuğu,” diye hırladı, alanın dışına çıkmak için kapıya doğru koşarken.</p>

  <p>Ona uzandım. Ellerimin altında hızla döndü. Bozucum çok güçlü değildi, dolayısıyla benden çok fazla uzaklaşmasına gerek yoktu. O koridora fırlarken ben de peşine düştüm.</p>

  <p>“Sevro, dur!” dedim, koridora çıkarken. Çoktan on metre uzaklaşmıştı ve sinyali gönderebilmek için bozucuAlanın dışına doğru olanca hızıyla koşuyordu. Bu küçük koridorlarda benden daha çevikti. Kaçacaktı. Akım Yumruğumu çıkardım ve başının üzerine nişan alıp ateşledim ama hedefi tutturamayıp neredeyse kafasını uçuruyordum. Cızırtılar arasında mohikan saçlarından dumanlar yükseldi. Olduğu yerde donup kalarak vahşi bir yüzle bana döndü.</p>

  <p>“Sevro... ben...”</p>

  <p>Bir öfke ulumasıyla bana doğru atıldı. Hazırlıksız yakalanarak manyaklaşmış adamdan sendeleyerek uzaklaşmaya çalıştım ama neredeyse ışık hızıyla üzerime geliyordu. İlk yumruğunu engelledim fakat bir aparkat çeneme inerek dişlerimi birbirine çarptı. Arkaya savruldum. Dilimin bir köşesini ısırdım ve ağzıma kan tadı gelirken neredeyse yere yığılacaktım. Mickey kemiklerimi düzeltmiş olmasa, Sevro çenemi parçalayabilirdi. Bunun yerine bir küfür savurarak acıyla yumruğunu tuttu.</p>

  <p>Aparkatla birlikte hareket ederek sol bacağımı savurup kaburgalarına öyle sert bir tekme indirdim ki bütün vücudu yanlamasına duvara çarparak metal duvarı göçertti. Sağ yumruğumla doğrudan bir yumruk indirdim. Sevro eğilerek kurtulurken yumruğum dayan-çelik duvara indi ve bütün koluma bir acı dalgası yayıldı. Homurdandım. Başına savurduğum sol dirseğimin altından eğilerek geçti ve hayalarımı hedef alan yumruklarını karnıma peş peşe indirdi. Arkamı dönerken bir kolunu yakalamayı başarıp onu elimden geldiğince sertçe çevirdim ve duvara yüzüstü çarparak yere kaydı.</p>

  <p>“Nerede o?” Fünyeyi bulmak için üstünü aradım. “Sevro...”</p>

  <p>Bacaklarıma bir makas attı ve ayaklarımı yerden keserek beni devirdi. Bu kez yumruklaşmak yerine boğuşmaya başladık. Güreşte benden iyiydi. Ve bacaklarını üçgen biçiminde vücuduma sarıp topuklarını yüzümün önünde kenetleyerek boynuma iki yandan bastırırken tek yapabildiğim, beni boğmasını engellemekti. Onu yerden kaldırdım ama üzerimden atamadım. Topukları yüzüme bastırarak arkamda sırtı sırtıma dayanmış halde aşağı sarkıyor, arkadan bacaklarımı aşarak hayalarıma dirsek atmaya çalışıyordu. Ona ulaşamıyordum. Nefes alamıyordum. Bu yüzden boynumdaki baldırlarını sımsıkı tutarak olduğum yerde hızla döndüm. Sevro metal duvara çarptı. Bir kez. İki kez... Sonunda gücü kesilerek beni bıraktı. Gözlerimin önünde beyaz noktalar uçuşurken yüzüne peş peşe Kravat dirsekleri indirdim. Kazayla alnı çeneme çarptı.</p>

  <p>“Seni aptal... piç...” diye mırıldanarak geri sendeledim. O da acıyla kendi başını tutuyordu.</p>

  <p>“Ahmak sırık...”</p>

  <p>Karnıma bir tekme atmayı denedi. Darbeye dayanarak bacağını sol kolumla yakaladım ve bütün ağırlığımı yüklediğim yumruğumu, yere çivi çakan bir çekiçmişim gibi tam kafatasına indirdim. Sevro sertçe olduğu yere yığıldı. Kalkmaya çalıştı fakat çizmemle üzerine basarak onu engelledim. Ayağımın altında nefes nefese kalakaldı. Başım dönüyordu ve ben de nefes nefeseydim. Vücudum kendisine yaptığım şeylerden nefret ediyordu.</p>

  <p>“Bitti mi?” diye sordum. Başıyla onayladı. Çizmemi geri çekerek kalkmasına yardım etmek için elimi uzattım. Sırtüstü dönerek elime uzandı ama sonra aniden sol çizmesinin topuğunu kaldırıp kasıklarıma gömdü. Nefesim kesilmiş halde yanına çöktüm. Belimin arkasmdan kasıklarıma ve karnıma mide bulandırıcı acı dalgaları yayılıyordu. Sevro da yanımda köpek gibi soluyordu. Önce güldüğünü sandım ama başımı kaldırdığımda gözlerinden süzülen yaşları görüp afalladım. Sırtüstü yatıyordu. Göğüs kafesi şiddetli hıçkırıklarla sarsılıyordu. Gözyaşlarını durdurmaya çakşırken başım çevirerek yüzünü benden gizlemeye çalıştı ama daha da kötüleşti.</p>

  <p>“Sevro...”</p>

  <p>Bu hali karşısında içim parçalanırken doğrulup oturdum. Ona sarılmadım fakat elimi başının üzerine koydum. Uzaklaşmaya çalışmak yerine sürünerek yanıma gelip başım dizime koydu. Diğer elimi de omzuna koydum. Hıçkırıkları zamanla yavaşladı ve burnunu sümkürdü. Yine de hiç kıpırdamıyordu. Bir fırtınanın ertesi gibiydi. Havada elektrik vardı. Birkaç dakika sonra boğazım temizleyerek doğruldu ve dizlerini altına kıvırarak koridorun ortasına oturdu. Şişmiş gözleri utançla bakıyordu. Elleriyle oynarken dövmeleri ve mohikan saçı onu tuhaf bir çocuk kitabından fırlamış bir karakter gibi gösteriyordu.</p>

  <p>“Ağladığımı birine söylersen bir balık leşi bulur; bir çorabın içine koyar, odana saklar ve orada çürümeye bırakırım.”</p>

  <p>“Öyle olsun.”</p>

  <p>Fünye bir kenarda duruyordu, ikimizin de ulaşabileceği kadar yakındaydı ama ikimiz de denemedik. “Bundan nefret ediyorum,” dedi, zayıf bir sesle. “Öyle insanlardan.” Başım kaldırarak bana baktı. “Bir Oğul olmasını istemiyorum. Cıva gibi olmak istemiyorum.”</p>

  <p>“Değilsin ki.”</p>

  <p>Buna inanmıyordu. “Enstitü’deyken sabahları uyandığımda hâlâ rüya gördüğümü sanırdım. Sonra soğuğu hissederdim. Nerede olduğumu yavaşça hatırlamaya başlardım ve tırnaklarımın altındaki kan ve çamur kalıntılarını görürdüm. Tek isteğim tekrar uyumak olurdu. Isınmak. Ama beni hiç umursamayan bir dünyayla yüzleşmek için kalkmam gerektiğini bilirdim.” Yüzünü buruşturdu. “Şimdi de her sabah öyle hissediyorum. Sürekli korkuyorum. Kimseyi kaybetmek istemiyorum. Onları hayal kırıklığına uğratmak istemiyorum.”</p>

  <p>“Uğratmıyorsun,” dedim. “Aslını istersen, ben seni hayal kırıklığına uğrattım.” Sözümü kesmeye çalıştı. “Haklıydın. Bunu ikimiz de biliyoruz. Babanın ölümü benim suçum. O bütün gece benim suçum.”</p>

  <p>“Yine de böyle söylememem gerekirdi.” Parmak boğumlarını yere vurdu. “Hep iğrenç şeyler söylüyorum.”</p>

  <p>“Söylediğine sevindim.”</p>

  <p>“Neden?”</p>

  <p>“Çünkü ikimiz de buraya kendi başımıza gelmediğimizi unutmuştuk. Birbirimize bir şeyler söyleyebilmemiz, gerçekten konuşa-bilmemiz gerek. Bu iş ancak böyle yürür. Biz böyleyiz. İnce buzda yürümeyiz. Birbirimizle konuşuruz. Duyması zor, iğrenç şeyler söylesek bile.” Kendini ne kadar yalnız hissettiğini görebiliyordum. Omuzlarındaki yükün ağırlığını. Enstitü’deyken Cassius beni bıçakladığında ve ölüme terk ettiğinde ben de böyle hissetmiştim. Yükü paylaşması gerekiyordu. Bunu ona başka nasıl söyleyebileceğimi bilmiyordum. Bu inatçılık, bu uyuşmazlık dışarıdan delice görünüyordu fakat içeriden Sevro da tıpkı Roque’un beni sorguladığında olduğu gibi hissediyordu.</p>

  <p>“Enstitü’deyken Cassius ve sen gölde boğulacakken neden yardım ettiğimi biliyor musun?” diye sordu. “Sana bakışları yüzünden. Senin iyi bir Primus olduğunu düşündüğüm için falan değil; ancak bir patates çuvalı kadar akıllıydın. Ama onları görüyordum. Çakıl. Palyaço. Quinn... Roque.” Son adı söylerken neredeyse hıçkıracaktı. “Titus kaledeyken sizi kamp ateşinin başında izliyordum. Lea bir keçinin boğazım kesmekten korkuyordu ama nasıl yapacağını ona öğretmiştin. Bunu ben de yapmak istiyordum. Katılmak istiyordum.”</p>

  <p>“Neden katılmadın?”</p>

  <p>Omuz silkti. “Beni istemeyeceğinizden korktum.”</p>

  <p>“Artık sana da aynı gözle bakıyorlar,” dedim. “Bunu göremiyor musun?”</p>

  <p>Alaycı bir tavırla güldü. “Ah, hayır, bakmıyorlar. Bütün bu süre boyunca senin gibi olmaya çalıştım. Babam gibi olmaya çalıştım.</p>

  <p>İşe yaramadı. Herkes, Çakal’m seni değil, beni yakalamış olmasını diliyordu; bunu görebiliyordum.”</p>

  <p>“Bunun doğru olmadığını biliyorsun.”</p>

  <p>“Doğru,” dedi, kararlılıkla öne eğilerek. “Sen benden daha iyisin. Seni gördüm. Tinos’a bakarken. Gözlerinde gördüm. Bakışlarında sevgi vardı. O insanları korumak istiyordun. Ben de hissetmeye çalıştım ama mültecilere her baktığımda sadece onlardan nefret ediyorum. Zayıf oldukları için. Birbirlerini incittikleri için. Aptal oldukları ve onlara yardım etmek için nelere katlandığımızı bilmedikleri için.” Yutkundu ve küt parmaklarındaki tırnak etleriyle oynadı. “İğrenç olduğunu biliyorum ama öyle işte.”</p>

  <p>Koridorun ortasında yerde otururken ve öfkemiz geçmişken o kadar savunmasız görünüyordu ki. İhtiyacı olan şey bir nutuk değildi. Liderlik onu yıpratmış, Uluyanlarla bile arasını açmıştı. Şu anda Cıva, Çakal ya da savaştığımız Altınlar gibi olmadığını hissetmeye ihtiyacı vardı. Yanlış bir şekilde, ondan daha iyi olduğum inancına kapılmıştı. Ve bu kısmen benim hatamdı.</p>

  <p>“Onlardan ben de nefret ediyorum,” dedim.</p>

  <p>Başını iki yana salladı. “Yapma...”</p>

  <p>“Ediyorum. En azından, bana ne olduğumu ya da olabileceğimi hatırlatmalarından nefret ediyorum. Lanet olsun, küçük bir budalaydım. Benden nefret ederdin. Dizlerimin üzerinde ama rahat, kibirli ve bencildim. Âşık olduğum için her şeye karşı kör olmayı seviyordum. Ve nedense aşk için yaşamanın hayattaki en yiğitçe şey olduğunu sanıyordum. Eo’yu bile zihnimde olmadığı bir şeye dönüştürmüştüm. Onu ve hayatımızı romantikleştirmiştim; muhtemelen babamın bir dava uğruna öldüğünü gördüğüm için. Ve geride bıraktığı her şeyi görebildiğim için onun terk ettiği hayata sımsıkı tutunmuştum.”</p>

  <p>Parmaklarımı avcumdaki çizgilerin üzerinde dolaştırdım.</p>

  <p>“Bütün bunları onun uğruna başlattığımı düşünmek bana kendimi küçük hissettiriyor. O benim her şeyimdi fakat ben onun hayatmm sadece bir parçasıydım. Çakal beni yakaladığında düşünebildiğim tek şey buydu. Yeterli olmadığımı düşündüm. Çocuğumuz yeterli değildi. Bu yüzden ondan kısmen nefret ediyorum. Bütün bunların olacağını bilmiyordu; gezegenlerin dünyalaştırıldığımn farkında</p>

  <p>bile değildi. Tek bilebileceği, Lykos’taki birkaç bin insana bir mesaj gönderdiği olabilirdi. Peki, bu uğrunda ölmeye değer miydi? Bir çocuğu öldürmeye değer miydi?”</p>

  <p>Koridoru işaret ettim. “Şimdi bunca insan onun kutsal olduğunu falan samyor. Mükemmel bir şehit. Oysa sadece basit bir kızdı. Cesurdu fakat aptaldı, bencildi ve romantikti; daha fazlası olamadan öldü. Hayatında ne kadar çok şey yapabileceğini bir düşünsene. Belki bütün bunları birlikte yapabilirdik.” Acı acı gülerek başımı duvara yasladım. “Bana kalırsa büyümenin en kötü tarafı, artık her şeydeki çatlakları görebilecek kadar akıllanmış olmamız.”</p>

  <p>“Daha yirmi üç yaşındayız, salak!”</p>

  <p>“Eh, ben kendimi seksen gibi hissediyorum.”</p>

  <p>“Öyle görünüyorsun zaten.” Ona hareket çektiğimi görünce gülümsedi. “Sence...” Neredeyse sözünü tamamlamayacaktı. “Sence seni izliyor mudur? Vadi’den? Karın ya da baban?”</p>

  <p>Tam bilmediğimi söyleyecekken bakışlarındaki özlemi gördüm. Aslında benim ailemi değil, kendisininki, hatta belki de daima sevdiği ama itiraf edecek cesareti asla bulamadığı Quinn’i soruyordu. Bütün vahşiliğinin karşısında aslında ne kadar duygusal olduğunu hatırlamak zordu. Yolunu kaybetmişti. Kızıllardan ve Altınlardan uzaklaşmıştı. Bir yuvası yoktu. Ailesi yoktu. Savaştan sonrası için bir planı yoktu. Şu anda ona sevildiğini hissettirecek her şeyi söyleyebilirdim.</p>

  <p>“Evet. Bence beni izliyor,” dedim, hissettiğimden daha emin bir tavırla. “Ve babam da. Seninki de.”</p>

  <p>“Yani Vadi’de bira mı içiyorlar?”</p>

  <p>“Saygısızlık etme,” dedim, ayağını tekmeleyerek. “Sadece viski. Göz alabildiğine uzanan viski nehirleri.”</p>

  <p>Kahkahaları beni biraz daha kendime getirdi. Yavaş yavaş dostlarımın bana geri döndüğünü hissediyordum. Belki de ben onlara geri dönüyordum. Sanırım aslında aynı şeydi. Victra’ya daima insanların ona yaklaşmasına izin vermesini söylemiştim. Ancak ben kendi tavsiyeme uyamamıştım çünkü bir gün onlara ihanet etmek zorunda kalacağımı, dostluğumuzun temelinin bir yalan olduğunu biliyordum. Şimdiyse kim olduğumu bilen insanlarla birlikteydim ama bu sefer de onları kaybetmekten, hayal kırıklığına uğratmaktan korktuğum için yaklaşmalarına izin vermiyordum. Oysa Sevro’yu ve beni öncekinden daha güçlü kılan şey, bu bağdı işte. Çakal’da olmayan şey buydu.</p>

  <p>“Bundan sonra neler olacağını biliyor musun?” diye sordum. “Octavia’yı öldürürsek... Çakal’ı? Gerçekten kazanırsak?”</p>

  <p>“Hayır,” dedi Sevro.</p>

  <p>“İşte, esas sorun bu. Benim de bir cevabım yok. Varmış gibi yapmayacağım. Ama Augustus’un haklı çıkmasına da izin vermeyeceğim. En azından daha iyi bir planım olmadan bu gezegenlere kaos getirmeyeceğim. Bu yüzden Cıva gibi müttefiklere ihtiyacımız var. Teröristçilik oynamaya son vermeliyiz. Gerçek bir orduya ihtiyacımız var.”</p>

  <p>Sevro fünyeyi alıp kırarak ikiye böldü. “Emirlerin nedir, Azrail?”</p>

  <h2>23</h2>

  <p>DALGA</p>

  <p>Sevro’yla birlikte, Uluyanlarm toplandığı ve istasyondan ayrılmaya hazırlandığı odaya döndük. Rollo ve adamlarından bir düzinesi odanın bir köşesinden bizi gergin gözlerle izliyorlardı. Terk edilmek üzere olduklarını biliyorlardı. Cıva da kelepçelerinden kurtulmuş halde arkamdaydı. Birkaç düzeltme dışında planımızı kabul etmişti. “Şuna da bakın...” dedi Victra, çürüklerimizi ve kanlı ellerimizi görünce. “Demek ikiniz nihayet konuştunuz.” Ragnar’a baktı. “Gördün mü?”</p>

  <p>“Pisliği hallettik,” dedi Sevro.</p>

  <p>“Ya zengin adam?” diye sordu Ragnar, merakla. “Onu çözmüşsünüz.”</p>

  <p>“Çünkü o da Ares’in Oğulları’ndan biri, Rags,” dedi Sevro. “Bilmiyor muydun?”</p>

  <p>“Cıva bir Oğul mu?” Victra kahkahalara boğuldu. “Ben de gizliden gizliye bir Cehennemdalgıcı’yım.” Bir bana, bir Sevro’ya baktı. “Bir dakika... Siz ciddisiniz. Kanıtınız var mı?”</p>

  <p>“Annene olanlara çok üzüldüm, Victra,” dedi Cıva, boğuk bir sesle. “Ama seni sağ salim görmek gerçekten sevindirici. Yirmi yıldan uzun süredir Oğullar’la birlikteyim. Kanıt olarak elimde Fitchner’la yaptığım yüzlerce saatlik sohbetler var.”</p>

  <p>“O bir Oğul,” dedi Sevro. “Artık devam edebilir miyiz?” .</p>

  <p>“Vay canına.” Victra başını iki yana salladı. “Annem senin hakkında yanılmamış. Her zaman sırların olduğunu söylerdi. Cinsel bir olayın olduğunu sanıyordum. Atları sevdiğini falan.” Sevro huzursuzca kıpırdandı.</p>

  <p>“Yani bizi bu kayalıktan götürecek misin, zengin adam?” diye sordu Holiday, Cıva’ya.</p>

  <p>“Pek sayılmaz,” dedi Cıva. “Darrow... ”</p>

  <p>“Bir yere gitmiyoruz,” diye açıkladım. Rollo ve adamları durdukları köşede hareketlendiler. Uluyanlar şaşkınlıkla birbirlerine bakıyorlardı. “Belki de neler olduğunu bize de anlatmak istersiniz?” diye sordu Ekşisurat, keyifsizce. “Öncelikle liderin kim olduğundan başlayalım. Sen misin?”</p>

  <p>“Uluyan Bir,” dedi Sevro, omzumu yumruklayarak.</p>

  <p>“Uluyan İki,” dedim ve ben de onunkini yumrukladım.</p>

  <p>“İyi mi?” diye sordu Sevro. Uluyanlar hep birlikte başlarıyla onayladılar.</p>

  <p>“İlk işimiz, politika değişikliği,” dedim. “Kimde kerpeten var?” Ben etrafıma bakınırken Holiday bomba setinden kendininkini çıkararak bana attı. Ağzımı açtım ve achlys-9 intihar dişime uzandım. Homurdanarak dişi çekip çıkardım ve masanın üzerine bıraktım. “Daha önce yakalandım. Bir daha yakalanmayacağım. Dolayısıyla bu benim işime yaramaz. Ölmek gibi bir niyetim yok fakat ölürsem, dostlarımın yanında ölürüm. Bir hücrede değil. Bir platformun üzerinde değil. Sizinle.” Kerpeteni Sevro’ya verdim. O da kendi dişini çekti ve kam masanın üzerine tükürdü.</p>

  <p>“Dostlarımın yanında ölürüm.”</p>

  <p>Ragnar kerpeteni beklemedi. Kendi parmaklarıyla dişine uzandı ve gözleri zevkten kocaman açılmış halde, kanlar içindeki devasa dişi masanın üzerine bıraktı. “Dostlarımın yanında ölürüm.” Kerpeten elden ele dolaştı ve herkes dişlerini tek tek çıkarıp fırlattı. Cıva bütün bunları izlerken bize bir grup deli serseriymişiz gibi bakıyordu; kendini nasıl bir şeyin içine soktuğunu merak ettiğine şüphem yoktu. Ancak adamlarımın taşıdıkları bu yükü üzerlerinden atmalarım istiyordum. Kafataslarının içinde o zehirle, ölüm fermanları çoktan okunmuş gibi hissediyorlardı ve sadece cellatın gelip kapılarını çalmasını bekliyorlardı. Cellatın cam cehennemeydi. ölümün, ganimeti hak etmesi gerekecekti. Buna inanmalarını istiyordum. Birbirlerine inanmalıydılar. Gerçekten kazanıp yaşayabileceğimiz fikrine inanmalıydılar.</p>

  <p>İlk kez ben de inanıyordum.</p>

  <p>Adamlarıma talimatlarımı detaylıca açıkladıktan ve emirleri yerine getirmek üzere onları gönderdikten sonra, Sevro’yla birlikte Ares’in Oğulları’nın kontrol odasına döndüm ve onlara izi sürülemeyecek bir düz hat hazırlamalarını söyledim. “Agea’daki Hisar’a, lütfen.” Ares’in Oğulları yanlış duymadıklarından emin olmak için dönüp bana baktılar. “Hemen, dostlar. Bütün gün bekleyemeyiz.”</p>

  <p>Sevro’yla birlikte holoKameranın önüne geçtim. “Sence burada olduğumuzu biliyorlar mıdır?”</p>

  <p>“Muhtemelen henüz değil,” diye cevap verdim.</p>

  <p>“Sence altına işer mi?”</p>

  <p>“Öyle umalım. Unutma, Kısrak ve Cassius’un buradaki varlığından söz etmeyeceğiz. Bunu şimdilik gizliyoruz.”</p>

  <p>Düz holoBağlantı kuruldu ve genç bir Bakır yöneticinin yorgun yüzü uyku mahmurluğuyla bize baktı. Robot gibi ifadesiz bir sesle, “Hisar Komuta Merkezi,” dedi, “size nasıl...” Ekranda bizi görünce aniden gözlerini kırpıştırdı ve bakışlarında uykudan eser kalmadı. Konuşma becerisini kaybetmiş gibiydi.</p>

  <p>“BaşVali’yle görüşmek istiyorum,” dedim.</p>

  <p>“Kimin aradığını... sorabilir miyim?”</p>

  <p>“Lanet olasıca Marslı Azrail,” diye bağırdı Sevro.</p>

  <p>“Bir saniye, lütfen.”</p>

  <p>Bakır’ın yüzü kaybolurken yerinde Toplum’un piramidi belirdi. Beklerken fonda fazlasıyla tahmin edilir bir Vİvaldi parçası çalıyordu. Sevro parmaklarını bacağına vururken kendi şarkısını kısık sesle mırıldanıyordu: “Kalbın davul gibi atıyorsa ve bacakların ıslaksa biraz, Azrail geldigi içindir, küçük bir borcu tahsilata.”</p>

  <p>Birkaç dakika sonra Çakal’ın solgun yüzü karşımızda belirdi. Yüksek, beyaz yakalı bir ceket giymişti ve saçları iki yana ayrılmıştı. Bakışları öfkeli değildi. Dahası, kahvaltısına devam ederken keyifli görünüyordu. “Azrail ve Ares,” dedi yaya yaya, kendi nezaketiyle dalga geçerek. Ağzını bir peçeteyle sildi. “Son görüştüğümüzde o kadar çabuk kaçtınız ki veda etme fırsatı bulamadım. Oldukça iyi göründüğünü itiraf etmeliyim, Darrow. Victra da yanında mı?”</p>

  <p>“Adrius,” dedim. “Hiç şüphesiz senin de farkında olduğun gibi, Güneş Sanayi’de bir patlama oldu ve sessiz ortağın Cıva kayboldu. Bir yetki alanı kargaşası olduğunu ve kanıtların daha saatlerce analiz edilemeyeceğini biliyorum; hatta belki günlerce. Bu yüzden arayıp durumu senin için açıklığa kavuşturmak istedim. Biz, Ares’in Oğulları, Cıva’yı kaçırdık.”</p>

  <p>Kaşığını bırakarak beyaz fincanından kahvesini yudumladı.</p>

  <p>“Anlıyorum. Amacınız ne?”</p>

  <p>“Hapishanelerinizde yasadışı şekilde tutulan bütün siyasi mahkûmlar ve esir kamplarında toplanmış bütün adiRenkler serbest bırakılana kadar onu salmayacağız. Ayrıca, babam senin öldürdüğünü kamuoyuna itiraf edeceksin.”</p>

  <p>“Hepsi bu mu?” diye sordu Çakal, hiçbir duygu belirtisi göstermeden. Oysa Cıva’nın müttefiki olduğunu nasıl keşfettiğimizi merak ettiğini biliyordum.</p>

  <p>“Ayrıca, sivilceli kıçımı bizzat öpeceksin,” dedi Sevro.</p>

  <p>“Çok güzel.” Çakal ekranın dışındaki birine baktı. “Ajanlarım bana Güneş Sanayi’ye yapılan saldırıdan on dakika sonra bütün uçuşların engellendiğini ve olay yerinden kaçan aracın Çukur’da ortadan kaybolduğunu bildirdi. Bu durumda hâlâ Phobos’ta olduğunuzu düşünebilir miyim?”</p>

  <p>Hazırlıksız yakalanmış gibi duraksadım. “Eğer itaat etmezsen Cıva ölecek.”</p>

  <p>“Ne yazık ki ben teröristlerle işbirliği yapmam. Özellikle de siyasi kazanç amacıyla bu görüşmeyi kayda alıyor olabilecek biriyle.” Çakal yine kahvesini yudumladı. “Ben senin teklifini dinledim, şimdi sen de benimkini dinle. Kaç. Hemen. Hâlâ kaçabilecekken. Ama şunu bil ki nereye gidersen git, nereye saklanırsan saklan, dostlarını koruyamazsın. Hepsini öldüreceğim ve kesilmiş başlarıyla birlikte seni tekrar karanlığa tıkacağım. Çıkış yolun yok, Darrow. Buna yemin ediyorum.”</p>

  <p>Bağlantıyı kesti.</p>

  <p>“Sence lejyonlardan önce Kemiksürenleri mi gönderir?” diye sordu Sevro.</p>

  <p>“Öyle umalım. Şimdi harekete geçme zamanı.”</p>

  <p>Çukur bir kafesler şehriydi. Sıra sıra uzanıyorlardı. Sütun üstüne sütun paslı metal evler, Phobos’un ortasındaki yerçekimsiz ortamda birbirine bağlanmış halde göz alabildiğine uzanıyorlardı. Her kafes, minyatür bir yaşamdı. Giysiler kancalara asılı halde havada süzülüyordu. Küçük portatif termal ızgaralar, Mars’ın yüz farklı bölgesinden gelen yiyeceklerle cızırdıyordu. Demir kafes duvarlara handanmış kâğıtlarda uzaktaki göller, dağlar ve bir araya toplanmış ailelerin resimleri vardı. Buradaki her şey donuk ve griydi. Kafeslerin metali. Havada gevşek gevşek salınan giysiler. Burada, evlerinden binlerce kilometre uzakta kapana kısılmış Turuncu ve Kızılların yorgun yüzleri bile. Veri-tabletlerinden ve tüm şehir boyunca parıldayan holoVizörden renkli ışıklar yayılıyor, çarpık hurda metalin üzerine hayal parçaları halinde düşüyordu. Erkek ve kadınlar küçük ekranlarının başında bezgin bir şekilde oturmuş, küçük programlarını izliyor, olmak istedikleri yerleri hayal ederek nerede olduklarını unutmaya çalışıyorlardı. Birçoğu komşularıyla aralarında biraz olsun mahremiyet yaratmak adına duvarlarının yan tarafına kâğıt veya battaniyeler bantlamışlardı. Ancak koku ve seslerden kaçmak mümkün değildi. Çarpılarak kapanan kafes kapılarının hiç kesilmeyen boğuk tangırtısı. Dönen kilitlerin tıkırtısı. İnsanların kahkaha ve öksürükleri. Jeneratörlerin uğultusu. Kamu holoKutularının dikkat dağıtmak için köpekçe havlayışları. Hepsi burada karışıp koyu bir gürültü ve loş ışık çorbası yaratıyordu.</p>

  <p>Rollo bir zamanlar şehrin eksi güneyinde yaşıyordu. Şimdi orası sağlam bir Sendika bölgesine dönüşmüştü. Oğullar iki aydan uzun süre önce oradan kovulmuştu. Kafes kanyonlarının arasından uzanan naylon ipler boyunca uçuyor, küçük kafes evlerine tırmanan liman ve kule işçilerinin üzerinden geçiyordum. Yeni çekimBotlarımın uğultusunu duyunca başlarını aniden kaldırıyorlardı. Bu, onlara yabancı bir sesti. En fazla holoVideolarda veya düşük dünya Yeşillerinin işportada dakikası elli krediye gösterdikleri deneysel sanal gerçeklik yazılımlarında duydukları bir ses. Çoğu, hayatında bir Eşsiz Yaralı görmemişti; hele de baştan aşağı zırhlı birini. Dehşet verici bir görüntü yaratıyordum.</p>

  <p>Kurmaylarımla birlikte Ares’in Oğulları’nın komuta odasında toplanalı ve onlara ve Tinos’taki Dansçı’ya planımı anlatalı yedi saat olmuştu. Kavax’ın tutulduğu hücreden kaçtığını öğreneli altı saat olmuştu; biri onu salmıştı. Victra Cıva ile Matteo’yu kulelerine geri götüreli beş saat olmuştu; Cıva gecenin geri kalanını kendi hücreleri ile Mavi Kovanlardaki bağlantılarım harekete geçirerek ve bu an için hazırlık yaparak geçirmişti. Güvenlik ekiplerini Ares’in Oğulları’yla birleştirip silah ve zırh depoları için onlara tam erişim sağlayalı ve yörünge limanlarından iki Augustus muhribinin yaklaştığı haberini alalı dört saat olmuştu. Ragnar ve Rollo bin Oğul’la hafif mekikleri hazırlamak için 43C katındaki çöp hangarlarına yöneleli üç saat. Cıva’nın özel yatları kalkışa hazırlanalı iki. Toplum muhripleri Havasevk Gezegenlerarası Uzay Üssü’ne yanaşmak üzere dört askeri nakliye aracı göndereli ve ben yeni kan kırmızısı boyası kuruyan zırhımı kuşanarak savaşa hazırlanalı ise bir saat olmuştu.</p>

  <p>Her şey hazırdı.</p>

  <p>Şimdi Çukur’un içlerine doğru ilerlerken peşimde sessizlik bırakıyordum. Kemik beyazı jiletim kolumdaydı. Ares’in çivili devasa miğferini gururla takan Sevro yanımda uçuyordu. Onu yanında getirmişti fakat zırhının geri kalanını Cıva’dan ödünç almıştı. En ileri teknoloji ürünüydü. Augustus için giydiğimiz zırhlardan daha iyiydi. Holiday, yüz Oğul’la arkamızdan geliyordu.</p>

  <p>Oğullar çekimBotlarını kullanmaya henüz alışamamışlardı. Bazıları jilet taşıyordu. Diğerlerinde akımYumruğu vardı. Ancak emrim uyarınca kimse uçuş sırasında miğfer takmayacaktı. AdiRenklerin ihanetimize tanık olmasını istiyordum; böylece efendilerin zırhlarını giymiş Kızılların, Turuncuların ve Obsidiyenlerin görüntüsü onlara cesaret verecekti.</p>

  <p>Yüzler bulanık görünüyordu. Her yönde yüz binlerce kişi evlerinden bize bakıyordu. Çoğu kırk yaşının altında, solgun ve şaşkındı. Ailelerini Mars’ta bırakarak sahte vaatlerin peşinden buraya getirilen Kızıllar ve Turuncular; tıpkı Rollo gibi.</p>

  <p>insanlar komşularına beni işaret ediyordu. Dudaklarından adımı okuyordum. Bir yerlerde Sendika’nın gözcüleri amirlerini arıyor, Azrail’in yaşadığı ve Phobos’ta olduğu haberini polise ve Securitas anti-terör birimlerine ulaştırıyordu.</p>

  <p>Canavarlara yem atıyordum.</p>

  <p>Şehrin merkezine doğru ilerlerken sessizce dua ederek Eo’nun bana güç vermesini diledim. İleride, etrafı metal bir çalıyla sarılmış yanıp sönen elektronik bir put gibi, yüz metre uzunluğunda ve elli metre genişliğinde bir holografik ekrandan Toplum’un komedi yayını yapılıyor, yakınındaki kafesleri hastalıklı bir neon ışığıyla aydınlatıyordu. Konuşmacılar verilen işaretlerle gülüşüyorlardı. Mavi ışık zırhımdan yansıyordu. Kafeslerin içlerindeki insanlar parmaklıklardan bakmak yerine bacaklarını kenardan sarkıtıp beni rahatça izleyebilmek için kafeslerin kapılarını açarken kilitler takırdıyordu.</p>

  <p>Cıva’nın Yeşilleri miğfer kameralarını üzerime odaklamıştı. Onursal korumalarım olan Oğullar etrafta dolaşıyor, adiRenklere alev saçan gözlerle bakıyorlardı. Kızıl saçları yüzlerce öfkeli meşalenin alevleri gibi dalgalanıyordu. Holiday ve Ares iki yanımdaydı. İki yüz metre yüksekliğe ulaşmıştık ve etrafımız kafeslerle sarılıydı. Komedi programının otomatik kahkahaları dışında şehre sessizlik hâkimdi. Kolonlardan yayılan sesler tuhaf ve hastalıklıydı. Cıva’nın Yeşillerine başımla işaret verdim ve gürültü aniden kesildi; aynı anda Cıva’nın kulesinde bir yerlerde bilgisayar korsanları uydudaki bütün yayınlara girip Dünya’daki, Luna’daki, asteroit kuşağındaki, Merkür’deki ve Jüpiter’in uydularındaki ikincil veri-merkezlerine komutlar gönderdi; böylece mesajım uzayın karanlığına yayılacak, insanlığı birbirine bağlayan veri ağının kontrolünü ele geçirecekti. Cıva, Çakal’ın inşa etmesine yardımcı olduğu ağı kullanarak bu yayınıyla bize sadakatini kanıtlıyordu. Bu Eo’nun ölümü gibi değildi. HoloNetin karanlık dehlizlerinde aranıp bulunması gereken görüntüler değildi. Bütün Toplum’a yayılan, on milyar holoKutudan on sekiz milyar insana yayınlanan muhteşem bir kükreyişti.</p>

  <p>Bu ekranları bize zincir olarak vermişlerdi. Bugün onları çekice dönüştürüyorduk.</p>

  <p>Karnus au Bellona’nm hataları olmuştu fakat bu hayatta sahip olduğumuz tek şeyin rüzgâra karşı haykırışımız olduğunu söylerken haklıydı. Kendi adını haykırmış ve ne kadar boşuna olduğunu öğrenmişti. Ancak beni o ya da bu şekilde alacak bir savaşa başlamadan önce ben de haykıracaktım. Üstelik kendi adımdan çok daha büyük bir şey olacaktı. Aile gururumun kükreyişinden çok daha büyük. On altı yaşımdan beri taşıdığım hayalimdi.</p>

  <p>Altımdaki hologramda komedinin görüntüleri silindi ve yerini Eo aldı.</p>

  <p>Tanıdığım kız, hayalet gibi bir deve dönüşmüştü. Yüzü sessiz, solgun ve hayallerimdekinden daha öfkeliydi. Saçları mat ve tel teldi. Giysileri hırpaniydi. Ancak metal kırbaç sandığının üzerinden başını kaldırdığında sırtındaki kandan daha fazla parlayan, gri çevresine alev saçan gözlerle bakıyordu. Ağzı belli belirsiz açıldı, dudaklarını sadece hafifçe aralamıştı fakat şarkısı zayıf, kırılgan bir bahar rüyası gibi dökülüyordu.</p>

  <p>Oğlum, oğlum</p>

  <p>Hatırla zincirleri</p>

  <p>Altın yönetirken demir dizginleri</p>

  <p>Biz kükredik ve kükredik</p>

  <p>Kıvrandık ve haykırdık</p>

  <p>Uğruna bize ait bir vadinin</p>

  <p>Daha iyi bir hayat vaadinin</p>

  <p>Sesi bu metal şehirde, uzaklarda kalmış o taştan şehirde olduğundan daha güçlü yankılanıyordu. Işığı, kafeslerinden izleyen solgun yüzlere vuruyordu. Onu hayattayken tanımamış olan bu Turuncular ve Kızıllar, sesini öldükten sonra duyuyorlardı. Eo da-rağacına doğru yürürken sessiz ve üzgündüler. Nafile haykırışlarımı duyuyordum. Grilerin ellerinde çöken vücudumu görüyordum. Sanki yine oradaydım. Dünya ayaklarımın altından kayıp giderken sert toprak zemine değen dizlerimi hissediyordum. Eo’nun boynuna kenevir ilmeği geçirilirken Augustus, Pliny ve Leto’yla konuşuyordu. Yığınlar’daki yüzlerden nefret yayılıyordu. Eo’nun ölümüne o zaman engel olamadığım gibi şimdi de olamazdım. Karım düştü. Giysilerinin hışırtısını duyarken yüzümü buruşturdum. Halatın gıcırtısı. Kendimi zorlayarak holograma bakıp çocukluğumun, Kızıl Armalı ellerini onun çırpınan bacaklarına sarmak için ileri doğru sendeleyişini izledim. Karısının ayak bileklerini öpüşünü ve zayıf kollarıyla ayaklarını çekişini izledim. Eo’nun hemantusu düşerken konuşmaya başladım:</p>

  <p>“Huzur içinde yaşayabilirdim ama düşmanlarım bana savaş getirdi. Ben Lykos’lu Darrow. Hikâyemi biliyorsunuz. Sizinkinin bir yankısından başka bir şey değil. Evime gelip karımı öldürdüler; şarkı söylediği için değil, egemenliklerini sorguladığı için. Sesini çıkarmaya cüret ettiği için. Mars’ın derinliklerindeki milyonlarca insan beşikten mezara, asırlar boyunca yalanlarla beslendi. Artık bu yalanı biliyorlar. Artık sizin bildiğiniz dünyaya girdiler ve sizin gibi acı çekiyorlar.</p>

  <p>“İnsanlık özgür doğdu fakat okyanus kıyılarından Merkür’ün krater şehirlerine, Plüton’un buz düzlüklerinden Mars’ın madenlerine kadar zincirlere vurulu yaşıyor. Sorumluluk, açlık ve korkuyla dövülmüş zincirlere. Kendi yücelttiğimiz, bizim güçlendirdiğimiz bir ırk tarafından boyunlarımıza dolanmış zincirler. Bizi yönetmeleri, bize hükmetmeleri için değil; bizi savaş ve açgözlülük yüzünden parçalanmış bir dünyadan götürmeleri için güçlendirdiğimiz bir ırk. Oysa onlar bizi karanlığa sürüklediler. Düzen ve refah sistemlerini kendi çıkarları için kullanıyorlar. Sizden itaat bekliyorlar; fedakârlıklarınıza aldırmıyorlar ve sizin emeğinizle servetlerine servet katıyorlar. Saltanatlarına sıkıca tutunmak için hayallerimizi yasaklıyorlar. İnsanın ancak gözünün Rengi ve Armaları kadar değerli olabileceğini söylüyorlar.”</p>

  <p>Eldivenlerimi çıkardım ve Eo’nun ölmeden önce yaptığı gibi, sağ yumruğumu havaya kaldırdım. Ancak Eo’nunkinin aksine, benim ellerimde Arma yoktu. Tinos’ta Oyulduğumda Mickey tarafından temizlenmişlerdi. Yüzlerce yıldır bir Arma taşımayan ilk insan bendim. Çukur’daki sessizlik yerini şaşkınlık ve korku mırıltılarına bıraktı.</p>

  <p>“Ancak ben, karşınızda esaretten kurtulmuş bir adam olarak duruyorum. Kardeşlerim; bana katılmanızı istemek için karşınızdayım. Kendinizi endüstri makinelerinin üzerine atmanızı istemek için. Ares’in Oğulları’nın çatısı altında birleşmeniz için. Şehirlerinizi, refahınızı geri almanız için. Bundan daha iyi hayatlar hayal edebilmeniz için. Kölelik barış değildir. Özgürlük, barıştır. Ve bunu elde edene kadar savaşmak görevimizdir. Bu bir vahşet veya soykırım izrû değil. Birine tecavüz eden birini görürseniz, onu oracıkta öldürün. Bir adam sivilleri katlederse, yüksek ya da düşük renk olsun, onu oracıkta öldürün. Bu bir savaş fakat siz iyilerin tarafındasınız ve bu ağır bir yük demektir. Biz nefret ya da intikam için değil, adalet için ayaklanıyoruz. Çocuklarınız için. Onların geleceği için.</p>

  <p>“Ve siz Altınlar, zincirleri tutan Gösterişliler... Sizin evlerinizde yaşadım, okullarınızda eğitim gördüm, sofralarınızda karnımı doyurdum ve darağaçlarınızda acı çektim. Beni öldürmeye çalıştınız. Yapamadınız. Gücünüzü tanıyorum. Kibrinizi tanıyorum. Ve nasıl düşeceğinizi de gördüm. Yedi yüz yıldır insanlığı yönettiniz ve bize sadece bu kadarını verdiniz. Bu kadarı yeterli değil.</p>

  <p>“Bugün, egemenliğinizin sona ermek üzere olduğunu ilan ediyorum. Şehirleriniz size ait değil. Gemileriniz size ait değil. Gezegenleriniz size ait değil. Hepsi bizim tarafımızdan inşa edildi. Ve hepsi bize, insanlığın tamamına ait. Şimdi onları geri alıyoruz. Yaydığınız karanlığa güvenmeyin; çağırdığınız geceye güvenmeyin; hepsini yıkacağız. Son nefesimize kadar savaşacağız; sadece Mars’ın madenlerinde değil, Venüs’ün kıyılarında, lo’nun sülfür denizlerinin kumullarında, Plüton’un buzlu vadilerinde. Ganymede’nin kulelerinde savaşacağız; Luna’nın kenar mahallelerinde ve Europa’nın fırtınalı okyanuslarında. Biz düşersek başkaları yerimizi alacak çünkü biz bir dalgayız ve yükseliyoruz.”</p>

  <p>Sevro o anda yumruğunu göğsüne vurdu. Bir kez, iki kez... ritmik bir şekilde. İki yüz Oğul da bu hareketi tekrarladı. Yumruklarım göğüslerine vuruyorlardı. Uluyanlar onlara katıldı.</p>

  <p>Çelik kafeslerindeki erkekler ve kadınlar yumruklarını duvarlara vurmaya başladılar; ses bu vampir uydunun derinliklerinden gelen kalp atışları gibi yükseldi. Mavilerin oturup kahve içtiği ve entelektüel ortamlarının sıcak ışıkları altında yerçekimi matematiği çalıştığı Kovanlarından; Grilerin bütün mıntıkalardaki koğuşlarından geçerek; ticaret ofislerinde oturan Gümüşlerin arasından yayılarak malikâne ve yatlarındaki kibirli Altınlara ulaşana kadar.</p>

  <p>Küçük yaşam baloncuklarımızı birbirinden ayıran siyah boşluktan süzülerek Attika’ya, Çakal’ın, etrafı eğik başlarla sarılıyken kışlık tahtında tek başına oturduğu evine ulaşıyordu. Sesimiz kulaklarında çınlıyordu. Karımın kalbinin hâlâ attığını duyuyordu. Artık Mars’ın madenlerine kadar inerken, masalarına vurarak eşlik eden Kızılların ekranlarında gösterilirken, Bakır yöneticiler giderek artan bir korkuyla, Kızılları hapseden dayan-camdan kendilerine yöneltilmiş nefret dolu bakışları fark ederken Çakal bu nabzı durduramazdı.</p>

  <p>Yelkenliler limanda gururla süzülürken, alışveriş poşetleri korku içindeki ellerde sallanırken ve Altınlar şoförlerine, bahçıvanlarına, şehirlerine enerji sağlayan insanlara bakarken, Eo’nun öfkeli ve kararlı kalp atışları Venüs’ün takımadalarındaki kalabalık kıyı kordonlarına yayılıyordu. Kızılların asla gitmeyecekleri yerlerde asla karşılaşmayacakları insanları doyurmak için koca güneşin altında makinelerle çalıştıkları Dünya’nın Geniş Düzlükleri’ni kaplayan buğday ve soya fasulyesi latifundiyalarının teneke çatılı yemekhanelerinde yankılanıyordu, imparatorluğun merkezinde bile gürlüyordu; yüksek kuleli uydu şehri Lima’da yayılıyor; Hükümdar’m yüksek cam sığmağından geçerek elektrik kablolarından ve çamaşır iplerinden bir Pembe kızın, takdir görmeyen emeğiyle sonlandır-dığı uzun bir gecenin ardından kahvaltısını ettiği Kayıp Şehir’e akıyordu. Kahverengi bir aşçı duymak için kulak kabartırken ocağının üzerinden önlüğüne yağ sıçrıyor, bir Mor kız Postane’nin ön kapışım yumruklarken devriye aracının penceresinden izleyen bir Gri’nin veri-tableti, polisi acil durum isyan protokolleri için merkeze çağırıyordu.</p>

  <p>Ve bu korkunç umut, sonun başladığını ve nihayet uyandığımı fark ettirerek içimde yankılanıyordu.</p>

  <p>“Zincirleri kırın,” diye kükredim.</p>

  <p>Halkım da kükredi.</p>

  <p>“Ragnar,” dedim, telsizime. “İndirin.”</p>

  <p>Yumruklar vurulup kafesler zangırdarken Yeşiller farklı bir görüntüye geçti. Toplum’un Phobos’taki askeri kulesinin uzaktan görüntüsünü aldık. Limanları ve cephane dehlizleriyle dev gibi bir yapıydı. Son derece etkili ve yengeç kadar çirkin. Çakal uydu üzerindeki hâkimiyetini oradan sürdürüyordu. Şimdi binadaki Griler ve Obsidiyenler solgun ışıkların altında zırhlarını giyiyor; sıkı saflar halinde metal koridorlarda koşturuyor; cephane kemerlerini kuşanıyor bu kalbin atışını durdurmak için Çukur’a gelmeden önce sevdiklerinin resimlerini öpüyorlardı. Ama buraya asla ulaşamayacaklardı..</p>

  <p>Çünkü yumruklar kafeslere daha sert vururken, o askeri kulenin ışıkları karardı. Bütün elektrikleri Rollo ve adamları tarafından, Cıva’nın sağladığı erişim kartları sayesinde kesilmişti.</p>

  <p>Binayı bombalayabilirdik fakat yıkım değil; bir başarı ve cüret zaferi istiyordum. Kahramanlara ihtiyacımız vardı. Kül olmuş yeni bir şehre değil.</p>

  <p>Bir düzine bakım teknesinden oluşan küçük bir birlik kameranın görüş alanına girdi. Rollo gibi Kızıl ve Turuncuları kulelerdeki inşaat çalışmalarına götürüp getirmek için tasarlanmış düz ve çirkin araçlardı. Midyelerle kaplanmış diken diken vatozlara benziyorlardı. Ancak şimdi taşıdıkları şey midyeler değildi. Kamera zumladı ve her aracın yüzlerce adam taşıdığını gördük. Hantal gemi dışı faaliyet tulumlarını giymiş Kızıllar ve Turuncular; Phobos’taki Oğulların neredeyse yarısı. Ayaklarını iskeleye dayamış, kemer kayışlarını gemilerin dışındaki çıkıntılara bağlamışlardı. Kaynak malzemeleri ellerindeydi ve Cıva’nın silahları manyetik bantla bacaklarına tutturulmuştu.</p>

  <p>Diğerlerinden yarım metre daha uzun olan komutanları Ragnar Volarus, yepyeni kemik beyazı boyalı, göğsüne ve sırtına kırmızı sapanOrak amblemi işlenmiş zırhıyla aralarında duruyordu.</p>

  <p>Araç Toplum’un askeri kulesine yaklaşırken binadan aşağı uzunlamasına ikiye bölündüler. Oğullar manyetik zıpkınlarını ateşleyerek tekneleri çeliğe bağladılar. Sonra deneyimlerinden gelen bir rahatlıkla ve sırtlıklarındaki küçük motorların gücüyle inanılmaz bir hızda uçarak binaya doğru teker teker süzüldüler. Madenlerde çalışan Kızılları izlemek gibiydi. O hantal tulumların içindeyken bile zarafet ve rahatlıkları baş döndürücüydü.</p>

  <p>Tıpkı bizim Cıva’nın kulesine yaptığımız gibi, binden fazla kaynakçı devasa binanın üzerine aktı ama onlar gizlice hareket etmiyorlardı ve yerçekimsiz ortamda bizden daha rahattılar. Manyetik botlar metal direklere tutunuyor, binanın üzerinde kayıyor, izleme güvertelerinden içeri akarak gözden kayboluyorlardı. Griler camların arkasından rayh tüfekleri ateşlerken onlarcası paramparça oluyordu fakat ateşe karşılık vererek içeri doluşmaya devam ediyorlardı. Devriyedeki bir yırtıkKanat binanın dışına yanaşarak teknelerden ikisini mitralyözlerle taradı. Adamlar buhar oldu.</p>

  <p>Oğullar’dan biri yırtıkKanada bir roket attı. Hızlı bir patlamanın ardından gemi mor bir alev topunun içinde ikiye bölündü.</p>

  <p>Kameranın izlediği Ragnar bir pencereden girerek koridora daldı ve üç Altın şövalyenin üstüne atıldı; biri, Sevro’nun Geçiş’te öldürdüğü, annesi Phobos’ta hisse sahibi olan Priam’ın kuzeniydi. Ragnar hiç duraksamadan genç şövalyeyi biçti, iki jiletini makas gibi kullanarak ve kendi halkına has savaş çığlığını atarak, arkasmda ağır silahlı kaynakçılar ve işçilerle birlikte savaşıyordu. Ona kuleyi istediğimi söylemiştim. Nasıl alacağını ona bırakmıştım. Bir kolunu Rollo’nun omzuna atarak onunla birlikte uzaklaşmıştı.</p>

  <p>Şimdi bütün gezegenler bir kölenin kahramana dönüşmesini izliyordu.</p>

  <p>“Bu uydu size ait,” dedi Sevro, kafeslerinde coşkudan çılgına dönmüş insanlara seslenerek. “Kalkın ve onu ele geçirin! Marslı erkekler, kalkın! Marsh kadınlar, kalkın! Sizi lanet olasıca sersemler! Kalkın!” Erkek kadın, herkes evlerinden dışarı dökülüyordu. Botlarını ve ceketlerini giyiyorlardı. Kendilerini bize doğru attıklarında binlercesi hava yollarını tıkadı. Bir o kadarı da kafeslerin üzerine tırmanıyordu.</p>

  <p>Dalga yükselmişti. Neleri silip süpüreceğini merak ederken derin bir dehşete kapıldım. “Masumlara tecavüz edenler ya da onları öldürenler ölümle cezalandırılacak. Bu bir savaş fakat siz iyilerin tarafındasınız. Bunu aklınızdan çıkarmayın, bokkafalılar! Kardeşlerinizi koruyun! la-4c bölümünde kalanla^ siz on dördüncü kattaki cephaneliği ele geçireceksiniz. 5c-3f bölümündekiler, siz su arıtma merkezini ele geçireceksiniz...”</p>

  <p>Sevro savaşın kontrolünü ele alırken Uluyanlar ve Oğullar kalabalığı organize etmek için dağıldılar. Bu bir ordu değil, bir koçbaşıydı. Birçokları ölecekti. Ve öldüklerinde, daha fazlası onların yerini alacaktı. Bu Phobos’un yığın şehirlerinden sadece biriydi. Oğullar onlara silah sağlayacaktı ama hepsine yetecek kadar yoktu. Kılıçları, kendi etlerinin yarattığı baskıydı. Sevro onlara liderlik edecek, onları harcayacak, Cıva’nm kulelerindeki Victra onlara rehberlik edecekti ve uydu asilerin eline geçecekti.</p>

  <p>Ancak ben burada olmayacağımdan bunların hiçbirini göremeyecektim.</p>

</body>

</html>