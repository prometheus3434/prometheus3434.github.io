<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>6</h2>

  <p>KURBANLAR</p>

  <p>Attika’nın yedi zirvesinin üzerinde yanardöner bir savunma kalkanı belirerek bulutları ve ötesindeki gökyüzünü bizden ayırırken gözlerimi kısarak Holiday’in arkasına baktım. Kalkan jeneratörü EMD’nin patlama menzilinin dışında kalmış olmalıydı. Oradan bize hiçbir yardım gelemezdi.</p>

  <p>“Trigg! Buraya dön!” diye bağırdı Holiday, Trigg köprüye son mayını yerleştirirken.</p>

  <p>Tek bir silah sesi kış sabahını delip geçti. Onu başkaları takip etti. Çat. Çat. Çat. Trigg’in etrafındaki karlar havalandı. Holiday onu korumak için tüfeğini omzuna dayayarak eğilirken Trigg bize doğru koşuyordu. Kendimi zorlayarak ayağa kalktım. Güneş ışığında odaklanmaya çalışırken gözlerim acıyordu. Önümdeki beton patladı ve parçaları yüzüme çarptı. Korkuyla titreyerek eğildim. Çakal’ın adamları destek silahlarını bulmuştu.</p>

  <p>Tekrar bir göz attım. Kısık gözlerle baktığımda, Trigg’in yarı yolda sıkışmış halde, otomatik tüfek taşıyan bir Gri bölüğünün ateşine karşılık verdiğini gördüm. Köprünün karşı tarafındaki patlamaya dayanıklı kapılar açılmıştı ve Griler dışarı akın ediyordu. İkisi düştü. İkisi daha sensörlü mayına yaklaşınca, Trigg’in mayına ateş etmesiyle onlar da bir duman bulutu içinde yok oldu. Trigg omzunda bir mermi yarasıyla sendeleyerek geri dönmeye çalışırken Holiday birini daha vurdu. Trigg bacağına bir uyarıcı sapladı ve hemen ayağa kalktı. Bir mermi önümdeki betondan sekti, Holiday’in göğüs zırhını delip koltukaltından etine saplandı.</p>

  <p>Holiday dönerek düştü. Mermiler beni de onun yanına çömelmek zorunda bıraktı. Üzerimize beton yağıyordu. Holiday’in ağzından kan gelirken nefesindeki balgam hırıltısını duydum.</p>

  <p>“Ciğerimde,” dedi, zırhının bacağındaki cepten bir uyarıcı çıkarmaya çalışırken. Zırhının devreleri yanmış olmasa, ilaç otomatik olarak vücuduna enjekte edilirdi fakat şimdi kutuyu kendisi açıp bir doz almak zorundaydı. Mikro-şırıngalardan birini çekip boynuna saplayarak yardım ettim. Uyuşturucu kanına yayılırken Holiday’in gözbebekleri irileşti ve nefesi yavaşladı. Yanımda yatan Victra’nın ise gözleri kapalıydı.</p>

  <p>Silah sesleri kesildi. Dikkatle bir göz attım. Çakal’ın Grileri altmış metre kadar ötede, beton duvarların ve köprünün çelik sütunlarının arkasına gizlenmişti. Trigg silahım dolduruyordu. Sadece rüzgârın sesi duyuluyordu. Bir terslik vardı. Sessizlikten korkarak gökyüzüne baktım. Bir Altın geliyordu. Bunu savaşın nabzında hissedebiliyordum.</p>

  <p>“Trigg!” diye bağırdım, vücudumu sarsan bir sesle. “Koş!”</p>

  <p>Holiday yüz ifademi gördü. Trigg buzlu zeminde ayaklan kayarak gizlendiği yerden çıkarken Holiday acıyla hırıldayarak doğrulmaya çalıştı. Trigg düşüp tekrar ayağa kalktı ve dehşet içinde bize doğru koştu. Çok geçti. Arkasında Aja au Grimmus kalenin kapısından fırladı, gölgelerde gizlenen Grileri ve Obsidiyenleri geçerek hızla yaklaştı. Üzerinde siyah üniforma ceketi vardı. Uzun bacaklarıyla Trigg’e yaklaşıyordu. Bu hayatımda gördüğüm en üzücü manzaralardan biriydi.</p>

  <p>Silahımı ateşledim. Holiday tüfeğinin bütün şarjörünü boşalttı. Havadan başka bir şeyi vuramadık. Aja yana çekiliyor; dönüyor, mermilerden sıyrılıyordu ve Trigg’le aramızda on adım kaldığında, jiletini onun göğsüne sapladı. Karnından çıkan metal, ıslak ıslak parıldıyordu. Trigg’in gözleri şaşkınlıkla açıldı ve dudakları sessiz bir nefesle aralandı. Havaya kaldırılırken uludu. Bir çocuğun uydurma mızrağının ucunda seğiren bir kurbağa gibi, Aja’nın jiletinin ucunda havaya yükseldi.</p>

  <p>“Trigg...” diye fısıldadı Holiday.</p>

  <p>Jiletimi çıkararak Aja’ya doğru sendeledim fakat Holiday beni tekrar duvarın arkasına çekerken uzaktaki Grilerden gelen mermiler etrafımızdaki betona saplandı. Holiday’in kam, altındaki karı eritiyordu. “Aptallık etme,” diye hırladı, beni son gücüyle yere çekerken. “Ona yardım edemeyiz.”</p>

  <p>“O senin kardeşin!”</p>

  <p>“Görev o değil. Şensin.”</p>

  <p>“Darrovv!” diye seslendi Aja, köprüden. Holiday, bembeyaz bir yüzle ve sessizce ona doğru baktı. Şövalye, Trigg’i tek eliyle jiletinin ucunda tutuyordu. Trigg kılıcın ucunda kıvranarak sapa doğru kayıyordu. “Sevgili beyefendi, başkalarının arkasına gizlenme zamanı geçti. Çık dışarı.”</p>

  <p>“Sakın,” diye mırıldandı Holiday.</p>

  <p>“Dışarı çık,” dedi Aja. Kılıcını savurarak Trigg’i köprünün kenarından aşağı fırlattı. Trigg iki yüz metre kadar düştükten sonra vücudu aşağıdaki granit bir çıkıntıda parçalandı.</p>

  <p>Holiday boğuk bir ses çıkardı. Boş silahını Aja’ya doğrultup art arda on kez tetiğe bastı. Furia, Holiday’in silahının boş olduğunu anlayana kadar gizlendi. Ben Holiday’i aşağı çekerken bir keskin nişancının, savaşçımın göğsünü hedefleyen mermisi elindeki silaha çarparak parçaladı ve bir parmağını sakatlarken tüfeği elinden uçurdu. Soğuktan titreyerek Victra’yı aramıza alıp sırtlarımızı betona dayayarak oturduk.</p>

  <p>“Özür dilerim,” dedim, zorlukla. Beni duymadı. Elleri benimkilerden daha kötü titriyordu. Uzaklara bakan gözlerinde yaş yoktu. Yüzünde ise hiç renk kalmamıştı.</p>

  <p>“Gelecekler,” dedi, bir an sonra. Yeşil dumanı izliyordu. “Gelmek zorundalar.” Giysilerinden kan sızıyor, ağzının kenarından süzülen damlaları boynunda donup kalıyordu. Çizmesindeki bıçağı çekerek kalkmaya çalıştı fakat vücudu artık cevap vermiyordu. Islak ve boğuk nefesi bakır kokuyordu. “Gelecekler.”</p>

  <p>“Plan nedir?” diye sordum. Gözleri kapandı. Onu sarstım. “Nasıl gelecekler?”</p>

  <p>İniş platformunun kenarını başıyla işaret etti. “Dinle.”</p>

  <p>“Darrovv!” Rüzgârın uğultusu arasında Cassius’un sesi duyuldu. O da Aja’ya katılmıştı. “Lykos’lu Darrovv, dışarı çık!” Hoş sesi, ana uymuyordu. Bizi saran hüzünden etkilenmemiş, fazlasıyla güçlü ve soyluydu. Gözlerimdeki yaşları sildim. “Sonunda ne olduğuna karar vermek zorundasın, Darrow. İnsan gibi dışarı çıkacak mısın? Yoksa mağaradaki bir fareymişsin gibi seni bizim mi çıkarmamız gerekecek?”</p>

  <p>Göğsüm öfkeyle sıkıştı fakat kalkmak istemiyordum. Eskiden olsa kalkardım; üzerimde Altın zırhı varken, Eo’nun katilinin tepesinde dikileceğimi ve onların şehirleri yanıp Renkleri yok olurken gerçek kimliğimi açıklayacağımı düşündüğüm zamanlarda bunu yapardım. Ama o zırhı kaybetmiştim. O Azrail maskesi şüpheler ve karanlıkla eriyip gitmişti. Sadece düşmanından titreyerek gizlenen bir çocuktum çünkü başarısızlığın bedelini biliyordum ve çok korkuyordum.</p>

  <p>Beni alamayacaklardı. Onların kurbanı olmayacak, Victra’nm bir kez daha ellerine düşmesine izin vermeyecektim.</p>

  <p>“‘Canı cehenneme,” dedim. Holiday’i yakasından, Victra’yı elinden yakaladım ve kardan yansıyan güneş yüzünden kör olmuş gözlerim, soğuktan uyuşmuş yüzümle, bütün gücümü kullanarak onları platformdan, rüzgârın uğuldadığı kenara doğru çektim.</p>

  <p>Düşmanlarım sessizdi.</p>

  <p>Yarattığım görüntü -çökmüş gözleri, açlıktan ölmek üzere olan yaşlı bir iblisin yüzü, uzun sakalı ve gülünç zayıflığıyla arkadaşlarını sürükleyen bu adam- çok acıklı olmalıydı. Yirmi metre arkamda iki Olimpik Şövalye köprünün platformla birleştiği yerde dimdik duruyor, arkalarındaki hisar kapılarından gelmiş elliden fazla Gri ve Obsidiyen onların iki yanında duruyordu. Aja’nın gümüşi jiletinden kan damlıyordu fakat jilet ona ait değildi. Lorn’un ölü ellerinden aldığı jiletti. Islak ayakkabılarımın içinde parmaklarım zonkluyordu.</p>

  <p>Devasa dağ kalesinin önünde adamlar minicik kalıyordu. Metal silahları ilkel ve basitti. Sağa, köprüden uzağa baktım. Kilometrelerce ötede EMD’nin ulaşmadığı uzaktaki bir dağ zirvesinden askerler yükseliyor, alçak bir bulut tabakasından geçip bize doğru süzülüyorlardı. Arkalarından bir yırtıkKanat geliyordu.</p>

  <p>“Darrovv,” diye seslendi Cassius, Aja’yla birlikte köprüden platforma çıkarak yaklaşırken. “Kaçamazsın.” ifadesiz gözlerle beni izliyordu. “Kalkan kalktı. Gökyüzü kapandı. Gemiler sizi almaya gelemez.” Platformun zeminindeki kutudan dönerek kış havasına yükselen yeşil dumana baktı. “Yazgını kabullen.”</p>

  <p>Aramızda rüzgâr uğulduyor, dağ yamacından kar bulutlan savuruyordu.</p>

  <p>“Parçalanmak!” dedim. “Hak ettiğimi düşündüğün şey bu mu?”</p>

  <p>“Sen bir teröristsin. Sahip olduğun ne hak varsa hepsinden feragat etmiş durumdasın.”</p>

  <p>“Hak mı?” diye hırladım, Victra ve Holiday’in üzerinden. “Karımın ayaklarını çekme hakkı mı? Babamın ölümünü izleme hakkı mı?” Tükürmeye çalıştım ama dudaklarıma yapıştı. “Siz nasıl onları alma hakkını kendinizde görüyorsunuz?”</p>

  <p>“Burada tartışılacak bir şey yok. Sen bir teröristsin ve adalete teslim edilmelisin.”</p>

  <p>“O halde neden hâlâ benimle konuşuyorsun, seni lanet olasıca ikiyüzlü?”</p>

  <p>“Çünkü onur hâlâ önemli. Geride yalnızca onur yankılanır.” Babasının sözleri. Ancak onun dudaklarından çıktığında, kulaklarıma geldiği kadar sığ kalıyordu. Bu savaş sahip olduğu her şeyi elinden almıştı. Ne kadar yıkılmış olduğunu gözlerinden görebiliyordum. Babasına yakışır bir oğul olmaya ne kadar çabaladığını da. Yapabilse, Enstitü’nün tepelerinde yaktığımız kamp ateşinin başına geri dönmeyi tercih ederdi. Hayatın basit olduğu, dostların gerçek gibi göründüğü görkemli günlere geri dönerdi. Ne var ki geçmişe özlem duymak, ikimizin de ellerindeki kanı temizlemiyordu.</p>

  <p>Vadiden gelen iniltili rüzgârı dinledim. Topuklarım iniş platformunun kenarına ulaştı. Arkamda havadan ve boşluktan başka bir şey yoktu. Hava ve iki bin metre aşağıda vadi tabanına yayılmış karanlık şehrin topografyasındaki hareketlilik.</p>

  <p>“Atlayacak,” dedi Aja kısık sesle, Cassius’a. “Cesedine ihtiyacımız var.”</p>

  <p>“Darrovv... yapma,” dedi Cassius fakat bakışları bana atlamamı, teslim olmak ve parçalanmak üzere Tuna’ya götürülmek yerine bu yolu seçmemi söylüyordu. Soylu olan buydu. Bir kez daha pelerinini üzerime örtüyordu.</p>

  <p>Bunun için ondan nefret ediyordum.</p>

  <p>“Sen onurlu olduğunu mu sanıyorsun?” diye tısladım. “İyi olduğunu mu sanıyorsun? Sevdiklerinden kim kaldı? Kimin için savaşıyorsun?” Sözlerimde öfke vardı. “Sen yalnızsın, Cassius. Bense değilim. Geçiş’te kardeşinle karşılaştığımda yalnız değildim. Aranıza sızdığımda yalnız değildim. Karanlıkta yatarken yalnız değildim. Şimdi bile yalnız değilim.” Holiday’in göğüs zırhının kayışlarından parmaklarımı geçirerek baygın vücudunu sımsıkı tuttum. Victra’nın elini de sımsıkı kavradım. Topuklarım betonun kenarındaydı. “Rüzgârı dinle, Cassius. Lanet olasıca rüzgârı dinle.”</p>

  <p>İki şövalye başlarını yana yatırdı. Vadi zemininden gelen tuhaf homurtuyu hâlâ anlamıyorlardı çünkü bir Altın kadını ve erkeği, kayalıkları deşen bir pençeMatkabın sesini nereden bilecekti ki? Kurtarıcılarımın gökyüzünden değil, gezegenimizin kalbinden geldiğini nereden bileceklerdi?</p>

  <p>“Hoşça kal, Cassius,” dedim. “Görüşeceğiz.” Ve Holiday ile Victra’yı da beraberimde çekerek kendimi platformun kenarından boşluğa bıraktım.</p>

  <p>YABANARILARI</p>

  <p>Karla kaplı şehrin ortasındaki erimiş bir göze doğru düşüyorduk. Orada, üretim tesislerinin arasında, toprak yukarı doğru kabarırken binalar sarsılarak yana yatıyordu. Borular çatlıyor, dönerek havaya savruluyordu. Çatlayan asfalttan buhar yükseliyordu. Gaz ışık haleleri yaratarak patlıyor, bükülüp yükselen sokakların arasından alevler saçılıyor, sanki Mars’ın kendisi antik bir canavarı doğurmak için altı kat yukarı yükseliyordu. Sonunda, toprak ve şehir daha fazla esneyemeyecek hale geldiğinde, bir pençeMatkap kış havasına doğru fırladı; erimiş parmaklarıyla devasa bir metal el, buhar püskürterek havaya yükseldi ve tekrar geri çekilip Mars’ın derinliklerinde gözden kaybolurken bir blokun yarısını beraberinde götürdü.</p>

  <p>Çok hızlı düşüyorduk.</p>

  <p>Fazla erken atlamıştık. Victra elimden kayıyordu.</p>

  <p>Zemin hızla yaklaşıyordu.</p>

  <p>Hava aniden sonik bir patlamayla çatırdadı.</p>

  <p>Bir tane daha. Ardından bir tane daha. PençeMatkabın açtığı tünelden küçük bir ordu çıkarken karanlıktan sonik patlamalar yükseldi. ÇekimBotları giymiş iki, yirmi, elli zırhlı siluet, tünelden bize doğru fırlamıştı. Solumdan ve sağımdan... Kan kırmızısına boyanmış zırhlar, arkamızdaki gökyüzüne akım-ateşi açmıştı. Burnuma ozon kokusu gelirken tüylerim diken diken oldu. Aşırı</p>

  <p>sıcak mermiler hava moleküllerini yararken sürtünmeden masmavi oluyordu. Omuzlara yerleştirilmiş mitralyözler ölüm kusuyordu.</p>

  <p>Havaya yükselen Ares’in Oğullan’mn arasında babasının çivili kaskını giyen kırmızı zırhlı bir adam hızla yaklaştı ve Victra’yı bir gökdelenin çatısına çarpmadan saniyeler önce kaptı. Miğferinin hoparlörlerinden kurt ulumaları yayılıyordu. Bu bizzat Ares’ti. Tüm dünyalardaki en iyi dostum beni unutmamıştı. İmparatorlukları çökerten terörist ve asi birlikleriyle yardımıma gelmişti: Uluyanlar! Siyah kurt pelerinleri rüzgârda uçuşan bir düzine metal adam ve kadın onun arkasında süzülüyordu. En irileri, göğsünü ve kollarını kaplayan mavi el izleriyle bembeyaz bir zırh giymişti. Siyah pelerininin ortasında kırmızı bir şerit vardı. Bir an, Pax’ın benim için dirildiğini sandım ama adam beni ve Holiday’i yakaladığında, mavi el izlerinin içine çizilmiş sembolleri gördüm. Mars’ın güney kutbunun süslemeleri. Bu, Valkyrie Kuleleri’nin prensi Ragnar Volarus’tu. Holiday’i başka bir Uluyan’a attı ve beni arkasına itti; kollarımı boynuna sarıp parmaklarımı zırhının girintilerine geçirdim. Dumanı tüten vadi şehrinden tünele doğru dalarken bana bağırdı: “Sıkı tutun, kardeşim. ”</p>

  <p>Ve daldı. Sevro solumuzda Victra’yı taşıyordu ve her yanımızda Uluyanlar vardı; tünelin ağzındaki karanlığa dalarken çekimBotları çığlıklar atıyordu. Düşman peşimizdeydi. Sesler korkunçtu. Rüzgârın uğultusu. Akım-ateşleri arkamızdaki duvarlara çarparken ve silahlar haykırırken parçalanan kayalar. Çenem Ragnar’m metal omzuna çarpıyordu. ÇekimBotları tam güçle titriyordu. Zırhın somunları kaburgalarıma batıyordu. Zifiri karanlıkta bir o yana bir bu yana savrulup döne döne uçarken kuyruksokumunun üzerindeki batarya kutusu kasıklarıma çarpıyordu. Metal bir köpekbalığının sırtında, öfkeli bir denizin derinliklerine doğru ilerliyordum. Tıkanmış kulaklarım açılıyordu. Rüzgâr ıslık çalıyordu. Ahuma bir çakd taşı çarptı. Yüzümden süzülen kan, gözlerimi yaktı. Tek ışık botlardan ve silahlardan geliyordu.</p>

  <p>Sağ omzumun derisi acıyla yandı. Peşimizdekilerin akım-ateşi omzumu santimlerle ıskalamıştı. Yine de tenim kabarmış tütüyordu, tulumumun kolu alev almıştı. Rüzgâr alevleri söndürdü ama bir akım-ateşi daha yanımızdan geçerek biraz önümdeki savaşçının çekimBotlarına çarptı ve adamın bacaklarını erimiş metale dönüştürdü. Asker havada savrularak tavana çarptı ve vücudu paramparça oldu. Miğferi koparak döne döne üzerime geldi.</p>

  <p>Gözkapaklarımdan içeri kırmızı ışık süzülüyordu. Havada duman vardı. Yanık et kokusu. Boğazdaki yanma. Yanıp kızarmış yağ dokuları. Acıyla yanan göğüs. Her yerde insanlar çığlıklar atıyor, uluyor, annelerini istiyorlardı. Ve bir şey daha... Kulaklarımda yabanarılarımn vızıltısı. Tepemde birileri duruyordu. Gözlerimi açarken onları kırmızı ışıkta gördüm. Yüzüme bağırıyor, ağzıma bir maske bastırıyordu. Bir metal omuzdan sarkan ıslak bir kurt pelerini boynumu gıdıklıyordu. Dünya sarsılıp titriyordu.</p>

  <p>“Sancak tarafı! Sancak tarafı!” diye bağırdı biri, sualtmdaymışız gibi.</p>

  <p>Bir gemideydik. Etrafım ölmek üzere olan insanlarla sarılıydı. Yanıp bükülmüş zırh kalıntıları. Üzerlerinde, akbaba gibi eğilmiş daha küçük insanlar; ellerinde parıldayan testerelerle, yanık nedeniyle ölmek üzere olan askerleri kurtarmak için zırhları parçalamaya çalışıyordu. Ancak zırhlar eriyip sıkışmıştı. Bir el benimkine değdi. Yanımda bir çocuk yatıyordu. Gözleri iri iri açılmış, zırhı kararmıştı. Yanakları, teni gençti; is ve kanın altından pürüzsüz görünüyordu. Dudaklarının kenarları gülümsemelerle henüz kırıştnamıştı. Nefesleri kısa ve hızlıydı. Sessizce adımı söyledi.</p>

  <p>Ve öldü.</p>

  <p>EV</p>

  <p>Dehşetten uzakta, tek başıma, ağırlıksız ve temiz bir şekilde, yosun ve toprak kokan bir yolda duruyordum. Ayaklarım yere değiyordu fakat onu hissedemiyordum. İki tarafta rüzgârla dövülmüş çimenlik bozkır uzanıyordu. Gökyüzünde şimşek çakıyordu. Armasız ellerimi iki tarafımda uzanan taşlık duvar boyunca sürüklüyordum. Ne zaman yürümeye başlamıştım? Uzakta bir yerden odun dumanı yükseliyordu. Yolu izliyordum fakat seçeneğim de yok gibi hissediyordum. Bir tepenin ötesinden bir ses beni çağırıyordu.</p>

  <p>Ey mezar, ey evlilik odası, bomboş</p>

  <p>Nereye gitsem sonsuza dek izleyecek yuva.</p>

  <p>Çoğu orada olan kendi insanlarıma;</p>

  <p>Persephone onları kendine aldı.</p>

  <p>Sonuncusu, hepsinden daha talihsizi, Ben de düşeceğim yolum bitmeden.</p>

  <p>Yine de oraya ulaştığımda umabilirim</p>

  <p>Sevgili babama iyi bir dost olmayı Sana da anne ve sana da kardeşim. Üçünüz de tanırsınız ölümde elimi Cesetlerinizi yıkarım...</p>

  <p>Bu, amcamın sesiydi. Burası Vadi miydi? Bu, ölümden önce yürüdüğüm yol muydu? Olamazdı. Vadi’de hiç acı yoktu ama benim vücudum sızlıyordu. Bacaklarım yanıyordu. Yine de onun sesini önümde duyuyor, beni sisin içinde sürüklediğini hissediyordum. Babam öldükten sonra bana dans etmeyi öğreten, beni koruyan ve Ares’e gönderen adam. Bir madende ölen ve şimdi Vadi’de dinlenen adam.</p>

  <p>Beni karşılayanın Eo olacağını sanırdım. Ya da babam. Narol değil.</p>

  <p>“Okumaya devam et,” diye fısıldadı başka bir ses. “Doktor Virany bizi duyabildiğini söyledi. Sadece dönüş yolunu bulması gerekiyor.” Yürürken bile altımda bir yatak hissediyordum. Ciğerlerime dolan hava soğuk ve tazeydi. Çarşaflar yumuşak ve temizdi. Bacaklarımdaki kaslar seğiriyordu. Sanki küçük arılar tarafından sokuluyorlardı. Ve her sokmada, rüya dünyası siliniyor, ben vücuduma geri çekiliyordum.</p>

  <p>“Eh, bir şeyler okuyacaksak en azından Kızıllara ait bir şey olsun. Bu süslü Mor saçmalığı değil.”</p>

  <p>“Dansçı bunun onun en sevdiklerinden biri olduğunu söyledi.”</p>

  <p>Gözlerim açıldı. Bir yataktaydım. Beyaz çarşaflar, kollarıma takılı serumlar. Örtülerin altında bacaklarıma sokulmuş karınca büyüklüğündeki elektrotlara dokundum; kaslarımdaki uyuşmayı gidermek için elektrik akımı veriyorlardı. Oda bir mağaraydı. Bilimsel aletler, makineler ve terraryumlarla doluydu.</p>

  <p>Demek rüyamda duyduğum ses gerçekten de Narol amcama aitti ama Vadi’de falan değildi. Yaşıyordu. Yatağımın kenarında oturmuş, Mickey’nin eski kitaplarından birine kısık gözlerle bakıyordu. Bir Kızıl için bile fazla yaşlı ve yıpranmış görünüyordu. Nasırlı elleriyle kırılgan sayfalara nazikçe dokunmaya çalışıyordu. Şimdi başı keldi ve önkollarıyla ensesi güneşten iyice yanmıştı. Hâlâ çatlamış eski deri parçalarından yaratılmış gibi görünüyordu. Şimdi kırk bir yaşında olmalıydı. Daha yaşlı görünüyordu. Daha vahşi. Belindeki raylı silahla sessiz bir tehlike havası yayıyordu. Siyah asker ceketinde yırtılıp ters çevrilmiş bir Toplum logosunun üzerine bir sapanOrak deseni işlenmişti. Kızıllar üstte. Altınlar temelde.</p>

  <p>Adam savaştaydı.</p>

  <p>Yanında annem oturuyordu. Geçirdiği felçten sonra kambur, narin bir kadına dönüşmüştü. Kaç kez Çakal’ı elinde kerpetenle onun başında dikilirken hayal etmiştim? Oysa bütün bu süre boyunca güvendeydi. Çarpık parmaklarında bir iğne iplikle, delinmiş çorapları yamıyordu. Elleri eskisi gibi hareket etmiyordu. Yaşlılık ve hastalık onu yavaşlatmıştı. Ancak çökmüş bedeni, gerçek kişiliğiyle örtüşmüyordu. Aslında herhangi bir Altın kadar dik, herhangi bir Obsidiyen kadar güçlüydü.</p>

  <p>Orada sessizce oturarak elindeki işe odaklanmış halini izlerken, onu korumayı her şeyden çok istiyordum. Onu iyileştirmek istiyordum. Ona asla sahip olmadığı şeyleri vermek. Onu o kadar çok seviyordum ki ne diyeceğimi bilemiyordum. Onu ne kadar sevdiğimi göstermek için ne yapabilirdim ki? “Anne...” diye fısıldadım.</p>

  <p>Başlarını kaldırdılar. Narol sandalyesinde donup kalmıştı. Annem bir elini onunkinin üzerine koyarak yavaşça kalkıp yatağıma yaklaştı. Adımları yavaş ve temkinliydi. “Merhaba, çocuğum.”</p>

  <p>Tepemde dikilirken gözlerindeki sevgiyle eziliyordum. Elim onun başından daha büyüktü fakat gerçek olduğunu kendime kanıtlamak istercesine yüzüne nazikçe dokundum. Gözlerinden şakaklarındaki beyaz saçlara uzanan kırışıklıkları izledim. Çocukken onu babamı sevdiğim kadar sevmezdim. Bazen bana vururdu. Tek başına ağlar ve ters bir şey yokmuş gibi yapardı. Ve şimdi tek isteğim, yemek yaparken mırıldandığı şarkıları dinleyebilmekti. Tek isteğim, çocukluğumun huzurlu geçen o geceleriydi.</p>

  <p>Zamanda geri gitmek istiyordum.</p>

  <p>“Özür dilerim...” dedim, elimde olmadan. “Çok üzgünüm...”</p>

  <p>Beni alnımdan öptü ve başım benimkine yasladı. Pas, ter ve yağ kokuyordu. Yuvam gibi. Bana oğlu olduğumu ve özür dilenecek bir şey olmadığını söyledi. Güvendeydim. Seviliyordum. Ailem buradaydı. Kieran, Leanna, çocukları. Beni görmek için bekliyorlardı. Yalnızlığımın beni biriktirmeye zorladığı bütün acıyı paylaşarak kontrolsüzce hıçkırıyordum. Gözyaşlarını dudaklarımın yapabileceğinden çok daha derin bir dille konuşuyordu. Annem beni alnımdan tekrar öpüp geri çekilirken tükenmiş haldeydim. Narol onun yanına gelerek elini koluma koydu. “Narol...”</p>

  <p>“Selam, seni küçük serseri,” dedi kabaca. “Hâlâ babanın oğlusun, ha?”</p>

  <p>“Öldüğünü sanıyordum,” dedim.</p>

  <p>“Hayır. Ölüm beni biraz çiğneyip rezil kıçımı geri tükürdü, öldürülmesi gerekenler olduğunu ve kendi kanımdan bir delinin kurtarılması gerektiğini söyledi.” Bana bakarak sırıttı. Dudaklarındaki o eski yara izine yeni iki tane daha eklenmişti.</p>

  <p>“Uyanmanı bekliyorduk,” dedi annem. “Seni gemiyle getirdiklerinden beri iki gün oldu.”</p>

  <p>Boğazımın arkasındaki yanmış etten gelen is tadını hâlâ alabiliyordum.</p>

  <p>“Neredeyiz?” diye sordum.</p>

  <p>“Tinos. Ares’in şehri.”</p>

  <p>“Tinos...” diye fısıldadım. Hemen doğrulup oturdum. “Sevro... Ragnar...”</p>

  <p>“Yaşıyorlar,” diye homurdandı Narol, beni tekrar yatağıma iterken. “Hortumlarım ve onarDerini yerinden çıkarma. O kanlı kaçıştan sonra seni toparlamak Dr. Virany’nin saatlerini aldı. Ke-miksürenlerin EMD menzilinde olması gerekiyordu ama değillerdi. Tünellerde bizi paramparça ettiler. Hayatını tamamen Ragnar’a borçlusun.”</p>

  <p>“Sen de mi oradaydın?”</p>

  <p>“Attika’ya kadar kazan matkap-ekibini kimin yönettiğini sanıyorsun? Hepsi Lykos kanıydı; Lambdalar ve Omikronlar.”</p>

  <p>“Ya Victra?”</p>

  <p>“Sakin ol, evlat.” Tekrar doğrulmamı engellemek için elini göğsüme dayadı. “Doktorun yanında. Gri de öyle. Yaşıyorlar ve tedavi oluyorlar.”</p>

  <p>“Beni kontrol etmelisin, Narol. Doktorlara beni radyasyon izleyicileri için kontrol etmelerini söyle, izleyiciler yerleştirmiş olabilirler. Kaçmama kasıtlı olarak izin vermiş olabilirler, Tinos’u bulmak için... Sevro’yu görmem gerek.”</p>

  <p>“Ah! Sakin ol dedim,” dedi Narol, sertçe. “Seni kontrol ettik. Vücudunda iki izleyici vardı ama ikisi de EMD yüzünden etkisiz hale gelmişti. İzlenmedin. Ares de burada değil. Hâlâ Uluyanlarla birlikte dışarıda. Sadece yaralıları teslim etmek ve bir şeyler atıştırmak için geldi.” Neredeyse bir düzine kurt pelerini vardı. Demek ekibe yeni elemanlar bulmuştu. Devedikeni bize ihanet etmişti fakat Vixus, Çakıl ve Palyaço’dan söz etmişti. Acaba Ekşisurat da onlarla mıydı?</p>

  <p>“Ares sürekli hareket halinde,” dedi annem.</p>

  <p>“Yapacak çok iş ve sadece bir tane Ares var,” diye karşılık verdi Narol, savunmacı bir tavırla. “Hâlâ hayatta kalanları arıyorlar. Yakında dönerler. Şanslıysak sabaha burada olurlar.” Annem ona sert bir bakış attı ve Narol hemen sustu.</p>

  <p>Onlarla konuşmaktan bitkin düşmüş halde kendimi yatağa bıraktım. Onları görmek beni çok sarsmıştı. Kelimeleri bir araya getirip cümle kurmakta zorlanıyordum. Söylenecek çok şey vardı, içimde çok fazla yabancı duygu dolaşıyordu. Sonunda tek yapabildiğim orada öylece oturmak ve hızlı hızlı nefes alıp vermek oldu. Annemin sevgisi odayı dolduruyordu fakat hâlâ bu anın ötesindeki karanlığı hissediyordum. Kaybettiğimi sandığım ve şimdi koruyamayacağımdan korktuğum ailenin üzerine çöken karanlığı. Düşmanlarım fazla büyüktü. Çok kalabalıklardı. Bense çok zayıftım. Başparmağımı annemin parmak eklemlerinde dolaştırarak başımı iki yana salladım.</p>

  <p>“Sizi bir daha göremeyeceğimi sandım.”</p>

  <p>“Oysa buradasın.” Annem her nasılsa soğuk konuşmuştu. Karşısındaki iki adam konuşmakta zorlanırken gözleri kuru olan tabii ki annemdi. Enstitü’de nasıl hayatta kaldığımı hep merak etmiştim. Babam sayesinde olmadığı kesindi çünkü o nazik bir adamdı. Cesaretimin ve gücümün kaynağı annemdi. Demirden olan oydu. Böylesine basit bir hareket her şeyi anlatabilirmiş gibi elini tuttum.</p>

  <p>Kapı hafifçe vuruldu. Dansçı başım içeri uzattı. Her zamanki gibi çok yakışıklıydı ve hayatta olup yaşlılığı güzel gösteren az sayıdaki Kızıl’dan biriydi. Koridorda ayaklarını hafifçe sürüdüğünü duydum. Annem ve amcam onu saygıyla selamladılar. O yatağımın yanına yaklaşırken Narol saygıyla kenara çekildi ama annem yerinden kıpırdamadı. “Görünüşe bakılırsa bu Cehennemdalgıcı’nın işi henüz bitmemiş.” Dansçı elimi tuttu. “Ama hepimizin ödünü patlattın.”</p>

  <p>“Seni görmek lanet güzel, Dansçı.”</p>

  <p>“Seni de, evlat. Seni de.”</p>

  <p>“Teşekkür ederim. Onlarla ilgilendiğin için.” Başımla annemi ve amcamı işaret ettim. “Sevro’ya yardım ettiğin için...”</p>

  <p>“Aile bunun içindir,” dedi. “Sen nasılsın?”</p>

  <p>“Göğsüm acıyor ve diğer her yerim.”</p>

  <p>Neşeyle güldü. “Öyle olmalı. Nakamuraların sana verdiği madde yüzünden neredeyse ölüyormuşsun; Virany öyle dedi. Kalp krizi geçirmişsin.”</p>

  <p>“Dansçı, Çakal bunu nasıl öğrendi? Her gün merak ettim. Her şeyi gözden geçirdim. Ona bıraktığım ipuçlarını. Kendimi ele mi verdim?”</p>

  <p>“Sen değildin,” dedi Dansçı. “Harmony’nin işiydi.”</p>

  <p>“Harmony...” diye fısıldadım. “O... Ama o Altınlardan nefret eder.” Ancak bunu söylerken bile nefretinin ne kadar pervasız olduğunu biliyordum. Hükümdar’ı ve Luna’daki diğerlerini öldürmem için bana verdiği bombayı kullanmadığımda çok öfkelenmiş olmalıydı.</p>

  <p>“İsyanı sattığımızı düşünüyor,” dedi Dansçı. “Çok fazla ödün verdiğimizi. Çakal’a senin kim olduğunu o söyledi.”</p>

  <p>“Yani ben ofisindeyken biliyordu. Ona hediyesini verdiğimde...”</p>

  <p>Dansçı yorgun bir tavırla başını salladı. “Varlığın Harmony’nin iddialarını doğruladı. Çakal bu yüzden onu ve diğerlerini kurtarmamıza izin verdi. Onu üsse geri getirdik ve Çakal’ın ölüm birlikleri gelmeden bir saat önce Harmony ortadan kayboldu.”</p>

  <p>“Fitchner onun yüzünden öldü. Harmony’ye bir amaç vermişti... Bana ihanet etmesini anlıyorum fakat ona? Ares’e?”</p>

  <p>“Fitchner’m bir Altın olduğunu öğrendiğinde ondan vazgeçti. Çakal’a üssün koordinatlarını da o vermiş olmalı.” Ares onun kahramanıydı. İlahı. Çocukları madenlerde öldükten sonra Ares ona yaşaması ve savaşması için bir neden vermişti. Sonra Harmony onun düşman olduğunu keşfetmişti ve öldürtmüştü. Ares’in bu yüzden öldüğünü düşünmek beni paramparça ediyordu.</p>

  <p>Dansçı sessizce beni süzdü. Beklediği gibi olmadığım açıktı. Annem ve Narol da onu neredeyse beni izledikleri kadar dikkatle izlerken aynı sonuca varmışa benziyorlardı.</p>

  <p>“Daha önceki gibi olmadığımı biliyorum,” dedim, yavaşça.</p>

  <p>“Hayır, oğlum. Cehennemden sağ çıktın. Konu o değil.”</p>

  <p>“Ne peki?”</p>

  <p>Dansçı anneme bir bakış attı. “Emin misin?”</p>

  <p>“Bilmesi gerekiyor. Söyle ona,” dedi annem. Narol da başıyla onayladı.</p>

  <p>Dansçı hâlâ tereddütlüydü. Oturmak için bir sandalye aradı. Narol hemen atılıp bir sandalye çekti ve yatağın yakınına koydu. Dansçı başını sallayarak teşekkür etti ve parmak uçlarını birleştirerek bana doğru eğildi. “Darrovv, çok uzun süredir insanlar senden bir şeyler gizliyor. Dolayısıyla bundan sonra sana karşı çok açık olmak istiyorum. Beş gün öncesine kadar senin öldüğünü sanıyorduk.”</p>

  <p>“Yeterince yaklaşmıştım.”</p>

  <p>“Hayır. Hayır, yani seni aramaktan dokuz ay önce vazgeçmiştik.”</p>

  <p>Annem elimi sımsıkı kavradı.</p>

  <p>“Sen yakalandıktan üç ay sonra Altınlar seni vatana ihanetten suçlu bulup idam etti, idamı da holoKutuda gösterdiler. Sana çok benzeyen bir çocuğu Agea’daki hisarın basamaklarına çıkardılar ve senin suçlarını okudular. Hâlâ bir Altm’mışsın gibi davranıyorlardı. Seni kurtarmaya çalıştık ama bir tuzaktı. Binlerce adam kaybettik.” Bakışları dudaklarımda ve saçlarımda dolaştı. “Senin gözlerine, yara izlerine ve lanet olasıca yüzüne sahipti. Çakal senin başım keserken ve Mars’taki dikilitaşını yıkarken hepimiz izlemek zorunda kaldık.”</p>

  <p>Hiçbir şey anlayamadan onlara baktım.</p>

  <p>“Senin yasını tuttuk, oğlum,” dedi annem, zayıf bir sesle. “Bütün klan, bütün şehir. Solan Ağıt’ı bizzat yönettim ve çizmelerini Tinos’un dışındaki derin-tünellere gömdük.”</p>

  <p>Narol kollarını kavuşturarak kendini bu amdan korumaya çalıştı. “Tıpkı sana benziyordu. Aynı yürüyüş. Aynı yüz. Senin ölümünü tekrar izlediğimi sandım.”</p>

  <p>“Muhtemelen bir deriMaskeydi, belki birini Oymuşlardı ya da dijital efektler kullanmışlardı,” diye açıkladı Dansçı. “Artık fark etmez. Çakal seni bir Altın olarak öldürdü, bir Kızıl olarak değil. Kimliğini açıklamaları aptalca olurdu. Bize bir avantaj kazandırırlardı. Dolayısıyla, kral olabileceğini sanıp başarısız olan herhangi bir Altın olarak öldün. Bir uyarı olarak.”</p>

  <p>Çakal sevdiklerimi inciteceğine söz vermişti. Bunu ne kadar derinden başardığını şimdi anlıyordum. Annemin ifadesi değişmişti.</p>

  <p>Bana bakarken benim için hissettiği bütün acı gözlerine yansıyordu ve yüzünde suçluluk ifadesi vardı.</p>

  <p>“Senden vazgeçtim,” dedi, çatlayan kısık sesiyle. “Vazgeçtim.”</p>

  <p>“Senin hatan değildi,” dedim. “Bilemezdin.”</p>

  <p>“Sevro biliyordu,” dedi.</p>

  <p>“Seni aramaktan asla vazgeçmedi,” diye açıkladı Dansçı. “Delirdiğini sandım. Senin ölmediğini söyleyip duruyordu. Bunu hissedebildiğini söylüyordu. Bildiğini. Liderliği başkasına bırakmasını bile tavsiye ettim. Seni ararken fazlasıyla dikkatsizdi.”</p>

  <p>“Ama o hergele sonunda seni buldu,” dedi Narol.</p>

  <p>“Evet,” diye karşılık verdi Dansçı. “Buldu. Ben yanılmışım. Sana inanmalıydım. Ona inanmalıydım.”</p>

  <p>“Beni nasıl buldunuz?”</p>

  <p>“Theodora bir operasyon planladı.”</p>

  <p>“O burada mı?”</p>

  <p>“İstihbaratımızda çalışıyor. Kadının bağlantıları var. Bir inci kulübündeki muhbirleri, Olimpik Şövalyelerin Luna’da Hükümdar’a teslim edilmek üzere Attika’dan bir paket teslim alacağını duymuş. Sevro paketin sen olduğuna inanıyordu. Yedek kaynaklarımızın muazzam bir bölümünü bu saldırıya odakladı ve önemli varlıklarımızdan ikisini harcadı...”</p>

  <p>O konuşurken annemin tavanda cızırdayan bir ampule dalgın dalgın bakışını izledim. Bu onun için nasıl bir şeydi? Bir annenin, oğlunun başka adamlar tarafından bu hale getirildiğini görmek? Derisindeki yara izlerine yazılmış, sessizlikle ve uzaklara dalan bakışlarla ifade edilen acıyı görmek? Kaç anne oğullarının ve kızlarının savaştan dönmesi için dua ederken, sonunda savaşın onları aldığım, dünyanın onları zehirlediğini ve bir daha asla eskisi gibi olmayacaklarını anlamıştı?</p>

  <p>Annem dokuz ay boyunca benim yasımı tutmuştu. Vazgeçtiği için suçluluk duyuyordu ve savaşın beni bir kez daha yutacağını öğrenirken, durdurmak için hiçbir şey yapamayacağını bilmenin çaresizliğini yaşıyordu. Son yıllarda istediğimi sandığım şeyi elde etmek için çok kişiyi ezip geçmiştim. Bu, hayattaki son şansımsa, bu kez doğru yapacaktım. Mecburdum.</p>

  <p>“...ama şimdi asıl sorun malzeme değil. Esas ihtiyacımız insan gücü... ”</p>

  <p>“Dansçı... sus,” dedim.</p>

  <p>“Susayım mı?” Şaşkınlıkla kaşlarım çatarak Narol’a baktı. “Sorun ne?”</p>

  <p>“Sorun yok. Bu konuyu sabah konuşuruz.”</p>

  <p>“Sabah mı? Darrovv, dünya ayaklarının altından kayıyor. Diğer Kızıl klikler üzerindeki kontrolümüzü kaybettik. Oğullar bir sene daha dayanamaz. Sana durumu özetlemek zorundayım. Geri dönmene ihtiyacımız...”</p>

  <p>“Dansçı, ben yaşıyorum,” dedim, sormak istediğim bütün soruları düşünerek; savaşla, arkadaşlarımla, nasıl yıkıldığımla, Kısrak’la ilgili. Ancak bekleyebilirdi. “Ne kadar şanslı olduğumu biliyor musun? Sizi tekrar karşımda görebildiğim için? Kardeşlerimi yıllardır görmedim. Dolayısıyla özetini yarın dinleyeceğim. Yarın savaş beni tekrar alabilir ama bu gece aileme aidim.”</p>

  <p>Çocukların sesini daha kapıya ulaşmadan duydum ve kendimi başka birinin rüyasında konuk gibi hissettim. Çocukların dünyasına uygun değildim. Ama annem tekerlekli sandalyemi metal ranzalarla, çocuklarla, şampuan kokularıyla ve gürültüyle dolu, sıkışık yatakhaneye sokarken konuyla ilgili pek söz hakkım yoktu. Çocuklardan beşi benim kanımdandı ve saçları ile yerdeki küçük sandaletlere bakılırsa duştan yeni çıkmışlardı. Daha uzun boylu, dokuz yaşındaki ikisi, altı yaşındaki diğer ikisine karşı birleşirken melek yüzlü bir kız çocuğu en büyük çocuğun bacağına kafasını vurup duruyordu. Çocuk onu henüz fark etmemişti. Odadaki altıncı çocuğu Lykos’ta anneme yaptığım ziyaretten hatırlıyordum. Uyuyamayan küçük kız. Kieran’mkilerden biri. Başka bir ranzada oturmuş, parlak masal kitaplarının üzerinden diğer çocukları izliyordu ve beni ilk fark eden o oldu.</p>

  <p>“Baba,” diye seslendi, gözlerini iri iri açarak. “Baba...”</p>

  <p>Kieran beni görünce Leanna’yla oynadığı zar oyunundan fırladı. Leanna daha yavaş kaldı. “Darrovv,” dedi Kieran ve bana koşarak sandalyemin hemen önünde durdu. Onun da sakalları uzamıştı. Yirmili yaşlarındaydı. Omuzları eskiden olduğu gibi çökük değildi.</p>

  <p>Gözlerinde eskiden onu biraz aptal gibi gösterdiğini düşündüğüm ama şimdi delicesine cesur görünen, iyimser bakışlar vardı. Aniden kendini toparlayarak çocuklara yaklaşmalarını işaret etti. “Reagan, Iro, çocuklar. Gelin de kardeşimle tanışın. Gelip amcanızı selamlayın.”</p>

  <p>Çocuklar mahcup bir tavırla yanında sıralandılar. Odanın arka tarafında bir bebek güldü ve genç bir anne çocuğunu emzirdiği ranzadan doğruldu. “Eo?” diye fısıldadım. Kadın geçmişten bir görüntüydü. Küçük, kalp biçiminde yüzü. Gür, darmadağınık saçları. Nemli günlerde Eo’nunki gibi kabaran saçlar. Ama o Eo değildi. Gözleri daha küçük, burnu minicikti. Onda ateşten çok zarafet vardı. Ve o, karım gibi bir kız çocuğu değil, bir kadındı. Yanlış hatırlamıyorsam artık yirmi yaşında olmalıydı.</p>

  <p>Hepsi bana tuhaf tuhaf bakıyorlardı.</p>

  <p>Delirdiğimi düşünüyor olmalıydılar.</p>

  <p>Eo’nun kardeşi Dio dışında; onun yüzünde parlak bir gülümseme belirdi.</p>

  <p>“Özür dilerim, Dio,” dedim hemen. “Ona... çok benziyorsun.”</p>

  <p>Özürlerimi susturarak mahcubiyetimi engelledi. Söyleyebileceğim en nazikçe söz olduğunu söyledi. “Peki, bu kim?” diye sordum, kucağındaki bebeği işaret ederek. Küçük kızın saçları tuhaftı. Pas kızılıydı ve bir lastikle başının üzerinde bağlandığından, başının tepesinde küçük bir anten gibi görünüyordu. Koyu kızıl gözleri heyecanla beni izliyordu.</p>

  <p>“Bu küçük şey mi?” diye sordu Dio, sandalyeme yaklaşarak. “Ah, bu, Deanna bize senin yaşadığını söylediğinden beri seninle tanıştırmak istediğim biri.” Ağabeyime sevgi dolu gözlerle baktı. Elimde olmadan kıskandım. “İlk bebeğimiz. Kucağına almak ister misin?”</p>

  <p>“Kucağıma mı?” dedim. “Hayır... Ben...”</p>

  <p>Küçük kızın tombik elleri bana doğru uzandı ve ben daha tepki veremeden Dio kızını benim kucağıma bıraktı. Küçük kız kazağıma tutundu ve bacağımın üzerinde rahat edene kadar homurdanıp kıvrandı, sonra ellerini çırparak güldü. Ne olduğumun kesinlikle farkında değildi. Ellerimin neden yara izleriyle dolu olduğunu anlamıyordu. Sadece büyüklükleri ve Altın Armaları ilgisini çekmişti. Başparmağımı kaparak dişsiz ağzıyla ısırmaya çalıştı.</p>

  <p>Onun dünyasında benim bildiğim dehşetler yoktu. Çocuğun tek gördüğü, sevgiydi. Teni bembeyaz ve yumuşacıktı. O bulutlardan yaratılmıştı, bense taştan. Gözleri annesininkiler gibi iri ve parlaktı. Tavırları ve ince dudakları Kieran’ınkilere benziyordu. Başka bir hayatta olsak, Eo’yla çocuğumuz böyle bir şey olurdu. Sonunda birleşenlerin biz değil de, ağabeyim ile onun ablası olduğunu bilse, karım çok gülerdi. Biz kısa ömürlü, küçük bir fırtınaydık. Belki Dio ve Kieran uzun ömürlü olurdu.</p>

  <p>Jeneratörlerin yükünü azaltmak için tesisin ışıkları kısıldıktan uzun süre sonra amcam ve ağabeyimle odanın arkasındaki masaya oturduk ve Kieran bana yeni görevlerini anlattı; Turunculardan yırtıkKanatlara ve mekiklere bakım yapmayı öğreniyordu. Dio yatalı çok olmuştu fakat benimle bıraktığı bebeği şimdi kollarımda uyuyor, rüyaları onu diyardan diyara götürürken zaman zaman kıpırdanıyordu.</p>

  <p>“Burası gerçekten de o kadar kötü değil,” diyordu Kieran. “Aşağıda istiflenmekten daha iyi. Yemeğimiz var. Su akıtan duşlarımız var. Artık Sifon’da havayla yıkanmamız gerekmiyor. Tepemizde bir göl olduğunu söylüyorlar. Şu duşlar baş döndürücü şeyler. Çocuklar bayılıyor.” Loş ışıkta çocuklarını izledi. Yataklarda ikişer ikişer yatıyor, uyurken sessizce kıpırdanıyorlardı. “Zor olan, onları bekleyenin ne olduğunu bilmemek. Madencilik mi yapacaklar? Ağlık’ta mı çalışacaklar? Ben hep öyle olacağmı düşünmüştüm. Onlara bir görev, bir meslek bırakacağımı. Anlıyor musun?” Başımla onayladım. “Sanırım oğullarımın Cehennemdalgıcı olmalarını istiyordum. Senin gibi. Babamız gibi. Ama...” Omuz silkti.</p>

  <p>“Artık gözleriniz açıldığı için bunlar anlamsız geliyor” dedi Narol. “Ayaklar altında çiğnendiğini bilirken öyle bir hayat bomboş geliyor.”</p>

  <p>“Evet,” diye karşılık verdi Kieran. “O insanlar yüz yaşına kadar yaşasın diye sen otuz yaşında öl. Kesinlikle doğru değil. Çocuklarımın bundan daha fazlasına sahip olmasını istiyorum, kardeşim.” Bana dikkade baktı ve annemin bana devrimden sonra ne olacağmı sorduğunu hatırladım. Nasıl bir dünya yaratıyorduk? Kısrak da aynı şeyi sormuştu. Eo’nun ise hiç düşünmediği bir şeydi. “Bundan daha fazlasına sahip olmalılar. Ares’i diğer herkes kadar ben de seviyorum. Hayatımı ona borçluyum. Çocuklarımın hayatlarını da. Ancak...” Daha fazlasını söylemek istese de Narol’un bakışlarının ağırlığını hissederek başını iki yana sallayıp sustu.</p>

  <p>“Devam et,” dedim.</p>

  <p>“Onun bundan sonra ne geleceğini bildiğinden emin değilim. Bu yüzden geri dönmene sevindim, kardeşim. Senin bir planın olduğunu biliyorum. Bizi kurtarabileceğini biliyorum.”</p>

  <p>Bunları çok fazla inanç ve güvenle söylemişti.</p>

  <p>“Elbette bir planım var,” dedim çünkü bunu duymaya ihtiyacı olduğunu biliyordum. Ancak ağabeyim memnuniyetle kupasını tekrar doldururken amcam gözlerime baktı ve yalanımı gördü; ikimiz de yaklaşan karanlığı hissediyorduk.</p>

  <h2>9</h2>

  <p>ARES’İN ŞEHRİ</p>

  <p>Kahvemi yudumlayıp annemin benim için ikmal subayından aldığı bir kâse tahıl gevreğini yerken sabahın erken saatleriydi. Henüz kalabalığa hazır değildim. Kieran ve Leanna çoktan işe gitmişti. Ben de çocuklar okula hazırlanırken Dio ve annemle birlikte oturuyordum. Bu iyiye işaretti. İnsanlar çocuklarına eğitim vermeyi bıraktıklarında, vazgeçtiklerini anlardın. Kahvemi bitirdim. Annem biraz daha koydu.</p>

  <p>“Koca bir demlik mi aldın?” diye sordum.</p>

  <p>“Aşçı ısrar etti. Aslında iki tane vermeye çalıştı.”</p>

  <p>Kahvemi yudumladım. “Neredeyse gerçeği gibi.”</p>

  <p>“Gerçeği zaten,” dedi Dio. “Ele geçirdiği ürünleri bize gönderen bir korsan var. Kahve sanırım Dünya’dan geliyor. Jamaka demişlerdi.” Hatasını düzeltmedim.</p>

  <p>“Hey! ” diye bir ses duyuldu koridordan. Annem sesi duyunca yerinden fırladı. “Azrail! Azrail! Çık dışarı da oynayalım!” Koridorda bir gümbürtü koptu ve ağır çizme sesleri duyuldu.</p>

  <p>“Unutma, Deanna bize kapıyı vurmamızı söyledi,” dedi, gök gürültüsü gibi bir ses.</p>

  <p>“Çok sinir bozucusun. Tamam.” Kapı kibarca vuruldu. “Selamlar!</p>

  <p>Sevro Amca ve Kısmen Dostane Dev geldi.”</p>

  <p>Annem heyecanlanan yeğenlerimden birine işaret etti. “Ella, kapıyı aç.” Ella ileri atıldı ve Sevro’ya kapıyı açtı. Sevro içeri daldığı anda onu kapıp kucağına aldı. Ella mutlulukla çığlık attı. Üzerinde askerlerin akımZırhının içine giydikleri siyah ter emici tulum vardı. Koltukaltları terden ıslanmıştı. Beni görünce gözleri parladı ve Ella’yı bir yatağın üzerine fırlatıp kollarını öne uzatarak bana doğru koştu. Balta gibi yüzünde çarpık bir sırıtış ve göğsünün derinliklerinden gelen bir kahkahayla üzerime atıldı. Mohikan saçları kirli ve sırılsıklamdı.</p>

  <p>“Sevro, dikkat et!” dedi annem.</p>

  <p>“Azrail!” Bana çarparak sandalyemi yana çevirdi ve beni neredeyse sandalyeden kaldırdığında dişlerim takırdadı; eskisinden daha güçlüydü ve tütün, motor yakıtı ve ter kokuyordu. Kucağıma atlamış heyecanlı bir köpek gibi yarı cıyaklıyor, yan gülüyordu. “Yaşadığını biliyordum. Lanet olsun, biliyordum. Peri sürtükler beni kandıramaz.” Geri çekildi ve çarpık bir sırıtışla yine bana baktı. “Seni lanet olasıca piç.”</p>

  <p>“Kelimelerine dikkat et!” diye tersledi annem.</p>

  <p>Yüzümü buruşturdum. “Kaburgalarım.”</p>

  <p>“Ah, lanet olsun, affedersin birader.” Beni sandalyeye geri bırakırken göz göze gelebilmemiz için çömeldi. “Bir defa söylemiştim, şimdi ikinci kez söylüyorum: Bu hayatta öldürülemeyecek iki şey varsa, biri cevizlerimin altındaki mantarlar, diğeri de lanet olasıca Marslı Azrail’dir. Ha ha!”</p>

  <p>“Sevro!”</p>

  <p>“Pardon, Deanna. Pardon.”</p>

  <p>Geri çekildim. “Sevro. Berbat... kokuyorsun.”</p>

  <p>“Beş gündür yıkanmadım,” diyerek ve kasıklarını tutarak böbürlendi. “Burada bir Sevro çorbası var, evlat.” Ellerini beline koydu. “Biliyor musun, sen çok... şey,” anneme baktı ve bu kez diline hâkim olarak, “berbat görünüyorsun,” dedi.</p>

  <p>Bir adam içeri girip kapının yanındaki ışığı engelleyince odaya bir gölge çöktü. Çocuklar sevinçle Ragnar’ın etrafında toplanarak yürümesini zorlaştırıyorlardı.</p>

  <p>“Selam, Azrail,” dedi, çocukların gürültüsünün üzerinden.</p>

  <p>Ragnar’ı gülümseyerek karşıladım. Yüzü her zamanki gibi ifadesizdi. Dövmeli ve solgun; buzullardaki evinin rüzgârları yüzünden bir gergedanın kıçı gibi nasırlıydı. Beyaz sakalı dört örgüde toplanmıştı ve kırmızı kurdelelerle örülmüş beyaz bir kuyruk dışında bütün saçım tıraş etmişti. Çocuklar kendilerine hediye getirip getirmediğini sordular.</p>

  <p>“Sevro.” Öne eğildim. “Gözlerin...”</p>

  <p>Sevro yaklaştı. “Beğendin mi?” O buruşuk, keskin hatlı yüzündeki gözleri artık kirli Altın sarısı değil, Mars toprağı kadar kızıldı. Daha iyi görebilmem için gözkapaklarını kaldırdı. Lens değillerdi. Ve sağdaki gözü de artık biyonik değildi.</p>

  <p>“Lanet olsun. Kendini mi Oydurdun?”</p>

  <p>“Hem de ustasına. Sevdin mi?”</p>

  <p>“Muhteşem olmuşlar Tam senlik olmuş.”</p>

  <p>Yumruklarını birleştirdi. “Bunu söylediğine sevindim. Çünkü sana aitler.”</p>

  <p>Kanun çekildi. “Ne?”</p>

  <p>“Seninkiler.”</p>

  <p>“Benim neyim?”</p>

  <p>“Gözlerin!”</p>

  <p>“Gözlerim...”</p>

  <p>“Kısmen Dostane Dev seni kurtarırken kafa üstü falan mı düştün? İsyan’a destek olarak Tinos’a malzeme getirmek için Mickey’nin Yorkton’daki yerini yağmaladığımızda ki ürkütücü bir yer olduğunu söylemeliyim, bir dondurucuda senin gözlerini buldum. Senin onları kullanmayacağını düşündüm, dolayısıyla...” Mahcup bir tavırla omuz silkti. “Ben de bana takmasını istedim. Bilirsin. Bizi daha da yakınlaştırması için. Senden bir yadigâr. O kadar da tuhaf değil, değil mi?”</p>

  <p>“Ona tuhaf olduğunu söyledim,” dedi Ragnar. Kızlardan biri onun bacağına tırmanıyordu.</p>

  <p>“Gözlerini geri istiyor musun?” diye sordu Sevro, aniden endişelenerek. “Geri verebilirim.”</p>

  <p>“Hayır!” dedim. “Sadece ne kadar deli olduğunu unutmuşum.”</p>

  <p>“Ah.” Gülerek omzuma bir şaplak indirdi. “İyi. Ben de ciddi bir şey olduğunu sandım. Yani onları kullanmaya devam edebilir miyim?”</p>

  <p>“Mal bulanındır,” dedim, omuz silkerek.</p>

  <p>“Lykos’lu Deanna, oğlunu askeri konular için ödünç alabilir miyiz?” diye sordu Ragnar, anneme. “Yapacak çok işi var. Öğrenmesi gereken çok şey.”</p>

  <p>“Sağ salim geri getirirseniz olur. Yanınıza biraz kahve alın. Şu çorapları da çamaşırhaneye bırakın.” Annem yeni yamanmış çoraplarla dolu bir torbayı Ragnar’m kollatma bıraktı.</p>

  <p>“Nasıl istersen.”</p>

  <p>“Ya hediyeler?” diye sordu yeğenlerimden biri. “Hiçbir şey getirmedin mi?”</p>

  <p>“Benim sana bir hediyem var...” dedi Sevro.</p>

  <p>Annem ve Dio aynı anda, “Sevro, hayır!” diye bağırdılar “Ne?” Sevro bir poşet çıkardı. “Bu seferki sadece şeker”</p>

  <p>“...o anda Ragnar, Çakıl’a takıldı ve aracın arkasından düştü,” dedi Sevro, kahkahalar atarak. “Keriz.” Tekerlekli sandalyemi taş koridorda umursamaz bir hızla iterken tepemde şekerini yiyordu. Yine hızlandı ve bir duvara çarpana kadar sandalyenin arkasına bindi. Acıyla irkildim. “Yani doğruca denize düştü. Fırtına vardı, dostum. Dalgalar şalomaGemisi kadardı. Yardımıma ihtiyacı olacağım düşünerek ben de peşinden atlamak üzereydim ama tam o anda devasa bir... Ona ne dendiğini bilmiyorum. Oyulmuş bir yaratık...”</p>

  <p>“İblis,” dedi Ragnar, arkadan. Onun peşimizden geldiğini fark etmemiştim. “Hel’in üçüncü katından bir deniz iblisiydi.”</p>

  <p>“Tabii.” Sevro beni bir köşeden döndürürken sandalyeyi duvara o kadar sert sürttü ki dilimi ısırdım ve Oğullar’m pilotlarından birçoğu koşarak kaçıştı. Biz devam ederken arkamdan bakakaldılar “Şu deniz,” Sevro, Ragnar’a baktı, “iblisi, galiba Ragnar’m lezzetli bir midye olduğunu düşündü ve onu neredeyse suya çarpar çarpmaz tek lokmada yutuverdi. Bunu görünce Ekşisurat’la kahkahalara boğulduk; kesinlikle çok komikti ve Ekşisurat’ın komediyi ne kadar sevdiğini bilirsin. Fakat sonra yaratık dalmaya karar verdi. Hemen aracın arkasından atladım. Lanet olasıca Termik Deniz’in dibine doğru yüzerken lanet olasıca deniz,” yine Ragnar’a baktı, “iblisini kovalıyor, akımYumruğumla ateş ediyordum. Basınç artıyordu. Tulumumdan ses geliyordu. Öleceğimi sandığım anda Ragnar aniden pullu sürtüğü keserek içinden çıktı.” Bana doğru eğildi. “Ama nereden çıktığını tahmin et? Haydi, tahmin et. Tahmin et!”</p>

  <p>“Sevro, Ragnar deniz iblisinin kıçından mı çıktı?” diye sordum.</p>

  <p>Sevro kahkahalarla sarsıldı. “Evet! Tam kıçından çıktı. Bok gibi dışarı fırladı...” Sandalyem aniden durdu. Sevro’nun sesi kesildi, bir gümbürtü koptu ve kayma sesi duyuldu. Sandalyem yine hareket etti. Başımı kaldırdığımda Ragnar’ın sandalyeyi sakince ittiğini gördüm. Sevro arkamızdaki koridorda değildi. Kaşlarımı çatarak nereye gittiğini merak ediyordum ki sonunda bir yan koridordan önümüze fırladı.</p>

  <p>“Seni! Ucube!” diye bağırdı Sevro. “Ben bir terörist savaş lorduyum! Beni oradan oraya fırlatmaktan vazgeç. Şekerimi düşürdüm!” Sevro koridorun zeminine baktı. “Bir dakika. Nerede bu? Lanet olsun, Ragnar. Şekerlemem nerede? Onu almak için kaç kişiyi öldürmek zorunda kaldığımı biliyor musun sen? Altı! Tamı tamına altı!” Ragnar tepemde sessizce geviş getiriyordu ve muhtemelen yanılsam da gülümsediğini gördüğümü sandım.</p>

  <p>“Ragnar, dişlerini mi fırçaladın? Harika görünüyorlar.”</p>

  <p>“Teşekkür ederim,” dedi, iki buçuk metre boyundaki bir adamın şekerleme dolu ağzıyla yapabileceği kadar böbürlenerek. “Sihirbaz eski dişlerimi çıkardı. Çok aa verdiler. Bunlar yeni. Güzeller, değil mır</p>

  <p>“Sihirbaz Mickey,” diyerek doğruladım.</p>

  <p>“O işte. Tinos’tan ayrılmadan önce bana okumayı da öğretti.” Ragnar on dakika sonra hangara girene kadar yanından geçtiğimiz bütün tabelaları okuyarak bunu kanıtladı. Sevro arkamızdan geliyor; hâlâ kaybettiği şekeri için sızlanıyordu. Toplum standartlarına göre hangar tıkış tıkıştı ama yine de neredeyse otuz metre yüksekliğinde ve altmış metre genişliğindeydi. Lazer matkaplarıyla kayanın içine oyulmuştu. Zemin taştı ve motor alevleriyle kapkara olmuştu. Yepyeni üç yırtıkKanadın yanında çok sayıda köhne mekik duruyordu. İki Turuncu, Kızıllara gemi bakımını öğretiyordu ve yanlarından hızla geçerken dönüp bana baktılar Burada kendimi yabancı gibi hissediyordum.</p>

  <p>Karışık bir asker grubu hırpalanmış bir mekikten uzaklaşıyordu. Bazılarının zırhları hâlâ üzerlerindeydi ve omuzlarmdan kurt pelerinleri sarkıyordu. Diğerlerin ya belden yukarısı çıplaktı ya da iç tulumlarına kadar soyunmuşlardı.</p>

  <p>“Patron!” diye bağırdı Çakıl, Palyaço’nun kolunun altmdan. Her zamanki kadar tombuldu. Palyaço’yu kolundan tutarak çekiştirirken bana sırıtıyordu. Palyaço’nun kabarık saçları terle matlaşmıştı ve daha kısa boylu olan Çakıl’a yaslanıyordu. Hâlâ hatırladıkları adammışım gibi, ikisinin de yüzleri neşeliydi. Çakıl, Palyaço’yu omzundan iterek bana sarıldı. Palyaço da gülünç bir tavırla reverans yaptı.</p>

  <p>“Uluyanlar göreve hazır, Primus,” dedi. “Patırtı için özür dileriz.” “İşler biraz ters gitti,” diye açıkladı Çakıl, ben konuşamadan.</p>

  <p>“Son derece ters gitti. Sende bir farklılık var, Azrail.” Palyaço ellerini beline koydu. “Daha... zayıf görünüyorsun. Saçlarmı mı kestirdin? Sakın söyleme. Sakal... insanı feci ince gösterir.”</p>

  <p>“Fark ettiğine sevindim,” dedim. “Ve kalmanıza da, olanlar düşünülürse.”</p>

  <p>“Beş yıldır bize yalan söylemeni mi kastediyorsun yoksa?”</p>

  <p>“Evet, o da var,” dedim.</p>

  <p>Palyaço, içini dökmeye hazırlanarak, “Eh...” dedi ama Çakıl onun omzunu dürttü.</p>

  <p>“Elbette kalacaktık, Azrail!” dedi, tatlı bir tavırla. “Bu bizim ailemiz... ”</p>

  <p>“Ama taleplerimiz var...” diye devam etti Palyaço, bir parmağım sallayarak. “Eğer tam hizmetimizi istiyorsan. Ancak... şimdilik gitsek iyi olur. Korkarım kıçımda bir şarapnel var. Bu yüzden izninizi istiyorum. Haydi, Çakıl. Revire.”</p>

  <p>“Hoşça kal, patron!” dedi Çakıl. “Ölmediğine sevindim!”</p>

  <p>“Ekip yemeği saat sekizde!” diye seslendi Sevro, arkalarından.</p>

  <p>“Gecikmeyin. Kıçındaki şarapnel mazeret değil, Palyaço.”</p>

  <p>“Baş üstüne, efendim!”</p>

  <p>Sevro sırıtarak bana döndü. “Onlara bir pasçı olduğunu söylediğimde tipler gözlerini bile kırpmadı. Hemen aileni kaçırmamız için Rag ve benimle geldiler. Yine de onlara neyin ne olduğunu anlatmak zordu. Bu taraftan.”</p>

  <p>Çakıl ve Palyaço’nun indiği geminin yanından geçerken karnına uzanan rampayı gördüm. İki çocuk geminin içinde çalışıyor, yerleri hortumlarla temizliyorlardı. Kahverengimsi kızıl renkteki su rampadan hangar zeminine akıyor, bir gidere değil, dar bir oluktan hangarın kenarına doğru süzülerek gözden kayboluyordu.</p>

  <p>“Bazı babalar oğullarına gemiler veya villalar bırakır. Puşt Ares bana bu iğrenç acı ve sefalet kovanını bıraktı.”</p>

  <p>“Lanet olsun” diye fısıldadım, baktığım şeyin ne olduğunu anlarken.</p>

  <p>Hangarın ötesinde sarkıtlardan oluşan, tersine bir yeraltı ormanı vardı. Yapay yeraltı şafağında parıldıyordu. Sadece kaygan gri yüzeylerden süzülen sudan değil, limanlardan, kışlalardan ve Ares’in en büyük kalesini güçlendiren dizi dizi alıcıların ışıklarından. İkmal gemileri, çok katlı güvertelerin arasında gidip geliyordu.</p>

  <p>“Bir sarkıtın içindeyiz.” Hayretle güldüm. Ancak altımdaki dehşete bakınca omuzlarımdaki ağırlık ikiye katlandı. Sarkıtın yüz metre kadar altında bir mülteci kampı vardı. Burası bir zamanlar Mars’ın kayalıklarına oyulmuş bir yeraltı şehriydi. Binaların arasındaki sokaklar o kadar derindi ki daha çok minyatür kanyonlara benziyorlardı. Dev mağaranın zeminine yayılmış şehir, kilometrelerce ötedeki duvarlara kadar uzanıyordu ve o duvarlara da arı kovanı gibi evler yapılmıştı. Sokaklar kumtaşmda zikzaklar çizerek yukarı çıkıyordu. Ancak onun üzerinde çatısız yeni bir şehir görünüyordu. Bir mülteci şehri. Birbirine karışan tenler, kumaşlar ve saçlar, tuhaf bir deniz gibi dalgalanıyordu. Çatılarda uyuyorlardı. Sokaklarda. Merdiven basamaklarında. Gama, Omikron, İpsilon’un metalden gelişigüzel yapılmış sembollerini görüyordum. Halkımı böldükleri on iki klanın hepsi.</p>

  <p>Manzara karşısında nutkum tutulmuştu. “Kaç kişiler?”</p>

  <p>“Biliyorsam namerdim. En az yirmi maden. Daha büyük H-3 kaynaklarının yakınındakilere oranla Lykos küçük kalıyordu.”</p>

  <p>“Dört yüz altmış beş bin. Kayıtlara göre,” dedi Ragnar.</p>

  <p>“Sadece yarım milyon mu?” diye fısıldadım.</p>

  <p>“Çok daha fazla gibi görünüyor, değil mi?”</p>

  <p>Başımla onayladım. “Neden buradalar?”</p>

  <p>“Onlara barınak sağlamalıydık. Zavallıların hepsi Çakal’ın saldırdığı madenlerden geldi. Oğullar’ın varlığından şüphelendiği anda havalandırmadan achlys-9 basıyor. Görünmez bir soykırım.”</p>

  <p>Bütün vücudum ürperdi. “Tasfiye Protokolü. İfşa olmuş madenler için Kalite Kontrol Kurulu’nun son önlemi. Bütün bunları gizli tutmayı nasıl başardınız? Sinyal bozucularla mı?”</p>

  <p>“Evet. Ve iki kilometreden daha derindeyiz. Benim babalık Toplum’un veritabanmdaki topoğrafik haritaları değiştirmiş. Altınlar burayı, helyum-3 kaynağı üç asırdan önce tükenmiş bir kayalık olarak görüyor. Şimdilik yeterince akıllıca.”</p>

  <p>“Herkesin karnını nasıl doyuruyorsunuz?”</p>

  <p>“Doyurmuyoruz. Yani, çabalıyoruz ama bir aydır Tinos’ta hiç fare yok. İnsanlar ayaklı başlı uyuyor. Mültecileri sarkıtlara taşımaya başladık fakat hastalıklar yayılmaya başladı bile. Yeterince ilacımız yok. Ve Oğullarımın hastalanması riskini göze alamam. Onlar olmazsa gücümüzü kaybederiz. Sadece kesilmeyi bekleyen hasta bir sığıra döneriz.”</p>

  <p>“Ve ayaklandılar,” dedi Ragnar.</p>

  <p>“Ayaklandılar mı?”</p>

  <p>“Evet, onu neredeyse unutuyordum. Tayınları yarıya indirmek zorunda kaldık. Zaten çok azdılar. Aşağıdaki o nankör alçaklar bundan hiç hoşlanmadı.”</p>

  <p>“Ben aşağı inmeden birçoğu öldü.”</p>

  <p>“Tinos’un Kalkanı,” dedi Sevro. “Benden daha çok sevildiği kesin. Tayınlar için onu suçlamıyorlar ama en azından Dansçı’dan daha çok seviliyorum çünkü korkutucu bir miğferim var ve o benim yapamadığım zorlu işlerden sorumlu. İnsanlar çok aptal. Adam onlar için didiniyor ama hepsi onun aptal bir pinti olduğunu sanıyor. En azından Oğullar onu seviyor... bir de amcan.”</p>

  <p>“Bin yıl geri gitmiş gibiyiz,” dedim, umutsuzca.</p>

  <p>“Jeneratörler dışında büyük ölçüde öyle. Taşın altından akan bir nehir var. Dolayısıyla suyumuz, hijyenimiz ve bazen de elektriğimiz var. Ve... başka şeyler de. Suç. Cinayet. Tecavüz. Hırsızlık. Şu Gamaları herkesten ayırmak zorunda kaldık. Geçen hafta Omikronlardan bir grup, küçük bir Gama çocuğunu astı ve göğsüne Altın Arma’yı oyup kollarındaki Kızıl Armalarını kazıdılar. Altın sevici bir köle olduğunu söylediler. Daha on dört yaşındaydı.”</p>

  <p>Midem bulandı. “Işıklan açık tutuyoruz. Geceleri bile.”</p>

  <p>“Evet. Kapatırsak... aşağısı cehenneme dönüyor.” Sevro aşağıdaki şehre bakarken yorgun görünüyordu. Arkadaşım çatışmayı iyi bilirdi ama bu bambaşka bir savaştı.</p>

  <p>Şehre bakarken ne diyeceğimi bilemedim. Kendimi bütün hayatını bir duvarı kazarak geçirmiş ama sonunda diğer tarafa çıkmayı başardığında kendini başka bir hücrede bulmuş bir mahkûm gibi hissediyordum. Aslında her zaman başka bir hücre olacaktı. Bir tane daha. Bir tane daha. Bu insanlar yaşamıyordu. Hepsi sadece sonucu ertelemeye çalışıyordu.</p>

  <p>“Eo’nun istediği bu değildi,” dedim.</p>

  <p>“Eh... evet.” Sevro omuz silkti. “Hayal kurmak kolaydır. Savaşmak değil.” Düşünceli bir tavırla dudağını ısırdı. “Cassius’u gördün mü hiç?”</p>

  <p>“Son gün, iki kez. Neden?”</p>

  <p>“Ah, özel bir nedeni yok.” Gözleri parıldayarak bana döndü. “Babalığı o öldürdü de.”</p>

  <h2>10</h2>

  <p>SAVAŞ</p>

  <p>''Toplum’umuz savaşta...” dedi Dansçı, Ares’in Oğulları’nın komuta odasında. Tesis kubbeliydi, kayalıklara oyulmuştu, yukarıdan gelen soluk, mavimsi ışıkla ve merkezi holografik ekranların etrafına dizilmiş bilgisayar terminallerinin haleleriyle aydınlanıyordu. Dansçı, Mars’ın Termik Deniz’inin mavi ışığına boyanmış halde, ekranın yanında duruyordu. Ragnar, Oğullar’ın tanımadığım daha yaşlı birkaç üyesi ve Lima’nın üstünRenk çevrelerinde yaygın olduğu şekilde beni dudaklarımdan zarifçe öperek karşılayan Theodora da yanımızdaydı. Siyah üniformasıyla bile zarif bir görünüşü vardı ve otoriter havası hissediliyordu. Uluyanlarım gibi, o da Zafer’den sonra Augustus tarafından bahçedeki ziyafete davet edilmemişti. Jüpiter’e şükürler olsun ki, yeterince önemli bulunmamışlardı. Sevro, ortalık cehenneme döner dönmez Çakıl’ı onu Hisar’dan çıkarması için göndermişti. O zamandan beri Oğullar’ia birlikteydi; Dansçı’nın propagandasına ve istihbarat birimlerine yardım ediyordu.</p>

  <p>“...Sadece buradaki ve bütün Sistem’deki diğer hücrelerimizle gerçekleştirdiğimiz İsyan’dan söz etmiyorum. Altınlar kendi aralarında da savaşıyorlar. Senin Zafer’inde Roque ve Çakal, Arcos ve Augustus’u en sadık destekçileriyle birlikte öldürdükten sonra yörüngedeki donanmayı ele geçirmek için önceden planlanmış bir oyun oynadılar. Virginia veya Telemanusların bahçede öldürülen Altınların gemilerini toplamalarından korkuyorlardı. Gerçekten de Virginia sadece babasının gemilerini değil, Arcos’un üç gelininin komutasındakileri de toparladı. Sonunda Deimos’ta çatıştılar. Roque’un filosu sayıca, az olmasına rağmen Kısrak’ınkini ezdi ve onları püskürttü.”</p>

  <p>“O halde yaşıyor,” dedim, bu bilgiye nasıl tepki vereceğim konusunda temkinli olduklarını bilerek.</p>

  <p>“Evet,” dedi Sevro, diğerleri gibi beni dikkatle izlerken. “Bildiğimiz kadarıyla yaşıyor.” Ragnar bir şey söyleyecek gibiydi ama Sevro onun sözünü kesti: “Dansçı, ona Jüpiter’i göster.”</p>

  <p>Bakışlarım Ragnar’a takılı kalmışken Dansçı elini salladı ve holografik ekranda büyük gaz devi Jüpiter belirdi. Gezegenin etrafında altmış üç tane asteroitimsi yapay uydu ve Jüpiter’in dört büyük uydusu -Europa, lo, Ganymede ve Calisto- vardı.</p>

  <p>“Çakal ve Hükümdar’ın başlattığı temizlik, sadece bahçedeki otuz suikastla sınırlı kalmadı; bütün Güneş Sistemi’nde sayısı üç yüzü aşan suikastla, etkileyici bir operasyondu. Çoğu Olimpik Şövalyeler veya Pretoryenler tarafından gerçekleştirildi. Hükümdar’ın Mars’taki önemli düşmanlarım ortadan kaldırmak için Çakal tasarlayıp önermişti fakat Luna ve bütün Toplum’u kapsadı. İşe de yaradı; hem de çok iyi. Ancak çok büyük bir hata yaptılar. Bahçede Revus au Raa ve dokuz yaşındaki torununu öldürdüler.”</p>

  <p>“lo’nun BaşValisi,” dedim. “Uydu Lordlarına bir mesaj göndermek için mi?”</p>

  <p>“Evet. Ne var ki geri tepti. Zafer’den bir hafta sonra, Hüküm-dar’ın, Uydu Lordlannın sadakatini garantilemek için Luna’da rehin tuttuğu çocukları kaçtı, iki gün sonrasında Raa’nın vârisleri Classis Satumus’un tamamını çaldı. Calisto’daki limanda duran Sekizinci filonun tamamı. Ganymede’den Cordovanların yardımıyla.</p>

  <p>“Raa’lag lo’nun Jüpiter’in Uydularından ayrıldığım, bundan böyle Virginia au Augustus’a ve Arcos’un vârislerine bağh olduklarını ve Hükümdar’a savaş açtıklarını ilan etti.”</p>

  <p>“İkinci bir Uydu İsyam. Rhea’mn yakılışından altmış yıl sonra,” dedim, yavaşça gülümseyerek. Kısrak, kocaman bir gezegen sisteminin başındaydı. Beni terk etmesine, onu her düşündüğümde içimde bir huzursuzluk belirmesine rağmen bu bizim için iyi haberdi. Hükümdar’ın tek düşmanı biz değildik. “Uranüs ve Satürn de katıldı mı? Neptün kesin katılmıştır.”</p>

  <p>“Hepsi katıldı.”</p>

  <p>“Hepsi mi? O halde umut var...” dedim.</p>

  <p>“Öyle sanırsın, değil mi?” diye mırıldandı Sevro.</p>

  <p>Dansçı açıkladı: “Uydu Lordları da bir hata yaptı. Hükümdar’ın Mars’la cebelleşeceğini ve Çekirdek’te adiRenklerin isyanıyla uğraşacağını sanıyorlardı. Dolayısıyla altı yüz milyon kilometre ötedeki isyanı bastırmak için yeterince büyük bir filoyu en azmdan üç yıl boyunca gönderemeyeceğini düşünüyorlardı.”</p>

  <p>“Ve çok yanıldılar,” dedi Sevro. “Aptallar Hazırlıksız yakalandılar”</p>

  <p>“Bir filo göndermesi ne kadar sürdü?” diye sordum. “Altı ay mı?”</p>

  <p>“Altmış üç gün.”</p>

  <p>“Bu imkânsız, sadece yakıt lojistiği bile...” Biz daha Mars’ı almadan, Küller Lordu’nun gezegen yörüngesinde Bellonaları desteklemek için yola çıktığını hatırlayınca lafım yarım kaldı. O zaman haftalarca ötedeydi. O halde Çeper’e doğru devam edip Kısrak’ı sonuna kadar izlemiş olmalıydı.</p>

  <p>“Toplum Hava Kuvvetleri’nin gücünü herkesten daha iyi biliyorsun. Onlar bir savaş makinesi,” dedi Dansçı. “Lojistik ve operasyon sistemleri mükemmel. Çeper’in hazırlanmak için ne kadar zamana ihtiyacı olursa, Hükümdar’ın bir sefer başlatması o kadar zorlaşırdı. Hükümdar bunu biliyordu. Dolayısıyla bütün Kıhç Donanması’m doğruca Jüpiter’e gönderdi. Yaklaşık on aydır da oradalar.”</p>

  <p>“Roque pis bir iş çıkardı,” dedi Sevro. “Ana filonun önüne geçti ve yaşlı Nero’nun geçen yıl çalmayı denediği uyduKırıcıyı ele geçirdi.”</p>

  <p>“Bir uyduKıncı mı çaldı?”</p>

  <p>“Evet ya, inanması zor, biliyorum. Colossus adını verdi ve sancak gemisi yaptı. Puşt. Çok acayip bir makine. Pax onun yanmda minicik kalır.”</p>

  <p>Yukarıdaki holo, Hükümdar’ın Jüpiter’e gelen filosunu ve onları karşılayan uyduKırıcıyı gösteriyordu. Savaşla dolu günlet; haftalar ve aylar ekranda hızla akıp geçiyordu.</p>

  <p>“Boyutları... manyakça,” dedi Sevro. “Her filo, senin Bellona-lara saldırmak için topladığın ittifakın iki katı büyüklüğünde...” Konuşmaya devam ediyordu ama ben hızla geçen savaş aylarım izliyor, dünyaların bensiz dönmeye devam ettiğini anlıyordum.</p>

  <p>“Octavia, Küller Lordu’nu kullanmazdı,” dedim, dalgın bir tavırla. “Asteroit kuşağını geçse bile uzlaşma olmazdı. Çeper asla teslim olmazdı. O halde onlara kim liderlik ediyor? Aja mı?”</p>

  <p>“Roque au Götyalayan Fabii,” diye hırladı Sevro.</p>

  <p>“Bütün filoya o mu komuta ediyor?” diye sordum, şaşkınlıkla.</p>

  <p>“inanılmaz, değil mi? Mars Kuşatması ve Deimos Savaşı’ndan sonra adeta Çekirdek’in lanet olasıca evladı haline geldi. Efsanelerden çıkmış tam bir Demir Altın. Bunca zaman onu kandırmış olman ya da Enstitü’deyken alay konusu olmasını geçiyorum. Bu adam üç şeyde iyi: sızlanmak, insanları sırtından vurmak ve filoları yok etmek.”</p>

  <p>“Ona Deimos’un Şairi diyorlar,” dedi Ragnar. “Savaşta tam anlamıyla yenilmez. Kısrak ve titanlarına karşı bile. Çok tehlikeli.”</p>

  <p>“Kısrak filo savaşından anlamaz ki,” dedim. Kısrak savaşabilirdi. Ancak o daha siyasi bir yaratıktı. İnsanları birbirine bağlardı. Fakat konu ham taktik olduğunda, bu Roque’un alanıydı.</p>

  <p>İçimdeki savaş lordu, bu kadar uzun süre uzakta kalmanın yasını tutuyordu. İkinci Uydu İsyanı gibi muhteşem bir olayı kaçırmıştım. Çoğu askeri açıdan güçlü, sadece dördünün bile toplamda yüz milyondan fazla nüfusu olan altmış yedi uydu. Filo çatışmaları. Yörünge bombardımanları. Teknolojik zırhlara bürünmüş ordularla asteroitler arasında saldırı manevraları. Bu tam benim oyun alanımdı. Oysa içimdeki adam, o kutuda olmasam, bu odadaki insanların bir kısmının bugün burada olamayacağını biliyordu.</p>

  <p>Her şeyi çok fazla içselleştirdiğimi anladım ve iletişim kurmaya karar verdim.</p>

  <p>“Zamanımız azalıyor, değil mi?”</p>

  <p>Dansçı başıyla onayladı. “Roque geçen hafta Calisto’yu aldı. Artık sadece Ganymede ve lo dayanıyor. Uydu Lordları yenilirse, o donanma ve beraberindeki Lejyonlar, bize karşı Çakal’a yardım etmek üzere buraya dönecekler. Toplum’un bütün birleşmiş askeri gücünün tek hedefi haline geleceğiz ve kökümüzü kazıyacaklar.”</p>

  <p>Fitchner’ın bombalardan nefret etmesinin nedeni buydu. Onlar dikkat çekiyor, uyuyan devi uyandırıyordu.</p>

  <p>“Peki, ya Mars? Bizim savaşımız ne durumda? Lanet olsun, biz neyin savaşını veriyoruz ki?”</p>

  <p>“Ne durumda mı? Lanet olasıca bir fiyasko,” dedi Sevro. “Sekiz ay kadar önce açık savaşa dönüştü. Oğullar dayandı. Orion’un nerede olduğunu bilmiyorum ama öldüğünü tahmin ediyoruz. Pax ve gemilerin gitti. Ve şimdi kuzeyde Oğullarla ilgisi olmayan milis güçleri ayaklanıyor, sivilleri katlediyor ve Ordu’nun hava birimleri tarafından yok ediliyor. Onlarca şehirde toplu grevler ve geniş protestolar var. Hapishaneler siyasi mahkûmlarla dolup taşıyor, dolayısıyla onları toplu idamlara sürüklediklerini bildiğimiz uydurma kamplara taşıyorlar.”</p>

  <p>Dansçı birkaç holo açtı ve ormanda ya da çölde büyük hapishanelere benzeyen bulanık bina görüntüleri belirdi. Yakınlaştırdığında, silah tehdidiyle nakliye araçlarından indirilerek beton yapıların içine doldurulan adiRenkler göründü. Sonra görüntülerde moloza dönüşmüş sokaklar belirdi. Maskeli ve Kızıl pazıbendi adamlar şehir trenlerinin kalıntılarından yükselen dumanların arasından ateş ediyordu. Aralarına bir Altın indi. Görüntüler kesildi.</p>

  <p>“Onlara bütün gücümüzle saldırıyoruz,” dedi Sevro. “Ciddi şeyler başardık. Bir düzine gemi ve iki muhrip çaldık. Termik Komuta Merkezi’ni yerle bir ettik...”</p>

  <p>“Ve şimdi de yeniden inşa ediyorlar” dedi Dansçı.</p>

  <p>“O halde tekrar havaya uçururuz,” diye tersledi Sevro.</p>

  <p>“Bir şehri bile idare edemezken mi?”</p>

  <p>“Bu Kızıllar savaşçı değil.” Ragnar ikisinin konuşmasını böldü. “Gemileri uçurabilirler. Silahları ateşleyebilirler. Bomba döşeyebilirler. Grilerle savaşabilirler. Ama bir Altın geldiğinde eriyip gidiyorlar.”</p>

  <p>Derin bir sessizlik çöktü. Ares’in Oğulları gerillaydı. Sabotajcılar. Casuslar. Oysa bu savaşta Lorn’un sözleri kulaklarımda çınlıyordu: Koyun, aslanı nasıl öldürür? Onu kanıyla boğarak.</p>

  <p>“Mars’taki bütün sivil ölümleri için bizi suçluyorlar,” dedi Theodora, bir süre sonra. “Bir cephane üretim tesisini bombaladığımızda iki kişi ölüyorsa, iki bin kişiyi öldürdüğümüz söyleniyor. Her protesto gösterisinde Toplum ajanları kalabalığın arasına sızıyor ve Gri subaylara ateş açıyor ya da intihar yeleklerini ateşliyor. O görüntüler basına yayılıyor. Kameralar kapandığında ise Griler evlere baskınlar yapıp taraftarları yok ediyorlar. OrtaRenkler. AdiRenkler. Fark etmiyor. Huzursuzluğu zapt ediyorlar. Sevro’nun dediği gibi, kuzeyde açık bir ayaklanma var.”</p>

  <p>“Kızıl Lejyon denen bir grup, buldukları bütün üstünRenkleri katlediyor,” dedi Dansçı, asık yüzle. “Eski dostumuz onların liderlerine katıldı. Harmony.”</p>

  <p>“Ona yakışır.”</p>

  <p>“Onları bize karşı zehirledi. Emirlerimizi dinlemiyorlar, biz de onlara silah göndermeyi kestik. Ahlaki liderliğimizi kaybediyoruz.”</p>

  <p>“Sesi ve şiddeti olan, dünyayı yönetir;” diye mırıldandım.</p>

  <p>“Arcos mu?” diye sordu Theodora. Başımla onayladım. “Keşke burada olsaydı.”</p>

  <p>“Bize yardım edeceğinden emin değilim.”</p>

  <p>“Ne yazık ki ses, şiddetsiz olmuyor gibi görünüyor,” dedi Pembe. Bacak bacak üzerine attı. “Bir isyanm en büyük silahı spiritus’tur. Değişimin ruhu. Zihinde umut bulan, gelişen ve yayılan o küçük tohum. Ancak o fikri ekme becerisi, hatta fikrin kendisi bile elimizden alındı. Mesajımız çalındı. Çakal dillerimizi kesti. Artık sesimiz yok.”</p>

  <p>O konuşurken diğerleri dinliyordu. Altınların yapacağı gibi onun gönlünü hoş tutmak için değil; neredeyse Dansçı’nın dengiymiş gibi.</p>

  <p>“Bunların hiçbiri mantıklı değil,” dedim. “Açık savaşı başlatan neydi? Çakal, Fitchner’ın ölümünü medyaya yaymadı. Oğullar’ı sessizce tasfiye etmek istediği kesin. Katalizör neydi? Ayrıca, sessiz olduğumuzu söylüyorsun fakat Fitchner’ın madenlere ve diğer her yere yayın yapabilen bir iletişim ağı vardı. Eo’nun ölümünü kitlelere o gösterdi. Onu İsyan’m yüzü haline getirdi. Çakal onu da mı ortadan kaldırdı?” Endişeli yüzlerine baktım. “Bana söylemediğiniz bir şey mi var?”</p>

  <p>“Ona söylemediniz mi daha?” diye sordu Sevro. “Ben yokken ne halt ediyordunuz, burnunuzu mu karıştırıyordunuz?”</p>

  <p>“Darrow ailesiyle birlikte olmak istedi,” dedi Dansçı, sertçe. İç çekerek bana döndü. “Ares öldürüldükten ve sen yakalandıktan sonraki bir ayda Çakal’ın saldırılarıyla dijital ağımız büyük ölçüde yok oldu. Çakal’ın adamları Agea’daki üssümüze saldırmadan önce Sevro bizi uyarmayı başardı. Yeraltma indik. Malzemeleri kurtardık fakat çok sayıda insan kaybettik. Binlerce Oğul. Eğitimli operatörler. Sonraki üç ay boyunca seni bulmaya çalıştık. Luna’ya giden bir nakliye aracını ele geçirdik ama sen içinde değildin. Hapishaneleri aradık. Rüşvetler verdik. Ama hiç var olmamış gibi ortadan kaybolmuştun. Sonra Çakal seni Agea’daki hisarın basamaklarında idam etti.”</p>

  <p>“Bütün bunları biliyorum.”</p>

  <p>“Eh, bilmediğin şey, Sevro’nun bundan sonra ne yaptığı.”</p>

  <p>Arkadaşıma baktım. “Ne yaptın?”</p>

  <p>“Yapmam gerekeni.” Holonun kontrolünü alarak Jüpiter’i kaldırdı ve yerine benim görüntümü açtı. On altı yaşındaki halim. Mickey bir elektrikli testereyle tepemde dikilirken ameliyat masasının üzerinde yatan cılız, solgun ve çıplak vücudum. Sırtımın ürperdiğini hissettim ama o benim sırtım bile değildi. Sayılmazdı. Aslında bu insanlara aitti. Devrime. Ne yaptığını anladığımda kendimi... kullanılmış gibi hissettim.</p>

  <p>“Ortaya çıkardın.”</p>

  <p>“Aynen öyle,” dedi Sevro, kaşlarını çatarak. Bütün bakışların bana döndüğünü hissederken, Tinos’taki mültecilerin çatılarında neden benim silahımın resminin olduğunu şimdi anlıyordum. Bir zamanlar Kızıl olduğumu hepsi biliyordu. İçlerinden birinin, bir Demir Yağmur’la Mars’ı fethettiğini biliyorlardı.</p>

  <p>Savaşı ben başlatmıştım.</p>

  <p>“Oyulmanın görüntülerini bütün madenlere gönderdim. Bütün holoSitelere. Bu lanet olasıca Toplum’un her milimetresine. Altınlar seni öldürüp kurtulabileceklerini sandılar. Seni yenebileceklerini ve ölümünü anlamsız kılabileceklerini. Bunun olmasına asla izin veremezdim.” Elini masaya vurdu. “Annem gibi senin de isimsiz bir şekilde sisteme kurban gitmene izin vermektense ölmeyi tercih ederdim. Mars’ta senin adını bilmeyen tek bir Kızıl bile yok, Azrail. Dijital dünyada, bir Kızıl’ın yükselerek bir Altın prense dönüştüğünü ve Mars’ı fethettiğini bilmeyen tek bir kişi bile yok. Seni bir efsaneye dönüştürdüm. Ve şimdi ölümden geri döndün. Artık bir şehit değilsin. Kızılların bütün hayatları boyunca beklediği lanet olasıca mesihsin.”</p>

</body>

</html>