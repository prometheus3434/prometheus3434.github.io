<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>61</h2>

  <p>KIZIL</p>

  <p>Aja beni odanın ortasında duran Hükümdar’ın ayaklarmın dibine sürükledi. Tiranın mermer gibi yüzüne hâkimiyetin soğuk sırıtışı derinden işlemişti. Ama omuzları bir imparatorluğun ağırlığıyla ve yüz yıldır uykusuz geçen gecelerin yorgunluğuyla sarkmıştı. Sıkıca bağlanmış saçlarında derin aklar vardı. Üst üste geçirdiği hücre yenileme terapileri yüzünden gözlerinin kenarlarındaki mavi damarlar belirginleşmişti. Benden huzur bulamamıştı. Dizlerimin üzerinde ve kanlar içinde olsam da, geceleri uykularını kaçırdığımı bilmek iyi geldi.</p>

  <p>Hükümdarına adalet sağlamak için arkamda bekleyen Aja’ya, “Ağızlığını çıkar,” dedi. Hakikat Şövalyesi ve Neşe Şövalyesi, Octavia’nın iki yanındaydı. Cassius, yeşil hapishane tulumuyla Pretoryenlerin arasında kenardaki Kısrak’ın tepesinde dikilirken, Çakal da Lysander’ın yakınındaki koltuğundan izliyor ve uşağın getirdiği kahvesini yudumluyordu. Ağızlığı çıkardıklarında çene kaslarımı esnettim.</p>

  <p>“Gençliğin küstahlığının olmadığı bir dünya hayal et,” dedi Octavia, Furia’sına.</p>

  <p>“Yaşlılığın açgözlülüğünün olmadığı bir dünya hayal et,” diye karşılık verdim, boğuk bir sesle. Aja yumruğunu başımın yan tarafına indirdi. Dünyam kararırken neredeyse olduğum yere yığılacaktım.</p>

  <p>“Sessiz olmasını istiyorsanız ağızlığını neden çıkardınız ki?” diye sordu Kısrak.</p>

  <p>Çakal güldü. “Doğru söze ne denir, Octavia.”</p>

  <p>Octavia ona çatık kaşlarla baktı. “Çünkü geçen sefer bir kuklayı idam ettik ve bunu herkes biliyor. Buysa eti ve kemiğiyle o. Yükselip isyan çıkaran Kızıl. Düşenin de gerçekten o olduğunu bilmelerini istiyorum. En iyilerinin bile önemsiz olduğunu bilmelerini istiyorum.”</p>

  <p>“Ona konuşma fırsatı verirsen yine bir slogan haykırır;” diye uyardı Çakal.</p>

  <p>“Octavia, kardeşimin seni öldürmeyeceğine gerçekten inamyor musun?” diye sordu Kısrak. “Sen ölene kadar huzur bulmayacak. Hepiniz ölene kadar. Asanı alıp tahtına kendisi oturana kadar.”</p>

  <p>“Elbette tahtımı istiyor kim istemez ki?” dedi Hükümdar “Benim sorumluluğum ne, Lysander?”</p>

  <p>“Tahtım korumak. Tebaan için savaşmaktansa izlemesi daha güvenli bir birlik yaratmak. Hükümdar’ın rolü budur Azınlık tarafından sevilmek, çoğunluk tarafından korkulmak ve daima kendini bilmek.”</p>

  <p>“Çok güzel, Lysander,” dedi hüzünle.</p>

  <p>“Hükümdar’ın amacı yönetmek değildir Liderlik etmektir,” dedim.</p>

  <p>Söylediklerimi hiç duymadan, yayın için kontrollerin başında hazırlık yapan Neşe Şövalyesi’ne döndü. “Hazır mı?”</p>

  <p>“Evet, sahip. Yeşiller bağlantıları yeniden kurdu. Çekirdek’e canlı yayın yapacağız.”</p>

  <p>“Kızıl’ına veda et... Kısrak,” dedi Aja, Kısrak’ın başına vurarak.</p>

  <p>“Bunu bile kendin yapamıyor musun?” diye sordum Çakal’a. “Ne Altın ama!”</p>

  <p>“Ben yapmak istiyorum, Octavia,” dedi Çakal aniden, oturduğu yerden kalkıp Hükümdar’ın yanma gelirken.</p>

  <p>“İdamları Olimpik Şövalyeler infaz eder,” dedi Aja. “Bu sana düşmez, BaşVali.”</p>

  <p>“Senden izin istediğimi hatırlamıyorum.” Aja bu hakaret karşısında dişlerini gösterdi fakat Hükümdar’ın eli omzuna dokunarak onu susturdu.</p>

  <p>“Bırakın yapsın,” dedi Hükümdar. Hükümdar’ın Çakal’a gösterdiği hürmet tuhaftı. Beklenmedik bir şeydi ama bugün aralarında hissettiğim tuhaflıkla uyuşuyordu. Onun neden burada olduğunu merak ediyordum. Luna’da olması tuhaf değildi, neden uyduda olduğu açıktı. Ama neden Hükümdar’ın onun üzerinde mutlak güce sahip olduğu bir yere gelmişti? Hükümdar onu her an öldürebilirdi. Çakal’ın elinde hayatta kalmasını sağlayan bir koz olmalıydı. Burada neler dönüyordu? Aja benden uzaklaşırken, Kısrak’ın da aynı cevabı aradığını hissettim. Neşe Şövalyesi, Çakal’a bir yakıcı uzattı fakat Adrius reddetti. Bunun yerine Sevro’nun tabancasını belinden çıkardı ve işaretparmağında döndürdü.</p>

  <p>“O Altın değil,” diye açıkladı Çakal. “Bir devlet idamını veya jileti hak etmiyor. Amcası gibi ölecek. Adaletin eli olarak değişimin başlamasını zaten istiyordum. Ayrıca, Darrovv’u Sevro’nun tabancasıyla vurmak... daha şiirsel olur, sen ne dersin, Octavia?”</p>

  <p>“Pekâlâ. İstediğin başka bir şey var mı?” diye sordu Hükümdar bıkkınlıkla.</p>

  <p>“Hayır. Beni çok iyi ağırlıyorsun.” Çakal yanımda Aja’nın yerini alırken, Hükümdar gözlerimizin önünde dönüşmeye başladı. Yüzündeki yorgunluk silinirken, Lykos’taki holoKutulardan bana defalarca, “İtaat. Fedakârlık. Refah,” diye tekrarlayan dinginliğine kavuştu. Octavia o zamanlar öyle tanrıça gibi görünüyordu ki benimle gurur duyması için, onu memnun etmek için canımı verebilirdim. Şimdiyse onu öldürmek için aynı şeyi yapardım.</p>

  <p>Neşe Şövalyesi, Hükümdar’a dönerek başıyla onay verdi. Hü-kümdar’ın tepesinde beliren yumuşak bir ışık, kadını güneşin sıcaklığı ve öfkesiyle doldurdu. Sadece bir spot ışığıydı. Lambanın parıltısı arttı. Çakal titizlikle yana taranmış saçından çıkan bir tutamı düzelttikten sonra bana şefkatle gülümsedi.</p>

  <p>Yayın başladı.</p>

  <p>“Toplum’un Erkek ve Kadınları,” dedi Octavia. “Hükümdarınız konuşuyor. İnsanlığın başlangıcından beri, türümüzün destanı hep kabile savaşlarıyla yazıldı. Doğanın sınırlarına meydan okumak her zaman zordu; cesaret ve fedakârlık gerektirdi. Sonra, toprakta debelenerek geçen çağlardan sonra yıldızlara yükseldik ve kendimizi göreve adadık. Kendi isteklerimizi, açlıklarımızı bir kenara atarak, Renklerin Hiyerarşisi’ni benimsedik; Ares ve bu... teröristin sizi inandırdığı gibi azınlığın görkemi uğruna çoğunluğu ezmek için değil, düzen ve refah ilkeleri üzerinde insan ırkının ölümsüzlüğünü garantilemek için. Bu ölümsüzlük, bu adam elimizden almaya kalkışmadan önce güvence altındaydı.”</p>

  <p>Uzun, zarif parmağıyla beni işaret etti.</p>

  <p>“Bu adam, bir zamanlar sizin ve ailelerinizin soylu bir hizmetkârıyken, Renginin en yetenekli oğluydu. Gençken yükseldi. Onur ödülleri aldı. Ne var ki kibri seçti. Kendi egosunu yıldızlara yaymak istedi. Bir fatih olmak istedi. Görevini unuttu. Düzenin amacını unutarak karanlığa düşerken dünyaları da beraberinde sürükledi.</p>

  <p>“Oysa biz o karanlığa düşmeyeceğiz. Hayır. Şeytani güçlere boyun eğmeyeceğiz.” Elini kalbinin üzerine koydu. “Biz... BizToplum’uz. Biz Altınlar, Gümüşler, Bakırlar, Maviler, Beyazlar, Turuncular, Yeşiller, Morlar, Sarılar, Griler, Kahverengiler, Pembeler, Obsidiyenler ve Kızıllarız. Bizi birbirimize bağlayan bağlar, bizi ayıran güçlerden daha sağlam. Yedi yüz yıl boyunca Altınlar insanlığa yol gösterdi ve karanlığa ışık, kıtlık olan yere bolluk getirdi. Bugün ise savaşın olduğu yere barış getiriyoruz. Ama barışın sağlanması için her birimizin yuvasına savaş getiren bu katili yok etmeliyiz.”</p>

  <p>Cassius’la düellomu izleyişini hatırlatan bir duygusuzlukla bana döndü. Orada ölmeme izin verdikten sonra hiçbir şey hissetmeden şarabına ve yemeğine dönecekti. Ben onun için sadece bir toz zerresiydim; şimdi bile. Aklı çoktan ilerilere gitmişti. Kanımın zeminde soğuduğu ve beni parçalanmak üzere sürükledikleri anın ötesine geçmişti.</p>

  <p>“Lykos’lu Darrow, Sözleşme’nin bana verdiği yetkiye dayanarak, seni terör eylemleri planlamaktan suçlu ilan ediyorum.” O anda sayısız insanın beni izlediğini bilerek bakışlarımı holoKameranın objektifine diktim; ben gittikten uzun süre sonra bile sayısız gözün izlemeye devam edeceğini bilerek. “Seni Mars vatandaşlarına karşı işlenen kitlesel cinayetlerin suçlusu ilan ediyorum.” Onu dinlemiyordum bile. Kalbim kulaklarımda atıyor, sol elimin parmaklarını titretiyordu. Boğazıma doğru yükseliyordu. İşte, geliyordu. Sonum hızla yaklaşıyordu. “Seni cinayet suçlusu ilan ediyorum.” O an, zamanın bu bölümü hayatımın bir özetiydi. Bu, benim boşluğa haykırışımdı. “Ve seni Toplum’a karşı vatan haini ilan ediyorum...”</p>

  <p>Ama ben haykırmak istemiyordum.</p>

  <p>Haykırışlar Roque’un olabilirdi. Altınların olabilirdi. Ben daha fazlasını istiyordum. Onların anlayamayacağı bir şeyi. Kendi halkımın öfkesini istiyordum; esaret altında yaşayan bütün insanların öfkesini. Hükümdar son sözlerini söylerken, Çakal infazı gerçekleştirmek için beklerken, Kısrak yerde dizlerinin üzerinde dururken, Cassius beni Pretoryenlerin ve Şövalyelerin arasından izlerken, Aja benim uzun boylu, sarışm şövalyeye baktığımı görüp bir terslik olduğunu anlayarak tedirgin bir tavırla öne doğru adım atarken, başımı arkaya attım ve bütün gücümle uludum.</p>

  <p>Karım için uludum; babam için. Ragnar, Quinn, Pax ve Narol için. Kaybettiğim bütün insanlar için. Kaybedeceklerim için.</p>

  <p>Uludum çünkü ben Lykos’lu bir Cehennemdalgıcı’ydım. Ben Marsh Azrail’dim. Ve bu sığmağa ulaşmanın bedelini etimle ödemiştim; Octavia’nın karşısına çıkabileyim, ya dostlarımla ölebileyim ya da düşmanlarımızı adalete teslim edebileyim diye.</p>

  <p>Hükümdar, infazı gerçekleştirmesi için Çakal’a dönerek başıyla onay verdi. Çakal namluyu başımın arkasına bastırarak tetiği çekti. Silah elinde patladı. Namlu kafa derimi kavuran ateşini kustu. Sağ kulağım onun sesiyle zonkladı. Ama düşmedim. Başıma giren bir mermi olmadı. Namludan duman tütüyordu ve Çakal silaha bakarken neler olduğunu anlamıştı.</p>

  <p>“Hayır...” Silahı elinden bırakarak benden uzaklaşırken jiletini çekmeye çalışıyordu.</p>

  <p>“Octavia...” diye bağırdı Aja, ileri atılarak.</p>

  <p>Bir kalp atışı kadar süren o anda, Hükümdar kameranın arkasında bir şey duyarak döndü ve bir Pretoryen’in başının yana yattığını, akımTüfeğinin yere düştüğünü ve ağzından iğrenç kan kırmızısı dilinin çıktığım gördü. Oysa çıkan adamın dili değildi; Cassius’un adamın kafasının arkasından soktuğu ve dişlerinin arasından çıkardığı jiletinin kanlı ucuydu. Jilet yine adamın ağzmda gözden kayboldu. Hükümdar daha tek kelime edemeden üç muhafız yere devrildi. Cassius öldürülen adamların arkasında başı eğik, jileti kıpkırmızı bir halde duruyor, sol elinde Kısrak’ın ve benim bağlarımızı kontrol eden uzaktan kumandayı tutuyordu.</p>

  <p>Cassius düğmeye basmadan önce Hükümdar sadece, “Bellona?” diyebildi. Kısrak’ın çelik yeleği açılarak yere düştü. Benimki de. JKıs-rak hemen ölen Pretoryenlerden birinin akımTüfeğine doğru atıldı. Bağlarımdan kurtulmuş halde ayağa fırladım, kollarımı kurtardım ve metal yeleğin içine gizlenmiş bıçağı çekerek Hükümdar’ın üzerine atıldım. Daha gözünü bile kırpamadan bıçağı siyah ceketinden geçirerek yumuşak alt karnına sapladım. Benimkilerden birkaç santim ötedeki gözleri iri iri açılırken şaşkınlıkla inledi. Nefesindeki kahve kokusunu aldım. Bıçağı karnına altı kez daha sokup çıkarırken ve sonuncuda metali yukarı, karnına doğru çekerken kirpiklerinin titreştiğini hissettim. Kadının karnı yarılırken sıcak kanı yumruğuma ve göğsüme saçıldı.</p>

  <p>“Octavia!” diye bağırdı Aja, bana doğru atılırken. Yarı yoldayken Kısrak dizlerinin üzerinden ateşlediği akımTüfeğiyle onu zırhının yan tarafından vurdu. Darbenin etkisiyle Aja’nın ayakları yerden kesildi ve odanm karşı tarafına, Sevro ile Antonia’nın cesetlerinin yanındaki ahşap toplantı masasına savruldu. Hükümdar’ın yarılmış karnıyla arkaya sendelediğini gören Hakikat Şövalyesi ile Neşe Şövalyesi, aynı anda jiletlerini bellerinden çekerek ve kalkanlarını açarak Cassius’a döndüler. Üzerinde kan lekeli yeşil hapishane tulumundan başka bir şeyi olmayan Cassius, aniden ileri atılarak jiletini şaşkın Hakikat Şövalyesi’nin gözünden sokup kafatasının tepesinden çıkardı.</p>

  <p>Çakal belinden benim jiletimi çekerek bana savurdu. Yana çekilerek ona doğru bir adım attım. Öfkeyle haykırarak yine jileti salladı fakat kolunu yakaladım ve yüzüne bir kafa attıktan sonra bacaklarmı yerden keserek onu yere devirdim. Jiletimi elinden aldım ve sol kolunu yere mıhladım; artık kullanabileceği bir eli kalmamıştı. Çığlıklar atıyor, tükürükleri yüzüme saçılıyordu. Bacaklarıyla beni tekmelemeye çalışıyordu. Alnına bir diz darbesi indirdim ve onu sersemlemiş halde bıraktım.</p>

  <p>“Darrow!” diye seslendi Cassius, Neşe Şövalyesi’yle dövüşürken. “Arkanda!”</p>

  <p>Aja arkamda masanın parçalanmış kalıntılarının arasından doğruluyordu. Gözleri öfkeyle kocaman açılmıştı. Sağ elim yokken beni saniyeler içinde öldürebileceğini bilerek ondan uzaklaşıp Cassius’la Kısrak’ın yanma koştum. Cassius’un yeşil tulumu kanla kararmıştı. Sol bacağı, zırh kuşanmış olan Neşe Şövalyesi’nin jiletiyle kötü yaralanmıştı; şimdi şövalye ağırlığını ve sol kolundaki kalkanını Cassius’a yüklenmek için kullanıyordu. Kısrak ölmüş Pretoryenlerden birinden iki jilet kaparak birini bana attı. Koşarken sol elimle jileti yakaladım ve kabzasına bastım. Jilet hemen ölüm uzunluğuna sıçradı. Cassius bacağına bir kesik daha aldı, bir cesedin üzerinden sendeleyerek yere düştü ve ikinci hamleyi akımYumruğuyla engellerken silahı mahvetti. Neşe Şövalyesi’nin sırtı bana dönüktü. Geldiğimi hissetti ama çok geçti. Sessizce havaya sıçradım ve arkadan jiletimle devasa bir daire hamle indirdim; zırha santimetreler kala akımKalkanının direnciyle karşılaşan sol kolum yavaşladı ve gök mavisi zırhını, kaslarını ve kemiklerini biçerken sarsıldı. Sol omzundan sağ kalçasına doğru devam ederek vücudunu çaprazlama yardım. Şövalyenin vücudu yere kaydı.</p>

  <p>Cesetler yere devrilirken odaya sessizlik çöktü.</p>

  <p>Kısrak yanıma koştu. Yüzünde heyecanlı bir sırıtışla altın sarısı saçlarını arkaya attı. Cassius’un yerden kalkmasına yardım ettim.</p>

  <p>“İyi rol yapabildim mi?” diye sordu Cassius, yüzünü buruşturarak.</p>

  <p>“Kılıçta olduğun kadar iyi değildin,” dedim, etrafındaki cesetlere bakarak. Her yerden çok, çatışma anında yaşadığını hisseden savaşçı sırıttı. Her zaman olması gerekenin bu olduğunu düşünürken içim sızladı. Dünyanın efendileriymiş gibi birlikte tepelerde at sürdüğümüz günleri özlüyordum. Yaralı halde, kanlar içinde ama çok uzun zamandır ilk kez kendimi bütün hissederek ona bakarken ben de sırıttım.</p>

  <p>“Daha sonra flörtleşseniz olmaz mı?” dedi Kısrak.</p>

  <p>Onun iki yanına geçerek, Güneş Sistemi’ndeki en ölümcül insanla karşılaşmak için döndük. Odanın ortasında yere serilmiş, iki eliyle kamını tutan ağır yaralı Octavia’nın başına çömelmişti. Octavia bembeyazdı ve titriyordu. Aja’nın ve büyükannesine yardım etmek için çukura koşmuş olan Lysander’ın yanaklarından yaşlar boşanıyordu.</p>

  <p>“Aja!” diye bağırdı Çakal, yattığı yerden. “Öldür onları! Ya kapıyı aç ya da öldür onları!” Aklını kaybetmişti. Kesik sağ eliyle jiletin kırbaç düğmesine basmaya çalışarak yerde çırpınıyordu. Ancak düğme kendisinden bir metre yukarıdaydı ve uzanamıyordu. “Aç şunu!” diye bağırdı, dişlerini sıkarak.</p>

  <p>Ama Aja’nm kapıyı açabilmesi için önce ulaşması gerekiyordu. Bunun için de, beni ve dostlarımı aşması, sonra da sırtım bize dönerek şifreyi girmesi gerekiyordu. Biz ya da kendisi ölene kadar burada kapana kısılmıştı.</p>

  <p>“Aja, Hükümdar’ı bize ver. Adalet zamanı geldi,” dedim. Aja’nın ne karşılık vereceğini elbette biliyordum ama holoKameranın hâlâ çalıştığını da biliyordum. Altın yerde kan dökerken hâlâ yaym yapıhyordu. Aja bize bakmak için dönmedi. Henüz. Devasa elleri Octavia’nın yüzünü okşuyordu. Çocuğunu tutan bir anne gibi, yaşlı kadını kollarına aldı. “Yaşamalısın,” dedi Aja. “Seni buradan çıkaracağım. Söz veriyorum. Sadece dayan, Octavia.”</p>

  <p>Octavia zayıf bir şekilde başıyla onayladı. Lysander, Aja’nın koluna dokundu. “Çabuk. Lütfen.”</p>

  <p>“Onu yorun,” diye fısıldadı Kısrak. “Zamana karşı yanşan o.” “Sizi köşeye sıkıştırmasına sakın izin vermeyin,” dedim. “Planladığımız gibi yatay hareket edin. Cassius, hâlâ öne geçebilir misin?”</p>

  <p>“Sadece yetişmeye çalışın da görelim,” dedi.</p>

  <p>Aja çömeldiği yerden ayağa kalktığında ürkütücü bir kas ve zırh yığını gibi görünüyordu; Toplum’un şimdiye kadar tanıdığı en büyük jilet ustasının en yetenekli öğrencisiydi. Yüzü ifadesizdi. Koyu mavi Pretoryen zırhında deniz ejderleri yüzüyordu. Omuzları Ragnar’ınkiler kadar genişti. Keşke Sefi’yi de buraya getirebilseydik. Bir buçuk metrelik ölümcül gümüş Aja’nın önüne açıldı ve kadın Söğüt Yöntemi’ndeki kış duruşunu aldı; kılıcını bir meşale gibi yana eğik halde kaldırdı, sol ayağım öne attı ve dizlerini hafifçe kırarak kalçalarını çökertti. Kısrak ve ben sağı ve solu alarak iki yana kaydık. Şimdi aramızdaki en iyi kılıç ustası olan Cassius ortaya geçmişti. Aja’nın aç gözleri zayıflıklarımızı sindiriyordu. Cassius’un topallayan bacağı, benim kesik sağ elim, Kısrak’ın ufak tefekliği, yerdeki engellerin pozisyonları. Ve aniden saldırdı.</p>

  <p>Çok sayıda rakiple dövüşürken iki strateji vardır. İlki onları birbirlerine karşı kullanmaktır Ancak Cassius ve ben daima savaşta tek zihin olmayı başarmıştık ve Kısrak da uyum sağlayabiliyordu. Dolayısıyla Aja ikinci stratejiyi seçti: Cassius veya Kısrak yardımıma koşamadan, bütün gücüyle bana saldırmak. Beni en zayıf düşman olarak belirlemişti. Haklıydı. Kırbacı, kılıcımı kaldıramayacağım</p>

  <p>kadar hızlı bir şekilde yüzüme doğru şakladı. Geri sıçrarken neredeyse gözümü kaybediyordum ve denge merkezimi kaybetmiştim. Jiletini katılaştırarak, kılıcımı vücudumu koruyabileceğim pozisyondan çıkarmak için dikkatle seçilmiş hareketlerle ve çılgınca bir hızla ileri hamleler yapmaya başladı; bunu başarabilirse, Lom’un Kanat Yüzme dediği manevrasını gerçekleştirecek, kılıcım benimkinin üzerinden kılıç tutan omzuma saplayacak ve yol boyunca kasları ve bağları biçerek bileğime kadar indirecekti. Arkamdaki cesetlere dikkat ederek ve onu bu fırsattan mahrum ederek geri çekildim; bu arada Cassius ve Kısrak ona yaklaşıyordu. Cassius aceleciydi ve benim neredeyse yaptığım gibi aşırı uzanmıştı.</p>

  <p>Ancak Aja jiletini kullanmadı. Bunun yerine çekimBotlarını hızla çalıştırarak geri savruldu ve iki yüz kiloluk zırhı ve Eşsiz Yaralı’yı taşıyan çekimBotlarının gücüyle et ve kemiğe çarptı. Cassius’un iskeletinin gıcırdadığını duyduğumu sandım. Vücudu Aja’nmkine sarılırken alnı zırhlı omza çarptı. Aja, üzerinden kayan Cassius’u yere çarptı. Kısrak, Cassius’u öldürmesini engellemek için yandan atıldı ama Aja onun hamlesini bekliyordu ve Cassius’u yem olarak kullanmıştı. Kısrak’ın kamını sığ bir şekilde yararken neredeyse bağırsağım dışarı döküyordu.</p>

  <p>Jiletimi arkasından Aja’ya fırlattım. Gelişini ya duyarak ya da hissederek yana eğildi ve jilet üzerinden geçip holo-güverteyi yukarıdaki oturma odasından ayıran duvara saplandı. Aja’nın bacağı Kısrak’a uzandı ve dizkapağına vurarak geri itti. Dizinin çıkıp çıkmadığını bilmiyordum fakat jileti elinden fırlarken Kısrak arkaya sendeledi. Silahsız kaldığımı bilen Aja bana döndü.</p>

  <p>“Sıçtık,” diye tısladım ve jiletlerinden birini kapmak için Pretor-yenlere doğru atıldım. Bir akımTüfeği kaparak arkama körlemesine ateş ettim. Aja’nm akımKalkanları darbeleri emerken kıpkırmızı parıldadı ve aynı anda hızla koşarak elimdeki silahı biçti. Arkaya doğru takla atarak yine sıyrılırken dizardı kirişlerime uzun bir bıçak darbesi aldım fakat daire şeklindeki holo-güverteden biraz yukarıdaki oturma sıralarına sıçrarken bir jileti elime geçirebildim. Aja bir akımYumruğu alıp bana ateş etti. Ben eğilince ıskaladı ve üzerimdeki çelik tavan eriyerek aşağı damladı. Yana yuvarlandım.</p>

  <p>Aşağıda jiletler olanca hızıyla hareket ediyordu. Dövüşe geri dönmek için kenara yalpaladım. Aja bizi lime lime doğruyordu ve kaçmam sadece tekrar Cassius ile Kısrak’a odaklanmasma neden olmuştu. Cassius’un topallığını ve omzundaki yeni yarayı ona karşı kullanarak üzerine doğru ilerledi. Aja onu doğrayamadan Kısrak arkadan saldırdı fakat Kısrak kılıcını savururken Aja bu dövüşün hamlelerini önceden ezberlemiş gibi eğildi.</p>

  <p>Onu öldüremeyeceğimizi anladım. Korkumuz buydu. Elimi kaybetmek de asla planın parçası olmamıştı. Bizi teker teker öldürecekti.</p>

  <p>Cassius ve Kısrak nihayet Aja’yı aralarına aldığında bir an umutlanır gibi oldum. Saldırıya yardım etmek için aşağı atladım. Kadın olduğu yerde döndü ve üç kasırganın arasında kalmış bir söğüt gibi dönmeye devam etti. Zırhının bizim darbelerimizi karşılayacağını fakat bizim derimizin onunkilere dayanamayacağım biliyordu. Lorn’un ikimize de öğrettiği gibi sığ kesikler hedefliyor, sistematik bir şekilde kan kaybetmemizi sağlıyor, dizlerimizdeki ve kollarımızdaki bağlara saldırıyordu. Kökleri kazan bir bilge...</p>

  <p>Kılıcı önkoluma derinlemesine gömüldü, yumruk boğumlarımı ve serçeparmağımm bir parçasını biçti. Öfkeyle kükredim ama öfke yeterli değildi. İçgüdülerim yeterli değildi. Canavarlığı bizi fazlasıyla ezip tüketmişti. Lorn onu çok iyi yetiştirmişti. Olduğu yerde dönerek göğüs kafesimin sağ tarafına iki eliyle birden kılıcını sapladı. Dünyam sarsıldı. Korkunç bir kükreyişle beni havaya kaldırdı. Ayaklarım yerden yarım metre yukarıda sallanıyordu. Cassius ona saldırdı ve Aja onun saldırısını savuşturmak için beni kılıcının ucundan savurdu. Yere çarparken sanki göğsüm içeri göçmüştü. Zorlukla nefes almaya çalıştım. Cassius ve Kısrak, Aja’yla arama girmişlerdi.</p>

  <p>“Ona sakın dokunma,” diye tısladı Kısrak.</p>

  <p>Kılıç organlarımı ıskalamış, Mickey’nin bana verdiği güçlendirilmiş kaburga kemiklerinden ikisinin arasına saplanmıştı ama üstüm başım kan içindeydi. Ayağa kalkmaya çalışırken arkaya doğru sendeledim. Çakal kendini kurtarmaya çalışmaktan bitkin düşmüş halde yattığı yerden beni izliyordu. Etrafımızdaki bütün cesetlere rağmen, Aja’nın beni öldüreceğini bildiğinden sırıtıyordu. Hükümdar holo-güvertenin odanın geri kalanıyla birleştiği yere sırtını dayayarak doğrulmuş, solgun bir yüzle, dalgın gözlerle bizi izliyordu ve Lysander ellerini onun karnına bastırıyordu. Aja korkuyla ona bakarken fazla zamanı kalmadığının farkındaydı.</p>

  <p>“Onu bize nasıl tercih edersiniz?” diye bağırdı Aja öfkeyle, Kısrak ve Cassius’a.</p>

  <p>“Kolayca,” diye cevap verdi Kısrak.</p>

  <p>Cassius bacağındaki kılıftan şırmgayı çıkararak bana fırlattı. “Bizi öldürmeden yap şunu, dostum.” Aja öfkeyle bana ulaşmaya çalışırken ve Cassius ile Kısrak onu uzak tutarken zorlukla doğruldum. Şövalye öfkeyle kükredi. Dostlarım onunla canla başla boğuşurken üçü de yerdeki kanın üzerinde kayıyorlardı. Holo-güvertenin kenarına, Hükümdar’ın tam karşısına ulaştım ve Sevro’nun cesedinin üzerine tırmandım.</p>

  <p>“Kaçamazsın!” diye bağırdı Aja. “Gözlerini oyacağım. Kaçacak yerin yok, seni paslı korkak!” Oysa ben kaçmıyordum. Sevro’nun yanında dizlerimin üzerine çöktüm. Göğsünün ön tarafı labora-tuvardan alınmış kan ve yırtılmış kumaş karmaşasıydı. Jiletimle tişörtünü keserek açtım. Cyther’ın onun için yaptığı savaş yeleğinin içinde, Oyulmuş ete kazınmış altı sahte delik, son derece gerçekçi bir görüntüyle gözlerimin önüne serildi. Yüzü sessiz ve huzurluydu fakat onun doğasında huzur yoktu ve huzuru henüz hak etmemiştik. Holiday’in yılan ısırığıyla dolu şırınganın başlığını çıkardım. Ölüleri uyandırmaya yeterdi. Narol’un hemantus özlü kokteyli yüzünden sonsuz uykuya yatmış gibi görünenleri bile.</p>

  <p>“Uyan bakalım, Goblin,” dedim, şırıngayı kaldırırken. Kalbinin dayanması için sessizce dua ederek şırıngayı doğruca en iyi arkadaşımın göğsüne sapladım. Gözleri aniden fal taşı gibi açıldı.</p>

  <p>“Sik-tiiiirrrrr!”</p>

  <h2>62</h2>

  <p>OMNIS VIR LUPUS</p>

  <p>Cassius’u kurtarmamızdan önce cep şişesinden içtiği hemantus yağıyla girdiği komadan patlayıcı bir şekilde fırlayarak ayağa kalktı ve vahşice açılmış gözlerle bir manyak gibi etrafına bakındı. Trigg ve Holiday beni hapishanemden kaçırdığında yaptığım gibi kalbini tutuyor, soluklanmaya çalışıyordu. Gemide gördüğü son şey benim yüzümdü; şimdi burada uyanmış, kanlar ve cesetler arasında, kendini bir savaşın ortasında bulmuştu. Çılgınca açılmış kan çanağı gözleriyle bana bakarak karnımı işaret etti. “Kanıyorsun! Darrovv! Kanıyorsun! ”</p>

  <p>“Biliyorum.”</p>

  <p>“Elin nerede? Elin yok lan?!”</p>

  <p>“Biliyorum!”</p>

  <p>“Lanet olsun.” Çabucak etrafa bakınıp Çakal’ın yere mıhlandığını, Octavia’nın ağır yaralı halde yattığını ve Aja’nın Cassius ile Kısrak’ı hırpaladığını gördü. “İşe yaramış! Siktir! İşe yaramış! Altınbaşlara yardım etmeliyiz, bokkafah! Kalk! Kalk!” Beni ayağa kaldırdı, jiletimi tekrar ellerime tutuşturarak holo-güverteye koştu ve çocukluğumuzda donmuş çam ağaçlarının arasında yaptığımız gibi uluyarak savaş çığlığım attı. “Seni geberteceğim, Aja! Seni öldüreceğim!”</p>

  <p>“Bu Barca!” diye bağırdı Çakal, yattığı yerden. “Barca yaşıyor!”</p>

  <p>Sevro koşarken bir Pretoryen’in cesedinden akımYumruğunu kaptı ve Çakal’ın yüzüne basarak üzerinden atlarken genç BaşVali’yi yere mıhlayan jileti hiç duraksamadan çekip aldı. AkımYumruğunu ateşleyerek doğruca Aja’ya doğru uçtu. İlacın etkisiyle ve kokusunu aldığı zaferin coşkusuyla delirmişti.</p>

  <p>Akım patlamaları Aja’nın kalkanından sekerken zırhı kıpkırmızı parıldadı ve görüşünün bulanmasından yararlanan Cassius nihayet jiletiyle onun savunmasını yarmayı başardı. Yine de Aja son anda döndü ve jilet sadece omzuna isabet etti fakat o anda Sevro üzerine atıldı ve belinin arkasına jiletini iki kez sokup çıkardı. Aja acıyla homurdanarak geriledi, sendeleyerek bizden uzaklaşırken ben de dostlarıma katıldım. Ancak arkasındaki zeminde çok az insanın gördüğü bir şey bırakıyordu: Kendi kanından ince bir şerit. Sevro’nun jileti kanla kaplanmıştı. Dostum kılıcın ucundaki kanı silerek parmaklarının arasına bulaştırdı.</p>

  <p>“Hahaha. Şuna bak. Demek kanın gerçekten de akıyormuş. Bakalım daha ne kadar varmış.” Sevro bir hayvan gibi öne eğilerek yaklaşırken Kısrak, Cassius ve ben düşmanımızı aramıza alarak yaşayan en büyük Olimpik Şövalye’nin etrafında bir çember oluşturduk; ormanda büyük bir pantere saldıran bir kurt sürüsü gibiydik. O saldırmadan önce geri çekiliyor; arka bacaklarına atılıyor, yan taraflarını ısırıyorduk. Kanını döküyorduk. Dört kişilik bir hapishaneydik. Sevro vahşice uluyarak jiletini havada sallıyordu.</p>

  <p>“Kapa çeneni!” diye bağırdı Aja, ona doğru atılarak. Ancak Sevro geri sıçradı ve aynı anda Cassius ile ben ileri atılarak jiletlerimizi ona sapladık. Cassius’un, boynunu hedef alan hamlesini ve ardından gelen peş peşe iki hamlesini daha karşıladı fakat beni zamanında engelleyemedi. Karnına vuracakmış gibi yaptım ve onun yerine metali biçerek kavalkemiğini kestim. Metal kıvılcımlar saçtı ve kılıcım kanla kaplandı. Kısrak jiletini onun baldırına sapladı. Aja bana dönerken geri çekildim ve Sevro’nun tekrar saldırabilmesi için fazlaca ileri uzanmasını sağladım. Sevro saldırdı ve sağ bacağının aşil tendonunu vahşice biçti. Aja homurdanarak sendeledi ve kılıcını ona savurdu. Sevro yine geri çekildi.</p>

  <p>“Gebereceksin,” dedi Sevro, vahşice tıslayarak. “Gebereceksin.”</p>

  <p>“Kapa çeneni!”</p>

  <p>“Bu Quinn içindi,” diye tısladı Sevro, Cassius kadının sol di-zardı bağlarını biçerken. “Bu Ragnar içindi.” Aşağıdan bir hamleyle jiletimi Aja’nm sağ uyluğuna sapladım. “Bu Mars içindi.” Kısrak, Olimpik Şövalye’nin kolunu dirseğinden kopardı. Aja yerdeki uzva kendisine ait olup olmadığmı merak eder gibi baktı.</p>

  <p>Ama nefes alacak zamanı yoktu. Sevro akımYumruğunu bir kenara atarak Hakikat Şövalyesi’nin jiletini yerden kaptı, havaya sıçrayarak iki kılıcını birden devasa savaşçının göğsüne sapladı ve yerden yarım metre havada asılı kaldı. Yüzleri birbirinden birkaç santim uzakta, burunları neredeyse birbirine değerken Aja dizlerinin üzerine çöktü ve Sevro’nun ayakları yine yere bastı.</p>

  <p>“Omnis vir lupus."</p>

  <p>Sevro kadının burnuna bir öpücük kondurarak jiletleri göğsünden sertçe çekti ve kırbaç biçimine getirip önkollarına sardı. Kollarını iki yana açarak ölmekte olan şövalyeden uzaklaştı. Çağının en büyük Olimpik Şövalyesi, soğuk zemine kanının son damlalarını döküyordu. Dizlerinin üzerindeyken bile Aja’nm gözleri umutsuzca Hükümdar’a; kardeşlerine anne olmuş, onu büyütmüş, Güneş Sistemi’ni yöneten birinin sevebileceği kadar sevmiş olan ve şimdi onunla birlikte ölen kadına baktı.</p>

  <p>“Üzgünüm... sahip,” diye hırıldadı, ıslak nefeslerle.</p>

  <p>“Olma,” dedi Octavia zorlukla. “Bütün ışığınla parıldadın, Furia’m. Tarih... seni hatırlayacaktır.”</p>

  <p>“Ah, hiç de bile,” dedi Sevro acımasızca. “İyi geceler; Grimmus.”</p>

  <p>Sevro son bir hamleyle Aja’nm kafasını uçurdu ve göğsünü tekmeledi. Aja’mn başsız vücudu yavaşça arkaya doğru eğildi, yere devrildi ve Sevro onun üzerine çıkıp ellerinin ve dizlerinin üzerinde uludu. Bu vahşi görüntü karşısında Hükümdar’ın dudaklarından boğuk bir inilti yayıldı. Biz ona yaklaşırken Octavia gözlerini kapadı. Yanaklarından yaşlar süzülüyordu. Ben Cassius’la birlikte topallarken, Cassius arkasında sürüdüğü bacağına ağırlık yüklememek için kolunu omuzlarıma atmıştı. Kısrak peşimizdeydi. Sevro, göğsüne oturarak ve jiletini başının üzerinde sallayarak Çakal’ı etkisiz hale getirdi.</p>

  <p>Büyükannesinin kanıyla sırılsıklam olmuş olan Lysander, Octavia’mn jiletini kaparak karşımıza dikildi. “Onu öldürmenize izin vermeyeceğim.”</p>

  <p>“Lysander... yapma,” dedi Octavia. “Artık çok geç.”</p>

  <p>Çocuğun gözleri ağlamaktan şişmişti. Ellerindeki jilet titriyordu. Cassius ona doğru bir adım atarak elini uzattı. “Silahı indir, Lysander. Seni öldürmek istemiyorum.” Kısrak ve ben birbirimize baktık. Octavia bunu fark ettiğinde ruhu titremiş olmalıydı. Lysander bizimle dövüşemeyeceğini biliyordu. Mantığı acısının önüne geçti ve jileti bırakarak izlemek için geri çekildi.</p>

  <p>Octavia’mn bakışları uzaklara dikilmiş, asla hükümdar olamayacağı öbür dünyaya bakar gibiydi. Nefretini sonuna kadar sürdüreceğini veya Vixus ve Antonia gibi yalvaracağını sanmıştım fakat şimdi bile zaaf göstermiyordu. Sonunda ortaya çıkan şey hüzün ve kaybedilmiş sevgiydi. Hiyerarşiyi o yaratmamıştı ama kendi zamanında onun koruyucusuydu. Bu yüzden de sorumluydu.</p>

  <p>Octavia, kederden titreyerek, “Neden?” diye sordu Cassius’a. “Neden?”</p>

  <p>“Çünkü yalan söyledin,” dedi Cassius.</p>

  <p>Cassius fişekliğinden başparmak büyüklüğünde, üçgen prizma biçimli, küçük bir holoKüp çıkardı ve Octavia’mn kanlı ellerine bıraktı. Yüzeyinde dans eden görüntüler havaya süzülüp Hükümdar’ın ellerinin üzerinde akmaya başladı. Cassius’un ailesinin ölümü gözlerimizin önünde canlanırken Hükümdar’ı mavi bir ışıkla aydınlatıyordu. Bir koridordan geçen gölgeler, böcekKabuğu giymiş adamlara dönüşüyordu. Koridorda halasını öldürdükten sonra devam ediyor, bir an sonra çocukları sürükleyerek geri dönüyor, onları da jiletlerle ve çizmeli ayaklarıyla öldürüyorlardı. Başka vücutlar da sürüklenip üst üste yığılıyor sonra ateşe veriliyordu, böylece kimse sağ kalmamıştı. Kırktan fazla çocuk ve yarasız aile üyesi o gece ölmüştü. Bunun suçunu düşmüş bir adamın omuzlarına yükleyebileceklerini sanmışlardı ama hepsi Çakal’m eseriydi. Bellonalar ile Augustuslar arasındaki savaşı bitirmişti ve Zafer’imin karşılığında ödülü Hükümdar’ın işbirliği ve sessizliğiydi.</p>

  <p>“Bana neden diye mi soruyorsun?” Cassius’un sesi neredeyse fısıltı gibiydi. “Çünkü senin onurun yok. Ben bir Olimpik Şövalye olaçak</p>

  <p>Sözleşme’yi onurlandırmak, İnsanlık Toplumu’na adalet getirmek için ant içtim. Sen de aynı yemini ettin, Octavia. Oysa anlamım unuttun. Herkes unuttu. Bu dünyalar işte bu yüzden bozuk. Belki bundan sonraki biraz daha iyi olur.”</p>

  <p>“Bu dünya, elimizden gelenin en iyisi,” diye fısıldadı Octavia.</p>

  <p>“Buna gerçekten inanıyor musun?” diye sordu Kısrak.</p>

  <p>“Bütün kalbimle.”</p>

  <p>“O halde sana acıyorum,” dedi Kısrak.</p>

  <p>Cassius da acıyordu. “Kardeşim benim kalbimdi. Ve onun yaşamayı hak etmeyecek kadar zayıf olduğunu söyleyen bir düzene inanmıyorum. O buna inanırdı; yeni bir şeyin umuduna.” Cassius bana baktı. “Julian için ben de inanabilirim.”</p>

  <p>Cassius, kesesinden çıkardığı diğer iki holoKüpü bana verdi. İlki Zafer’imde dostlarımın öldürülüşünü gösteriyordu. İkincisi, Çeper içindi; bu kayıtları gördüklerinde, onlar için de bir darbe indirdiğimi anlayacaklardı. Politika asla dinlenmezdi. İki holoKüpü Hükümdar’ın ellerindeki ilkinin yanına bıraktım. Rhea karşısında belirdi. Kardeşleri lapetus ve Titan’la birlikte dev Satürn’ün yörüngesinde dönen mavi-beyaz, güzel bir uydu. Sonra uydunun kuzey kutbunda, zorlukla fark edilecek minik şeritler birkaç kez parıldayıp söndü ve mavi-beyaz gezegenin yüzeyinden mantar bulutları yükseldi.</p>

  <p>Nükleer alevler Hükümdar’ın gözlerinde yansırken, Kısrak kenara çekildi ve sonunda onu bulanın intikam değil, adalet olduğunu fısıldamak amacıyla ölmekte olan kadının yanına çömeldim.</p>

  <p>“Halkımın efsanelerine göre öteki dünyaya giden yolun üzerinde bir varlık durur. İyiyi ve kötüyü birbirinden ayıran odur. Adı Azrail’dir. Ben o değilim. Ben sadece bir insanım. Ama yakında onunla karşılaşacaksın. Yakında bütün günahların için seni o yargılayacak.”</p>

  <p>“Günahlar mı?” Octavia başını iki yana sallayarak ellerindeki üç holoya baktı; bunlar günahlarının okyanusunda sadece küçük damlalardı. “Bunlar fedakârlıktı. Yönetmek için gereken şeyler,” dedi, ellerini üzerlerine kaparken. “Zaferlerim gibi onları da sahipleniyorum. Göreceksin. Sen de benim gibi olacaksın, Fatih.”</p>

  <p>“Hayır, olmayacağım.”</p>

  <p>“Güneşin yokluğunda, sadece karanlık var olabilir.” Üşüyerek titredi. Üzerine bir şey örtmemek için kendimi zor tuttum. Geride neler bıraktığını biliyordu. Öldüğünde, taht kavgaları başlayacaktı. Bu, Altınları paramparça edecekti. “Biri... Biri yönetmeli. Yoksa bundan bin yıl sonra çocuklar ‘Dünyaları kim parçaladı? Işığı kim söndürdü?’ diye soracak. Aileleri de bunu yapanın sen olduğunu söyleyecekler.” Bunu zaten biliyordum. Sevro’ya bu işin nasıl biteceğini sorduğumda biliyordum. Tiranlığın yerine kargaşayı geçilmeyecektim. Bir taviz gerektirse de düzen olmalıydı. Fakat bunu ona söylemedim. Acıyla yutkundu; artık nefes almak bile onun için bir mücadeleydi. “Beni dinle. Onu durdurmalısın. Onu... Adrius’u... durdurmalısın.”</p>

  <p>Octavia au Lune’un son sözleri bunlar oldu. Ardından Rhea’nın ateşi gözlerinde sönerken, yaşam altın sarısıyla çevrili soğuk gözbe-beğini sonsuz karanlığa bakar halde terk etti. Gözlerini ben kapadım. Onun ölümünden, sözlerinden ve korkusundan ürpermiştim.</p>

  <p>Toplum’a altmış yıl boyunca hükmetmiş olan Hükümdar artık ölmüştü.</p>

  <p>Ve ben sadece korkuyordum çünkü Çakal gülmeye başlamıştı.</p>

  <h2>63</h2>

  <p>SESSİZLİK</p>

  <p>Kahkahaları odayı sarstı. Uydunun ve karanlıkta birbirlerini döven filoların holo görüntüsünün parıltısı altında yüzü solgundu. Kısrak, holo-güvertenin yayınını kapadı ve Hükümdar’ın veri-merkezini analiz etmeye başladı. Cassius, Lysander’a yaklaşırken ben Octavia’nın cesedinin başından doğruldum. Yaralarımın acısını hissetmeye başlıyordum.</p>

  <p>“Onu durdurmak derken neyi kastetti?” diye sordu Cassius bana.</p>

  <p>“Bilmiyorum.”</p>

  <p>“Lysander?”</p>

  <p>Çocuk etrafındaki dehşet yüzünden konuşamayacak kadar şoktaydı.</p>

  <p>“Görüntü gemilere ve gezegenlere gitti,” dedi Kısrak, “insanlar Octavia’nın ölümünü izliyor. İletişim panoları akın altında. Kimin başa geçtiğini bilmiyorlar. Birinin arkasında toplanmalarına fırsat vermeden hamlemizi yapmalıyız.”</p>

  <p>Cassius ve ben, Çakal’a yaklaştık. “Ne yaptın sen?” diye soruyordu Sevro. Ufak tefek adamı sarstı. “Neden söz ediyordu?”</p>

  <p>“Köpeğini üzerimden çek,” dedi Çakal, Sevro’nun dizlerinin altından. Sevro’yu geri çektim. Hâlâ adrenalin yüklü bir halde Çakal’m etrafında volta atmaya başladı.</p>

  <p>“Ne yaptın?” diye sordum.</p>

  <p>“Onunla konuşmanın bir anlamı yok,” dedi Kısrak.</p>

  <p>“Anlamı yok mu? Hükümdar’m beni yanına neden kabul ettiğini sanıyorsunuz?” diye sordu Çakal, yerden. Yaralı elini tutarak bir dizinin üzerinde doğruldu. “Kendisini hizada tutan daha büyük bir tehdit yoksa neden belimdeki tabancadan korkmuyordu?”</p>

  <p>Dağınık saçlarının altından bana baktı. Az önce gerçekleşen katliama rağmen bakışları sakindi.</p>

  <p>“ Yeraltında olma duygusunu hatırlıyorum, Darrovv,” dedi yavaşça. “Ellerimin altındaki soğuk taş. Plüton Hane üyelerimle karanlıkta çömeldiğimizi. Bana bakarken nefeslerinin buharını. Başarısız olmaktan ne kadar korktuğumu hatırlıyorum. Ne kadar uzun süre hazırlandığımı ve babamın beni ne kadar küçümsediğini. Bütün hayatım o ana bağlıydı. Hepsi parmaklarımın arasından kayıp gidiyordu. Kalemizden, Vulcan’dan kaçmıştık. Çok hızlı gelmişlerdi. Bizi köle yapacaklardı. Mayınları patlattığımda Hanemin son üyeleri hâlâ tünelde koşuyordu ama Vulcan da oradaydı. Babamın sesini duyabiliyordum. Bu kadar çabuk başarısızlığa uğramama şaşırmadığını söylüyordu. Bir hafta daha geçtikten sonra bir kızı öldürüp hayatta kalabilmek için bacaklarını yedik. Bunu yapmamamız için bize yalvarmıştı. Başka birini seçmemiz için. Oysa kimse fedakârlık yapmazsa, kimsenin hayatta kalamayacağını o an öğrenmiştim.”</p>

  <p>Karnımdan başlayan soğuk bir korku yukarı doğru yayılmaya başladı. “Kısrak...”</p>

  <p>“Buradalar,” dedi dehşetle.</p>

  <p>“Neler oluyor? Buradaki ne?” diye sordu Sevro tıslayarak.</p>

  <p>“Darrovv... ” diye fısıldadı Cassius.</p>

  <p>“Nükleer bombalar Mars’ta değil,” dedim. “Luna’dalar.”</p>

  <p>Çakal’m gülümsemesi yayıldı. Yavaşça ayağa kalkarken hiçbirimiz ona dokunmaya cesaret edemiyorduk. Bütün parçalar yerine oturuyordu. Hükümdar’la arasındaki gerginlik. Üstü kapalı tehditler. Hükümdar’m güç merkezine elini kolunu sallayarak gelişi. Hiçbir tepkiyle karşılaşmadan Aja’yla alay edebilmesi.</p>

  <p>“Ah, lanet olsun. Lanet, lanet, lanet.” Sevro, mohikanını çekiştiriyordu. “Sıçtık.”</p>

  <p>“Mars’a karşı nükleer bomba kullanmak aklımın ucundan bile geçmedi,” dedi Çakal. “Orası doğduğum yer. Mirasım. Oradan çıkan helyum, imparatorluğun kanı. Oysa bu uydu, bu iskelet küre, tıpkı Octavia gibi, Toplum’un iliğini kemiren hain, gelecek yerine geçmişi anıp duran yaşlı bir kocakarı. Sonunda Octavia onu rehin almama izin verdi. Tıpkı sizin de yapacağınız gibi. Çünkü zayıfsınız ve Enstitü’de öğrenmeniz gerekenleri öğrenmediniz. Kazanmak için fedakârlık yapmalısınız.”</p>

  <p>“Kısrak, bombaları bulabilir misin?” diye sordum. “Kısrak!”</p>

  <p>Afallamıştı. “Hayır. Radyasyon izlerini gizlemiştir. Bulabilsek bile, onları etkisiz hale getiremeyiz...” Filomuza ulaşmak için telsize uzandı.</p>

  <p>“Onları ararsan, her dakika bir bombayı patlatırım,” dedi Çakal, küçük bir telsizin yerleştirilmiş olduğu kulağına vurarak. Lilath dinliyor olmalıydı. Tetiğin yanında. Demek istediği buydu. Bu yüzden Lilath, Çakal’ın sigortasıydı. “Bu konuda bir şey yapabilecek olsanız size planımı hiç açıklar mıydım?” Saçlarını düzelterek zırhının üzerindeki kam temizledi. “Bombalar haftalar önce yerleştirildi. Sendika benim için aletleri uyduya gizlice soktu. Nükleer kış yaratmaya yetecek kadar İkinci bir Rhea gibi düşünün. Onlar yerine yerleştirilince, Octavia’ya ne yaptığımı söyledim ve şartlarımı açıkladım. Ayaklanma bastırılana kadar Hükümdar olarak kalacaktı ki... bu sayenizde beklenmedik şekilde sonuçlandı. Sonrasında, zafer gününde, Senato’yu toplayacak, Sabah Tahtı’nı boşaltacak ve yerini bana bırakacaktı. Buna karşılık ben de Lima’yı yok etmeyecektim.”</p>

  <p>“Octavia bu yüzden Senato’yu toplamıştı,” dedi Kısrak tiksintiyle. “Sen Hükümdar olabilesin diye mi?”</p>

  <p>“Evet.”</p>

  <p>Çatışmanın omuzlarımdaki ağırlığını; zorlanmadan, kan kaybından ve şimdi bu... bu kötülük yüzünden vücudumdaki zayıflığı hissederek geri çekildim ve ondan uzaklaştım.</p>

  <p>“Sen lanet olasıca delinin tekisin,” dedi Sevro.</p>

  <p>“Değil,” dedi Kısrak. “Deli olsa onu bağışlayabilirdim. Adrius, bu uyduda yaşayan üç milyar insan var. O adam olmak istemezsin.”</p>

  <p>“Ben umurlarmda değilim. Dolayısıyla ben onları neden umursayayım?” diye sordu. “Bütün bunlar sadece bir oyun ve kazanan benim.”</p>

  <p>“Bombalar nerede?” diye sordu Kısrak, kardeşine doğru tehditkâr bir adım atarak.</p>

  <p>“I-ıh,” dedi Çakal, kaşlarını çatarak. “Saçımın teline dokunursanız, Lilath bombalardan birini ateşler.” Kısrak öfkeden deliye dönmüştü.</p>

  <p>“Bunlar insan,” dedi. “Üç milyar insana yaşam şansı verme gücüne sahipsin, Adrius. Bu herhangi birinin hayal bile edebileceğinin ötesinde bir güç. Babamdan daha iyi olma şansın var. Octavia’dan..</p>

  <p>“Seni kibirli küçük sürtük,” dedi Çakal, hayretle gülerek. “Beni hâlâ bir şeylere inandırabileceğini sanıyorsun. Bu senin suçun. Lilath, Mare Serenitatis’in güneyindeki bombayı patlat.” Hepimiz uydunun başlarımızın üzerindeki holosuna bakarken blöf yapıyor olması için dua ediyorduk. Mesajın bir şekilde ulaşmamasını diliyorduk. Ama soğuk renkli holoda küçük kırmızı bir nokta parıldayarak dışarı doğru yayılırken, o önemsiz küçük animasyonun on kilometrelik bir şehri kapsadığını biliyorduk. Kısrak bilgisayara koştu. “Bir nükleer olay,” diye fısıldadı. “O bölgede beş milyondan fazla insan var.”</p>

  <p>“Vardı,” dedi Çakal.</p>

  <p>“Seni ucube...” diye bağırdı Sevro, Çakal’a doğru koşarak. Cassius önüne geçerek onu geri itti. “Çekil yolumdan!”</p>

  <p>“Sevro, sakin ol.”</p>

  <p>“Dikkat et, Goblin! Daha yüzlercesi var,” dedi Çakal.</p>

  <p>Sevro adrenalinle boğuşan kalbini sökercesine göğsünü çekiştirdi. “Darrovv, ne yapacağız?”</p>

  <p>“İtaat edeceksiniz,” dedi Çakal.</p>

  <p>Kendimi zorlayarak sordum. “İstediğin nedir?”</p>

  <p>“İstediğim ne midir?” Bir bez parçasını koluna sararak dişleriyle sıktı. “Her zaman istediğin şey olmanı istiyorum, Darrovv. Karın gibi olmanı istiyorum. Bir şehit. Öldür kendini. Burada. Kardeşimin önünde. Buna karşılık üç milyar ruh yaşasın. Her zaman istediğin şey bu değil miydi? Kahraman olmak? Sen ölürsün, ben Hükümdar olurum ve barış gelir.”</p>

  <p>“Hayır,” dedi Kısrak.</p>

  <p>“Lilath, bir bomba daha patlat. Mare Anguis’tekini.”</p>

  <p>Ekranda bir kırmızı tomurcuk daha büyüdü. “Dur!” dedi Kısrak.</p>

  <p>“Lütfen. Adrius.”</p>

  <p>“Az önce altı milyon inşam öldürdün,” dedi Cassius inanamayarak.</p>

  <p>“Bizim yaptığımızı sanacaklar,” diye hırladı Sevro.</p>

  <p>Çakal başıyla onayladı. “Her bomba bir işgalin parçası gibi görünüyor. Bu senin mirasın, Darrow. Şu anda yanan çocukları düşün. Çığlıklar atan annelerini düşün. Sadece bir tetiği çekerek kaçını kurtarabileceğini düşün.”</p>

  <p>Dostlarım bana baktı ama ben bambaşka bir yerde, Lykos’un tünellerindeki rüzgârın uğultusunu dinliyor, sabahın erken saatlerinde dişlilerin üzerindeki çiyi kokluyor, eve döndüğümde Eo’nun beni bekliyor olacağını düşünüyordum. Şimdi çakıl döşeli yolun sonunda beklediği gibi; Narol’un, Pax’ın, Ragnar’ın, Quinn’in ve umarım, Roque, Lorn, Tactus ve diğerlerinin beklediği gibi. Ölmek son demek değildi. Ancak benim ölümüm, Çakal’ı burada, bu dünyada bırakacaktı. Sevdiklerimin üzerinde, uğrunda savaştığım şeylerin üzerinde bir güçle. Sonunda öleceğimi başından beri düşünmüştüm. Hatta bundan güç alarak devam etmiştim. Fakat dostlarım içime sevgi üflemiş, inancımı geri getirmişlerdi. Beni tekrar yaşam isteğiyle doldurmuşlardı. İnşa etmeyi istememi sağlamışlardı. Kısrak camlaşmış gözlerle bana bakıyordu. Hayatı seçmemi istediğini biliyordum ama o benim adıma seçmeyecekti.</p>

  <p>“Darrow, cevabın nedir?”</p>

  <p>“Hayır.” Boğazına bir yumruk attım. Nefesi kesilerek hırıltılı bir ses çıkardı. Onu yere devirerek üzerine çıktım ve kollarını dizlerimle yere sabitleyerek başını bacaklarımın arasına aldım. Elimi ağzına tıktım. Gözleri vahşice açılırken bacaklarını savurdu. Dişleri yumruk boğumlarımı keserek kanattı.</p>

  <p>Onu son kez yere mıhladığımda yanlış silahını almıştım. Eller onun gibi bir yaratık için neydi ki? Bütün kötülüğü, bütün yalanları dilindeydi. Bu yüzden Cehennemdalgıcı elimle dilini yakalayarak küçük, etli bir çmgıraklı-yılan yavrusuymuş gibi işaretparmağımla başparmağımın arasında sıkıştırdım. “Hikâye hep böyle sona erer; Adrius,” dedim, gözlerine bakarak. “Çığlıklarınla değil. Öfkenle değil. Sessizliğinle.”</p>

  <p>Ve güçlü bir çekişle Çakal’ın dilini koparıp aldım.</p>

  <p>Altımda çığlıklar attı. Boğazının arkasındaki dil kökünden köpükler halinde kan fışkırıyor; dudaklarından saçılıyordu. Çırpınıyordu. Üzerinden öfkeyle kalktım ve yerde uluyan düşmanımın kanlı silahını elimde tutarak korkunç bir öfkeyle durdum. Bütün benliğimi saran nefreti ve dostlarımın şaşkın bakışlarını hissediyordum. Lilath’ın onun ulumalarım duyabilmesi için telsizi kulağında bırakarak holo-kontrollere yaklaştım ve Victra’nın gemisine seslendim. Victra’nın yüzü belirdi ve beni görünce gözleri iri iri açıldı.</p>

  <p>“Darroıv... yaşıyorsun... ” diyebildi. “Sevro... nükleer bombalar... ”</p>

  <p>“Mars Aslanı’nı yok etmelisiniz,” dedim. “Lilath yüzeydeki bombaları ateşliyor. Şehirlerde gizlenmiş yüzlercesi daha var. O gemiyi yok edin!”</p>

  <p>“Düzenlerinin tam ortasında,” diye itiraz etti. “Ona ulaşmaya çalışırken donanmanızı kaybederiz. Başarsak bile saatler sürer. ”</p>

  <p>“Sinyallerini kilitleyebilir miyiz?” diye sordu Kısrak.</p>

  <p>“Hayır”</p>

  <p>“EMD’leri kullanalım?” diye önerdi Sevro, arkamdan gelerek. Onu görünce Victra’nın yüzü aydınlandı ama başını iki yana salladı.</p>

  <p>“Kalkanları var.” dedi.</p>

  <p>“Radyo vericilerine kısa devre yaptırmak için EMD’leri bombaların üzerinde kullanın,” dedim. “Bir Demir Yağmur başlatın ve şehirlerin üzerine EMD’ler bırakın.”</p>

  <p>“Üç milyar insanı karanlık çağlara mı döndürelim yani?” diye sordu Cassius.</p>

  <p>“Bizi katlederler,” dedi Victra. “Yağmur indiremeyiz. Ordumuzu kaybederiz. Altınlar da uyduyu ellerinde tutmaya devam eder. ”</p>

  <p>Bir bomba daha patladı. Bu seferki güney kutbuna daha yakındı. Sonra ekvatorda bir dördüncüsü. Her birinin sonuçlarını biliyorduk. “Lilath, Adrius’a ne olduğunu bilmiyor,” dedi Cassius çabucak. “Ne kadar sadık? Hepsini patlatır mı?”</p>

  <p>“Çakal hâlâ mızıldanırken yapmaz,” dedim. En azından öyle olmasını umuyordum.</p>

  <p>“Affedersiniz,” dedi küçük bir ses. Dönüp bakınca Lysander’ı arkamızda bulduk. O kargaşada onu unutmuştuk. Gözleri ağlamaktan kıpkırmızı olmuştu. Sevro ona ateş etmek için akım Yumruğunu kaldırdı. Cassius hemen eline vurarak kenara itti.</p>

  <p>“Vaftiz babamı arayın,” dedi Lysander cesurca. “Küller Lordu’nu arayın. O mantığa gelecektir.”</p>

  <p>“Ah, haydi oradan...” dedi Sevro.</p>

  <p>“Az önce Hükümdar’ı ve onun kızını öldürdük,” dedim. “Küller Lordu...”</p>

  <p>“Rhea’yı yok etmişti,” diye sözümü kesti Lysander. “Evet. Ve bu onu hâlâ çok üzüyor. Onu ararsanız size yardım eder. Büyükannem de bunu isterdi. Luna bizim evimiz.”</p>

  <p>“Çocuk haklı,” dedi Kısrak, beni konsoldan uzaklaştırırken. “Darrovv, kıpırda.” Bütün dikkatini vermişti. Filodaki Altın Pre-torlarla doğrudan iletişim kanallarını açmaya başlarken aklından neler geçtiğini kestirmek mümkün değildi. Iriyarı erkek ve kadın hologramları, gümüşi hayaletler gibi etrafımızda, odadaki cesetlerin arasında belirdi. Sonunda Küller Lordu göründü. Yüzü öfkeyle gerilmişti. Kızı ve efendisi ellerimizde can vermişti.</p>

  <p>“Bellona, Augustus,” diye hırladı, Lysander’ı aramızda görerek.</p>

  <p>“Yetmedi mi...”</p>

  <p>“Büyükbaba, şimdi suçlamalara zaman yok,” dedi Lysander.</p>

  <p>“Lysander...”</p>

  <p>“Lütfen onları dinle. Dünyamızın güvenliği buna bağlı.”</p>

  <p>Kısrak öne çıkarak sesini yükseltti: “Filo Pretorları, Küller Lordu. Hükümdar öldü. Evinizi yok eden nükleer patlamalar Kızıl silahları değil. Kardeşimin sizin cephaneliğinizden çaldığı silahlar. Pretoru Lilath, Mars Aslanfnın köprüsünde dört yüzden fazla nükleer savaş başlığının kontrolünü elinde tutuyor. Lilath ölene kadar patlamalar devam edecek. Gösterişliler, ya değişimi ya da yok oluşu tercih edin. Seçim sizin.”</p>

  <p>“Sen bir hainsin...” diye tısladı Pretorlardan biri.</p>

  <p>Lysander holo-güverteden uzaklaşarak daha önce oturduğu masaya döndü. Büyükannesinin asasım alarak geri dönerken, Pretorlar hâlâ Kısrak’a tehditler savuruyordu.</p>

  <p>“O hain değil,” dedi Lysander, asayı Kısrak’a vererek. Ellerinde hâlâ büyükannesinin kam vardı. “Fatihimiz.”</p>

  <h2>64</h2>

  <p>ÇOK YAŞA!</p>

  <p>Mars Aslanı, sadıkların ve asilerin aynı anda her taraftan açtığı ateşle bir anda, onursuzca yok oldu. Luna’nın nükleer patlamalarla sarsılışını görmek, iki donanma arasındaki kan davasını herhangi bir barış veya ateşkes anlaşmasının yapabileceğinden daha etkili bir şekilde sona erdirmişti. Çok az insan güzelliğin yanışını izlemekten hoşlanırdı ama yine de yanmıştı. Aslan yok olmadan önce on ikiden fazla bomba patlayarak çelik ve betonların arasında alevlerden ve küllerden yeni şehirler oydu. Uydu tam anlamıyla kargaşa içindeydi.</p>

  <p>Altın Donanma da öyleydi. Hükümdar’ın ölümünün haberi ve bombaların patlamasıyla, Toplum ayaklarımızın altında sarsılmıştı. Zengin Pretorlar kendi gemilerini alarak uzaklaşıyor, Venüs, Merkür veya Mars’taki evlerine dönüyorlardı. Kimin yanında duracaklarını bilmedikleri için bir arada duramıyorlardı.</p>

  <p>Octavia altmış yıl boyunca Hükümdar olmuştu. Yaşayanların çoğu için bildikleri tek Hükümdar oydu. Uygarlığımız uçurumun eşiğinde sallanıyordu. Bütün uyduda elektrik sistemleri çökmüştü. Biz Hükümdar’ın sığınağından ayrılmak için hazırlanırken her yerde isyanlar ve panik yayılıyordu. Bir kaçış gemisi vardı ama yaptığımız şeyden kaçış yoktu. Toplum’un kalbini söküp çıkarmıştık. Gidersek onun yerini ne alacaktı?</p>

  <p>Luna’yı asla silah gücüyle kazanamayacağımızı biliyorduk. Zaten hedefimiz asla bu olmamıştı. Tıpkı Ragnar’ın bütün Altınlar yok olana kadar savaşmak gibi bir düşüncesi olmadığı gibi. O, anahtarın Kısrak olduğunu biliyordu. Daima öyle olmuştu. Bu yüzden Kavax’ın gitmesine izin vererek hayatlarımızı tehlikeye atmıştı. Şimdi Kısrak yaralı uydunun holosunun altında duruyor, şehrin sessiz çığlıklarını benim kadar dikkatle dinliyordu. Ona yaklaştım.</p>

  <p>“Hazır mısın?” diye sordum.</p>

  <p>“Neye?” Başını iki yana salladı. “Bunu nasıl yapabildi?”</p>

  <p>“Bilmiyorum,” dedim. “Ama biz düzeltebiliriz.”</p>

  <p>“Nasıl? Tam bir kıyamet kopacak,” dedi. “On milyonlarca insan öldü. Bu boyutta bir yıkımı...”</p>

  <p>“Birlikte tekrar inşa edebiliriz.”</p>

  <p>Nerede olduğumuzu yeni hatırlamış gibi, bu sözler kalbini umutla doldurdu. Yaptığımız şeyi hatırlamışçasına. Birlikte olduğumuzu. Çabucak gözlerini kırpıştırarak bana gülümsedi. Sonra eskiden bir elimin olduğu sağ koluma baktı ve Aja’nın bıçakladığı karnıma nazikçe dokundu. “Sen nasıl hâlâ ayakta durabiliyorsun?”</p>

  <p>“Çünkü henüz işimiz bitmedi.”</p>

  <p>Kanlar içinde ve perişan bir halde, Hükümdar’ın iç sığınağından dışarı açılan kapının önünde Cassius, Lysander ve Sevro’yla birlikte durduk. Cassius kapıları açmak için Olimpik şifreyi girdi ve havayı koklamak için duraksadı. “Bu koku da ne?”</p>

  <p>“Lağım gibi kokuyor,” dedim.</p>

  <p>Sevro, Aja’dan aldığı jiletlere dikkatle baktı; eskiden Lorn’a ait olan da aralarındaydı. “Bana zafer kokusu gibi geldi.”</p>

  <p>“Altına mı sıçtın sen?” diye sordu Cassius, ona kısık gözlerle bakarak. “Evet, sıçmışsın.”</p>

  <p>“Sevro...” dedi Kısrak.</p>

  <p>“Bol miktarda hemantus yağı içip sahte bir idamla ölünce kaslar istemsiz olarak hareket ediyor tabii,” diye çıkıştı Sevro. “Bunu bilerek yapacağımı mı sandınız?”</p>

  <p>Cassius’la birbirimize baktık.</p>

  <p>Omuz silktim. “Şey, belki.”</p>

  <p>“Şey, aslında evet.”</p>

  <p>Bize hareket çekip yüzünü buruşturdu ve dudaklarını patlayacakmış gibi büktü. “Ne oluyor?” diye sordum. “Yoksa sen... hâlâ...”</p>

  <p>“Hayır!” Su şişesini bana fırlattı. “Göğsüme bir şişe dolusu adrenalin pompaladın, göt herif! Kalp krizi geçiriyorum.” Ona yardım etmeye çalışırken ellerimize vurdu. “İyiyim. Ben iyiyim.” Bir an hırıltılı bir şekilde nefes alıp verdikten sonra yüzünü buruşturarak doğruldu.</p>

  <p>“İyi olduğundan emin misin?” diye sordu Kısrak.</p>

  <p>“Sol kolum uyuştu. Muhtemelen bir Sarı’ya ihtiyacım var.”</p>

  <p>Güldük. Hepimiz yürüyen cesetlere benziyorduk. Beni ayakta tutan tek şey, Pretoryenlerin üzerinde bulduğumuz uyarıcılardı. Cassius yaşlı bir adam gibi topallıyordu ama Lysander’ı hep yanında tutuyordu. Sevro’nun Luna soyunu hemen burada bitirme teklifini jiletini çekerek reddetmişti. “Çocuk benim korumam altında,” demişti ve Lysander şimdi meşruiyetimizin bir kanıtı olarak yanımızda yürüyordu.</p>

  <p>“Hepinizi seviyorum,” dedim, kapı gıcırdayarak açılmaya başlarken. Bir ganimet olarak taşıdığım baygın haldeki Çakal’ı omzumda düzelttim. “Ne olursa olsun.”</p>

  <p>“Cassius’u bile mi?” diye sordu Sevro.</p>

  <p>“Bugün özellikle de beni,” dedi Cassius.</p>

  <p>“Yanımdan ayrılmayın,” dedi Kısrak, elindeki asayı sıkıca kavrayarak.</p>

  <p>İlk büyük kapı açıldı. Kısrak elimi sıktı. Sevro korkudan titriyordu. İkincisi gürültüyle sarsıldı ve açıldığında silahlarını çekip sığmağın ağzına doğrultmuş Pretoryenlerle dolu koridor gözlerimizin önüne serildi. Kısrak ellerinde iktidarın iki sembolüyle öne çıktı.</p>

  <p>“Pretoryenler, siz Hükümdar’a hizmet ediyorsunuz. Hükümdarınız öldü. Yeni bir yıldız yükseliyor.”</p>

  <p>Onlara doğru yürümeye devam etti ve metallere yaklaştığında bile adımlarını yavaşlatmadı. Öfkeli bakışlı genç Altınlardan birinin tetiği çekebileceğini düşündüm ama yaşlıca komutanı bir elini onun silahının üzerine koyarak indirmeye zorladı.</p>

  <p>Ve Kısrak’a yol verdiler. Silahlar tek tek inerken ona yol açtılar. Geçmesine izin vermek için geri çekilirlerken miğferleri zırhlarına geri çekildi. Hayatımda hiç onun şimdi göründüğü kadar görkemli ve güçlü bir kadın görmemiştim. Fırtınanın sakin gözüydü ve biz de onun rüzgârına kapılmış gidiyorduk. Sessizce Ejder Ağzı’na bindik. Elliden fazla Pretoryen de bize katılmıştı.</p>

  <p>Hisar tam bir kargaşa içindeydi. Hizmetçiler odaları yağmalıyor, muhafızlar ikili üçlü gruplar halinde görev yerlerini terk ediyor, dostları veya aileleri için endişelenerek onların yanına koşuyorlardı. Geleceğini söylediğimiz Obsidiyenler hâlâ yörüngedeydi. Şefi gemideydi. Bu yalanı sadece adamları odadan uzaklaştırmak için uydurmuştuk ama haber yayılmış gibi görünüyordu. Hükümdar ölmüştü ve Obsidiyenler geliyordu.</p>

  <p>Kargaşanın ortasında sadece tek bir lider vardı ve Hisar’ın siyah mermerli koridorlarında yürüyerek Altın heykellerinin ve bakanlık birimlerinin arasından geçerken, askerler arkamızda toplanıyor, Kısrak’ın ardından yürürken mermer salonlarda ayak sesleri yankılanıyordu. Binada kalmış tek amaç ve güç sembolü oydu. İki güç sembolünü de havaya kaldırmıştı ve bize silah kaldıranlar onları, beni, Cassius’u ve arkamızdaki giderek artan askerleri görünce, akıntının tersine kürek çektiklerini anladılar. Şimdi ya bize katılıyor ya da kaçıyorlardı. Bazıları bize ateş ediyor ya da ilerlememizi durdurmak için küçük gruplar halinde karşımıza dikiliyordu fakat Kısrak’ın on metre yakınına gelemeden devriliyorlardı.</p>

  <p>Senatörlerin içeride Pretoryenler tarafından alıkonduğu Senato’nun geniş, fildişi rengi kapılarının önüne geldiğimizde, arkamızda yüzlerce kişilik bir ordu vardı. Senato’yla aramızda ise sadece ince bir Pretoryen sırası vardı. Tam olarak yirmi kişiydiler.</p>

  <p>Senato’yu koruyan adamların lideri olan zarif bir Altın Şövalye öne çıktı. Arkamızdaki askerlere baktı, Kısrak’ın topladığı mor zırhlı yandaşları, Obsidiyenleri, Grileri ve beni gördü. O anda bir karar verdi ve Kısrak’ı sertçe, askeri bir tavırla selamladı.</p>

  <p>“Hisar’da kardeşimin otuz adamı var,” dedi Kısrak. “Kemiksü-renler. Onları bulup tutuklayın, Komutan. Direnirlerse hepsini öldürün.”</p>

  <p>“Emredersiniz, Leydi Augustus.” Parmaklarını şaklattı ve bir grup askerle uzaklaştı. Kapıları koruyan iki Obsidiyen onu bizim için açtı ve Kısrak, Senato’ya girdi.</p>

  <p>Salon muazzamdı. Huni şeklinde, kat kat sıralanmış beyaz mermer. En dipte, ortada, Hükümdar’ın salonun on katına birden seslendiği bir kürsü vardı. Biz kuzey tarafından girerken bir hareketlenme oldu. Boncuk gözlü yüzlerce Politiko, dikkatini bize çevirdi. Yayını izlemişlerdi. Octavia’nm öldüğünü görmüşlerdi. Uyduyu sarsan bombaları görmüşlerdi. Odanın bir yerinde, Roque’un annesi mermer sıradaki yerinden kalkacak ve kanlar içindeki grubumuzun, iki yanımızdaki Senatörlerin arasından geçerek beyaz mermer basamaklardan inişini, bağırışlar veya itirazlar yerine beraberimizde sessizliği getirişimizi izleyecekti. Lysander, Cassius’un arkasından geliyordu.</p>

  <p>Senato Çoğunluk Sözcüsü, Pembe hizmetçilerinin yardımıyla son derece önemli bir konuşma yaptığı kürsüden inerken panik dolu, hırıltılı nefesini duyabilirdiniz. İçeri girdiğimiz sırada bir oylama yapıyorlardı. Burada, tüm kargaşanın ortasında. Şimdiyse bisküvi kavanozuna uzanırken yakalanmış çocuklara benziyorlardı. Elbette ki kendilerini koruyan Pretoryenlerin asileri destekleyeceği akıllarının ucundan bile geçmemişti. Hükümdar’ın sığınağından engellenmeden çıkabileceğimiz de. Ancak onlar Toplum’u korkudan yaratmışlardı. İnsanların hayatta kalmak için yükselen bir yıldıza tutunmak zorunda oldukları bir yer. Olan da buydu. Bu darbenin işe yaramasını sağlayan, o basit insan yönelimiydi. Eski iktidar ölmüştü. Bakın, nasıl da yenisinin arkasına geçiveriyorlardı.</p>

  <p>Kısrak kürsüye çıkarken biz de iki yanma dizildik. Çakal’a ne olduğunu Senato’nun görebilmesi için bedenini yere attım. Baygındı ve kan kaybından solgundu. Kısrak bana baktı. Bu asla istemediği bir andı. Ancak ben Azrail olarak kendiminkini kabul ettiğim gibi, o da kendi yükünü kabul ediyordu. Bunun onu ne kadar rahatsız ettiğini görebiliyordum. Benim ona ihtiyaç duyduğum gibi, onun da nasıl bana ihtiyacı olacağını. Ne var ki ben onun durduğu yerde asla duramaz, tuttuğu şeyleri asla tutamazdım. Bu salondaki herkesi yok etmeden bunu yapamazdım. Asla kabul etmezlerdi. Ben adiRenklere bir köprüysem, o da üstünRenklere bir köprüydü. Bu insanları ancak birlikte birbirine bağlayabilirdik. Barışı ancak birlikte getirebilirdik.</p>

  <p>“Toplum’un Senatörleri,” diye seslendi Kısrak. “Ben Virginia au Augustus, Mars’ın Aslan Hanesi’nden Nero au Augustus’un kızı olarak karşınızda duruyorum. Beni tanıyor olabilirsiniz. Octavia au Lune altmış yıl önce, tiran babasının başıyla karşınızda durdu ve bu Toplum’un Hükümdarlığını üzerine aldı.”</p>

  <p>Bakışları salonda dolaştı.</p>

  <p>“Şimdi ben de bir tiranın başıyla karşınızda duruyorum.” Elini kaldırıp Octavia’nm başım gösterdi. Bizi buraya getiren iki sembolden biriydi. Altınlar sadece tek şeye saygı duyardı. Ve değişmek için o şeyle hizaya getirilmeleri gerekiyordu. “Eski Çağ, Toplum’un kalbine nükleer felaketi getirdi. Octavia’nm açgözlülüğü yüzünden milyonlarca insan yandı. Şimdi milyonlarcası kardeşimin açgözlülüğü yüzünden yanıyor. İnsanlığın mirası küle dönüşmeden önce kendimizi kendimizden kurtarmalıyız. Bugün yeni bir çağın başlangıcını ilan ediyorum.” Bana baktı. “Yeni müttefiklerle. Yeni yöntemlerle. Arkamda İsyan var. Obsidiyen Sürüsü’nü yörüngede tutan, köklü Altın Hanelerinden oluşan bir donanma.” Başı taş platformun üzerine attı ve diğer elini kaldırdı. O elinde de Şafak Asası vardı; taşıyıcısına Toplum’u yönetme hakkını bahşeden nesne. “Eğilin. Ya da kırılın.”</p>

  <p>Salona bir sessizlik çöktü. O kadar derindi ki hepimizi yutabilir ve savaşı baştan başlatabilirdi. Hiçbir Altın ilk eğilen olmayacaktı. Bunu onlara zorla yaptırabilirdim ama onlar için eğilmem daha iyi olurdu. Kısrak’ın önünde bir dizimin üzerine çöktüm. Gözlerine bakarak kesik bileğimi kalbimin üzerine koydum ve anın imkânsız mutluluğuna kapıldım. “Çok yaşa, Hükümdar,” dedim. Sonra Cassius diz çöktü. Ve Sevro. Sonra Lysander au Lune ve Pretoryenler. Ardından Senatörler tek tek çökmeye başladı. Sonunda elli kişi dizlerinin üzerinde, hep birlikte sessizliği bozarak tek bir ağızdan haykırdılar: “Çok yaşa, Hükümdar. Çok yaşa, Hükümdar!”</p>

  <p>Kısrak’ın tahta çıkışından bir hafta sonra, kardeşinin asılışını izlemek için yanında duruyordum. Valii-Rath ve on adamı dışında, Çakal’m bütün Kemiksürenleri bulunup idam edilmişti. Şimdi liderleri kalabalık Luna meydanında yanımdan geçiyordu. Saçları taranmıştı. Hapishane tulumu açık yeşildi. Etrafımızdaki adiRenkler sessizce izliyordu. İnce gri bulutlardan hafifçe kar süzülüyordu. Kullandığım radyasyon ilaçları yüzünden midem bulanıyordu ama tıpkı Roque’un cenazesinde Kısrak’ın yanıma geldiği gibi, ben de onun için buradaydım. Yanımda sessiz ve dingin bir tavırla duruyordu. Yüzü, ayaklarımızın altındaki mermer kadar beyazdı. Telemanus-lar yanında duruyor, başında Beyaz kadın cellatın beklediği metal darağacına uzanan merdiveni çıkan Çakal’ı ifadesizce izliyorlardı.</p>

  <p>Kadın idam kararım okudu. Kalabalıktan tezahüratlar yükseldi. Çakal’ın ayağında bir şişe parçalandı. Bir taş alnını yardı. Fakat ne gözünü kırptı ne de kaçındı. İpi boynuna geçirirlerken mağrur bir şekilde dimdik duruyordu. Keşke bu, Pax’ı bize geri getirebilseydi. Quinn, Roque ve Eo yine yaşayabilseydi ama bu adam dünyalara damgasını vurmuştu. Marslı Çakal asla unutulmayacaktı.</p>

  <p>Beyaz, manivelaya doğru hamle yaparken Adrius’un saçlarında kar birikiyordu. Kısrak yutkundu. Ve Çakal’ın ayaklarının altındaki kapak açıldı. Mars’ta yerçekimi güçlü değildir. Dolayısıyla boynun kırılması için ayakların çekilmesi gerekir. Bunu da kişinin sevdiklerine yaptırırlar. Luna’da yerçekimi daha da azdı. Ancak Beyaz, davet işaretini verirken kalabalıktan kimse öne çıkmadı. Çakal’ın bacakları sallanırken ve yüzü morarırken bir kişi bile parmağını oynatmadı. Manzarayı izlerken içimde bir huzur vardı. Buradan milyonlarca kilometre uzaktaymışım gibi. Ona acıyamıyordum. Artık yapamazdım. Yaptığı onca şeyden sonra olmazdı. Fakat Kısrak’ın acıdığını biliyordum. Bu manzaranın içini parçaladığım biliyordum. Bu yüzden elini hafifçe sıkarak onu öne yönelttim. Karın ortasında rüyadaymış gibi ilerleyerek ikizinin ayaklarını kavradı ve yüzüne baktı. Bir şeyler fısıldadı, başını eğdi ve en sonunda bile sevildiğini kardeşine göstererek onu aşağı çekti.</p>

  <h2>65</h2>

  <p>VADİ</p>

  <p>Luna’mn bombalanmasını ve Kısrak’ın tahta çıkışını izleyen haftalarda dünyalar çok değişti. Milyonlarcası hayatını kaybetmişti fakat ilk kez umut vardı. Senato’ya yaptığı konuşmadan sonra onlarca Altın gemisi donanmadan ayrılarak Orion ve Victra’nm kuvvetlerine katılmıştı. Küller Lordu donanmasını bir arada tutmak için çok çabalamıştı fakat Luna yanarken, filosu parçalanırken ve Kısrak tahta çıkarken tek yapabildiği, kendi gemilerinin düşman eline geçmesini engellemek olmuştu. Ana kuvvetleriyle birlikte Merkür’e çekilmişti.</p>

  <p>Onun yokluğunda Kısrak ordunun büyük bölümüyle, özellikle de Gri Lejyonlarla ve Obsidiyen köle-şövalyelerle işbirliği kurmuştu. Bu siyasi gücü kullanarak Renklerin Hiyerarşisi’ni bozmak ve askeri güç üzerindeki Altın hâkimiyetini kaldırmak için ilk adımları atmıştı. Kalite Kontrol Kurulu tasfiye edilmişti. Binlerce kişi insanlığa karşı suçlardan hüküm giymişti. Adalet, Çakal’ınki kadar hızlı veya temiz olmayacaktı ama elimizden geleni yapacaktık.</p>

  <p>Octavia’nm ölümünden sonra dinlenebileceğimi sanmıştım fakat hâlâ düşmanlarımız vardı. Romulus ve Uydu Lordları, Çeper’de kalmışlardı. Küller Lordu, Merkür ve Venüs’ü kendi liderliğinde birleştirmeye çalışıyordu. Altın savaş lordları iddialarda bulunmaya başlamıştı. Ve Luna’nm kendisi tam bir felaketti. Ayaklanmalar kıtlıklar ve yayılan radyasyonla kaynıyordu. Yaşayacaktı fakat her ne kadar Cıva şehri eskisinden daha görkemli şekilde inşa edeceğine söz verse de, bir daha eskisi gibi görüneceğinden şüpheliydim.</p>

  <p>Benim vücudum da iyileşiyordu. Mickey ve Virany, Çakal’ın Luna’ya inen mekiğinden aldığım elimi yerine takmışlardı. Yine de kılıç kullanmak bir yana, tekrar yazı yazabilmem için bile aylar geçmesi gerekecekti. Gerçi ilerleyen günlerde jiletime başvurmak için nedenim olmamasını umuyordum.</p>

  <p>Gençliğimde Toplum’u yok edeceğimi düşünürdüm. Geleneklerini yıkacağımı. Zincirleri kıracağımı ve küllerinin arasından yeni, güzel bir şeyin kendiliğinden yükseleceğini. Oysa gerçek hayat öyle değildi. Bu tavizli barış, insanoğlunun umabileceği en iyi şeydi. Değişim, Dansçı’nın veya Oğullar’ın istediğinden daha yavaş gerçekleşecekti fakat bedeli anarşi olmayacaktı.</p>

  <p>En azından öyle olmasını umuyorduk.</p>

  <p>Şefi, Holiday’in gözetimi altında, halkının geri kalanını özgürleştirmeye başlamak için Mars’a doğru yola çıkmıştı. Silahlar yerine ilaçlarla kutupları ziyaret edecekti. Çakal’ın nükleer kraterlerini kendi gözleriyle gördüğünde gözlerine çöken karanlığı hatırlıyordum. Şimdilik ağabeyinin mirasını benimsemişti ve Mars’ta onun halkına ayrılmış daha sıcak bölgelere yerleşmeyi planlıyordu. Ne var ki kendi halkını yabancı şehirlerden uzak tutmak istese de sanırım, benliğinin derinliklerinde onları kontrol edemeyeceğini biliyordu. Obsidiyenler hapishanelerinden çıkarılacaktı. Meraklanacak, yayılacak ve asimile olacaklardı. Dünyaları bir daha asla aynı olmayacaktı. Benim halkımınki de. Yakında Kızılların yüzeye göçü için Dansçı’ya yardım etmek üzere Mars’a dönecektim. Birçokları geride kalacak ve bildikleri hayata devam edecekti. Ancak diğerleri için gökyüzünün altında yaşama şansı olacaktı.</p>

  <p>Luna’dan ayrılmasından önceki gün Cassius’la da vedalaştım. Kısrak onun kalmasını ve yeni, daha adil bir sistem kurmamıza yardımcı olmasını istedi fakat Cassius siyasetten bıkmıştı. “Gitmene gerek yok,” dedim, pistte yanında dururken.</p>

  <p>“Burada benim için anılardan başka bir şey kalmadı,” dedi. “Çok uzun süredir hayatımı başkaları için yaşıyorum. Artık başka neler olduğunu görmek istiyorum. Bunun için beni suçlayamazsın”</p>

  <p>“Ya çocuk ne olacak?” diye sordum, eşyalarını koyduğu bir heybeyle gemiye binmekte olan Lysander’ı işaret ederek. “Sevro onun yaşamasına izin vermenin hata olduğunu düşünüyor. Ne demişti? ‘Koltuğunun altında bir çıngıraklı-yılan yumurtası bırakmak gibi. Er ya da geç yumurtadan çıkacak.’”</p>

  <p>“Sen ne düşünüyorsun?”</p>

  <p>“Bence artık düzen değişti. Biz de ona göre hareket etmeliyiz. Damarlarında Octavia’nınki kadar Lorn’un kanı da dolaşıyor. Gerçi kan da artık bir önem taşımıyor.”</p>

  <p>Uzun boylu dostum bana sevgiyle gülümsedi. “Bana Julian’ı hatırlatıyor. Her şeye rağmen iyi bir çocuk. Onu doğru yetiştireceğim.” Bana elini uzattı ama amacı tokalaşmak değil, Lorn ve Fitchner’ın öldüğü gece benden aldığı yüzüğü geri vermekti. Yüzüğü avcunda bırakarak parmaklarını kapadım.</p>

  <p>“Bu Julian’a ait,” dedim.</p>

  <p>“Teşekkür ederim... kardeşim.” Ve orada, bir zamanlar Altın gücünün kalbi olan Hisar’ın kalkış pistinde, Cassius au Bellona ve ben tokalaşarak vedalaştık; tanıştığımız günden yaklaşık altı yıl sonra.</p>

  <p>Haftalar sonra başımın üzerinde bir martı daireler çizerken kıyıda dalgaları izliyordum. Kuzey sahilindeki kayalara çarpan karanlık sular beyaz beyaz köpürüyordu. Kısrak’la birlikte, iki kişilik küçük uçağımızla Pasifik Kıyısı’nm doğu-kuzeydoğu tarafında, büyük bir yarımadadaki yağmur ormanının kıyısına gelmiştik. Kayaların ve ağaçların üzeri yosun tutmuştu. Hava serindi. Kendi nefesini görecek kadar soğuk. Dünya’ya ilk kez geliyordum fakat ruhum yuvasına dönmüş gibi hissediyordum. “Eo buraya bayılırdı, değil mi?” diye sordu Kısrak. Siyah bir ceket giymiş, yakasmı boynuna kaldırmıştı. Yeni Pretoryen korumaları yarım kilometre ötede, kayaların üzerinde oturuyordu.</p>

  <p>“Evet,” dedim. “Bayılırdı.” Böyle bir yer, şarkılarımızın atan kalbiydi. Sıcak bir kumsal ya da tropik bir cennet değil. Gizem dolu, vahşi bir diyar. Sırlarım sisinin ve çam iğnelerinden peçesinin arkasında gizliyordu. Sırları gibi zevkleri de hak edilmeliydi. Bana Vadi hayallerimi hatırlatıyordu. Çalı çırpıyla yaktığımız ateşten çıkan duman, ufka doğru yükseliyordu.</p>

  <p>“Sence kalıcı olacak mı?” diye sordu Kısrak, kumların üzerindeki yerimizden suları izlerken. “Barış yani.”</p>

  <p>“Bir ilk olurdu,” dedim.</p>

  <p>Yüzünü buruşturdu ve gözlerini kapayarak bana yaslandı. “En azından buna sahibiz.”</p>

  <p>Bir kartal, suyun yüzeyine doğru pike yaptıktan sonra sisin içinde yükseldi ve denizin içindeki kayalıklardan birinin tepesindeki ağaçların üzerinde gözden kaybolurken Cassius’u hatırlayarak gülümsedim. “Sınavı geçtim mi bari?”</p>

  <p>“Sınav mı?” diye sordu.</p>

  <p>“Gemimin Phobos’tan ayrılmasını engellediğinden beri beni sınıyorsun. Buzullardayken geçtiğimi sanıyordum ama orada kalmadı.”</p>

  <p>“Fark etmişsin,” dedi, yaramazca sırıtarak. Sonra sırıtışı silindi ve gözlerine düşen saçlarını kenara itti. “Öylece peşinden gelemediğim için üzgünüm. İnşa edebileceğini de görmem gerekiyordu. Halkımın senin dünyanda yaşayıp yaşayamayacağını anlamalıydım.”</p>

  <p>“Hayır, bunu anlıyorum,” dedim. “Yine de daha fazlası var. Annemle tanıştığında bir şey değişti. Ağabeyimle. İçinde bir şey açıldı.”</p>

  <p>Bakışlarını sudan ayırmadan başıyla onayladı. “Sana söylemem gereken bir şey var.” Ona baktım. “Yaklaşık beş yıl boyunca bana yalan söyledin. Tanıştığımızdan beri. Lykos’taki tünelde sahip olduğumuz şeyi yok ettin. Güveni. Aramızdaki yakınlığı. Öyle bir şeyi tekrar yaratmak zaman alır. Kaybettiğimizi tekrar bulup bulamayacağımızı görmem gerekiyordu. Sana güvenip güvenemeyeceğimi anlamam gerekiyordu.”</p>

  <p>“Güvenebileceğini biliyorsun.”</p>

  <p>“Artık biliyorum,” dedi. “Fakat... ”</p>

  <p>Kaşlarımı çattım. “Kısrak, titriyorsun.”</p>

  <p>“Bitirmeme izin ver. Sana yalan söylemek istemedim. Ancak nasıl tepki vereceğini bilmiyordum. Ne yapacağını. Bir katilden daha fazlası olma kararını vermene sadece kendim için değil, başka biri için de ihtiyacım vardı.” Arkamda, mavi gökyüzünde yavaşça alçalan bir gemiye baktı. Geminin gelişini izlemek için sonbahar güneşine karşı elimi gözlerime siper ettim.</p>

  <p>“Birini mi bekliyoruz?” diye sordum, temkinli bir tavırla.</p>

  <p>“Sayılır.” Ayağa kalktı. Ona katıldım. Ve beni öpmek için parmak uçlarında yükseldi. Bana ayaklarımızın altındaki kumu, çamların kokusunu ve rüzgârdaki tuzu unutturan nazik, uzun bir öpücüktü. Burnumda burnunun soğukluğunu hissettim. Yanakları kızarmıştı. Geçmişteki bütün kırgınlıklar, bütün hüzünler, bu anı daha da tatlı kılıyordu. Acı var olmanın ağırlığıysa, sevgi de amacıydı. “Seni sevdiğimi bilmeni istiyorum. Her şeyden çok.” Geri çekilip beni de peşinden sürükledi. “Neredeyse.”</p>

  <p>Gemi çamların üzerinden süzülerek kumsala indi. Kanatları, konan bir güvercininki gibi arkaya kıvrıldı. Motorları kumları ve tuzlu suyu savurdu. Kumların üzerinde yürürken Kısrak parmaklarını benimkilere kenetledi. Rampa açıldı. Sofokles kumsala fırlayarak bir grup martıya doğru koştu. Arkasından Kavax’ın sesini ve bir çocuğun tatlı kahkahasını duydum. Adımlarım aksadı. Şaşkınlıkla Kısrak’a baktım. Yüzünde gergin bir gülümsemeyle beni sürüklemeye devam etti. Kavax, Dansçıyla birlikte gemiden indi. Victra ve Sevro da inerek bana el salladıktan sonra beklentiyle rampaya baktılar.</p>

  <p>Dostlarınım yaşamlarının etrafımda kavrulup söndüğünü çünkü benimkilerin fazla güçlü olduğunu sanırdım. Şimdiyse, bir arada olduğumuzda kırılmaz bir şey yarattığımızı anlıyordum. Hayat sona erdikten sonra bile devam eden bir şey. Dostlarım, karımın ölümüyle içimde açılan boşluğu doldurmuşlardı. Beni yine bir bütün yapmışlardı. Annem rampada onlara katıldı ve Kieran’la birlikte inerek Dünya’ya ilk kez ayak bastı. Tuzun kokusunu alınca benim yaptığım gibi gülümsedi. Rüzgâr beyaz saçlarım savuruyordu. Gözleri pırıl pırıldı ve babamın onun için daima istediği mutlulukla dolmuştu. Kollarındaysa altın sarısı saçları olan, kahkahalar atan bir çocuk taşıyordu.</p>

  <p>“Kısrak?” diye sordum, sesim titreyerek. “Bu kim?”</p>

  <p>“Darrovv...” Kısrak bana bakarak gülümsedi. “Bu oğlumuz. Adı Pax.”</p>

  <p>SONSÖZ</p>

  <p>Pax, Aslan’ın Yağmuru’ndan dokuz ay sonra, ben Çakal’m taş masasının içinde yatarken doğmuştu. Düşmanlarımızın, varlığını bildikleri takdirde oğlumuzun peşine düşeceğinden korkan Kısrak, doğuma kadar Dejah Thoris’te kalarak hamileliğini gizlemişti. Sonra da çocuğu asteroit kuşağında Kavax’ın karısına emanet ederek savaşa dönmüştü.</p>

  <p>Hükümdar’la sağlamaya çalıştığı barış sadece kendisi ve halkı için değil, aynı zamanda oğlumuz içindi. Onun için savaş olmayan bir dünya istiyordu. Bu yüzden ona kızamazdım; bunu benden gizlediği için de. Korkmuştu. Sadece bana güvenemeyeceğinden değil, oğlumun hak ettiği gibi bir baba olmaya hazır olmamamdan. Bütün bu süre boyunca beni sınamasının nedeni buydu. Tinos’ta bana neredeyse söyleyecekti fakat annemle konuştuktan sonra aksine karar vermişti. Annem, bir oğlum olduğunu öğrenirsem yapılması gerekeni yapamayacağımı biliyordu.</p>

  <p>Halkımın bir babaya değil, bir kılıca ihtiyacı vardı.</p>

  <p>Ama şimdi, hayatımda ilk kez, ikisi birden olabilirdim.</p>

  <p>Bu savaş bitmemişti. Luna’yı almak için yaptığımız fedakârlıklar yeni dünyamızda kendini hissettirecekti. Bunu biliyordum. Ne var ki artık karanlıkta yalnız değildim. Enstitü’nün kapılarından girdiğim gün, dünyanın yükünü omuzlarımda taşıyordum. Beni eziyordu. İçimi parçalıyordu. Ancak dostlarım beni tekrar onarmıştı. Şimdi her biri Eo’nun hayalinden bir parçayı taşıyordu. Birlikte oğluma ve gelecek kuşaklara uygun bir dünya yaratabilirdik.</p>

  <p>Sadece yok etmeyi değil, inşa etmeyi de becerebilirdim. Bunu ben göremezken, Eo ve Fitchner görmüşlerdi. Bana inanmışlardı. Bu yüzden, Vadi’de beni bekliyor olsunlar ya da olmasınlar, onları kalbimde hissediyor, yankılarını dünyalarda duyuyordum. Onları oğlumda görüyordum ve yeterince büyüdüğünde, onu kucağıma oturtacak, annesini de yanıma alarak ona Ares’in öfkesini, Ragnar’ın kudretini, Cassius’un onurunu, Sevro’nun sevgisini, Victra’mn sadakatini ve beni daha fazlası için yaşamaya teşvik eden kızın, Eo’nun hayalini anlatacaktım.</p>

  <p>TEŞEKKÜRLER</p>

  <p>Sabah Yıldızı’nı yazmaya korkuyordum.</p>

  <p>Aylarca ilk cümleyi yazmayı erteledim. Yaklaşık beş yıl önce ailemin garajının üst katındaki odamda gemi planları çiziyor, Kızıllar ve Altınlar için şarkılar yazıyor, kendimi içinde bulduğum vahşi küçük dünyayı oluşturan aileler, gezegenler ve uydular için tarihçeler kurguluyordum.</p>

  <p>Korkmamın nedeni nereye gittiğimi bilmemem değildi. Korkuyordum çünkü hikâyenin nasıl sona ereceğini çoktan biliyordum- Sadece sizi oraya götürecek kadar becerikli olduğumdan emin değildim.</p>

  <p>Kulağa tanıdık geliyor mu?</p>

  <p>Bu yüzden inzivaya çekildim. Çantamı topladım, yürüyüş botlarımı aldım ve Los Angeles’taki evimden ayrılarak ailemin Kuzeybatı Pasifik’in rüzgârlı sahilindeki kulübesine gittim.</p>

  <p>İnzivaya çekilmemin sürece yardımcı olacağını, sisli ve sessiz sahilde ilham perimi bulacağımı düşünmüştüm. Şafaktan gün-batımına kadar yazabilirdim. Çamların arasında yürüyebilirdim. Geçmişin efsane yaratıcılarının ruhlarıyla iletişim kurabilirdim. Kızıl Yükselişte işe yaramıştı. Altın Oğul’da da işe yaramıştı. Oysa Sabah Yıldızı’nda işe yaramıyordu.</p>

  <p>O yalnızlığımda kendimi sarsılmış, Darrovv tarafından hapsedilmiş, izleyebileceği binlerce yol ve kendi zihnimin tıkanıklığı arasında kapana kısılmış halde buldum. İlk bölümleri o zihinsel boşlukta yazdım. Sanırım Darrow’a tuhaf, hüzünlü bir manyaklık</p>

  <p>kazandırarak biçimlenmelerine yardımcı oldu. Ne var ki Attika’dan kurtarılışından sonrasını göremiyordum.</p>

  <p>Ancak kulübeden döndükten sonra hikâye sesini bulmaya başladı ve ben de artık odağın Darrovv olmadığını anlamaya başladım. Artık odak noktası onun etrafındaki insanlardı. Ailesi, dostları, aşkları, etrafındaki sesler ve onunkiyle aynı tempoda atan yüreklerdi.</p>

  <p>Öyle bir şeyi inzivadayken yazmayı nasıl bekleyebilirdim ki? Tamara Fernandez’in (beyaz saçları olmadığı halde tanıdığım en bilge insan) kahve sohbetleri, Josh Crook’la dünyayı ele geçirme planları yaptığımız şafak kahvaltıları, Madison Ainley’le Hollyvvood Bovvl’daki konserler olmadan; Max Carver’la Roma savaş sanatlarını saatlerce tartışmadan, Jarrett Llevvelyn’le dondurma seferlerine çıkmadan, Callie Young’la Battlestar Galactica nerd krizlerine girmeden ve “Yaramaz” Dennis Stratton’la deliler gibi komplo kurmadan bu mümkün olabilir miydi?</p>

  <p>Dostlar hayatın nabzıdır. Benimkiler çok çılgın, muazzam, hayalperest ve absürt. Onlar olmadan karanlıkta kalırdım ve bu kitap iki kapağın arasındaki bir boşluktan ibaret olurdu. İsminizi sayabilsem de, sayamasam da, bu harika hayatı benimle paylaştığınız için her birinize teşekkür ederim.</p>

  <p>Yeni başlayan herkesin kendisine yol gösterecek ve kelimelerin arasında nasıl hareket edeceğini öğretecek bilge bir sihirbaza ihtiyacı vardır. Çocukluğumun devi, yirmilerimde üstadım haline geldiği için kendimi şanslı görüyorum. Terry Brooks, bütün teşviklerin ve tavsiyelerin için çok teşekkürler. Büyük adamsın.</p>

  <p>Bana yüksek sesle hayal kurabileceğim ikinci bir yuva kazandıran Phillips klanına da teşekkürler. Ve beş yıl önce benimle o kanepede oturup henüz yazılmamış bir kitap için çılgınca haritalar planlayan Joel’a da. Sen harika bir adamsın ve kardeşimsin. Her an yardıma hazır diğer biraderlerime de teşekkürler: Beni yazmaya zorlayan Aaron’a ve aksini yapması gerekirken bile yazdıklarımı daima beğenen Nathan’a.</p>

  <p>Kızıl Yükselişi çamurun içinden çekip çıkaran yayın hakları temsilcim Hannah Bovvman’a da müteşekkirim. Romanları yirmi sekizden fazla dile yönlendiren Havis Davvson’a. Kitap seslendirmesiyle tüylerimi ürperten Tim Gerard Reynolds’a. Korkunç-lanet, yırtıkKanat gibi terimleri veya Sevro’nun söylediği herhangi bir şeyi Koreceye, İtalyancaya veya diğer yerel dillere çevirmek için büyük çabalar harcayan yabancı yayıncılarıma.</p>

  <p>Kızıl Yükseliş masanıza ulaştığı andan itibaren projeye inanan Del Rey’deki eşsiz ekibe teşekkürler. Bundan daha iyi bir yayınevi bulamazdım. Scott Shannon, Tricia Narwani, Keith Clayton, Joe Scalora, David Moench, benim gözümde Hufflepuff’ların kalplerine ve Gryffindor’ların cesaretine sahipsiniz.</p>

  <p>Tuhaflığımın bir sorun değil, bir nitelik olduğuna daima inanan aileme teşekkür ederim; beni televizyon izlemek yerine ormanları ve çayırları dolaşmaya zorladığınız için. Babama, kullanılmayan gücün zarafetini ve anneme, iyi kullanılan gücün getirdiği mutluluğu öğrettikleri için. Ablama Sons of Ares hayran sayfasındaki yorulmak bilmeyen çabaları ve beni herkesten daha iyi anladığı için.</p>

  <p>Editörüm Mike “au Telemanus” Braff’e en derin teşekkürlerimi sunuyorum. Nevrozumun boyutlarını bu kitaptan önce anlamadıysa bile, artık kesinlikle anladığından eminim. Mike gibi bir editör bulacak kadar şanslı olan çok az yazar vardır. Mütevazı, sabırlı ve çalışkandır; ben öyle olmadığımda bile. Bu kitabın Altın Oğr/Z’dan sadece bir yıl sonra size ulaştırılmış olması onun sayesinde gerçekleşen bir mucize. Sana şapka çıkarıyorum, beyefendi.</p>

  <p>Ve okurlarımın her birine de tek tek teşekkür ederim. Sizin tutkunuz ve heyecanınız, hayatımı kendi şartlarımla yaşamamı mümkün kıldı ve bunun için size sonsuza dek minnettarım. Sizin yaratıcılığınız, mizah anlayışınız ve desteğiniz, her mesajınız, tweet’iniz ve yorumunuzda parıldıyor. Fuarlarda ve imza günlerinde sizinle bir araya gelmek ve hikâyelerinizi dinlemek, yazarlığın güzelliklerinden biri. Yaptığınız her şey için hepinize teşekkürler, Uluyanlar. Umarım yakında yine birlikte uluma fırsatımız olacak.</p>

  <p>Bir zamanlar bu kitabı yazmanın imkânsız olduğunu düşünüyordum. Devasa, büsbütün ve dayanılmaz ölçüde yüksek bir gökdelendi. Ufuk çizgisinden benimle alay ediyordu. Oysa böyle binalara baktığımızda bir gecede oldukları yerde bitiverdiklerini mi sanıyoruz? Hayır. Onlara eşlik eden trafik sıkışıklıklarını hepimiz biliyoruz. Kirişlerden ve demirden oluşan iskeleti. İnşaat işçilerinin ve vinçlerin gürültüsünü...</p>

  <p>Büyük olan her şey bir dizi küçük ve çirkin andan oluşur. Saatler süren içsel şüpheler ve günler süren angaryalarla değerlenir. Sizin ve benim hayranlık duyduğumuz eserlerin hepsi, başarısızlıklardan oluşan bir temelin üzerinde oturuyor.</p>

  <p>Dolayısıyla projeniz, mücadeleniz, hayaliniz her neyse, uğrunda çabalamaya devam edin çünkü dünyanın sizin gökdeleninize ihtiyacı var.</p>

  <p>Per aspera, ad astra!</p>

  <p>—Pierce Brown</p>

  <p>YAZI FONTU HAKKINDA</p>

  <p>Bu kitap, ünlü Alman tipograf Jan Tschichold (1902-74) tarafından geliştirilmiş bir yazı karakteri olan Sabon’da dizilmiştir. Sabon, Claude Garamond’un orijinal harf biçimlerine dayanılarak ve özellikle üç kaynakta kullanılmak üzere tasarlanmıştır: el kompozisyonu için döküm tarzı, linotip makineleri ve monotip baskı. Tschichold, yazı karakterine 1580 yılında ölen Frankfurtlu ünlü harf dökümcü Jacques Sabon’un adını vermiştir.</p>

</body>

</html>