<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>38</h2>

  <p>FATURA</p>

  <p>''Beş yüz nükleer başlık mı?” diye fısıldadı Sevro. “Lanet olasıca şerefsiz pislik. Bana dalga geçtiğini söyle. Haydi.”</p>

  <p>Dansçı komuta odasının masasında sessizce oturmuş, şakaklarmı ovalıyordu.</p>

  <p>“Bu saçmalık,” diye homurdandı Holiday, duvarın dibinde durduğu yerden. “Onları almış olsa, kullanırdı.”</p>

  <p>“Çıkarımları adamı gerçekten tanıyanlara bırakalım, ne dersin?” dedi Victra. “Adrius normal bir insan gibi hareket etmez.”</p>

  <p>“Orası kesinlikle doğru,” dedi Sevro.</p>

  <p>“Yine de, bu ciddiye alınması gereken bir soru,” dedi Dansçı. Bu kadar çok Altın’ın, özellikle de yanımda duran Kısrak’ın varlığından rahatsızdı. “Onları aldıysa, neden şimdiye dek kullanmadı?”</p>

  <p>“Çünkü gerginliği o ölçüde tırmandırmak bizim kadar ona da zarar verir,” dedim. “Ve onları kullanırsa, Hükümdar’ın onun yerine başkasını geçirmek için her türlü nedeni olur.”</p>

  <p>“Ya da onları o almadı,” dedi Cıva, baştan savarcasına. Bir panelin üzerinde parıldayan mavi holoPikselli görüntüsü önümüzde asılı duruyordu. “Bu sadece bir hile. Bellona senin neye önem verdiğini biliyor, Darrow. Gerçekte var olmayan şeylerle sana yem atıyor. Bu saçmalık. Böylesine büyük füzeleri hareket ettirse teknisyenlerim önemli dalgalanmalar görürdü ve Hükümdar onları yaptırsaydı, plütonyum zenginleştirmelerinden haberim olurdu.”</p>

  <p>“Tabii eski füzeler değillerse,” dedim. “Her yer eski kalıntılarla dolu.”</p>

  <p>“Ve güneş sistemi çok büyük,” dedi Kısrak, duygusuz bir sesle. “Benim de büyük kulaklarım var,” diye karşılık verdi Cıva.</p>

  <p>“Vardı,” dedi Victra. “Biz konuşurken küçülmeye devam ediyorlar.” Ayaklanmanın liderleri, asteroit S-1988’i gösteren bir holo-projektörün önünde yarım daire biçiminde oturuyorlardı. Çıplak bir kaya parçasıydı. Mars ve Jüpiter arasında, Ana Kuşak’taki Ko-ronis Ailesi asteroitlerinin bir alt ailesinden Karin’in bir parçasıydı. Koronis asteroitleri, Dünya’dan yönetilen bir enerji konsorsiyumunun ağır madencilik operasyonlarının üssüydü ve korsanlar ile kaçakçıların astral yolculuklarındaki istasyonlarının yuvasıydı; en ünlüleri, Sevro’nun Plüton’dan Mars’a yolculuğu sırasında yakıt ikmali yaptığı 208 Lacrimosa’ydı. Yerliler kaçakçıların limanına Acıların Kadını diyordu çünkü insan yaşamı bir kilo dondurulmuş helyum ve bir gram iblisTozundan daha ucuzdu; en azından Sevro öyle söylüyordu. Orası ve orada geçirdiği zamanla ilgili şaşırtıcı ölçüde ketumdu.</p>

  <p>Altınların komuta toplantıları daire veya dikdörtgen biçiminde olurdu çünkü birbirine bakan insanların entelektüel çatışmaya girme olasılığı yan yana oturanlara oranla daha fazlaydı. Altınlar bunu seviyordu. Ben farklı bir taktik izliyor... holo-projektörle dostlarımın sorunu karşılarına almasını sağlıyordum. Dolayısıyla birbirleriyle tartışmak isterlerse, başlarını çevirmeleri gerekiyordu.</p>

  <p>“Bizde Hükümdar’ın Kâhinlerinden olmaması çok yazık,” dedi Kısrak. “Birini bileğine bağlar ve Cassius’un ne kadar dürüst olduğunu anlardık.”</p>

  <p>“Alıştığınız kaynaklara sahip olmadığımız için özür dileriz, domina” dedi Dansçı.</p>

  <p>“Demek istediğim bu değildi.”</p>

  <p>“Ona işkence edebiliriz,” dedi Sevro. Masanın ortasında oturmuş, bir bıçakla tırnaklarını temizliyordu. Victra onun arkasındaki duvara yaslanmış, masanın üzerine düşen her tırnak parçasında rahatsız bir şekilde yüzünü buruşturuyordu. Dansçı, Sevro’nun solundaydı. Cıva’nın bir metre yüksekliğindeki hologramı sağında, bizim aramızda parıldıyordu. İsyan adına Phobos’un özgürlüğünü ilan etmiş ve valiliğini üstlenmişti. Şimdi başparmak büyüklüğünde, küçük bir istiridye yığınının üzerine eğilmiş, platin bir ahtapot soyma bıçağıyla kabukları beş eşit yığına bölüyordu. Çakal’ın istasyona karşı misillemesinden korkuyorsa bile, bunu belli etmiyordu. Şefi kabile kürklerinin altında terleye terleye kafese kapatılmış vahşi bir hayvan gibi masanın etrafında dolaşıyor; Dansçı’nın huzursuzca kıpırdanmasına neden oluyordu.</p>

  <p>“Gerçeği mi istiyorsunuz?” dedi Sevro. “Bana bir tornavida ve on yedi dakika verin.”</p>

  <p>“Bunu gerçekten o buradayken konuşmamız şart mı?” diye sordu Victra, Kısrak’ı kastederek.</p>

  <p>“O bizim tarafımızda,” dedim.</p>

  <p>“Emin misin?” diye sordu Dansçı.</p>

  <p>“Obsidiyenleri tarafımıza çekmekte önemli rol oynadı,” dedim. “Bizi Orion’la o birleştirdi.” Cassius’la konuştuktan sonra kadınla bağlantı kurmuştum. Pax ve eski filomun önemli bir bölümüyle benimle buluşmak için yanıp tutuşuyordu. Aksi Mavi’yi ve Lykos’tan beri evim gibi hissettiğim o gemiyi tekrar göreceğime inanamıyor-dum. “Kısrak sayesinde gerçek bir donanmamız olacak. Benim komutamı o korudu. Orion’u pozisyonunda tuttu. Bizimle aynı hedefleri paylaşmasa bunları yapar mıydı? ”</p>

  <p>“Neymiş o hedefler?” diye sordu Dansçı.</p>

  <p>“Lune ve Çakal’ı yenmek,” dedi Kısrak.</p>

  <p>“Bu sadece buzdağının görünen kısmı,” dedi Dansçı.</p>

  <p>“O bizimle çalışıyor,” diye üsteledim.</p>

  <p>“Şimdilik,” dedi Victra. “O akıllı bir kız. Belki de bizi kullanıp kendi düşmanlarından kurtulmak istiyordur? Güçlü bir pozisyona gelmeyi? Belki de Mars’ı istiyordur? Belki daha fazlasını?” Altınlardan oluşan konseyimin Victra’ya güvenip güvenemeyeceği tartışması daha dünmüş gibi geliyordu. Kimse yapmazken Roque onu savunmuştu. Victra’nın bu ironiyi gözden kaçırdığı belliydi. Belki de Kısrak’ın bir yıl önce onun iyi niyetine güvenmediğini hatırlıyordu ve eski hesabı kapamaya karar vermişti.</p>

  <p>“Julii’yle aynı fikirde olmaktan nefret ediyorum,” dedi Dansçı, “ama bu konuda haklı. Augustus ailesi numaracıdır. Öyle olmayan bir tanesi bile görülmemiştir.” Görünüşe bakılırsa Dansçı, Kısrak’ın daha önceki şeffaf tutumundan etkilenmemişti. Kısrak bunu bekliyordu. Aslında planıma gölge düşürmemek için bundan uzak kalmak, kendi odasında beklemek istemişti. Ancak bunun işe yaraması, sonunda bir şeyleri bir araya getirmemizin mümkün olması için işbirliği şarttı.</p>

  <p>Benim Kısrak’ı savunmamı beklerlerken onu ne kadar az tanıdıkları açıktı.</p>

  <p>“Hepiniz bir hayli mantıksız davranıyorsunuz,” dedi Kısrak. “Niyetim size hakaret etmek değil, sadece bir gerçeği ifade ediyorum. Niyetim kötü olsaydı, Hükümdar’a veya ağabeyime haber verir, gemime bir verici yerleştirirdim,” dedi Kısrak. “Tinos’u bulmak için Hükümdar’ın neleri göze alabileceğini biliyorsunuz.” Dostlarım sıkıntılı gözlerle birbirlerine baktılar. “Ama bunu yapmadım. Bana güvenmeyeceğinizi biliyorum. Ancak Darrow’a güveniyorsunuz, o da bana güveniyor ve o beni hepinizden daha iyi tanıdığına göre, bence bu kararı verebilecek konumda olanınız o. Dolayısıyla korkunç lanet çocuklar gibi sızlanmayı kesin ve işimize bakalım, ha?”</p>

  <p>“Hızarınız varsa üç dakikada da yapabilirim...” dedi Sevro.</p>

  <p>“Çeneni kapar mısın?” diye bağırdı Dansçı, ona dönerek. İlk kez öfkeye kapıldığını görüyordum. “Ayak tırnaklarını çektiğin her adam yalan söyleş duymak istediğin her şeyi sıralar. Bu işe yaramaz.” Çakal’ın işkencesine bizzat maruz kalmıştı. Tıpkı Evey ve Harmony gibi.</p>

  <p>Sevro kollarım kavuşturdu. “Eh, bu son derece geniş ve haksız bir genelleme, ihtiyar.”</p>

  <p>“Biz işkence yapmayız,” dedi Dansçı. “O kadar.”</p>

  <p>“Ah, evet, tamam,” dedi Sevro. “Biz iyi adamlarız. İyi adamlar işkence yapmaz ve daima kazanır Ama kaç iyi adamın kafası kesilip bir kutuya konuyor? Kaçı dostlarının omurgasının ortadan ikiye bölünüşünü izliyor?”</p>

  <p>Dansçı yardım istemek için bana baktı. “Darrovv...”</p>

  <p>Cıva bir istiridyeyi açtı. “İşkence ancak dar kapsamlı ve doğrulanabilir bir bilgi için yapılırsa etkili olabilir. Her araç gibi, o da her derde deva değildir; doğru kullanılması gerekir. Şahsen, kumda ahlak çizgileri çekme lüksüne sahip olduğumuzu düşünmüyorum.</p>

  <p>Bugün değil. Barca’nın şansını denemesine izin verin. Bırakın birkaç tırnak çeksin. Gerekirse göz oysun.”</p>

  <p>Theodora, “Aynı fikirdeyim,” diyerek konseyi şaşırttı.</p>

  <p>“Ama ya Matteo?” diye sordum, Cıva’ya dönerek. “Sevro onun yüzünü parçalamıştı.”</p>

  <p>Cıva’nın bıçağı yeni istiridyesinin üzerinden kayarak avcuna saplandı. Gümüş, yüzünü buruşturarak kanı emdi. “Ve bayılma-saydı size yerimi söyleyecekti. Kendi deneyimlerime dayanarak belirtmeliyim ki acı en iyi pazarlık kozudur.”</p>

  <p>“Aynı fikirdeyim, Darrovv,” dedi Kısrak. “Doğru söylediğinden emin olmalıyız. Aksi takdirde stratejimizi onun belirlemesine izin vermiş oluruz ki bu onun adına klasik bir karşı istihbarat hamlesi. Sen de aynısını yapardın.” Gerçekten de, Çakal’la işkence başlayana kadar yapmaya çalıştığım şey buydu.</p>

  <p>Şimdiye dek konuyla ilgili sessizliğini koruyan Victra aniden masanın etrafından dolaşarak holo-projeksiyonun önüne geçti ve siyah uzay ile yıldız görüntüleri teninden yansıdı. Gri tişörtünü çıkarırken asimetrik kesimli beyazımsı sarı saçları öfkeli gözlerinin önüne düştü. Spor sutyen giymişti, vücudu kaslı ve esnekti. Düz kartımda yarım düzine yedi santimlik jilet yarası çaprazlama uzanıyordu. Kılıç kullanan kolunda bir düzineden fazlası vardı. Yüzünde, boynunda ve köprücükkemiğinde birkaç tane daha.</p>

  <p>“Bazılarıyla gurur duyuyorum,” dedi, yaralarını kastederek. “Bazılarıyla duymuyorum.” Dönerek bize belini gösterdi. Kardeşinin asitle yaktığı yerde erimiş mum gibi bir doku vardı. Tekrar bize dönerek meydan okuyan bir tavırla çenesini kaldırdı. “Başka seçeneğim olmadığı için buraya geldim. Olduğunda burada kalmayı seçtim. Beni pişman etmeyin.”</p>

  <p>Kırılganlığını görmek şaşırtıcıydı. Kısrak’ın başkalarının yanında savunmasını böyle indireceğini hiç sanmıyordum. Victra tişörtünü üzerine geçirip tekrar holoya dönerken Sevro uzun boylu kadına dikkatle bakıyordu. Victra asteroite iki eliyle uzanarak hologramı genişletti. “Daha iyi çözünürlük alabilir miyiz?” diye sordu.</p>

  <p>“Fotoğraf bir Nüfus İdaresi robotu tarafından çekilmiş,” dedim. “Yaklaşık yetmiş yıl önce. Mevcut Toplum askeri kayıtlarına ulaşma şansımız yok.”</p>

  <p>“Adamlarım bununla ilgileniyor,” dedi Cıva. “Ancak iyimser değiller. Şu anda Toplum’un toplu bir karşı saldırısıyla boğuşuyoruz. Korkunç lanet bir kargaşa.”</p>

  <p>“İşte, böyle zamanlarda baban işimize yarardı,” dedi Sevro, Kısrak’a.</p>

  <p>“Bana hiç böyle bir şeyden söz etmemişti,” diye karşılık verdi Kısrak.</p>

  <p>“Annem bir defasında etmişti,” dedi Victra, düşünceli bir tavırla. “Antonia ve bana. Çeper raydan çıkarsa, İmperatorların yol üzerinden alabilecekleri tehlikeli hediye paketleri.”</p>

  <p>“Bu Cassius’un söylediklerine uyuyor.”</p>

  <p>Victra yine bize döndü. “O halde bence Cassius doğru söylüyor”</p>

  <p>“Bence de öyle,” dedim gruba. “Ve ona işkence etmek hiçbir şeyi çözmez. Parmaklarını tek tek kessek bile hâlâ söylediklerinin doğru olduğunu iddia ederse ne olacak? Aksini söyleyene kadar kesmeye devam mı edeceğiz? Her iki şekilde de bir kumar olur.” Birkaçı isteksizce başıyla onayladı ve dostlarımın ne kadar vahşileştiğini görmek beni biraz tedirgin etse de, en azmdan bir çatışmayı kazanmış olmanın rahatlığını yaşadım.</p>

  <p>“Ne yapmamızı öneriyor peki?” diye sordu Dansçı. “Bir teklifi olduğundan eminim.”</p>

  <p>“Hükümdar’la holo-görüşme yapmamı istiyor,” dedim.</p>

  <p>“Neden?”</p>

  <p>“Çakal’a karşı bir ittifak pazarlığı için. O bize istihbarat sağlayacak, biz de Çakal’ı bombaları kullanamadan öldüreceğiz,” dedim. “Cassius’un planı bu.”</p>

  <p>Sevro güldü. “Üzgünüm ama bunu izlemek cidden çok eğlenceli olurdu.” Sol elini kaldırdı ve konuşma hareketi yaptı: “Selam, seni yaşlı paslı sürtük, torununu kaçırdığım günü hatırlıyor musun?” Sağ elini kaldırdı: “Ah, evet, sevgili dostum. Ben senin bütün ırkım köleleştirdikten hemen sonraydı.” Başım iki yana salladı. “Bir filoyla kapısına dayanana kadar o Peri’yle konuşmanın hiçbir anlamı yok. Sevgili Çakal’ın peşinden beni ve Uluyanları göndermelisin. Başım kaybetmeden tek bir düğmeye bile basamaz.”</p>

  <p>“Valkyrie’ler de o görevde Uluyanlara katılacak,” dedi Şefi.</p>

  <p>“Hayır. Çakal zaten kişisel bir saldın istiyor” dedim, beni bu konuda çoktan uyarmış olan Kısrak’a bir bakış atarak. “Geçmişte yaptığımız şeylerle onu aldatamayacağımız kadar iyi tamyor. Gücümüzle bildiklerine uygun olarak oynayıp canları boşa harcamaya niyetim yok.”</p>

  <p>“Yakın çevresinde adamın var mı, Regulus?” diye sordu Dansçı, Cıva’ya. Şaşırtıcı bir şekilde, iki adam birbirinden hoşlanıyor gibi görünüyordu.</p>

  <p>“Vardı. Grileriniz Darrovv’u çıkarana kadar. Adrius istihbarat şefine bütün yakın çevresini tasfiye ettirdi. Adamların hepsi öldürüldü, hapse atıldı ya da korkutuldu.”</p>

  <p>“Sen ne düşünüyorsun, Augustus?” diye sordu Dansçı, Kısrak’a dönerek.</p>

  <p>Bütün gözler Kısrak’a döndü ama o cevap vermekte acele etmedi.</p>

  <p>“Bence bu kadar uzun süre hayatta kalmanızın nedeni, Altınların Dünya’yı nasıl fethettiklerini unutacak kadar kendi bireysel egolarına kapılmış olması. Her biri kendisinin başa geçebileceğini düşünüyor. Orion’un dönüşü ve Sevro’nun kazanımlarıyla, şimdi en büyük gücünüz donanmanız ve Obsidiyen ordunuz. Hükümdar’a yardım etmeyin. O hâlâ en tehlikeli düşman. Ona yardım ederseniz, size odaklanır. Daha fazla uyuşmazlık tohumu ekin.”</p>

  <p>Dansçı başıyla onayladı. “Peki, Çakal’ın nükleer silahlan gezegen üzerinde gerçekten kullanacağından emin miyiz?”</p>

  <p>“Kardeşimin daima tek isteği babamın takdiriydi. Onu kazanamayınca babamı öldürdü. Şimdi Mars’ı istiyor. Elde edemezse ne yapacağını sanıyorsunuz?”</p>

  <p>Salona tedirgin bir sessizlik çöktü.</p>

  <p>“Benim yeni bir planım var,” dedim.</p>

  <p>“Öyle olmasını umuyordum,” diye mırıldandı Sevro, Victra’ya doğru eğilerek. “Bir şeyin içine gizlenecek miyim?”</p>

  <p>“Senin için bir şeyler bulabileceğimizden eminim, tatlım,” dedi Victra.</p>

  <p>Başımla onayladım.</p>

  <p>Sevro elini salladı. “Eh, duyalım o halde, Azrail.”</p>

  <p>“Mars’ın şehirlerinin yansım ele geçirdiğimizi varsayalım,” dedim ve ayağa kalkıp masanın üzerinden bir grafiği yukarı kaldırdığı; tabloda kızıl bir dalga Mars’a yayılıyor, şehirleri ele geçiriyor ve Altınları püskürtüyordu. “Diyelim ki Orion bize katıldığında, gücü bizimkinin iki katı olmasına rağmen Çakal’ın filosunu yörüngede yendik. Ordularını parçaladık. Valkyrie’lerin yardımıyla, Obsidiyen-leri birliklerden uzaklaştırdık ve bize katılmalarını sağladık. Nüfusu ayaklandırmayı başardık. Mars’taki bütün endüstriyel faaliyetleri durdurduk. Toplum’un sayısız askeri desteğini püskürttük, ayaklanmayı her sokağa yaydık ve Çakal’ı yıllar süren savaştan sonra köşeye sıkıştırdık. Ki bu yıllar sürecektir. Sonra ne olacak?”</p>

  <p>“Sanayi çarkları Mars’la son bulmayacak,” dedi Victra. “Dönmeye devam edecek. Buraya insan gücü ve malzeme pompalamaya devam edecekler.”</p>

  <p>“Ya da...” dedim.</p>

  <p>“Çakal bombaları kullanacak,” dedi Dansçı.</p>

  <p>“Yükselen Dalga operasyonunu gerçekleştirirsek, bombaları Obsidiyenlerin ve ordumuzun üzerinde de kullanacağına inanıyorum,” dedim.</p>

  <p>“Aylardır bu operasyona hazırlanıyoruz,” diye itiraz etti Dansçı. “Obsidiyenlerin varlığıyla işe yarayabilir. Öylece çöpe mi atmak istiyorsun?”</p>

  <p>“Evet,” dedim. “Biz bu gezegen için savaşıyoruz. Tarih boyunca isyan ordularının en büyük gücü, koruyacak daha az şeylerinin olması olmuştur. Yer değiştirebilirler, hareket edebilirler ve yakalanmaları imkânsızdır. Bizimse burada kaybedecek çok şeyimiz var. Koruyacak çok şeyimiz var. Bu savaş günler veya haftalar içinde kazanılmayacak. Belki on yıl sürecek. Mars kanayacak. Sonunda elimizde ne kalacağını kendinize bir sorun. Bir zamanlar evimiz olan şeyin cesedi. Bu savaşı sürdürmeliyiz fakat burada savaşmak istemiyorum. Mars’tan ayrılmayı öneriyorum.”</p>

  <p>Cıva öksürdü. “Mars’tan ayrılmak mı?”</p>

  <p>Şefi taş odanın gölgelerinden çıkarak sessizliğini bozdu: “Halkımı koruyacağını söylemiştin.”</p>

  <p>“Bizim gücümüz burada, bu tünellerde,” diye devam etti Dansçı. “Nüfusumuzda. Sorumluluğumuz bu, Darrovv.” Şüpheciliğini gizlemeye gerek duymadan Kısrak’a baktı. “Nereden geldiğini unutma. Bunu neden yaptığını.”</p>

  <p>“Unutmadım, Dansçı.”</p>

  <p>“Emin misin? Bu savaş Mars için.”</p>

  <p>“Ondan daha fazlası için,” dedim.</p>

  <p>“AdiRenkler için,” diye devam etti, sesini yükselterek. “Burayı kazan ve Toplum’a yayıl. Helyum burada. Toplum’un kalbi, Kızılların kalbi burada. Burayı kazan, sonra yayıl. Ares’in niyeti byydu.”</p>

  <p>“Bu savaş herkes için,” diye düzeltti Kısrak.</p>

  <p>“Hayır,” dedi Dansçı, bölgesini koruyarak. “Bu bizim savaşımız, Altın. Sen daha Enstitü’de insanları köleleştirmeyi öğrenirken ben bu savaşı sürd...”</p>

  <p>Dostlarımız kendi aralarında tartışmaya tutuşurken Sevro bıkkınlıkla bana baktı. Onu hafifçe başımla onayladım ve jiletini çıkarıp masaya sapladı. Jilet masayı yarıya kadar keserek saplandığı yerde titredi. “Azrail konuşmaya çalışıyor, sizi bokyiyenler. Ayrıca bütün bu Renkçilik artık canımı sıkmaya başladı.” Sessizlikten son derece memnun bir tavırla etrafına bakındı. Sonra başıyla onayladı ve teatral bir tavırla elini salladı. “Azrail’ciğim, lütfen devam et. Gayet iyi gidiyordun.”</p>

  <p>“Teşekkürler, Sevro. Ben Çakal’ın tuzağına düşmeyeceğim,” dedim. “Herhangi bir savaşı kaybetmenin en kolay yolu, çatışma şartlarını düşmanın belirlemesine izin vermektir. Çakal ve Hükümdar’m en beklemediği şeyi yapmalıyız. Bizim oyunumuzu oynamalarını sağlamak için kendi paradigmamızı yaratmalıyız. Onlar bizim kararlarımıza tepki vermeli. Cüretkâr olmalıyız. Bir ateş yaktık. Toplum’un neredeyse her yerinde ayaklanmalar var. Burada kalırsak sınırlanırız. Ben sınırlanmak istemiyorum.”</p>

  <p>Veri-tabletimdeki görüntüyü masaya yansıttım ve Jüpiter’in hologramı havada süzüldü. Çevresinde altmış üç minik uydu vardı fakat dört büyük uydusu yörüngeye hâkimdi. Bu en büyük dördü -Gany-mede, Calisto, lo ve Europa- grup olarak Ilium adıyla biliniyordu. Bu uyduların etrafında Güneş Sistemi’nin en büyük iki filosu yer alıyordu; biri Uydu Lordlarına aitti, diğeri de Kılıç Donanması’ydı. Sevro o kadar memnun olmuştu ki sevinçten bayılabilirdi.</p>

  <p>Sonunda ona istediğini bile bilmediği savaşı veriyordum.</p>

  <p>“Bellona ve Augustus arasındaki iç savaş, Çekirdek ve Dış Çeper arasında daha büyük yarıklar yarattı. Octavia’nın ana filosu, Kılıç Donanması, en yakın desteğinden yüz milyonlarca kilometre uzakta. Luna’nın etrafındaki Saltanat Donanmasından sonra Octavia’nın en büyük silahı. Octavia, Uydu Lordlarını dize getirmesi için eski dostumuz Roque au Fabii’yi gönderdi. O da üzerine gelen bütün filoları parçaladı. Kısrak’ın, Telemanusların ve Arcoslarm yardımına rağmen Çeper’i yendi. Bu gemilerde iki milyondan fazla personel var. On binden fazla Obsidiyen. İki yüz bin Gri. Yaşayan en büyük katillerden üç bini: Eşsiz Yaralılar. Pretorlar, Sefirler, şövalyeler, birlik kumandanları. Enstitü’den çıkmış en iyi Altınlar. Bu filo, Antonia au Severus-Juiii tarafından destekleniyor. Ve Hükümdar’ın gezegenleri dize getirmek için kullandığı korku aracı. Tıpkı kumandanı gibi o da asla yenilmedi.” Hepsinin sözlerimi sindirip teklifimin ciddiyetini anlamaları için duraksadım.</p>

  <p>“Kırk gün içinde Kılıç Donanması’nı yok edeceğiz ve Toplum’un savaş makinesinin kalbini sökeceğiz.” Sevro’nun jiletini masadan çıkararak kendisine geri attım. “Şimdi, lanet olasıca sorularınızı cevaplayabilirim.”</p>

  <h2>39</h2>

  <p>KALP</p>

  <p>Sevro ve Kısrak’la birlikte, bizi yörüngedeki filoya götürecek mekiğe binmek için son hazırlıklarımı yaparken Dansçı yanıma geldi. Tinos’un her yeri hareketle kaynıyordu. Dansçı ve Ares’in Oğulları liderleri tarafından toplanmış yüzlerce mekik ve nakil aracı, Obsidiyen genç ve yaşlıları evlerinden madenlerin güvenliğine taşıyacakları Güney Kutbu’na doğru göçlerini yapmak için havalanıp büyük tünellere giriyordu. Obsidiyen savaşçılar ise filoma katılmak için yörüngeye çıkacaklardı. Yirmi dört saat içinde sekiz yüz bin insan, Ares’in Oğulları’nın tarihindeki en büyük operasyonla taşınacaktı. Mirasının en büyük girişiminin can almak yerine hayat kurtarmayı amaçladığını bilse Fitchner’ın ne kadar mutlu olacağını düşünerek gülümsedim.</p>

  <p>Filoyla güneyi boşaltma işini hallettikten sonra hızla Jüpiter’e uçacaktım. Dansçı ve Cıva, planın bir sonraki evresi başlayana kadar başlattıkları şeyi sürdürmek ve Çakal’ı Mars’ta tutmak için geride kalacaklardı.</p>

  <p>“Ürkütücü, değil mi?” dedi Dansçı, bulunduğumuz sarkıttan Tinos’un tavanındaki büyük tünele doğru uzaklaşan mavi motor alevi denizine bakarak. Victra, açık hangarın kenarında Sevro’yla birlikte duruyordu; karanlığa uçan iki halkın umutlarını izleyen iki karanlık siluet. “Kızıl Donanma savaşa gidiyor,” dedi Dansçı. “Bugünü göreceğimi hiç düşünmemiştim.”</p>

  <p>“Fitchner burada olmalıydı,” diye karşılık verdim.</p>

  <p>“Evet, olmalıydı,” dedi Dansçı, yüzünü buruşturarak. “Sanırım en büyük üzüntüm bu. Oğlunun yerine geçtiğini görecek kadar ya-şayamadı. Ve senin her zaman olacağını bildiği şeye dönüştüğünü.”</p>

  <p>“Neymiş o?” diye sordum, bir Kızıl Uluyan’ın çekimBotlarıyla iki kez sıçrayarak, önünden geçen bir asker taşıyıcının açık kargo kapağından girmek için hangarın kenarından yükselişini izlerken.</p>

  <p>“İnsanlara inanan biri,” dedi dikkatle.</p>

  <p>Halkımın arasındaki son anlarımda yanıma geldiğine memnun bir şekilde Dansçı’ya döndüm. Bir daha dönüp dönmeyeceğimi bilmiyordum. Dönersem, beni farklı bir adam olarak göreceğinden korkuyordum. Ona, halkımıza, Eo’nun hayaline ihanet etmiş biri. Bu anı daha önce de yaşamıştım. Bir fırlatma rampasında vedalaşmak. O zaman yanında Harmony vardı; Yorkton’daki o kulede vedalaşırken Mickey de oradaydı. Ve şimdi yine burada beni savaşa gönderirken vedalaşıyorduk. Öylesine korkunç bir geçmiş için nasıl bu kadar melankolik olabiliyordum? Belki de doğamız böyleydi; olan ve olacak şeylerden çok, olmuş ve olabilecek şeyleri diliyorduk.</p>

  <p>Umut etmek, hatırlamaktan daha fazla çaba gerektiriyordu.</p>

  <p>“Uydu Lordlarının bize gerçekten yardım edeceğine inanıyor musun?” diye sordu.</p>

  <p>“Hayır. Asıl numara onları kendilerine yardım ettiklerine inandırmak olacak. Sonra da bize karşı dönmelerine fırsat bırakmadan oradan ayrılmak.”</p>

  <p>“Bu bir risk, evlat. Ancak sen öylesini seversin, değil mi?” Omuz silktim. “Bu aynı zamanda elimizdeki tek şans.” Arkamda, metal zeminde ağır bot sesleri duydum. Holiday, birkaç yeni Uluyan’la birlikte bir malzeme çantasını taşıyarak yanımızdan geçip rampadan çıktı. Hayat devam ediyor, beni de beraberinde sürüklüyordu. Dansçı’yla tanışmamızdan beri neredeyse yedi yıl geçmişti ama o otuz yıl yaşlanmış gibi görünüyordu. Kaç onyıl savaşla yüzleşmişti? Hiç tanımadığım, hiç sözünü etmediği kaç dostuna veda etmişti? Benim Sevro ve Ragnar’ı sevdiğim kadar sevdiği insanlar. Bir zamanlar ailesi vardı ama artık onlardan nadiren söz ediyordu.</p>

  <p>Bir zamanlar hepimizin bir şeyleri vardı. Hepimiz onları kaybetmiştik ve kişisel kırılmalarımızı yaşamıştık. Fitchner bu orduyu bu yüzden kurmuştu. Bizi birleştirmek ve iyileştirmek için değil, kendini karısının ölümünün içinde yarattığı boşluktan kurtarmak için. Bir ışığa ihtiyacı vardı. Ve onu yaratmıştı. Aşk, onun rüzgâra karşı haykırışıydı. Benim karım için haykırmam gibi.</p>

  <p>“Lorn bir defasında bana babam olsaydı beni iyi bir adam olarak yetiştireceğini, büyük adamların huzur bulamadığını söylemişti.” Bunu hatırlayarak gülümsedim. “Ona bütün o iyi adamların huzurunu kimin sağladığını düşündüğünü sormalıydım.”</p>

  <p>“Sen iyi bir adamsın,” dedi Dansçı.</p>

  <p>Ellerim yaralıydı ve zalimdi. Yumruklarımı sıktığımda eklemlerimin o tanıdık beyazı görünüyordu.</p>

  <p>“Öyle mi?” diye sırıttım. “O halde neden kötü şeyler yapmak istiyorum?” Buna güldü. Onu kendime çekip sarılarak şaşırttım. Sağlam kolunu belime doladı. Başı göğsüme zor yetişiyordu. “Miğferi takan Sevro olabilir ama burasının kalbi sensin,” dedim. “Her zaman öyleydin. Bunu kendin göremeyecek kadar alçakgönüllüsün fakat sen de Ares kadar büyük bir adamsın. Ve her nasılsa, hâlâ iyisin. O pis sıçanın aksine.” Geri çekilerek göğsünü yumrukladım. “Seni seviyorum, bilesin.”</p>

  <p>“Ah, lanet olsun,” diye mırıldandı, gözleri yaşarırken. “Senin bir katil olduğunu sanıyordum. Yumuşadın mı yoksa, evlat?”</p>

  <p>“Asla,” dedim göz kırparak.</p>

  <p>Beni itti. “Yola çıkmadan önce gidip annenle vedalaş.”</p>

  <p>Onu Oğullar’dan bir grup askere bağırırken bıraktım ve kalabalığın arasından geçerken Ekşisurat’ın tekerlekli sandalyeyle rampaya doğru götürdüğü Çakıl’ın yumruğuna yumruğumu dayadım, Ares’in Oğulları’ndan tanıdıklarıma selam verdim ve Çmgıraklı-yılanlar’dan bir grupla birlikte yürüyen Narol amcayla şakalaştım. Ben yanlarına gittiğimde Kısrak ve annem aniden sustular. İkisi de duygusal görünüyordu.</p>

  <p>“Sorun ne?” diye sordum.</p>

  <p>“Sadece vedalaşıyorduk,” dedi Kısrak.</p>

  <p>Annem bana yaklaştı. “Dio bunu Lykos’tan getirdi.” Küçük plastik bir kutuyu açtı ve bana içindeki toprağı gösterdi. Ufak tefek annem bana gülümsedi. “Geceye uçtuğunda ve her şey karardığında kim olduğunu hatırla. Asla yalnız olmadığını hatırla. Halkımızın umutları ve hayalleri seninle. Yuvanı unutma.” Beni aşağı çekerek alnıma bir öpücük kondurdu. “Sevildiğini unutma.” Ona sımsıkı sarıldım ve geri çekildiğimde sert gözlerindeki yaşları gördüm.</p>

  <p>“Merak etme, iyi olacağım, anne,” dedim.</p>

  <p>“Biliyorum. Mutlu olmayı hak ettiğini düşünmediğini de biliyorum,” dedi. “Ama ediyorsun, oğlum. Tanıdığım herkesten daha çok. Bu yüzden yapman gerekeni yap ve bana, yuvana dön.” Kısrak’ın ve benim ellerimizi tuttu. “İkiniz de eve dönün ve yaşamaya başlayın.”</p>

  <p>Onu şaşkın ve duygusal bir halde bıraktım. “Neydi bu şimdi?” diye sordum, Kısrak’a. Bana bilmem gerekiyormuş gibi baktı.</p>

  <p>“Korkuyor.”</p>

  <p>“Neden?”</p>

  <p>“Çünkü o senin annen.”</p>

  <p>Mekiğimin biniş rampasına yürüdüm. Sevro ve Victra rampanın dibinde Kısrak ile benim yanıma geldi. “Cehennemdalgıcı...” diye seslendi Dansçı, biz rampanın tepesine ulaşmadan. Dönüp baktığımda yaşlı adamı yumruğunu havaya kaldırmış halde buldum. Ve arkasında bütün hangardakiler, mekanize yükleme araçlarındaki yüzlerce tayfa; gemilerinin rampalarında veya kokpitlerine uzanan merdivenlerde ellerinde miğferleriyle duran Maviler; Kızıllar, Yeşiller; savaş malzemelerini yan yana taşıyan Griler, Kızıllar ve Obsidiyenler.. Omuzlarına dikilmiş, yüzlerine boyanmış orak sembolüyle hepsi bana bakıyorlardı. Mars’ın bütün erkek ve kadınları. Kendilerinden daha büyük bir amaç için savaşıyorlardı. Gezegenimiz için, halkları için. Sevgilerinin ağırlığım hissettim. Zincirlere vurulmuş haldeyken Ares’in Oğulları’nın Phobos’u ele geçirmek için yükselişini izlemiş bütün o insanların umudunu hissettim. Onlara bir söz vermiştik ve şimdi sözümüzü tutmamız gerekiyordu. Bütün askerlerim, Eo’nun hemantusu tutarak Augustus’un önünde ölürken yaptığı gibi tek tek yumruğunu kaldırdı ve sonunda her yer bir yumruk denizine dönüştü.</p>

  <p>Sevro, Victra, Kısrak, hatta annem bile ellerini aynı anda kaldırırken tüylerim ürperdi. “Zincirleri kır,” diye bağırdı Dansçı. Kendi yarah yumruğumu kaldırdım ve sessizce mekiğe girip savaşa doğru hareket eden Kızıl Donanma’ya katıldım.</p>

  <h2>40</h2>

  <p>SARI DENÎZ</p>

  <p>I o’nun Sarı Deniz’i siyah çizmelerimin etrafını sarıyordu. Jilet-sırt biçimli silikat kayalık çıkıntıları ve sülfürle işlenmiş büyük kumullar göz alabildiğine uzanıyordu. Çelik mavisi gökyüzünde Jüpiter’in mermer yüzeyi dalgalanıyordu. Luna’nın Dünya’dan göründüğünden yüz otuz kat daha büyük görüntüsüyle, bir mermer tanrının kötücül ve kocaman başını andırıyordu. Altmış yedi uydusunda savaş sürüyordu. Şehirler akımKalkanları altında yaşam mücadelesi veriyordu. YıldızKabuklarındaki insanların kararmış bedenleri uydulara saçılırken, savaşçı filoları it dalaşına girişiyor, gaz devinin belli belirsiz buz halkaları arasında askerleri ve ikmal araçlarını avlıyordu.</p>

  <p>Muhteşem bir manzaraydı.</p>

  <p>Siyah akımZırhlarımızla Şefi ve beş Valkyrie’nin arasında kumulların üzerinde durmuş, Uydu Lordu’nun mekiğini bekliyordum. Arkamızdaki saldırı gemimizin motoru rölantide çalışıyordu. Çekiçbalığı şeklinde, koyu griydi. Ancak Valkyrie’ler ve Kızıl dok işçileri Mars’tan yaptığımız yolculuk boyunca aracın başını boyamış, gemiye iki pörtlek mavi göz ve kanlı dişlerle dolu açık bir ağız kazandırmışlardı. Gözlerin arasında Holiday karnının üzerine uzanmış, keskin nişancı tüfeğinin dürbünüyle güneydeki kayalıkları tarıyordu.</p>

  <p>“Bir şey var mı?” diye sordum; sesim solunum maskem nedeniyle cazırdıyordu.</p>

  <p>“Hiçbir şey yok,” dedi Sevro telsizden. O ve Palyaço çekimBot-larıyla iki kilometre mesafedeki küçük yerleşim merkezini tarıyordu. Onları çıplak gözle göremiyordum. SapanOrağımla huzursuzca oynuyordum.</p>

  <p>“Gelecekler,” dedim. “Zamanı ve yeri Kısrak ayarladı.”</p>

  <p>lo tuhaf bir uyduydu. Dört büyük Galileo Uydusu arasında en içteki ve en küçüğüydü; Luna’dan sadece biraz büyüktü. Altınların dünyalaştırma makineleri tarafından asla tamamen değiştirilememişti. Dante’nin gurur duyacağı türden bir cehennemdi. Güneş Sistemi’ndeki en kuru nesne olarak, patlayan volkanlarla, sülfür depolarıyla ve içsel sıcaklık gelgitleriyle doluydu. Hareketli yüzeyi, devasa faylarla yarılan sarı ve turuncu düzlüklerden oluşan bir kanvastı. Sülfürlü kumullardan dik yamaçlı kayalıklar göğe yükseliyordu.</p>

  <p>Ekvator bölgesinde eşmerkezli, büyük, yeşil lekeler vardı. Güneşten bu kadar uzakta hayvancılık ve tarım yapmakta zorlanan Toplum Mühendisliği Kurumu, lo yüzeyinde milyonlarca hektarı akımAlanlarıyla kapamış, kozmosNakliyecileriyle üç ömür yetecek kadar toprak ve su taşımış, Jüpiter’in yoğun radyasyonunu süzecek şekilde gezegenin atmosferini yoğunlaştırmış ve gezegenin içsel sıcaklık gelgitleriyle büyük jeneratörleri çalıştırarak bütün Jüpiter yörüngesine yiyecek sağlamayı başarmıştı. Buradan Çekirdek’e ve daha da önemlisi, Çeper’e de erzak gönderiliyordu. Rahat yerçekimi ve ucuz topraklarıyla Mars ile Uranüs arasındaki en büyük tahıl ambarlı tarım alanıydı.</p>

  <p>Tabii bütün işi kimin yaptığını tahmin etmek zor değildi.</p>

  <p>AkımAlanlarının ötesinde, sadece magma gölleri ve volkanlarla bölünen Sülfür Denizi bir kutuptan diğerine kadar uzanıyordu.</p>

  <p>lo’dan hoşlanmayabilirdim fakat buranın insanlarına saygı duyuyordum. lo’lu kadın ve erkekler, Dünya, Luna, Merkür veya Venüs’teki insanlar gibi değildi. Daha dayanıklı, daha esneklerdi; gözleri altı yüz milyon kilometre uzaktaki güneşten gelen loş ışığı algılayacak şekilde, daha iriceydi; tenleri solgun, boyları uzundu ve daha yüksek radyasyona dayanabiliyorlardı. Bu insanlar, Dünya’yı fetheden ve insanı tarihte ilk kez huzura kavuşturan Demir Altınlara herkesten daha çok benzediklerine inanıyorlardı.</p>

  <p>Bugün siyah giyinmemeliydim. Eldivenlerim, pelerinim ve altındaki ceketim. lo’nun sülfürdioksit kar alanlarıyla kaplı olan ve Jüpiter’i görmeyen tarafına gideceğimizi sanmıştım ama Uydu Lordu’nun operasyon ekibi son anda yeni bir buluşma yeri istemiş, bizi Sülfür Denizi’nin kıyısına getirmişti. Sıcaklık 120 dereceydi.</p>

  <p>Şefi gelip yanımda durdu ve yeni optikleriyle sarı ufuk çizgisini taradı. O ve Valkyrie’ler, Jüpiter’e yaptığımız bir buçuk aylık yolculuğumuz sırasında Holiday’le gece gündüz çalışarak yeni savaş malzemelerini kullanmaya çabucak alışmıştı. Grilerin el işaretlerini, gemi bordalamalarını ve enerji silahı taktiklerini de öğrenmişlerdi.</p>

  <p>“Sıcaklık nasıl?” diye sordum.</p>

  <p>“Tuhaf,” dedi. Isıyı sadece yüzü hissedebiliyordu. Vücudunun geri kalanı zırhının soğutma sistemlerinden yararlanıyordu. “İnsanlar burada neden yaşıyor?”</p>

  <p>“Yaşayabileceğimiz her yerde yaşıyoruz.”</p>

  <p>“Ama Altınlar burada yaşamayı seçiyor,” dedi. “Değil mi?” “Evet.”</p>

  <p>“Böyle bir yeri ev olarak seçenlere karşı dikkatli olurdum. Buradaki ruhlar zalim.” Kumlar düşük yerçekiminde rüzgârla savruluyor, dalga dalga süzülüyordu. Kısrak’a göre, asıl temkinli yaklaşmam gereken kişi Sefi’ydi. Jüpiter’e yaptığımız yolculuk şurasında yüzlerce saatlik görüntü kayıtlarını izlemiş, bir halk olarak tarihimizi öğrenmişti. Veri-tabletinin hareketlerini takip ediyordum fakat Kısrak’ı asıl endişelendiren, Sefi’nin yağmur ormanı ve deneyim videolarına düşkünlüğü değil, savaşlarımızla ilgili görüntüleri sayısız saatler boyunca izlemiş olmasıydı; özellikle de Rhea’nm nükleer imhasını. Gördüklerinden ne çıkardığını merak ediyordum.</p>

  <p>“Sağlam tavsiye, Şefi,” dedim. “Sağlam tavsiye.”</p>

  <p>Sevro üzerimize kumlar yağdırarak gösterişli bir şekilde yanımıza indi ve hayaletPelerinini kapadı. “Lanet olasıca pislik yuvası.”</p>

  <p>Rahatsız bir tavırla yüzümden kumu silkeledim. Buraya yaptığımız yolculuk boyunca uslu durmamıştı. Gülüyor, eşekşakaları yapıyor ve kimsenin bakmadığını düşündüğünde gizlice Victra’nın odasına süzülüyordu. Küçük, çirkin dostum âşıktı. Ve görünüşe bakılırsa aşkı karşılıklıydı. “Ne düşünüyorsun?” diye sordum.</p>

  <p>“Bütün gezegen osuruk kokuyor!”</p>

  <p>“Bu profesyonel görüşün mü?” diye sordu Holiday telsizden.</p>

  <p>“Hı hı. Tepenin üzerinde bir Waygar yerleşimi var.” Uluyan kurt pelerini rüzgârda savrulurken onu zırhına bağlayan küçük zincirler şıngırdıyordu. “Bir grup gözlüklü Kızıl, damıtma malzemeleri taşıyor”</p>

  <p>“Yüzeyin altını taradın mı?” diye sordum.</p>

  <p>“Bu ilk görevim değil, patron. Bu yüz yüze görüşme saçmalığından hoşlanmıyorum ama temiz görünüyor.” Veri-tabletine baktı. “Uyducuların dakik olduğunu sanıyordum. Pislikler yarım saat geciktiler.”</p>

  <p>“Muhtemelen tedbirli davranıyorlar. Hava desteğiyle geldiğimizi düşünüyor olmalılar,” dedim.</p>

  <p>“Evet çünkü getirmemekle büyük aptallık etmiş olurduk.”</p>

  <p>Holiday telsizden, “Aynen,” diyerek ona katıldı.</p>

  <p>“Sen varken hava desteğine neden ihtiyacım olsun ki?” dedim, Sevro’nun çekimBotlarını işaret ederek. Arkasında, gri bir plastik kutu vardı, içinde köpük astara bir sarissa füze fırlatıcı yerleştirilmişti. Ragnar’ın Cassius’un gemisine karşı kullandığıyla aynıydı. İhtiyaç olursa diye yanıma psikopat bir Goblin boyutlarında bir savaş jeti almıştım.</p>

  <p>“Kısrak burada olacaklarını söyledi,” dedim.</p>

  <p>“Kısrak burada olacaklarını söyledi,” diye alay etti Sevro çocuksu bir sesle. “Olsalar iyi olur. Filo fark edilmeden uzun süre orada kalamaz.”</p>

  <p>Kısrak mekiğiyle lo’nun başkenti Nessus’a gittiğinden beri filom yörüngede bekliyordu. Altınların büyük filoları Galileo Uydularının yakınlarına toplanmışken filomdaki elli şalomaGemisi ve muhrip, kalkanlarını ve motorlarını kapamış halde çıplak uydu Sinope’de bekliyordu. Biraz daha yaklaşırlarsa Altın alıcıları bizi fark ederdi. Ancak gizlenirlerken filom savunmasızdı. Küçük bir yırtıkKanat birliği tek geçişte hepsini yok edebilirdi.</p>

  <p>“Uyducular gelecek,” dedim. Ama bundan emin değildim.</p>

  <p>Şu Jüpiter Altınları soğuk, mağrur ve dar görüşlü insanlardı. Kabaca sekiz bin Eşsiz Yaralı, Jüpiter’in Galileo Uydularını evi olarak adlandırıyordu. Onların Enstitüleri buradaydı ve sadece aralarından en zenginleri Toplum hizmeti veya tatil için Çekirdek’e gidiyordu. Luna, halklarının kökeni olabilirdi ama çoğuna yabancı bir yerdi. Dünyalarının merkezi, metropolit Ganymede’ydi.</p>

  <p>Hükümdar bağımsız bir Çeper’in yaratacağı tehlikeyi biliyordu. Bir milyar kilometrelik imparatorluğunun köşelerine gücünü hissettirmenin zorluklarından bana söz etmişti. Asıl korkusu hiçbir zaman Augustus veya Bellona’nın birbirlerini yok etmesi olmamıştı. Çeper’in ayaklanması ve Toplum’u ikiye bölmesinden korkuyordu. Altmış yıl önce saltanatının başlangıcında Satürn’ün uydusu Rhea’nm hükümdarı onun egemenliğini reddettiğinde Küller Lordu’na uyduya nükleer bombalarla saldırmasını emretmişti. Bu olay altmış yıl boyunca ibretlik etkisini sürdürmüştü.</p>

  <p>Ancak Zafer’imden dokuz gün sonra, Luna’da Hükümdar’ın sarayında ebeveynlerinin siyasi işbirliğini garantilemek için rehin tutulan Uydu Lordlarının çocukları kaçmıştı. Kısrak’ın Hisar’da bıraktığı casusları onlara yardım etmişti. İki gün sonrasında Za-fer’imde öldürülerek devrilen BaşVali Revus au Raa’nm vârisleri Calisto’daki limanda duran Toplum Garnizon Filosu’nun tamamım yok etmiş veya ele geçirmiş, lo’nun bağımsızlığını ilan etmiş ve diğer daha kalabalık, daha güçlü uydulara kendilerine katılmaları için baskı yapmışlardı.</p>

  <p>Kısa süre sonra karizmasıyla ünlü Romulus au Raa, Çeper Hükümdarı seçilmişti. Satürn ile Uranüs kısa süre sonra ona katılmıştı ve ilkinden altmış yıl iki yüz on bir gün sonra ikinci Uydu İsyanı başlamıştı.</p>

  <p>Elbette Uydu Lordları, Hükümdar’ın en azından on yıl boyunca Mars’la uğraşmak zorunda kalacağını düşünmüşlerdi. Buna Çekirdek’teki meşhur bir adiRenk ayaklanması da eklenirse, uydularının henüz olgunlaşmamış başkaldırılarını ezebilecek bir filoyu altı yüz milyon kilometre mesafeye göndermek için kaynak ayıramayacaktı. Uydu Lordları bu konuda yanılmışlardı.</p>

  <p>“Ziyaretçimiz var,” dedi Çakıl, mekiğin alıcı panelinin başından. “Üç gemi. İki yüz doksan kilometre mesafede.”</p>

  <p>“Nihayet,” diye mırıldandı Sevro. “Lanet olasıca Uyducular geliyor.”</p>

  <p>Ufuk çizgisindeki ısı dalgasının arasından üç savaş gemisi göründü. Raa’nın, pençelerinde Jüpiter yıldırımı tutan dört başlı beyaz ejder sembolünü taşıyan sarpedon sınıfı iki siyah savaş uçağı, priam sınıfı, irice bir kum rengi mekiğe eşlik ediyordu. Gemi önümüze indi. Kum savrulurken geminin karnından iniş rampası açıldı. Benden daha ince yapılı ve uzun boylu yedi kişi yürüyerek kumlara ayak bastı. Hepsi Altın’dı. Hepsi ağızlarının ve burunlarının üzerine Oymacılar tarafından yapılmış kryll denen organik solunum maskeleri takmıştı. Bacakları iki kulağa doğru uzanan çekirge kabuğuna benziyordu. Kum rengi savaş teçhizatları Çekirdek’in zırhlarından daha hafifti ve parlak renkli fularlarla tamamlanıyordu. Sırtlarına fildişi kabzalı, uzun namlulu raylı tüfekler ve bellerine jiletlerini asmışlardı. Gözlerinde turuncu optikler, ayaklarında sekiciler -hareket için yerçekimi yerine sıkıştırılmış hava kullanan hafif botlar- vardı. Bu botlar sayesinde, göl yüzeyine fırlatılan taş gibi yerde sekebiliyorlardı. Fazla yükseğe çıkamıyorlardı ama saatte yaklaşık altmış kilometre hızla yol alabiliyorlardı. Benim botlarımın dörtte biri ağırlığındaydılar, bir yıllık pil ömürleri vardı ve termal alıcılarda hiçbir şekilde görünmezlerdi.</p>

  <p>Bunlar şövalye değil, suikastçıydı. Holiday tehlikenin farklı türde olduğunu anlamıştı.</p>

  <p>“Kısrak yanlarında değil,” dedi telsizden. “Telemanuslar orada mı?” “Hayır,” dedim. “Dur. Onu görüyorum.”</p>

  <p>Kısrak gemiden inip uzun boylu lo’luların yarımda durdu. Onlar gibi giyinmişti ama tüfeği yoktu. Bir çitanınki gibi öne doğru eğik omuzları olan bir kadın ona katıldı ve Kısrak kumulların tepesinde yanımıza geldi. lo’luların geri kalanı geminin yakınında kaldı. Bir tehdit değil, sadece koruma olarak gelmişlerdi.</p>

  <p>“Darrow,” dedi Kısrak, “geciktiğimiz için üzgünüm.” “Romulus nerede?” diye sordum.</p>

  <p>“O gelmiyor.”</p>

  <p>“Lanet olsun,” diye tısladı Sevro. “Sana söylemiştim, Azrail.” “Sevro, sorun yok,” dedi Kısrak. “Bu onun ablası, Vela.” Uzun boylu kadın, darbeyle ezilmiş burnunun üzerinden bize baktı. Teni solgundu ve vücudu düşük yerçekimine uyum sağlamıştı. Maske ve gözlük nedeniyle yüzünü görmek zordu ama ellilerinin başında gibi görünüyordu. Sesi düz bir nota gibiydi: “Kardeşimin selamlarını getirdim. Hoş geldin, Marsh Darrow. Ben Sefir Vela au Raa.” Şefi sessizce etrafımızda dolaşarak yabancı Altm’ı ve taşıdığı tuhaf malzemeleri inceliyordu. Şefi etrafımızda daire çizerken insanların konuşma şeklinden hoşlanıyordum; biraz daha dürüst oluyorlardı.</p>

  <p>“Tanıştığımıza sevindim, legatus.” Dostça bir tavırla başımı eğdim. “Kardeşiniz adına mı konuşacaksınız? Onunla yüz yüze görüşmeyi ummuştum.”</p>

  <p>Gözlüğünün etrafında teni buruştu. “Kimse kardeşim adına konuşamaz. Ben bile. Issız Karrack’taki şahsi mülkünde kendisine katılmanı istiyor.”</p>

  <p>“Yani bizi bir tuzağa mı çekmek istiyor?” diye sordu Sevro. “Benim daha iyi bir fikrim var. Ben şu tüfeğini alıp osuruk deliğine sokarak seni cılız bir Peri şişkebabına dönüştürmeden o kaşar kardeşine sözünü tutmasını söylemeye ne dersin?”</p>

  <p>“Sevro, dur,” dedi Kısrak. “Burada olmaz. Bu insanlarla olmaz.”</p>

  <p>Vela hâlâ etrafımızda daire çizen Sefi’yi izliyordu. Dev yapılı Obsidiyen’in belindeki jileti fark etmişti.</p>

  <p>“Kim olduğundan bana ne? O bizim kim olduğumuzu biliyor. Ve lanet olasıca Marslı Azrail’in karşısında dururken bacaklarından aşağı sidiği süzülmediğine göre, göt mantarı kadar aklı yok demektin”</p>

  <p>“O gelemez,” dedi Vela.</p>

  <p>“Anlıyorum,” diye karşılık verdim.</p>

  <p>Sevro kaba saba bir hareket yaptı.</p>

  <p>“O nedir?” diye sordu Vela, başıyla Sefi’yi işaret ederek.</p>

  <p>“O bir kraliçe,” dedim. “Ragnar Volarus’un kardeşi.”</p>

  <p>Vela, olması gerektiği gibi, Sefi’ye karşı temkinliydi. Ragnar bilinen bir isimdi. “O da gelemez. Ancak ben buraya uçarak geldiğiniz şu metal yığınından söz ediyordum. Bir gemi mi o?” Alaycı bir tavırla gülerek burun kıvırdı. “Belli ki Venüs’te yapılmış.”</p>

  <p>“Ödünç alındı,” dedim. “Ancak takas yapmak isterseniz...”</p>

  <p>Vela gülerek beni şaşırttı, sonra tekrar ciddileşti. “Uydu Lord-larının karşısına diplomatik bir grup olarak çıkmak istiyorsanız, kardeşime saygı göstermelisiniz. Ve konukseverlik onuruna güvenmelisiniz.”</p>

  <p>“İşlerine geldiğinde onuru bir kenara atan yeterince insan gördüm,” dedim.</p>

  <p>“Burası Çekirdek değil. Burası Çeper,” diye karşılık verdi Vela. “Biz atalarımızı hatırlarız. Demir Altınların nasıl olduklarını hatırlarız. Luna’daki o sürtük gibi konuklarımızı öldürmeyiz. Ya da Mars’taki şu Çakal gibi.”</p>

  <p>“Yine de,” dedim.</p>

  <p>Vela omuz silkti. “Bu yapman gereken bir seçim, Azrail. Karar vermek için altmış saniyen var.” Ben Kısrak ve Sevro’yla konuşurken Vela uzaklaştı. Sefi’yi de yanıma çağırdım.</p>

  <p>“Ne düşünüyorsunuz?”</p>

  <p>“Romulus bir konuğu öldürmektense Ölmeyi tercih eder,” dedi Kısrak. “Bu insanlara güvenmek için hiçbir nedeniniz olmadığını biliyorum. Ancak onur onlar için gerçekten önemlidir. Onur kelimesini bol keseden kullanan Bellonalara benzemezler. Burada bir Altın’ın sözü, kanı kadar değerlidir.”</p>

  <p>“Şu mülkün nerede olduğunu biliyor musun?” diye sordum.</p>

  <p>Başını iki yana salladı. “Bilseydim oraya seni kendim götürürdüm. içeride radyasyon ölçüm aletleri ve elektronik izleyiciler var. Seni incelediler. Kendi başımıza olacağız.”</p>

  <p>“Ne güzel.” Ama şimdi mesele taktik değildi. Burada kısa vadeli bir oyundan söz etmiyorduk. Asıl büyük oyunum, Hükümdar’m sahip olmadığını bildiğim bir koza sahip olduğumu bilerek Çeper’e gelmekti. Başımın omuzlarımın üzerinde kalması için o koza, herhangi birinin onurundan daha fazla güveniyordum. Yine de daha önce yanılmıştım ve artık iki kez kontrol ediyor, görüşleri dinliyordum.</p>

  <p>“Konukseverlikle ilgili kuralları Kızılları da kapsıyor mu?” diye sordu Sevro. “Yoksa sadece Altınlar için mi geçerli? Bunu bilmeliyiz.”</p>

  <p>Vela’ya bir bakış attım. “Bu doğru bir nokta.”</p>

  <p>“Seni öldürürse beni de öldürür,” dedi Kısrak. “Yanından ayrılmıyorum. Ve bunu yaparsa, adamlarım ona karşı döner. Tele-manuslar ona karşı döner. Lorn’un gelinleri bile ona karşı döner. Bu, donanmasının yaklaşık üçte biri. Göze alamayacağı bir kan davası başlar.”</p>

  <p>“Şefi, sen ne dersin?”</p>

  <p>Mavi dövmeleri bu çölün ruhlarını görebilsin diye gözlerini kapadı. “Git.”</p>

  <p>“Bize altı saat ver, Sevro. Bu sürede geri gelmezsek...”</p>

  <p>“Çalıların arasında çavuşu mu tokatlıyım?”</p>

  <p>“Ortalığı harabeye çevir.”</p>

  <p>“Oldu bil.” Yumruğunu yumruğuma vurarak göz kırptı. “Mutlu diplomasiler, çocuklar.” Yumruğunu Kısrak’a uzattı. “Sen de at karı. Bu işte birlikteyiz, ha?”</p>

  <p>Kısrak mutlulukla yumruğunu onunkine vurdu. “Lanet haklısın.”</p>

  <h2>41</h2>

  <p>UYDU LORDU</p>

  <p>Galileo Uydularındaki en güçlü adamın evi, küçük bahçeleri ve sessiz kuytularıyla sade bir yerdi. Uyuyan bir volkanın gölgesine inşa edilmiş, ufkunda başka bir volkanın dumanlarının tüttüğü ve batıya doğru magmanın aktığı sarı bir düzlüğe bakıyordu. Bir kayalığın yan tarafına oyulmuş küçük bir korumalı hangara indiğimizde iki gemiden biriydik. Diğeri Orion’un uçurmak için can atacağı türden siyah bir spor gemiydi ve yanında bir dizi toz kaplı hava motosikleti dizilmişti. Biz inip sülfür tebeşiri arasına yapılmış beyaz taştan yürüyüş yolundan eve yaklaşırken kimse gemimizi karşılamaya gelmedi. Yol evin yan tarafına doğru dolaşıyordu. Küçük arazinin tamamı akımBalonuyla sarılmıştı.</p>

  <p>Eskortlarımız mülkte rahat hareket ediyorlardı. Tek sıra halinde demir bir kapıdan geçtiler ve çimenlik avludan eve girerek toz kaplı botlarım çıkarıp girişteki bir çift siyah askeri botun yanına bıraktılar. Kısrak’la kendimizinkileri çıkarırken bakıştık. Hantal çekimBot-larımı çıkarmam için beni beklemeleri gerekti. Her biri yaklaşık dokuz kiloydu ve etraflarında bacaklarıma kilitlenen üçer paralel mandal vardı. Ayak parmaklarımın arasında çimleri hissedince tuhaf bir şekilde rahatlamıştım ama ayaklarımın kötü koktuğunun da farkındaydım. Bir düzine düşmanın botlarını kapının yanında sıralı halde görmek garipti. Sanki çok gizli bir yere girmişim gibi hissediyordum.</p>

  <p>“Lütfen burada bekle,” dedi Vela bana. “Virginia, Romulus önce seninle yalnız konuşmak istiyor.”</p>

  <p>Kısrak tereddüt ettiğinde sırıtarak, “Tehlike sezersem çığlık atarım,” dedim. Vela’nın peşinden giderken bana göz kırptı ama Vela aramızdaki iletişimin inceliği sezmişti. Yaşlı kadının gözünden kaçan çok az şey olduğunu ve çok daha azını yargılamadığını hissettim. Bir ağacın dalma asılı bir rüzgâr çanının şarkısıyla bahçede yalmz kalmıştım. Avlu düzgün bir dikdörtgendi. Belki otuz adım genişliğindeydi ve ön kapıdan eve çıkan küçük beyaz basamaklara kadar on adım uzunluğundaydı. Beyaz sıva duvarlar pürüzsüzdü ve evin içine kadar giren cılız sarmaşıklarla kaplıydı. Sarmaşıkların arasından minik turuncu çiçekler görünüyor, havaya yanık, odunsu bir koku yayılıyordu.</p>

  <p>Odalar ve bahçeler birbirinin içinden çıkıyor gibi görünüyordu ve evin çatısı yoktu ama gerekli de değildi. AkımBalonu, mülkü dışarıdaki havadan koruyordu. Burada kendi yağmurlarım yağdırıyorlardı. Kökleri bahçenin ortasındaki beyaz taş havuzun dibini çatlatmış olan küçük mandalina ağaçları sabah sulanmıştı ve küçük sis makinelerinden su damlıyordu. Karımı darağacma götüren şey, böyle bir yere küçük bir bakış atmış olmasıydı.</p>

  <p>Bunun ne kadar da tuhaf bir yolculuk olduğunu düşünürdü.</p>

  <p>Ama bir açıdan da ne kadar da muhteşem olduğunu.</p>

  <p>“İstersen bir mandalina yiyebilirsin,” dedi arkamdan gelen küçük bir ses. “Babam aldırmaz.” Dönüp baktığımda ana avludan evin sol tarafına dolaşan başka bir patikaya bağlanan kapıda küçük bir çocuğun durduğunu gördüm. Kız altı yaşında falan olmalıydı. Ellerinde küçük bir kürek vardı ve pantolonunun dizleri toprakla lekelenmişti. Dağınık saçları kısa kesilmiş, yüzü bembeyaz, gözleri Mars’taki kızlarınkinin üçte biri kadar daha büyüktü. Kemiklerinin zarif uzunluğu belli oluyordu. Yeni doğmuş bir tayınki gibi. Yabani bir havası vardı. Çok fazla Altın çocuk görmemiştim. Çekirdek’teki Eşsiz Yaralı aileleri genellikle çocuklarını suikast korkusuyla halktan gizler, özel okullarda veya evlerde tutarlardı. Çeper’in farklı olduğunu duymuştum. Burada çocuklar öldürülmezdi. Ancak herkes çocuk öldürmüyormuş gibi davranmayı severdi.</p>

  <p>“Selam,” dedim nazikçe. Kendi yeğenlerimi gördüğümden beri kullanmadığım, yumuşak, tuhaf bir sesle konuşmuştum. Çocukları severdim fakat bugünlerde bana çok yabancı geliyorlardı.</p>

  <p>“Sen şu Marslısın, değil mi?” diye sordu, etkilendiği belliydi.</p>

  <p>“Adım Darrow,” dedim, başımla onaylayarak. “Seninki ne?”</p>

  <p>“Sera au Raa,” dedi gururla. “Sen gerçekten Kızıl miydin? Babamı konuşurken duydum da.” Açıklamaya koyuldu: “Sadece bende bu olmadığı için,” parmağını yanağındaki hayali bir yara izinde dolaştırdı, “kulaklarım olmadığını sanıyorlar.” Duvarları kaplayan sarmaşıkları işaret ederek yaramazca gülümsedi. “Ben de bazen tırmanıyorum.”</p>

  <p>“Ben hâlâ bir Kızıl’ım,” dedim. “Hiç değişmedim.”</p>

  <p>“Ah, ama öyle görünmüyorsun.”</p>

  <p>Kim olduğumu bilmiyorsa, holo izlemiyor olmalıydı. “Belki de mesele nasıl göründüğüm değildir,” dedim. “Belki de ne yaptığımdır.”</p>

  <p>Bu sekiz yaşındaki bir kıza söylenmeyecek kadar akıllıca bir laf mıydı? Keşke bilseydim. Yüzünü ekşitti ve bir hata yaptığımdan endişelendim.</p>

  <p>“Sen çok Kızıl gördün mü, Sera?”</p>

  <p>Başını iki yana salladı. “Onları sadece derslerimde okudum. Babam onlarla kaynaşmamın uygun olmadığını söylüyor.”</p>

  <p>“Hizmetçileriniz yok mu?”</p>

  <p>Önce güldü ama sonra ciddi olduğumu anladı. “Hizmetçi mi? Ama ben hizmetçi kazanmadım ki.” Yine yüzüne vurdu. “Henüz.” Bu kızı Enstitü’nün ormanlarında hayatını kurtarmak için koşarken hayal edince keyfim kaçtı. Yoksa kovalayan mı olacaktı?</p>

  <p>“Konuğumuzu rahat bırakmazsan kazanamayacaksın da, Se-raphina,” dedi boğuk bir ses, evin ana girişinden. Romulus au Raa evinin kapısının kirişine yaslanmıştı. Dingin ve vahşi bir adamdı. Benim boyumdaydı ama daha zayıftı ve görebildiğim kadarıyla burnu iki kez kırılmıştı. İnce, sert yüzünde sağ gözü benimkinden üçte bir daha büyüktü. Sol gözkapağında çapraz bir yara izi vardı. Gözünün olması gerektiği yerden mavi-siyah bir mermer küre bana bakıyordu. Dolgun dudaklarını büzmüştü ve üst dudağında üç yara izi daha vardı. Koyu altın sarısı saçları uzundu ve atkuyruğu yapılmıştı. Eski yaralarına rağmen teni bir porselen gibi mükemmeldi. Ancak adamı olduğu kişi yapan şey görünüşünden çok, tavırlarıydı. Metanetliydi. Başından beri kapıdaymışçasına çabasız özgüvenini görebiliyordum. Beni hep tanıyormuşçasına. Kızma göz kırptığı andan itibaren ondan bu kadar hoşlandığımı fark etmek şaşırtıcıydı. Aynı zamanda nasıl bir tiran olduğunu bilmeme rağmen benden hoşlanmasını ne kadar çok istediğimi fark etmek de öyle.</p>

  <p>“Marslımızla ilgili ne düşünüyorsun bakalım?” diye sordu kızma. “Kalın,” dedi Sera. “Senden daha iri, baba.”</p>

  <p>“Ama bir Telemanus kadar değil,” dedim.</p>

  <p>Sera kollarmı kavuşturdu. “Eh, hiçbir şey bir Telemanus kadar iri olamaz.”</p>

  <p>Güldüm. “Ah, ama bu doğru değil. Bana, benim sana göründüğüm kadar iri görünen bir adam tanımıştım.”</p>

  <p>“Olamaz,” dedi Sera gözlerini kocaman açarak. “Bir Obsidiyen mi?”</p>

  <p>Başımla onayladım. “Adı Ragnar Volarus’tu. Bir Lekeli’ydi. Mars’ın güney kutbundaki bir Obsidiyen kabilesinin prensiydi. Kendilerine Valkyrie diyorlar. Ve griffonlara binen kadınlar tarafından yönetiliyorlar.” Romulus’a baktım. “Kız kardeşi benimle birlikte.”</p>

  <p>“Griffonlara mı biniyorlardı?” Bu düşünce küçük kızm başını döndürmüştü. Derslerinde henüz oraya gelmemiş olmalıydı. “O şimdi nerede?”</p>

  <p>“Öldü ve babanı ziyarete gelirken onu güneşe fırlattık.”</p>

  <p>“Ah, çok üzüldüm...” dedi, sadece çocuklara has, hesapsız bir incelikle. “Bu yüzden mi böyle üzgün görünüyorsun?”</p>

  <p>Bu kadar belli olduğunu bilmediğim için yüzümü buruşturdum. Romulus bunu fark etti ve beni cevap vermekten kurtardı. “Seraphina, amcan seni arıyordu. Domatesler kendi kendilerini ekemezler, değil mi?” Seraphina başını eğdi ve bana el salladıktan sonra patikada gözden kayboldu. Onun arkasından baktım ve doğsaydı çocuğumun şimdi onunla aynı yaşta olacağını fark ettim.</p>

  <p>“Bunu sen mi ayarladın?” diye sordum Romulus’a.</p>

  <p>Bahçeye çıktı. “Hayır desem bana inanır mısın?”</p>

  <p>“Bugünlerde kimselere pek inanmıyorum.”</p>

  <p>“Bu nefes almayı sürdürmeni sağlar ama seni mutlu etmez,” dedi ciddiyetle, gladyatör akademilerinde büyümüş bir adamın kesik ve güçlü sesiyle. Burada yakınlıklara, süslü aşağılamalar ya da oyunlara yer yoktu. Böylesine bir açıklık, aramıza mesafe koysa da iyi gelmişti. “Burası babamın ve ondan önce kendi babasının sığınağıydı,” dedi Romulus, taş banklardan birine oturmamı işaret ederken. “Ailemin geleceğini konuşmak için uygun bir yer olacağını düşündüm.” Ağaçtan bir mandalina aldı ve karşımdaki banka oturdu. “Ve seninkinin.”</p>

  <p>“Bunca çaba tuhaf görünüyor,” dedim.</p>

  <p>“Ne demek istiyorsun?”</p>

  <p>“Ağaçlar, toprak, çimenler, su. Hiçbiri buraya ait değil.”</p>

  <p>“Ve insanın ateşi asla ehlileştirmemesi de gerekiyordu. Güzelliği de burada,” dedi meydan okurcasına. “Bu uydu küçük, menfur bir dehşet ama biz yaratıcılığımızı kullanarak istediğimiz gibi biçimlendirdik.”</p>

  <p>“Yoksa sadece gelip geçiyor muyuz?” diye sordum.</p>

  <p>Bir parmağını bana doğru salladı. “Asla bilge biri olarak görülmedin.”</p>

  <p>“Bilge değilim,” diye düzelttim. “Ama tevazuu öğrendim. Ve bu, insanın aklım başına getiriyor.”</p>

  <p>“Kutu gerçek miydi?” diye sordu Romulus. “Söylentileri bu ay duyduk.”</p>

  <p>“Gerçekti.”</p>

  <p>“Çok utanç verici,” dedi tiksintiyle. “Ama düşmanının kalitesini gösteriyor.”</p>

  <p>Kızı taş yürüyüş yolunda çamurdan küçük izler bırakmıştı. “Kızın kim olduğumu bilmiyordu.” Romulus mandalinayı küçük, ince şeritler halinde soymaya odaklandı. Kızını fark etmem hoşuna gitmişti.</p>

  <p>“Ailemde kimse on iki yaşına gelmeden holoları izlemeye başlayamaz. Bizi biçimlendiren bir doğa ve yetiştirilme tarzımız var. Kendi görüşleri olduğunda başka insanların görüşlerini izleyebilir ama daha önce olmaz. Bizler dijital yaratıklar değiliz. Etten ve kandanız. Bunu dünya kendisine ulaşmadan önce öğrense iyi olur.”</p>

  <p>“Burada hiç hizmetçi olmamasının nedeni bu mu?”</p>

  <p>“Hizmetçiler var fakat bugün seni görmelerine gerek yok. Ve onun da değiller. Hangi ebeveyn çocuklarının hizmetçileri olsun ister ki?” diye sordu, bu fikirden iğrenerek. “Bir çocuk herhangi bir şeye hakkı olduğunu düşündüğü anda, her şeyi hak ettiğini düşünür. Çekirdek’in neden Babil’e dönüştüğünü sanıyorsun? Çünkü ona asla hayır denmedi.</p>

  <p>“Gittiğin Enstitü’ye bir bak. Cinsel kölelik, cinayet, diğer Altınlara karşı yamyamlık...” Başım iki yana salladı. “Barbarca. Atalarımızın niyeti bu değildi. Ancak Çekirdekliler şiddete o kadar alıştılar ki bir amacı olması gerektiğini unuttular Şiddet sadece bir araçtır. Şok etkisi yaratmaya yarar. Değişime. Oradakilerse bunu normalleştirdiler ve yücelttiler. Seks ve güç hakkı iddia edebilecekleri öyle bir sömürü kültürü yarattılar ki artık kendilerine her hayır dendiğinde kılıç çekip istediklerini yapıyorlar.”</p>

  <p>“Tıpkı senin halkına yaptıkları gibi,” dedim.</p>

  <p>“Tıpkı benim halkıma yaptıkları gibi,” diye tekrarladı. “Bizim seninkine yaptığımız gibi.” Mandalinayı soymayı bitirmişti ve artık daha çok deri yüzer gibiydi. Meyveyi ürkütücü bir şekilde tam ortadan ikiye böldü ve bir parçayı bana attı. “Olduğum şeyi romantikleştirecek değilim. Halkını baskılamamıza mazeret de üretmeyeceğim. Yaptığımız şey zalimce ama gerekli.”</p>

  <p>Kısrak bana buraya yaptığımız yolculuk sırasında bu adamın Roma Forumu’ndan alınmış bir taşı yastık olarak kullandığım söylemişti. Nazik biri değildi. En azından düşmanlarına karşı... ki konukseverliğine rağmen ben de onlardan biriydim.</p>

  <p>“Seninle bir tiran değilmişsin gibi konuşmak benim için de zor,” dedim. “Burada oturmuş, sadece onur ilkelerine uyduğun ve kendini dizginlediğin için Lima’dan daha uygar olduğunu düşünüyorsun.” Sade evini işaret ettim. “Ama daha öyle değilsin,” dedim. “Sadece daha disiplinlisin.”</p>

  <p>“Uygarlık bu değil mi? Düzen? İstikrar için hayvani dürtüleri bastırmak?” Meyvesini ölçülü lokmalarla yedi. Ben kendiminkini taşın üzerine bıraktım.</p>

  <p>“Hayır, değil. Ancak buraya seninle felsefe ya da siyaset tartışmaya gelmedim.”</p>

  <p>“Jüpiter’e şükürler olsun. Bu konuda hemfikir olduğumuza sevindim.” Dikkatle beni izliyordu.</p>

  <p>“Buraya ikimizin de en iyi bildiğimiz şeyi konuşmaya geldim: Savaş.”</p>

  <p>“Çirkin, eski dostumuz.” Yalnız olduğumuzdan emin olmak için evin kapışma bir bakış attı. “Ancak o konuya girmeden önce, sana kişisel bir soru sorabilir miyim?”</p>

  <p>“Çok gerekliyse, evet.”</p>

  <p>“Babamın ve kızımın Mars’taki Zafer’inde öldüğünü biliyor musun?”</p>

  <p>“Evet.”</p>

  <p>“Bir açıdan bütün bunları o olay başlattı. Sen olanları gördün mü?” “Gördüm.”</p>

  <p>“Söyledikleri gibi miydi?”</p>

  <p>“Kim olduklarını veya ne dediklerini biliyormuşum gibi davranmayacağım.”</p>

  <p>“Antonia au Severus-Julii’nin, kızımın kafatasına ezilene kadar bastığını söylüyorlar. Karım ve ben bunun doğru olup olmadığını bilmek istiyoruz. Bunu bize, kaçmayı başaran az sayıda insandan biri söyledi.”</p>

  <p>“Evet,” dedim. “Doğru.”</p>

  <p>Mandalina, unutulmuş bir halde parmaklarının arasından suyunu damlatıyordu. “Acı çekti mi?”</p>

  <p>Kızı o anda gördüğümü zor hatırlıyordum fakat o geceyi rüyalarımda yüzlerce kez görmüştüm ve hafızamın daha zayıf olmasını dilemiştim. Yalm yüzlü kızın üzerinde yıldırımlı ejder desenli, gri bir elbise vardı ve havuzun etrafından kaçmaya çalışmıştı. Ancak Vixus yanından geçerken dizardı kirişlerini kesmişti. Antonia işini bitirene kadar yerde sürünüp ağlamıştı. “Acı çekti. Birkaç dakika.”</p>

  <p>“Ağladı mı?”</p>

  <p>“Evet. Ama yalvarmadı.”</p>

  <p>Romulus demir kapıdan dışarı bakarken sessiz evinin aşağısındaki çorak düzlükte sülfür tozundan canavarlar dans ediyordu. Acısını anlıyordum; kırılgan bir şeyi o kadar severken acımasız dünya tarafından zorla elinden alınışının korkunç, ezici hüznünü. Kızı burada sevgiyle, koruma altında büyümüştü, sonra bir maceramn peşinden gidip korkuyu öğrenmişti.</p>

  <p>“Gerçekler acımasız olabilir;” dedi. “Yine de değeri olan tek şeydir. Bunun için sana teşekkür ederim. Ben de bir gerçeği biliyorum. Hoşlanacağını sanmadığım bir gerçeği...”</p>

  <p>“Bir konuğun daha var,” dedim. Şaşırdı. “Kapıda botları var. Bir gezegene değil, bir gemiye uygun şekilde cilalanmış; tozlar o cilaya çok feci yapışır. Alınmadım. Çölde benimle buluşmadığında bunu tahmin etmiştim.”</p>

  <p>“Neden körlemesine veya aceleyle karar vermeyeceğimi anlayabilirsin.”</p>

  <p>“Elbette.”</p>

  <p>“İki ay önce Virginia’nın barış görüşmeleri planını kabul etmemiştim. Kayıplarımızdan korkanların desteğiyle, kendi kararıyla gitmişti. Ben savaşa sadece etkili bir politika aracı olduğu sürece inanırım ve en azından bir-iki zafer kazanmadan savaşımızdan bir şey elde edebileceğimiz bir konumda olduğumuza inanmıyordum. Barış, boyun eğmenin diğer bir karşılığıdır. Mantığım güçlü ama silahlarımız değildi. Hiç zafer kazanamadık. İmperator Fabii... etkili bir savaşçı. Ve Çekirdek, kültürlerinden ne kadar nefret etsem de çok iyi lojistik malzemesi ve desteği olan çok iyi katiller yetiştiriyor. Bir deve karşı yokuş yukarı mücadele ediyoruz. Şimdi sen buradasın. Ve barışla, savaşla kazanamayacağım bir şey kazanabilirim. Dolayısıyla seçeneklerimi tartmalıyım.”</p>

  <p>Benim varlığımı kullanarak, Hükümdar’ı savaşla elde edebileceğinden daha iyi şartlara zorlayabileceğini kastediyordu. Açıkça kendi çıkarlarını düşünüyordu. Bu yola girdiğimde bir risk aldığımı biliyordum fakat kadınla savaşarak geçirdiği bir yıldan sonra kanının kaynayacağını ve bedelini ödetmek isteyeceğini sanmıştım. Görünüşe bakılırsa Romulus au Raa’nın kanı kendine has bir soğuklukla akıyordu.</p>

  <p>“Hükümdar kimi gönderdi?” diye sordum.</p>

  <p>Keyifle arkasına yaslandı. “Sence?”</p>

  <h2>42</h2>

  <p>ŞAİR</p>

  <p>Roque au Fabii, evin yan tarafındaki bir meyve bahçesindeki bir taş masada oturmuş, mürverli çizkekini ve kahvesini bitiriyordu. Cüce bir volkanın üzerinden alacakaranlık gökyüzüne yükselen duman, onun porselen fincanından yükselen buharla aynı miskinliği yansıtıyordu. Bahçeye girdiğimizde bakışlarını dumandan ayırarak bize döndü.. Siyah-altın üniformasıyla çok çarpıcı görünüyordu; altın sarısı yaz buğdayı gibi ince, elmacıkkemikleri çıkık, gözleri sıcaktı ama ifadesi mesafeli ve duygusuzdu. Şimdiye kadar göğsünü bir düzine savaş zaferiyle süslemiş olabilirdi fakat kibri o kadar derindi ki gösterişi kaba bir düşkünlük olarak görüyordu. Toplum’un piramidi iki tarafında İmperator kanatlarıyla iki omzunu süslüyordu; göğsünde Küller Lordu’nun Arması olan taçlı altın kafatası sembolü vardı. Roque fincanını tabağıyla birlikte zarifçe bıraktı, peçetesinin köşesiyle dudaklarını sildi ve çıplak ayaklarının üzerinde doğruldu.</p>

  <p>“Darrow, görüşmeyeli asır oldu,” derken öyle nazikti ki uzun bir aradan sonra kavuşan eski dostlar olduğumuza neredeyse inanacaktım. Ancak bu adama karşı herhangi bir şey hissetmeye niyetim yoktu. Bağışlanmasına izin veremezdim. Victra onun yüzünden neredeyse ölüyordu. Fitchner ölmüştü. Lorn ölmüştü. Ve Sevro’yu babasım bulması için partiden erkenden göndermesem kim bilir daha kaçı ölmüş olacaktı.</p>

  <p>“İmperator Fabii,” dedim duygusuzca. Ancak mesafeli selamımın ardında sızlayan bir kalp vardı. Onun yüzündeyse kederden iz yoktu. Olmasını istiyordum. Ve bunu bildiğim için adamı anladığımı da biliyordum. O kendi halkının bir askeriydi. Ben de kendiminkinin. O, kendi hikâyesindeki kötü adam değildi. Azrail’in maskesini düşüren kahramandı. Yakalanmamdan sonraki gece Deimos Savaşı’nda Augustus-Telemanus filosunu ezen kumandan. Bunların hiçbirini kendisi için yapmamıştı. O da benim gibi asil bir şey için yaşıyordu. Halkı için. Tek günahı, onları kendi tarzında çok fazla sevmekti.</p>

  <p>Kısrak neler hissettiğimi bilerek beni endişeyle izliyordu. Mars’tan gelirken yolculuğumuz sırasında bana onu sormuştu. Ona benim için hiçbir anlamı olmadığını söylemiştim fakat bunun doğru olmadığını ikimiz de biliyorduk. Neyse ki o yanımdaydı ve bu avcıların arasında bana güç veriyordu. O olmadan düşmanlarımla yüzleşe-bilirdim ama kendime bu kadar hâkim olamazdım. Daha öfkeli olurdum. Ruhumu bağlayabileceğim onun gibi insanların varlığına şükrediyordum. Yoksa ruhumu kaybedeceğimden korkuyordum.</p>

  <p>“Seni tekrar gördüğüme sevindiğimi söyleyemem, Roque,” dedi Kısrak, dikkati benden uzaklaştırarak. “Ama Hükümdar’ın bizimle görüşmesi için bir politiko göndermemesine şaşırdım.”</p>

  <p>“Gönderdi,” dedi Roque. “Ama siz Moira’yı ceset olarak geri gönderdiniz. Hükümdar buna çok üzüldü. Ancak benim silahlarıma ve yargıma güveniyor. Benim Romulus’un konukseverliğine güvendiğim gibi. Bu arada yemek için teşekkürler,” dedi ev sahibimize. “Tahmin edersiniz ki bizim mutfağımız büyük ölçüde askeri.”</p>

  <p>“Bu da kendi tahıl ambarımıza sahip olmanın yararlarından biri,” dedi Romulus. “Kuşatmalarda asla aç kalmıyoruz.” Bize oturmamızı işaret etti. Kısrak ve ben, Roque’u karşımıza alarak yan yana otururken Romulus da masanın başına geçti. Sağındaki ve solundaki diğer iki sandalyede Triton Baş Valisi ve tanımadığım yaşlı, kambur bir kadın oturuyordu. Kadın İmperator kanatları taşıyordu.</p>

  <p>Roque beni izliyordu. “Başlattığın savaşa nihayet katıldığını bilmek beni mutlu etti, Darrovv.”</p>

  <p>“Bu savaşın sorumlusu Darrovv değil,” dedi Kısrak. “Sizin Hükümdar’ınız.”</p>

  <p>“Düzeni sağladığı için mi?” diye sordu Roque. “Sözleşme’ye uyduğu için mi?”</p>

  <p>“Ah, bunu da yeni duyuyorum. Onu senden biraz daha iyi tanıyorum, Şair. O kocakarı iğrenç ve sinsi bir yaratıktır. Quinn’i öldürmenin Aja’nın fikri olduğunu mu sanıyorsun?” Bir cevap bekledi ama gelmedi. “Bunu yaptıran Octavia’ydı. Telsizden konuşarak onu öldürmesini kulağına söyledi.”</p>

  <p>“Quinn, Darrow yüzünden öldü,” dedi Roque. “Başkası yüzünden değil.”</p>

  <p>“Çakal, bana Quinn’i öldürdüğünü söyleyip böbürlendi durdu,” dedim. “Bunu biliyor muydun?” Roque iddiamdan etkilenmedi. “Onu kendi haline bıraksa yaşarmış. Hepimiz hayatımızı kurtarmaya çalışırken o geminin arkasında onu öldürmüş.”</p>

  <p>“Yalancı.”</p>

  <p>Başımı iki yana salladım. “Üzgünüm ama cılız karnında hissettiğin o suçluluk duygusundan kurtulamayacaksın çünkü gerçek bu.”</p>

  <p>“Beni kendi halkıma karşı bir soykırımcıya dönüştürdün,” dedi Roque. “Bellona-Augustus Savaşı’ndaki rolümden dolayı Hükümdarıma ve Toplum’a olan borcum henüz ödenmedi. Mars Kuşat-ması’nda milyonlarca insan hayatını kaybetti. Hileni anlasaydım ve kendi halkıma karşı görevimi yapsaydım ölmesi gerekmeyecek milyonlar.” Sesi titriyordu. Gözlerindeki o kayıp bakışları tanıyordum. Luna’dayken o lüks kamarada bir kâbustan uyanıp solgun banyo ışığında aynada kendime bakarken gözlerimde görmüştüm. Karanlıkta o milyonlarca insan ona haykırıyor; neden, diye soruyordu.</p>

  <p>Devam etti: “Anlayamadığım bir şey var Virginia; Phobos’taki görüşmeleri neden terk ettin? Altınları bölen yaraları iyileştirip gerçek düşmanımıza odaklanmamızı sağlayacak bir görüşmeydi.” Çatık kaşlarla bana baktı. “Bu adam babanın ölmesini istiyordu. Halkımızın yok olmasından başka bir şey istemiyor. Pax onun yalanı yüzünden öldü. Baban onun planları yüzünden öldü. Kalbini sana karşı kullanıyor.”</p>

  <p>“Haydi oradan.” Kısrak alaycı bir tavırla hıhladı.</p>

  <p>“Sadece...”</p>

  <p>“Bana sakın üstünlük taslama, Şair. Buradaki ağlak tip sensin. Ben değilim. Konunun sevgiyle ilgisi yok. Bu, doğru olanla ilgili.</p>

  <p>Duygularla hiç alakası yok. Gerçeklere dayanan adaletle alakalı.” Adaletten söz edilince Uydu Lordları huzursuzca kıpırdandılar. Kısrak aniden başıyla onları işaret etti. “Çeper’in bağımsızlığına inandığımı biliyorlar. Bir Reformcu olduğumu biliyorlar, ikisini birleştirmeyecek veya senin aksine, duygularım ve inançlarımı birbirine karıştırmayacak kadar akıllı olduğumu da biliyorlar. Yani burada kelime oyunlarına kimse aldırmadığına göre, söz düellolarını bir kenara bırakıp bu savaşı şu ya da bu şekilde bitirmek için tekliflerimizi yapalım mı?”</p>

  <p>Roque ona öfkeyle baktı.</p>

  <p>Romulus hafifçe gülümsedi. “Senin ekleyecek bir şeyin var mı, Darrovv?”</p>

  <p>“Bence Kısrak her şeyi gayet iyi özetledi.”</p>

  <p>“Pekâlâ,” dedi Romulus. “O halde ben kendi sözlerimi söyleyeyim, siz de kendinizinkileri söyleyin, ikiniz de benim düşma-nunsınız. Biriniz bana işçi grevleriyle zarar verdiniz. Devlet karşıtı propagandalarla. Ayaklanmalarla. Diğeriniz savaş ve kuşatmayla. Şimdiyse kendi güç kaynaklarınızdan uzakta, burada, gemilerime ve lejyonlarıma ihtiyacınız var. İroniyi görüyorsunuzdur. Tek sorum şu: Kim bunlar karşılığında bana daha fazlasını verebilir?” Önce Roque’a baktı. “İmperator, lütfen başlayın.”</p>

  <p>“Saygıdeğer lordlarım, Hükümdarım halklarımız arasmdaki bu çatışmadan benim kadar üzüntü duyuyor. Çatışmamız, daha önceki fikir ayrılıklarının ektiği tohumlardan kaynaklandı ama hem Çeper hem de Çekirdek politik atışmalardan, vergi tartışmalarından ve temsilcilikten daha önemli ve büyük bir kötülüğün varlığını hatırlarsa, o çatışma burada bir son bulabilir. O kötülük de demoKrasidir. Bütün insanların eşit yaratıldığı yönündeki o soylu yalan. Bu yalanın Mars’ı paramparça ettiğini gördünüz. Adrius au Augustus, Toplum adına oradaki savaşı soylu bir şekilde yürüttü.”</p>

  <p>“Soylu mu?” diye sordu Romulus.</p>

  <p>“Etkili bir şekilde. Ama sorun yine de yayıldı. O baş etmezsek etkilerinden asla toparlanamayacağımız bir zafer kazanmadan önce onu yok etmek için en iyi şansımız içinde bulunduğumuz an. Bütün farklılıklarımıza rağmen, Fetih sırasında Dünya’ya yağanlar hepimizin atalarıydı. Hükümdar bunun anısına bütün düşmanlıksan sona erdirmeye istekli. Hem Çeper hem de Çekirdek’i yok etmeyi amaçlayan Kızıl tehlikesini bertaraf etmek için lejyonlarınızın ve donanmanızın desteğini istiyor.</p>

  <p>“Buna karşılık, savaştan sonra Toplum garnizonunu Jüpiter’den çekecek ama Satürn ve Uranüs’tekiler kalacak.” Titan BaşValisi alaycı bir tavırla güldü. “Vergilerin düşürülmesi ve Çeper ihraç gümrükleri konusunda gerçek görüşmelere başlayacak. Çekirdek şirketlerinin şu anda sahip olduğu Kuşak madencilik lisanslarının aynısını size de verecek. Ayrıca, Senato’da eşit temsil edilme teklifinizi kabul edecek.”</p>

  <p>“Peki, Hükümdar seçim sürecinin reformu ne olacak?” diye sordu Romulus. “Asla bir imparatoriçe olmaması gerekiyordu. O seçilmiş bir yönetici.”</p>

  <p>“Yeni Senatörler atandıktan sonra seçim sürecini değiştirecek. Ayrıca, Olimpik Şövalyeler, Hükümdar’ın emriyle değil, sizin istediğiniz gibi, Baş Valilerin oylarıyla atanacak.”</p>

  <p>Kısrak başını arkaya atarak sert bir kahkaha patlattı. “Özür dilerim. Bana şüpheci diyebilirsiniz ama senin söylediklerin, Roque, sadece Hükümdar’ın, hayır diyebilecek pozisyonunu geri kazanana kadar Romulus’un isteyebileceği her şeye evet diyeceği anlamına geliyor.” Alaycı bir tavırla hıhladı. “İnanın bana, dostlarım, ailem Hükümdar’ın vaatlerine ne kadar sadık olduğunu iyi bilir.”</p>

  <p>“Ya Antonia au Julii?” diye sordu Romulus, Kısrak’ın şüpheciliğini fark ederek. “Kızımın ve babamın ölümünden dolayı onu adaletimize teslim edecek mi?”</p>

  <p>“Ben edeceğim.”</p>

  <p>Romulus şartlardan hoşlanmış ve Roque’un Kızıl tehditle ilgili yorumlarından etkilenmişti. Vaatlerinin akla yatkın görünmesi de yardımcı olmuyordu. Hepsi gerçekçiydi. Ne çok fazlasını ne de çok azını vaat ediyordu. Bununla başa çıkmak için tek yapabileceğim, onlara tehlikeli bir hayal teklif ettiğim gerçeğine sadık kalmaktı ve Romulus bakışlarını bana dikmiş, bekliyordu.</p>

  <p>“Rengimiz farklı olsa da sizinle ortak bir noktamız var. Hükümdar bir politikacı ama ben kılıç adamıyım. Ben açılarla ve metalle ilgilenirim. Sizin gibi. Benim yaşam kaynağım, varlığımın bütün amacı bu. Sizden biri olmadan aranızda nasıl yükseldiğime</p>

  <p>bir bakın. Mars’ı nasıl ele geçirdiğime. Asırların en başarılı Demir Yağmur’unu gerçekleştirdim.” Öne eğildim. “Lordlarım, size hak ettiğiniz bağımsızlığı vereceğim. Yarım değil. Geçici değil. Lima’dan kalıcı bir bağımsızlık. Vergi yok. Grileriniz ve Obsidiyenleriniz için Çekirdek’e yirmi yıllık hizmet süresi yok. Çekirdek’in dönüştüğü Babil’den emirler yok.”</p>

  <p>“Cüretkâr bir vaat,” dedi Romulus. Bir Kızıl’ın ona bağımsızlığını sunma vaadinden hissetmiş olabileceği aşağılanmaya göğüs gererek kimliğinin derinliğini gösterdi.</p>

  <p>“Abartılı bir vaat,” dedi Roque. “Darrow sadece etrafındakiler sayesinde bu kadar yükselebildi.”</p>

  <p>“Doğru,” dedi Kısrak neşeyle.</p>

  <p>“Ve herkes hâlâ benim yanımda, Roque. Senin yanında kim var?”</p>

  <p>“Kimse,” diye cevap verdi Kısrak, onun yerine. “Sadece hain kardeşimin kuklası haline gelen sevgili Antonia.”</p>

  <p>Sözleri Roque ve Romulus’u derinden etkilenmişti. Tekrar Uydu Lordlarına döndüm. “Dünyaların gördüğü en büyük liman sizin elinizde ama savaşınıza fazla erken başladınız. Yeterince geminiz olmadan. Yeterince yakıtınız olmadan. Hükümdar’ın buraya çabucak bir filo gönderemeyeceğini düşündünüz. Yanıldınız. Ancak Hükümdar da bir hata yaptı: Filolarının geri kalanı, uyduları ve dünyaları Orion’a karşı korumak için Çekirdek’te bekliyor. Oysa Orion orada değil. Yanımda. Kuvvetleri, gökyüzünden Kılıç Donan-ması’nı sileceğim donanmayı oluşturmak üzere Çakal’dan çaldığım gemilere katıldı.”</p>

  <p>“Bunun için yeterince gemin yok,” dedi Roque.</p>

  <p>“Neyim olduğunu bilmiyorsun ki,” dedim. “Ve nereye gizlediğimi de.”</p>

  <p>“Kaç geminiz var?” diye sordu Romulus, Kısrak’a.</p>

  <p>“Yeterince.”</p>

  <p>“Roque sizi kontrolden çıkmış bir yangın olduğuma inandırmış olabilir. Size kontrolden çıkmış gibi görünüyor muyum?” En azından bugün öyle değildim. “Romulus, benim Çeper’de bir çıkarım olmadığı gibi senin de Çekirdek’te bir çıkarın yok. Burası benim evim değil. Biz düşman değiliz. Savaşım senin halkına karşı değil, yuvamı yönetenlere karşı. Kılıç Donanması’nı yok etmemize yardım edersen bağımsızlığını alırsın. Bir taşla iki kuş. Burada Şair’i yendikten sonra ben Çekirdek’te Hükümdar’ı yenemesem bile, bir yıl bitmeden savaşı kaybetsem bile, öyle büyük bir hasar vermiş oluruz ki Octavia’nın karanlıkta bir milyar kilometre mesafeye müdahale edecek kadar gemi, para, asker ve kumandan toplaması bir ömür sürer.” Uydu Lordları sözlerime kulak vermiş olabilirdi ama onları henüz kazanamamıştım.</p>

  <p>Roque dudak büktü. “Bu sözde kurtarıcının Çeper’deki adiRenk-leri terk edeceğini mi sanıyorsunuz? Sadece Galileo Uydularında bile yüz elli milyondan fazla ‘köle’ var.”</p>

  <p>“Onları kurtarabilsem kurtarırdım,” diye itiraf ettim. “Ama yapamam. Bunun farkındayım ve bu yüzden üzülüyorum çünkü onlar da benim halkım. Ancak her lider fedakârlık yapmalıdır.”</p>

  <p>Altınlar bu sözlerimi başlarıyla onayladılar. Düşman olsam bile, halkıma olan sadakatime ve hissettiğimi tahmin ettikleri acıya saygı duyuyorlardı. Düşmanın gözünde böylesine yücelmek tuhaftı. Buna alışkın değildim.</p>

  <p>Başlarıyla onayladıklarını Roque da görmüştü. “Bu adamı hepinizden daha iyi tanıyorum,” diye devam etti. “Onu kardeşim kadar iyi tanıyorum. Yalancının tekidir. Bizi birleştiren bağları koparmak için gereken her şeyi söyler.”</p>

  <p>“Hiç yalan söylemeyen Hükümdar’ın aksine,” dedim keyifle, diğerlerini güldürerek.</p>

  <p>“Hükümdar anlaşmaya sadık kalacak,” diye üsteledi Roque.</p>

  <p>“Babamla anlaşmasına sadık kaldığı gibi mi?” diye sordu Kısrak öfkeyle. “Geçen yıl Gala’da onu öldürmeyi planladığı gibi mi? Ben onun Süvarisi olduğum halde her şeyi burnumun dibinde planladı. Neden mi? Çünkü babam onun politikalarını kabul etmiyordu. Ona karşı savaşa giren insanlara neler yapacağını varın siz tahmin edin.”</p>

  <p>“Doğru, doğru,” dedi Triton BaşValisi, yumruklarını masaya vurarak.</p>

  <p>“Onun yerine bir teröriste ve bir döneğe mi güveneceksiniz?” diye sordu Roque. “Altı yıldır Toplum’unuzu yok etmek için komplo kuruyor. Bütün varlığı bir aldatmaca. Ona nasıl güvenebilirsiniz? Bir Kızıl’ın size bir Altın’dan daha fazla değer vereceğini nasıl düşünürsünüz?” Roque üzgün bir tavırla başını iki yana salladı. “Bizler Gösterişlimiz, kardeşlerim. Biz insanlığı koruyan düzeniz. Bizden önce, bildiği tek evi yok etmeye niyetlenmiş bir ırk vardı. Oysa biz barışı getirdik. Darrovv’un sizi Karanlık Çağ’a döndürmesine izin vermeyin. Karınlarını doldurmak ve şehvetlerini tatmin etmek için, inşa ettiğimiz bütün harikaları yok edecekler. Hepsini şimdi burada durdurmak için bir şansımız var. Her zaman yapmamız gerektiği gibi bir kez daha birleşmek için bir şansımız var. Çocuklarımız için. Onlara nasıl bir dünya bırakmak istiyorsunuz?”</p>

  <p>Roque bir elini kalbinin üzerine koydu.</p>

  <p>“Ben bir Marslıyım. Çekirdek’i sizden daha çok sevmiyorum. Luna’nın iştahı ben daha doğmadan uzun zaman önce gezegenimi yağmaladı. Bu değişmeli. Ve değişecek de. Ancak onun kılıcıyla değil. O kırık bir pencereyi onarmak için bir evi yakar. Hayır, dostlarım, yolu bu değil. Daha iyiye doğru değişmek için günümüzün politik oyunlarının ötesine bakmalı ve Altın Çağ’ın ruhunu hatırlamalıyız. Tüm dünyalarda birlik olmuş Gösterişlileri.”</p>

  <p>Bu oyun sürdükçe, Roque’un onları vatanseverliğe inandırma şansı artıyordu. Kısrak ve ben bunun farkındaydık. Tıpkı buraya gelirken bir fedakârlık yapmak zorunda kalacağımı bildiğim gibi. Meselenin teklif edeceğim şeye varmamasını ummuştum fakat Uydu Lordlarınm bakışlarından, Roque’un mesajından etkilendiklerini anlayabiliyordum. Bir ayaklanmadan korkuyorlardı. Benden korkuyorlardı.</p>

  <p>Ares’in Oğulları’na karşı büyük bir korku vardı; Sevro’nun Oyulma görüntülerimi yayınlayarak Oğullar’ı gerçek bir savaşa sokma hatasının sonucu. Gölgelerde birbirlerini öldürmelerine izin verebilirdik. Biz sadece bir fikirdik. Oysa Roque onlara bütün efendileri birleştiren olasılığı hatırlatmıştı: Ya köleler malımı ele geçirirse?</p>

  <p>Amcam bana sapanOrağımı verdiğinde, bir uzuv pahasına hayatımı kurtaracağını söylemişti. Bu, madene girdiği ilk günden itibaren fedakârlığın değerine inanması için her madenciye söylenirdi. Şimdi asla bağışlanmayabileceğim bir fedakârlık yapıyordum.</p>

  <p>“Size Ares’in Oğulları’nı vereceğim,” dedim sakince. Roque’un devam eden konuşması sırasında beni kimse duymadı. Sadece Kısrak duymuştu. “Size Ares’in Oğullan’nı vereceğim,” diye tekrarladım daha yüksek sesle. Masaya sessizlik çöktü.</p>

  <p>Romulus öne eğilirken sandalyesi gıcırdadı. “Ne demek istiyorsun?”</p>

  <p>“Size Çeper’le ilgilenmediğimi söyledim. Bunu kanıtlayacağım. Bölgelerinizde Ares’in Oğulları’nın üç yüz elliden fazla hücresi var,” dedim. “Liman grevlerinizi biz yapıyoruz. Hijyen sabotajları ve Nessus’un sokaklarını dolduran pislik bizim eserimiz. Bugün beni Hükümdar’a verseniz bile, Oğullar bin yıl daha kamnızı akıtmaya devam edecek. Ancak ben size Ares’in Oğulları’nın Çeper’deki bütün hücrelerini teslim edebilirim; buradaki adiRenkleri terk ederim ve davamı Çekirdek’e götürüp yaşadığım sürece asteroit kuşağının bu tarafına bir daha asla geçmem. Tek istediğim onun lanet olasıca filosunu yok etmeme yardım etmeniz.”</p>

  <p>Bunu söylerken parmağımı dehşete kapılmış olan Roque’un yüzüne uzatmıştım.</p>

  <p>“Bu delilik,” dedi Roque, sözlerimin yarattığı etkiyi fark ederek. “Yalan söylüyor.”</p>

  <p>Yalan söylemiyordum. Ares’in Oğulları’nın bütün Çeper’deki hücrelerinin boşaltılması için emir vermiştim. Birçoğu başaramayacaktı. Binlercesi yakalanacak, işkence görecek ve öldürülecekti. Savaş böyleydi ve liderliğin tehlikesi de buydu.</p>

  <p>“Lordlarım, İmperator sizden boyun eğmenizi bekliyor,” dedim. “Artık bundan sıkılmadınız mı? Yuvanızdan altı yüz milyon kilometre ötedeki bir tahtın önünde eğilmekten?” Başlarıyla onayladılar. “Hükümdar, benim sizin için bir tehdit olduğumu söylüyor ama şehirlerinizi kim bombaladı? Bir milyon insanınızı kim öldürdü? Çocuklarınızı Luna’da kim rehin tuttu? Senin babanı ve kızını Mars’ta kim öldürdü? Koca bir uyduyu kim yaktı? Bunları yapan ben miydim? Benim halkım mıydı? Hayır. Sizin en büyük düşmanınız, Çekirdek’in açgözlülüğüdür, Rhea’yı yakıp küle dönüştürenlerdir.”</p>

  <p>“O farklı bir zamandı,” diye itiraz etti Roque.</p>

  <p>“Aynı kadındı,” diye hırladım ve Romulus’un solunda beni pür dikkat dinleyen Satürnlü Altın’a baktım. “Rhea’yı kim yaktı? Hükümdar orayı unuttu çünkü tahtının sırtı Çeper’e dönük. Oysa siz onun cam gibi cesedini her gece göklerinizde görüyorsunuz.”</p>

  <p>“Rhea bir hataydı,” dedi Roque, Kısrak’ın yardımıyla hazırladığım tuzağa düşerek. “Bir daha asla tekrarlanmaması gereken bir hata.”</p>

  <p>“Öyle mi?” diye sordu Kısrak, tuzağı kapayarak. Diğer birkaç lo’lu Altın’la birlikte evin basamaklarından bizi izleyen Vela’ya döndü. “Vela, dostum, lütfen veri-tabletimi alabilir miyim?”</p>

  <p>“Onun oyununa düşmeyin,” dedi Roque.</p>

  <p>“Benim oyunum mu?” diye sordu Kısrak kurnazca. “Benim oyunum gerçeklerdir; İmperator. Burada gerçekler hoş karşılanmıyor mu? Sadece kelime oyunlarına mı izin var? Şahsen, gerçeklerden korkan hiç kimseye güvenmem.” Kendi sözlerinden memnun bir tavırla yine Vela’ya döndü. “Benim için sen kullanabilirsin, Vela. Şifre L17L6363.” Şifreye şaşırmış suratıma bakarak sırıttı.</p>

  <p>Vela kardeşine döndü. “Barca’ya mesaj gönderebilir.”</p>

  <p>“Bağlantımı kes,” dedi Kısrak. Romulus, Vela’ya dönerek başıyla onayladı. Vela bağlantıyı kesti. “Lütfen veri-klasörlerinden 3 numaralı önbelleğe bak.” Vela bunu yaptı. Sessiz Altm’ın gözleri ilk anda neye baküğını anlayamayarak kısıldı. Sonra okurken dudakları geri kıvrıldı ve kollarındaki tüyler diken diken oldu. Oradakilerin hepsi kadının tepkisini giderek artan bir endişeyle izliyordu. “Çok aydınlatıcı, değil mi, Vela?”</p>

  <p>“Nedir o?” diye sordu Romulus. “Bize de göster.”</p>

  <p>Vela, herkes kadar şaşkın olan Roque’a nefretle baktı ve aleti kardeşine verdi. Romulus parmaklarını dosyalar üzerinde kaydırarak verileri okurken yüzü ifadesizliğini korudu. Cassius’un verdiği bilgiyi şimdi efendisine karşı kullanıyor, hediyesini Hükümdar’ın kalbini hedef alan bir oka dönüştürüyordum. Yine de Kısrak ve ben, bunun Kısrak’tan gelmesinin daha iyi olacağını düşünmüştük. Yalanı onun Romulus’la olan ilişkisinin inanılırlığına dayandırıyorduk.</p>

  <p>“Ortaya aç şunu,” dedi Romulus, veri-tabletini Vela’ya geri atarken.</p>

  <p>“Nedir bu?” diye sordu Roque öfkeyle. “Romulus...” Ancak Roque sözünü bitiremedi çünkü Mars ve Jüpiter arasındaki Kuiper Kuşağı’nda, Koronis Ailesi asteroitlerinin bir alt ailesinden Karin’in bir parçası olan Asteroit S-1988’in görüntüsü havada belirmişti. Masanın üzerinde yavaşça dönüyor, altındaki yeşil veri akışı Hükümdar’ın lanetli sonunu gösteriyordu. Toplum’un, üsse sahjp olmadığı bir asteroite malzeme teslimatının detaylarını sıralayan, sahte iletişim verileriydi. Yazılar akmaya devam ederek, asteroitte “yakıt ikmali” yapıldığına dair yüksek seviye Toplum talimatlarını gösterdi. Sonra biz Jüpiter’e giderken asteroiti araştırması için ana filomdan gönderdiğim geminin görüntüleri belirdi. Kızıllar karardık deponun üzerinde boşlukta asılı duruyordu. Tulumlarındaki küçük jetler boşlukta sessizdi ama miğferleriyle uyumlu olan Geiger sayaçları, oradaki radyasyon miktarım ölçüyordu. Uzay savaşında kullanılan yasal beş megatonluk savaş başlıklarından çok daha yüksek bir radyasyon seviyesi kaydediyorlardı.</p>

  <p>Romulus, Roque’a baktı. “Rhea tekrarlanmayacaksa, filon yörüngemize gelmeden önce neden bir nükleer silah deposunu boşalttı?”</p>

  <p>“Biz depoya uğramadık,” dedi Roque, hâlâ gördüklerini ve ne anlama gelebileceğini hazmetmeye çalışırken. Kanıtlar son derece inandırıcıydı. Bütün yalanlar, güçlü gerçeklerin yardımıyla sunulursa daha etkili olurdu. “Orayı aylar önce Ares’in Oğulları yağmaladı. Bu bilgi sahte.” Yanlış bilgiyle hareket ediyordu. Yani Hükümdar, Çakal’ın ihanetini kendine saklamıştı ve şimdi çok az kişiye güvenmenin bedelini ödüyordu. Roque’un bu iddialara karşı hazırlıklı olmadığı belliydi.</p>

  <p>“Yani bir depo var” dedi Romulus. Roque itirafının nasıl bir yıkım getirdiğini o zaman anladı. Romulus kaşlarını çatarak devam etti: “İmperator Fabii, neden burayla Luna arasında gizli bir nükleer silah deposu var?”</p>

  <p>“Bu bilgi gizlidir.”</p>

  <p>“Dalga geçiyor olmalısın.”</p>

  <p>“Toplum Donanması buranın güvenliğinden... ”</p>

  <p>“Amacı güvenlikse, bir üsse daha yakın olması gerekmez miydi?” diye sordu Romulus. “Bu, Jüpiter yörüngesi güneşe en yakınken Luna’dan gelen bir filonun kullanacağı yol üzerindeki asteroit kuşağınm hemen kıyısında. Bana, bir İmperator’un evime gelirken oradan alması için konulmuş bir paketmiş gibi görünüyor...”</p>

  <p>“Romulus, durumun nasıl göründüğünün farkında...”</p>

  <p>“Farkında mısın, genç Fabii? Çünkü durum, kardeşim dediğin insanları yok etmenin bir seçenek olduğunu düşündüğünü gösteriyor”</p>

  <p>“Bu bilgi kesinlikle sahte...”</p>

  <p>“Deponun varlığı dışında...”</p>

  <p>“Evet,” diye itiraf etti Roque. “Orası gerçekten var.”</p>

  <p>“Ve nükleer savaş başlıkları da var. O kadar yüksek radyasyon olduğuna göre...”</p>

  <p>“Hepsi güvenlik için.”</p>

  <p>“Ama geri kalanı yalan, öyle mi?”</p>

  <p>“Evet.”</p>

  <p>“Yani evime gelirken yanında uydularımızı cama dönüştürmeye yetecek kadar nükleer silah getirmediniz mi?”</p>

  <p>“Elbette getirmedik,” dedi Roque. “Gemilerdeki savaş başlıklarımız sadece gemi gemiye çatışmalar için. En fazla beş megatonluk. Romulus, onurum üzerine...”</p>

  <p>“Dostuna ihanet ettiğinde sahip olduğun onur mu?” Romulus beni işaret etti. “Onurlu Lorn’a ihanet ettiğinde? Benim müttefikim Augustus’a? Babam Revus’a? Sosyopat bir baba katilinin emriyle hareket eden sosyopat bir ana katilinin, kızımın başını ayağının altında ezişini izlerken taşıdığın onurdan mı söz ediyorsun?”</p>

  <p>“Romulus...”</p>

  <p>“Hayır, Imperator Fabii. İlk adımı kullanma samimiyetini artık hak ettiğine inanmıyorum. Darrow’a vahşi ve yalancı diyorsun ama o buraya kalbini ortaya koyarak geldi. Sense yalanlarla. Terbiyenin ve soyunun arkasına gizlenerek...”</p>

  <p>“BaşVali Raa, dinlemelisiniz. Dinlerseniz hepsinin bir açıklaması... ”</p>

  <p>“Yeter!” diye bağırdı Romulus ve ayağa fırlayıp iri yumruğunu masaya indirdi. “Bu kadar ikiyüzlülük yeter! Bu kadar dolap yeter! Seni sinsi Çekirdek dalkavuğu, bu kadar yalan yeter!” Sonunda öfkeden titremeye başlamıştı. “Konuğum olmasaydın yüzüne eldivenimi fırlatır ve Kan Yeri’nde erkekliğini kesiverirdim. Senin kayıp kuşağın Altın olmanın anlamını unuttu. Mirasınızdan vazgeçtiniz. Gücün sütünü emip duruyorsunuz. Neden? Ne için? Omuzlarınızdaki şu kanatlar için mi? İmperatormuş\” diye kelimeyle alay etti. “Seni enik! Lorn au Arcos gibi bir adamın yaşayıp yaşamayacağına senin gibilerin karar verdiği bir dünyaya acıyorum. Ailen sana hiçbir şey öğretmedi mi?” Öğretmemişlerdi. Roque öğretmenleri ve kitaplarıyla büyümüştü. “Onur olmadan gururun ne önemi kalır? Gerçek olmadan, dürüstlük olmadan onurun ne anlamı kalır? Onur, okudukların değildir.” Romulus göğsüne vurdu. “Onur yaptıklarındır.”</p>

  <p>“O zaman bunu yapmayın...” dedi Roque.</p>

  <p>“Bunu senin efendin yaptı,” diye karşılık verdi Romulus kayıtsızca. “Bize boyun eğdiremezse, hepimizi yakacak, öyle mi? Bir kez daha!”</p>

  <p>Uydu Lordları, Roque’un parmaklarının arasından kayıp giderken Kısrak yüzündeki gülümsemeyi gizlemeye çalıştı ama başaramadı. Roque’un kültürlü sesine artık karanlık sızmıştı. O sesin bir zamanlar beni savunduğunu düşününce içim parçalandı. Şimdi çok daha az sevgi dolu bir şeyi savunuyordu. Onu hiç umursamayan bir Toplum’u.</p>

  <p>Fitchner’ın Roque’u neden Mars Hanesi’ne seçtiğini hep merak etmiştim. İhanetine kadar, onun tanıdığım en nazik insan olduğunu sanıyordum. Oysa İmperator şimdi gazabını gösteriyordu.</p>

  <p>“BaşVali Raa, beni dikkatle dinleyin,” dedi. “Buraya sizi yok etme niyetiyle geldiğimiz konusunda yanılıyorsunuz. Biz buraya Toplum’u korumaya geldik. Darrovv’un oyununa gelmeyin. Buna inanmayacak kadar akıllısınız. Hükümdar’ın şartlarını kabul edin ve bin yıl daha barış içinde yaşayalım. Ancak bu yolu seçerseniz, ateşkesimizden cayarsanız, merhamet göstermeyeceğiz. Filonuz hırpalanmış durumda. Darrovv’unki... her nereye gizlediyse, ödünç alınmış gemilerden ve bir avuç asker kaçağından ibaret olabilir.</p>

  <p>“Ancak biz Kılıç Donanması’yız. Lejyon’un demir eli, Toplum’un öfkesiyiz. Gemilerimiz dünyalarınızın ışığını karartır. Neler yapabileceğimi biliyorsunuz. Benimle boy ölçüşecek bir kumandanınız yok. Gemileriniz yandığında, Çekirdek’in şövalyeleri uçan birliklerle şehirlerinize akıp çocuklarınız boğulana kadar havayı külle doldurur.</p>

  <p>“Renginize, Sözleşme’ye ve Toplum’a ihanet ederseniz; ki yaptığınız bu olacak, Ilium yanıp kül olur. Harabenin nasıl bir şey olduğunu size gösteririm. Tanıdığınız herkesi öldürürüm ve tohumlarını dünyalardan silerim. Bunu çok büyük bir üzüntüyle yaparım ama ben bir Marslıyım. Bir savaş adamıyım. Dolayısıyla gazabım sonsuz olur.” İnce elini uzattı. Mars Hanesi’nin kurdunun ağzı sessiz, aç bir hırlamayla açılmıştı. “Halkınızın ve Altınların iyiliği için dostluk elimi kabul edin. Yoksa onu yuvanızın külleri üzerinden doğacak bir barış çağı başlatmak için kullanırım.”</p>

  <p>Romulus masanın yanından dolaştı ve Roque’un tam önünde durdu; genç adamın uzanmış eli aralarında kalmıştı. Romulus jiletini kalçasından alarak katı bir biçim verdi. Bıçak, Dünya’nın ve Fetih’in görüntüleriyle süslenmişti. Ailesi Kısrak’ınki ve Octavia’nmki kadar köklüydü. O bıçağı kullanarak kendi açık avcunu kesti, yaradan süzülen kıpkırmızı kanı emdi ve Roque’un yüzüne tükürdü.</p>

  <p>“Bu artık bir kan davası. Bir daha karşılaşırsak birbirimizin canını alacağız, Fabii. Bir daha aynı odada nefes alırsak, birimizin nefesi duracak.” Bu, Roque’un sadece tek şekilde karşılık verebileceği resmi ve soğuk bir savaş ilanıydı. Başıyla onayladı. “Vela, Imperator’u mekiğine götürün. Savaşa hazırlaması gereken bir filosu var.”</p>

  <p>“Romulus, onun gitmesine izin veremezsin,” dedi Kısrak. “Fazla tehlikeli.”</p>

  <p>“Aynı fikirdeyim,” dedim ama nedeni başkaydı. Roque’u bu savaştan korumak istiyordum. Onun kanının ellerime bulaşmasını istemiyordum. “Savaş bitene kadar onu esir al, sonra zarar görmemiş halde serbest bırak.”</p>

  <p>“Burası benim evim,” dedi Romulus. “Burada kurallarımıza uyarız. Ona güvende olacağına söz verdim ve öyle olacak.”</p>

  <p>Roque çizkek yerken kullandığı peçeteyle yüzündeki kam ve tükürüğü silip Vela’nın peşinden evin içine uzanan basamaklara doğru yürüdü. Orada bir an duraksayarak bize döndü. Benimle mi yoksa oradaki Altınlarla mı konuştuğunu anlayamadım ama son sözlerini söylediğinde, asırlara hitap ettiklerini biliyordum:</p>

  <p>“Kardeşlerim, sonuna kadar</p>

  <p>Bunların olması çok yazık</p>

  <p>Mezarlarınızın başında ağlayacağım</p>

  <p>Çünkü sizi oraya koyan ben olacağım.”</p>

  <p>Roque nazikçe eğildi. “Konukseverliğiniz için teşekkürler, BaşVali. Yakmda görüşürüz.” Roque giderken Romulus ablasına ben lo’dan güvenle aynlana kadar onu gözünün önünden ayırmamasını söyledi.</p>

  <p>“İmperatorlarıma ve Pretorlarıma haber verin,” dedi, Süvarilerinden birine. “Yirmi dakika içinde hepsini hololarda istiyorum. Bir savaş planlamalıyız. Darrow, Pretorlarınla bağlantı kurmak istersen...” Ancak benim aklım Roque’taydı. Onu bir daha göre-meyebilirdim. İçimde tuttuğum şeyleri bir daha söyleme fırsatım olmayabilirdi. Ancak aynı zamanda gitmesine izin vermemin halkım için ne anlama gelebileceğini de biliyordum.</p>

  <p>“Git,” dedi Kısrak, aklımdan geçeni anlayarak. Aniden izin isteyerek yerimden kalktım ve Roque’u bahçede botlarını bağlarken yakaladım. Vela ve diğer birkaçı onu demir kapıya doğru götürüyorlardı.</p>

  <p>“Roque.” Eski dostum tereddüt etti. Sesimdeki bir şey onu durup dönmeye ve benim yaklaşmamı izlemeye zorladı. “Seni ne zaman kaybettim?” diye sordum.</p>

  <p>“Quinn öldüğünde,” dedi.</p>

  <p>“Bir Altın olduğumu sanarken bile beni öldürmeyi mi planlıyordun?”</p>

  <p>“Altın. Kızıl. Fark etmez. Senin ruhun siyah. Quinn iyiydi. Lea iyiydi. Sen onları kullandın. Sen yıkımsın, Darrovv. Dostlarının yaşamını emiyorsun ve onları harcanmış, tükenmiş halde arkanda bırakıyor, sonra da her ölümün değdiğine kendini inandırıyorsun. Her ölümün seni adalete biraz daha yaklaştırdığına. Ancak tarih senin gibi adamlarla dolu. Bu Toplum kusursuz değil fakat hiyerarşi. .. bu dünya, insanın yaratabildiğinin en iyisi.”</p>

  <p>“Buna karar verme hakkı da senin mi?”</p>

  <p>“Evet. Öyle. Ama uzayda beni yenersen senin olur.”</p>

</body>

</html>