<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>57</h2>

  <p>LUNA</p>

  <p>Rubicon Fenerleri, her biri iki Obsidiyen büyüklüğünde, Dünya’nın merkezinden bir milyon kilometre uzakta, boşlukta süzülen verici küreleriydi ve Hükümdar’ın en iç yönetim bölgesinin etrafım sarıyordu. Beş yüz yıl boyunca hiçbir yabancı filo o sınırların ötesine geçmemişti. Yenilmez Kılıç Donanması’nın yıkım haberinin Çekirdek’e ulaşmasından iki ay, üç hafta; Mars’a gittiğimizi açıklamamdan sekiz hafta ve Hükümdar’ın bütün Toplum şehirlerinde askeri yönetim ilanından on yedi gün sonra Kızıl Donanma bir kez bile ateş etmeden Rubicon Fenerleri’ni geçerek Tuna’ya yaklaşıyordu.</p>

  <p>Telemanus şalomaGemileri mayınları ve Toplum kuvvetleri tarafından bırakılmış diğer olası tuzakları temizlemek için önden gidiyordu. Orion’un buz ruhlarının her şeyi gören gözleriyle süslenmiş, Obsidiyen dolu ağır muhripleri onları izliyor; arkalarından Victra’nın ağlayan güneş Arma’sını taşıyan ağır dretnot Pandora yönetiminde Julii filosu ve Reformcuların kuvvetleri ilerliyordu. Lorn au Arcos’un gelinleri adalet için gelmişti. Augustus aslanını taşıyan altın sarısı-siyah gemilerin başında savaş yaralarıyla dolu Dejah Thoris vardı. En arkada benim gemilerim ve başlarında şimdiye dek yapılıp çalınmış en büyük gemi, beyaz renkli, yenilmez Sabah Yıldızt, sancak ve iskele taraflarına boyanmış yedi kilometre uzunluğundaki kırmızı orakla onları izliyordu. PençeMatkaplarımızla içinde açtığımız delikler tamamen onarılmamıştı fakat dış gövdenin zırhı yenilenmişti. Pax onu bize kazandırmak için canını vermişti. Ve muhteşem bir ganimetti. Alttaki orağı boyarken boyamız bitmişti, dolayısıyla Lune Hanesi’nin sembolü olan hilal biçimli aya benze-mişti. Adamlar bunun iyiye işaret olduğuna inanıyordu. Octavia au Lune’a onu listemize aldığımı gösteren tesadüfi bir yemin.</p>

  <p>Savaş, Çekirdek’e ulaşmıştı.</p>

  <p>Yolda olduğumu üç gündür biliyorlardı. Gelişimizi alıcılarından tamamen gizleyemezdik fakat gezegenin etrafındaki kargaşa, ne kadar hazırlıksız olduklarını gösteriyordu. Kaosa kapılmış bir medeniyet. Küller Lordu, Çekirdek’in gururu olan Saltanat Donanması’nı savunma düzeninde Luna’mn etrafına konuşlandırmıştı. Çeper’den gelen ticaret gemilerinin oluşturduğu konvoylar, Luna’mn kuzey yarımküresinin üzerindeki Via Appia’da toplanmıştı. Sivil gemilerse Via Flaminia’dan geri dönmeye çalışıyor, Dünya’nın atmosferine girmeden önce devasa Flaminius astroLimanında denetimden geçmeyi bekliyorlardı. Ancak biz Rubicon Fenerleri’ni geçerken ve Luna uzay sahasında ilerlerken gemiler çılgına döndü. Birçoğu Venüs’e kaçmak için düzenli sıralarından fırlıyor, diğerleri Limanları tamamen atlayarak Dünya’ya yönelmeye çalışıyordu. Gümüş ve beyaz Toplum saldırı mekikleri ile hızlı firkateynler motorlarını ve gövdelerini parçalarken parıldıyorlardı. Düzeni korumak uğruna onlarca gemi vuruluyordu.</p>

  <p>Sayıca ve silah gücü açısından büyük ölçüde zayıf durumdaydık ama başlangıç üstünlüğü bizdeydi; bütün uygarlıkların barbar istilacılara duyduğu korku da avantajımızdı.</p>

  <p>Luna Savaşı’nın ilk dansı başlamıştı.</p>

  <p>“Dikkat dikkat, tanımlanamayan filo...” Bir Bakır’ın gevrek sesi açık frekanslardan birinde yankılandı. “Burası Luna Savunma Komutanlığı. Filonuzda çalıntı bir gemi var ve Toplumsal uzay sınırları kurallarını ihlal ediyorsunuz. Hemen kendinizi tanıtın ve amacınızı açıklayın.”</p>

  <p>“Hisar’a uzun menzilli bir füze gönderin,” dedim.</p>

  <p>“Mesafe bir milyon kilometre...” dedi silahMavi. “Vurulur.” “Bunu zaten biliyor, lanet olasıca,” dedi Sevro. “Emre uy.”,,.</p>

  <p>Buraya fark edilmeden gelebilmemiz için sadece Çekirdek’teki bütün Oğullar arasında değil, gemilerimiz ve kumandanlarımız arasında da ciddi bir karşı istihbarat çalışması gerekmişti. Çakal, Hükümdar’a yardım edecek pozisyonda değildi; Venüs’ün 4. Filosu Classis Venetum da öyle. Veya Hükümdar’ın Çakal’a yardımcı olmak için Mars’a gönderdiği iç Kuşak’ın 5. Filosu Classis Libertas. Son hızla gelseler bile, bütün gemiler şu anda üç haftalık mesafedeydi. Yalanımız işe yaramıştı. Gemimdeki casuslar, tam da umduğum gibi, yanlış istihbaratı iletmişlerdi.</p>

  <p>Bir güneş imparatorluğunun tehlikesi buydu: Yanlış yerde oldukları takdirde bütün dünyaların bütün gücü bile anlamını kaybederdi.</p>

  <p>Yirmi dakika sonra, füzem yörünge savunma platformları tarafından vuruldu.</p>

  <p>“Yeni bir doğrudan bağlantı geliyor,” dedi arkamdaki iletiMavi. “Pretoryen imzalı.”</p>

  <p>“Ana holo,” dedim.</p>

  <p>Aristokrat yüzlü ve şakaklarına aklar düşmüş Altın bir Pretoryen kısa, küt saçlarıyla karşımda belirdi. Görüntü donanmanın bütün köprülerinde ve holoEkranlarda izlenecekti. “Lykos’lu Darrovv,” dedi, kusursuz ve kültürlü bir Luna aksanıyla. “Bu savaş donanmasının imperium<sup>,</sup>'a sende mi?”</p>

  <p>“Sizin geleneklerinizden bana ne?” diye sordum.</p>

  <p>“Pekâlâ,” dedi Altın, şimdi bile edebini koruyarak. “Ben Pretoryen Muhafızları Birinci Müfreze’den BaşSefir Lucius au Sejanus.” Sejanus’u biliyordum. Ne yaptığını bilen, ürkütücü bir adamdı. “Koordinatlarınıza bir diplomatik misyonla geldim,” dedi duygusuzca. “Saldırınızı durdurmanızı ve mekiğimle sancak geminize ulaşmama izin vermenizi rica ediyorum; böylece Hükümdar ve Senato’nun niyeti...”</p>

  <p>“Reddedildi,” dedim.</p>

  <p>“Anlayamadım?”</p>

  <p>“Toplum gemilerinden filoma yaklaşan olursa hemen ateş açılacak. Hükümdar benimle konuşmak istiyorsa, o zaman bunu bizzat yapsın. Bir dalkavuğun ağzından değil. Kocakarıya buraya savaşmaya geldiğimizi söyle. Konuşmaya değil.”</p>

  <h3>llllllllllllllllllllllllllllll</h3>

  <p>Gemimin her yanı hareketle kaynıyordu. Gerçek hedefimizi üç gün önce açıkladığımızda askerler çılgınca bir heyecana kapılmıştı. Luna’ya saldırmanın ölümsüz bir tarafı vardı. Kazanalım ya da kaybedelim, Altınların mirasım sonsuza dek lekelemiş olacaktık. Ve askerlerimin ortasında, Çekirdek gezegenlerinin ve uydularının iletişim kanallarındaki gevezeliklerin arasında, havada gerçekten korku vardı. Altınlar asırlardır ilk kez zaaf gösteriyordu. Kılıç Donanması’nı yok etmemiz, ayaklanmayı konuşmalarımın asla yapamayacağı kadar hızlı bir şekilde yaymıştı.</p>

  <p>Piyade taşıyıcılara ve sülükGemilere giderken koridorda yanımdan geçen askerler selam veriyorlardı. Bölükler büyük ölçüde Kızıllardan ve taraf değiştirmiş Grilerden oluşuyordu fakat her kapsülde Yeşil savaş teknisyenleri, Kızıl makinistler, Obsidiyen keşifçiler ve ağır piyadeler de görüyordum. Sabah Yıldızı’nm uçuş kontrolörüne yetki şifremle birlikte mekik uçuş izni emrini tekrar gönderdim. Kabul edildi ve izin verildi. Çoğu zaman düzenin kendi başına devam etmesine güvenirdim fakat bugün emin olmak istiyordum, dolayısıyla doğrulamak için köprüye şahsen gittim. Ben girerken köprünün güvenliğinden sorumlu Kızıl piyade komutanı askerlerine hazır ol emri verdi. Elliden fazla zırhlı asker beni selamladı. Çukurlarındaki Maviler operasyonlarına devam ediyordu. Orion bir zamanlar Roque’un durduğu ön gözlem istasyonundaydı ve etli ellerini arkasında birleştirmiş halde, ayakta duruyordu. Teni de neredeyse siyah üniforması kadar koyuydu. O iri, mat gözleriyle ve pis beyaz sırıtışıyla bana döndü.</p>

  <p>“Azrail, filo neredeyse hazır.”</p>

  <p>Onu sıcak bir tavırla selamladım ve cam lombozlardan dışarı bakarken ona katıldım. “Nasıl görünüyor?”</p>

  <p>“Küller Lordu savunma düzenini kurmuş. Onu uydudan sürmeden önce Demir Yağmur niyetinde olduğumuzu düşünüyor gibi görünüyor. Zekice bir tahmin. Onun bize gelmek için bir nedeni yok. Çekirdek’teki tüm gemiler buraya yönelecek. Buraya ulaştıklarında, çekiçle örsün arasında kalmış hamamböceği pozisyonuna düşeceğiz. Bir an önce saldıracağımızı varsaydı ama başka seçenek de yok.”</p>

  <p>“Küller Lordu savaşı iyi bilir,” dedim.</p>

  <p>“Bu doğru.” Veri-tabletine baktı. “HB Delta’dan aldığım şu sarpedon sınıfı mekik uçuş izni ne?”</p>

  <p>Fark edeceğini biliyordum ama şimdi ona açıklama yapmak istemiyordum. Kimse Cassius’a karşı benim kadar şefkatli değildi; Sevro hayatmı bağışlamış olsa bile.</p>

  <p>“Bir grup Senatör’le buluşması için elçi gönderiyorum,” diye yalan söyledim.</p>

  <p>“Bunun doğru olmadığını ikimiz de biliyoruz,” dedi. “Neler oluyor?”</p>

  <p>Kimsenin bizi duymaması için ona doğru eğildim. “Savaşa girerken Cassius filoda kalırsa, biri muhafızları aşıp gırtlağım kesmeye kalkabilir. Bellonalardan, onun burada kalmasına izin veremeyeceğim kadar nefret ediyorlar.”</p>

  <p>“O halde onu başka bir hücreye gizle. Serbest bırakma,” dedi. “Doğruca yanlarına döner ve savaşa katılır.”</p>

  <p>“Katılmaz.”</p>

  <p>Kimsenin bizi duymadığından emin olmak için arkama baktı. “Obsidiyenler bunu öğrenirse...”</p>

  <p>“İşte bu yüzden kimseye söylemedim,” dedim. “Onu serbest bırakıyorum. O mekiğin kalkmasına izin ver. Burak gitsin. Bu konuda bana söz vermeni istiyorum.” Dudaklarım sertçe birbirine bastırdı. “Söz ver bana.” Başıyla onayladı ve bakışlarım tekrar Lima’ya çevirdi. Her zamanki gibi, gösterdiğinden fazlasını bildiğini hissediyordum.</p>

  <p>“Söz veriyorum ama dikkatli ol, evlat. Bana hâlâ bir papağan borçlusun.”</p>

  <p>Sevro’yla yüksek güvenlikli hapishane bölümünün dışındaki koridorda buluştum. Turuncu bir kargo sandığının üzerinde oturmuş, sol elini bacağındaki kılıfta duran yakıcısının kabzasına dayamış, içki içiyordu. Koridor; olması gerekenden daha sessizdi fakat şimdi gemimin asıl hareketli yerleri ana hangarlaı; silah istasyonları, makine daireleri ve cephaneliklerdi. Hapishane bölümünde pek kimse yoktu. “Neden bu kadar geciktin?” diye sordu Sevro. Siyah kıyafetlerini giymişti ve yeni çatışma yeleğinin içinde rahatsız bir şekilde esniyordu. Bacakları aşağı sarkarken botları birbirine vuruyordu.</p>

  <p>“Orion köprüde uçuş izniyle ilgili çok fazla soru sordu.”</p>

  <p>“Lanet olsun. Kuşun kafesinden uçmasına izin verdiğimizi anladı mı?”</p>

  <p>“Sesini çıkarmayacağına söz verdi.”</p>

  <p>“Sözünü tutsa iyi olur. Çenesini de kapalı tutmalı. Şefi öğrenirse...” “Biliyorum,” dedim. “Orion da biliyor. Ona söylemez.”</p>

  <p>“Öyle diyorsan.” Sevro yüzünü buruşturdu ve şişenin dibini bulduktan sonra koridora baktı. Kısrak geliyordu.</p>

  <p>“Muhafızlar yenilendi,” dedi. “Piyade devriyeleri 13-c koridorundan uzaklaştırıldı. Cassius’un hangara kadar yolu açık.”</p>

  <p>“Güzel. Bundan emin misin?” diye sordum, eline dokunarak. Başıyla onayladı.</p>

  <p>“Tamamen değil ama hayat böyle bir şey.”</p>

  <p>“Sevro? Sen hâlâ var mısın?”</p>

  <p>Sandığın üzerinden atladı. “Elbette. Buradayım, değil mi?”</p>

  <p>Sevro sandığı taşıyan çekimPaletini hapishanenin kapılarından geçirmeme yardım etti. Muhafız istasyonu boştu. Esirlere gardiyanlık yapan Oğullardan geriye kalan tek şey yiyecek ambalajları ve yakmaç izmaritleriydi. Sevro girişten dayan-cam hücrelerin çevrelediği ongen salona kadar peşimden gelirken ıslığıyla Pliny için uydurduğu melodiyi çalıyordu.</p>

  <p>“Bacakların ıslaksa biraz...” dizesini söylerken, Cassius’un hücresinin önünde durduk. Antonia’nınki onunkinin karşısındaydı. Dayaktan şişmiş yüzüyle, hücresinin yatağından kıpırdamadan, nefret dolu gözlerle bizi izliyordu. Sevro, bizi Cassius’tan ayıran dayan-cama vurdu.</p>

  <p>“Uyan bakalım, Sör Bellona.”</p>

  <p>Cassius uykulu gözlerini ovaladı ve yatağında doğrularak bana ve Sevro’ya baktı ama Kısrak’la konuştu: “Neler oluyor?”</p>

  <p>“Tuna’ya geldik,” dedim.</p>

  <p>“Mars’a değil mi?” diye sordu Cassius şaşkınlıkla. Antonia arkamızdaki yatağında kıpırdandı; habere Cassius kadar o da şaşırmış gibiydi.</p>

  <p>“Hayır.”</p>

  <p>“Gerçekten Tuna’ya mı saldıracaksınız?” diye mırıldandı Cassius. “Siz delisiniz. Gemileriniz yok. Kalkanları nasıl aşmayı planlıyorsunuz ki?”</p>

  <p>“Sen ona kafanı takma, canım benim,” dedi Sevro. “Kendi yöntemlerimiz var elbette. Ama yakında bu gemide kan gövdeyi götürecek ve birinin buraya gelip kafanı uçurma olasılığı yüksek. Bu düşünce Darrow’u çok üzdü ve ben de onun üzülmesinden hoşlanmam.” Cassius bize delirmişiz gibi bakıyordu. “Hâlâ anlamadı bu.”</p>

  <p>“Bu savaştan bıktığını söylediğinde ciddi miydin?” diye sordum.</p>

  <p>“Anlamıyorum... ”</p>

  <p>“Gayet açık bir soru, Cassius,” dedi Kısrak. “Evet mi, hayır mı?”</p>

  <p>“Evet,” dedi Cassius, yatağından. Antonia izlemek için yatağında doğrulup oturdu. “Bıktım. Nasıl bıkmayayım ki? Her şeyimi elimden aldı. Hepsi kendilerinden başka hiçbir şeyi umursamayan insanlar uğruna.”</p>

  <p>“Eee?” diye sordum Sevro’ya.</p>

  <p>“Ah, lütfen.” Sevro alaycı bir tavırla güldü. “Bunun beni tatmin edeceğini mi sanıyorsun?”</p>

  <p>“Nasıl bir oyun oynuyorsunuz siz?” diye sordu Cassius.</p>

  <p>“Oyun falan yok, evlat. Darrow seni salıvermemi istiyor.” Cas-sius’un gözleri iri iri açıldı. “Ama sonra gelip de bizi öldürmeye kalkışmayacağından emin olmam gerek. Onur ve kan borçları konusunda atıp tutmaya çok meraklısın, bu yüzden rahat uyuyabilmek için yemin etmeni istiyorum.”</p>

  <p>“Ben senin babanı öldürdüm... ”</p>

  <p>“Bana bunu hatırlatıp durmaktan gerçekten vazgeçmelisin.”</p>

  <p>“Burada kalırsan seni koruyanlayız,” dedim. “Ben dünyaların hâlâ Cassius au Bellona’ya ihtiyacı olduğuna inanıyorum ama burada sana yer yok. Ve Hükümdar’ın yanında da yerin yok. Bana yemin edersen, bu savaşı geride bırakacağına onurun üzerine söz verirsen, seni özgür bırakacağım.”</p>

  <p>Antonia arkamızda kahkahalara boğuldu. “İşte bu muhteşem. Seninle oynuyorlar, Cassi. Harp teli gibi çekiştiriyorlar.”</p>

  <p>“Kes sesini, seni zehirli sürtük,” diye çıkıştı Kısrak.</p>

  <p>Cassius teklifimizi tartarak Kısrak’a baktı. “Sen de hemfikir misin?”</p>

  <p>“Benim fikrimdi zaten,” dedi Kısrak. “Bunların hiçbiri senin suçun değil, Cassius. Sana zalimce davrandım ve bunun için üzgünüm. Darrovv’dan intikam almak istediğini biliyorum. Benden...”</p>

  <p>“Senden değil. Senden asla değil.”</p>

  <p>Kısrak yüzünü buruşturdu. “Ama intikamın neler getirdiğini anladığını biliyorum. Octavia’nın gerçekte ne olduğunu anladığım biliyorum. Kardeşimin gerçekte ne olduğunu. Senin tek suçun aileni korumaya çalışmaktı. Burada ölmeyi hak etmiyorsun.”</p>

  <p>“Gerçekten gitmemi mi istiyorsun?” diye sordu.</p>

  <p>“Yaşamanı istiyorum,” dedi Kısrak. “Ve evet. Gitmeni ve bir daha geri dönmemeni istiyorum.”</p>

  <p>“Ama... nereye gideceğim?” diye sordu Cassius.</p>

  <p>“Buradan başka her yere.”</p>

  <p>Cassius şaşkınlıkla yutkundu. Sadece nasıl bir onur veya görev borcu olduğunu anlamaya çalışmıyor Kısrak’sız bir hayatı hayal etmeye çalışıyordu. Ona özgürlüğünü vermemize rağmen hissettiği korkunç yalnızlığı anlayabiliyordum. Sevgisiz hayat, en kötü hapishaneydi. Yine de dudaklarım yaladı ve bana değilse de Kısrak’a bakarak başıyla onayladı. “Babam üzerine, Julian üzerine, bir daha hiçbirinize karşı silah çekmeyeceğime yemin ediyorum. Gitmeme izin verirseniz gideceğim ve bir daha geri dönmeyeceğim.”</p>

  <p>“Seni korkak.” Antonia hücresinin camını yumrukladı. “Seni korkunç lanet, sümüklü, küçük solucan...”</p>

  <p>Sevro’yu dürttüm. “Karar hâlâ senin.”</p>

  <p>Küçük top sakalını çekiştirdi. “Ah, canı cehenneme, bu konuda haklı olmanızı umarım, sizi küçük pislikler.” Elini cebine atarak bir manyetik kart çıkardı ve Cassius’un hücre kapısının kilidi ağır bir gürültüyle açıldı.</p>

  <p>“Bu kattaki yedek hangarda seni bekleyen bir mekik var,” dedi Kısrak duygusuzca. “Uçuş izni verildi. Ama hemen gitmelisin.”</p>

  <p>“Yani hemen, bokkafalı,” dedi Sevro.</p>

  <p>“Arkandan beynini patlatacaklar!” diyordu Antonia. “Seni hain!”</p>

  <p>Cassius ittiğinde kilitli olacağım göreceğinden, ona güleceğimizden ve verdiğimiz bütün umutların yıkılacağından korkuyormuş gibi çekingen bir tavırla hücre kapısına dokundu. Ama inançlıydı ve kendini toparlayarak kapıyı itti. Hücre kapısı dışarı doğru açıldı. Cassius çıkıp bize katıldı ve kelepçelenmeleri için bileklerini uzattı.</p>

  <p>“Özgürsün, ahbap!” dedi Sevro, yumruk boğumlarını turuncu kutuya sertçe vururken. “Ama kimse görmeden seni çıkarabilmemiz için şu kutuya girmek zorundasın.”</p>

  <p>“Elbette.” Duraksadı ve sonra bana dönerek elini uzattı. İçimde yükselen tuhaf bir yakınlıkla elini sıktım. “Hoşça kal, Darrow.”</p>

  <p>“İyi şanslar, Cassius.”</p>

  <p>Kısrak’a bakarken duraksadı. Uzanıp onu kollarına almak istiyordu fakat Kısrak şimdi bile soğuk bir tavırla sadece elini uzattı. Cassius onun eline baktı ve teklifini geri çevirerek başını iki yana salladı. “Luna her zaman bizim olacak,” dedi.</p>

  <p>“Hoşça kal, Cassius.”</p>

  <p>“Hoşça kal.”</p>

  <p>Cassius, Sevro’nun açtığı sandığa yaklaşarak içine baktı. Tereddütlü bir tavırla Sevro’ya bir şeyler söylemek istedi; belki de son bir kez teşekkür etmek istiyordu. “Babanın haklı olup olmadığını bilmiyorum. Ama cesurdu.” Bana yaptığı gibi Sevro’ya da elini uzattı. “Burada olmadığı için üzgünüm.”</p>

  <p>Sevro gözlerini kırpıştırarak Cassius’un eline bakarken ondan nefret etmeye çalışıyordu. Bu onun için kesinlikle kolay değildi. Asla nazik biri olmamıştı fakat elinden geleni yaptı ve kendisine uzanan eli sıktı. Tokalaştılar. Ancak bir terslik vardı. Cassius bırakmıyordu. Yüzü soğuklaştı. Vücudu hızla döndü. O kadar hızlıydı ki onu durduramadım. Sevro’nun eline asılarak ufak tefek arkadaşımı kendine çekti ve kalçasını çevirip dans ediyorlarmış gibi Sevro’yu sağ koltukaltına sokup bacağındaki kılıftan tabancasını çekti. Sevro silahı kapmaya çalışarak sendeledi ama geç kalmıştı. Cassius onu itti ve yakıcıyı omurgasına dayayarak arkasında durdu. Sevro’nun gözleri iri iri açılmış, korkuyla bana bakıyordu. “Darrow...”</p>

  <p>“Cassius, hayır!” diye bağırdım.</p>

  <p>“Bu benim görevim.”</p>

  <p>“Cassius...” Kısrak ona doğru bir adım attı. Uzattığı eli titriyordu. “Senin hayatını kurtardı... Lütfen.”</p>

  <p>“Diz üstü çökün,” dedi Cassius bize. “Korkunç lanet dizlerinizin üzerine çökün!” Kendimi önümde giderek büyüyen karanlık bir uçurumun kıyısında gibi hissediyordum. Beni kendine çekmek için fısıldıyordu. Jiletime uzanamazdım. Ben daha onu çekemeden Cassius ateş ederdi. Kısrak dizlerinin üzerine çöktü ve bana da aynı şeyi yapmamı işaret etti. Uyuşmuş bir halde söyleneni yaptım.</p>

  <p>“Öldür onu!” diye bağırdı Antonia. “Alçağı vur!”</p>

  <p>“Cassius, dinle beni...” diye yalvardım.</p>

  <p>“Dizlerinin üzerine çök,” diye tekrarladı Cassius, Sevro’ya.</p>

  <p>“Dizlerim mi?” Sevro şeytani bir tavırla gülümsedi. Gözlerinde çılgınca pırıltılar belirdi. “Seni aptal Altın. Uluyanların bir numaralı kuralını unuttun. Asla eğilme.” Sağ bileğinden jiletini kaparken dönmeye çalıştı ama fazla yavaştı. Cassius onu omzundan vurarak yanlamasına savurdu. Çatışma yeleği çatladı. Metal duvara kan saçıldı. Sevro iri iri açılmış gözlerle öne doğru sendeledi.</p>

  <p>“Altınlar için,” diye fısıldadı Cassius ve yakın mesafeden Sevro’nun göğsüne altı el ateş etti.</p>

  <h2>58</h2>

  <p>SÖNEN IŞIK</p>

  <p>Sevro’nun göğsünden kanlar fışkırarak yüzüme saçıldı. Sendeledi.</p>

  <p>Jiletini düşürdü. Ağzı şaşkınlıkla açılırken dizlerinin üzerine çöktü. Cassius’un silahının duman tüten namlusunun altından ona atıldım. Sevro şaşkın bir halde göğsünü tutuyor, ağzından kan süzülüyor, yeleğinden köpükler halinde ellerime akıyordu. Üzerime öksürdü. Kalkmaya ve gülüp geçmeye çalıştı ama işe yaramadı. Kolları titriyordu. Nefesi hırıltılıydı. Gözleri kocaman açılmış; ilkel, derin bir korkuyla bana bakıyordu.</p>

  <p>“Sakın ölme,” dedim, panikle. “Ölme. Sevro.” Kollarımda titriyordu. “Sevro. Lütfen. Lütfen. Yaşamalısın. Lütfen. Sevro...” Tek kelime daha etmeden, yalvarmadan veya herhangi bir tepki veremeden hareketsiz kaldı. Yanaklarımdan yaşlar süzülürken nabzı zayıflıyordu. Antonia dalga geçercesine ulumaya başladı.</p>

  <p>Dehşetle haykırdım.</p>

  <p>Hayatta hissettiğim saf kötülüğe.</p>

  <p>Kollarımda en iyi dostumla yerde ileri geri sallanıyordum.</p>

  <p>Bu karanlık, nefret ve çaresizlik beni eziyordu.</p>

  <p>Cassius acımasızca bana baktı.</p>

  <p>“Ektiğini biçersin,” dedi.</p>

  <p>Korkunç bir hıçkırıkla ayağa kalktım. Yakıcıyla başımm yan tarafına vurdu. Düşmedim. Darbeye rağmen jiletimi çektim fakat</p>

  <p>bana iki kez daha vurunca devrildim. Jiletimi elimden aldı ve ayağa kalkmaya çalışan Kısrak’ın boğazına uzattı. Ben başımı kaldırıp kendisine bakarken Cassius tabancayı alnıma doğrulttu. Tetiği çekmek üzereydi.</p>

  <p>“Hükümdar onu canlı isteyecektir! ” dedi Kısrak.</p>

  <p>“Evet,” dedi Cassius, sakince, öfkesine hâkim olarak. “Evet, haklısın. Böylece sen savaş planlarınızı anlatana kadar onu dilim dilim doğrayabilir.”</p>

  <p>“Cassius, beni bu lanet hücreden çıkar,” diye tısladı Antonia.</p>

  <p>Cassius Sevro’nun cesedini ayağıyla çevirdi ve Antonia’nın kapısını açmak için manyetik kartı aldı. Antonia hücresinden bir kraliçe edasıyla çıkarken mahkûm ayakkabıları Sevro’nun taze kanının üzerinde küçük izler bıraktı. Kısrak’ın suratına bir tekme attı ve Kısrak yere yuvarlandı. Kendi görüşüm bir bulanıp bir netleşiyordu. Beyin sarsıntısından midem bulanıyordu. Sevro’nun kanının sıcaklığı tişörtümden karnıma işliyordu. Antonia tepemde iç çekti. “lyy. Goblin hâlâ her yere sızıyor.”</p>

  <p>“Onlara göz kulak ol ve veri-tabletlerini al,” diye emretti Cassius. “Haritaya ihtiyacımız var.”</p>

  <p>“Nereye gidiyorsun?”</p>

  <p>“Prangaları almaya.” Yakıcıyı Antonia’ya attı.</p>

  <p>Cassius köşeyi dönüp gözden kaybolurken Antonia düşünceli bir tavırla üzerime eğildi ve tabancayı dudaklarıma dayadı. “Aç.” Hayalarıma tekme attı. “Aç.” Acıdan gözlerim kararırken ağzımı açtım. Yakıcının namlusunu ağzıma soktu ve yabancı metal boğazınım dibine dayandı. Dişlerim siyah çeliğin üzerinde kaydı. Kusacaktım. Midemden yukarı yükseldiğini hissediyordum. Antonia başımın üzerine eğilerek nefretle gözlerime bakarken namlu hâlâ boğazımdaydı; vücudum kasılıyordu ve ancak yere kusmama izin vermek için geri çekti. “Solucan.”</p>

  <p>Üzerime tükürüp veri-tabletlerimiz ile jiletlerimizi aldı ve Sev-ro’nunkini muhafız istasyonundan dönen Cassius’a fırlattı. Bana mahkûm koşumları giydirdiler; kolları çaprazlayarak hareketsiz hale getiren ve parmaklarım diğer omzuma dokunacak şekilde göğsüme bastıran metalik bir yelekti. Sonra dizlerimi bükülmeye zorlayacak beni Cassius için getirdiğimiz sandığa tıktılar. Düşüşümü ellerimle engelleyemediğim için başımı dipteki plastiğe sertçe çarptım. Sonra Sevro ile Kısrak’ı çöp gibi üzerime yığdılar ve sandığı kapadılar. Sevro’nun kanı yüzüme akıyor, kendi kanım başımın yanındaki yarıktan süzülüyordu. Kıpırdayamayacak ya da sızlanamayacak kadar sersemlemiştim.</p>

  <p>“Darrovv...” diye mırıldandı Kısrak. “Sen iyi misin?”</p>

  <p>Cevap vermedim.</p>

  <p>Cassius’un, “Harita buldun mu?” diye sorduğunu duydum.</p>

  <p>“Ve kameralar için bir bozucu,” dedi Antonia. “Ben iterim. Sen yapabilirsen yolu göster.”</p>

  <p>“Yapabilirim. Gidelim.”</p>

  <p>Bozucu devreye girdi ve çekimPaleti hareket ederek bizi onlarla birlikte sürükledi. Sevro ve Kısrak üzerimde olmasa, dönebilir ve sırtımı kapağa dayayabilirdim fakat ağırlıkları beni küçük sandığın dibine bastırıyordu. Çok sıcaktı. Ter kokuyordu. Nefes almak zordu. Burada çaresizdim. Cassius için açtığımız yolu kullanırlarken onları durduramazdım. Boş hangarda bizi itip rampadan gemiye çıkarırlarken ve uçuş öncesi kontrollere başlarlarken onları durduramazdım. Uçuş subayı, uzaktaki köprüden telsizle, “Mekik S-129, kalkışınıza izin verildi, akımKalkantntn kapanmasını bekleyin,” dedi. Motorlar ısınıyordu. “Havalanabilirsiniz. ”</p>

  <p>Savaş gemisinin karnından düşmanlarım beni dostlarınım rahatlığından, halkımın güvenliğinden ve savaşa hazırlanan ordumun gücünden kopararak havalandı. Telsizden Orion’un sesini duymayı bekleyerek nefesimi tuttum. Gemiye inmesini emretmesini bekliyordum. YırtıkKanatların motorları vurmasını. Hiçbiri olmadı. Bir yerlerde annem çay yapıyor, nerede ve güvende olup olmadığımı merak ediyor olmalıydı. Uzayın derinliklerinde acımı, bütün gücüme ve aptalca böbürlenmelerime rağmen beni tüketen bu korkuyu hissetmemesini diliyordum. Bildiğim şeylere rağmen korkuyordum. Sadece kendim için değil, Kısrak için de.</p>

  <p>Antonia ve Cassius’un sandığın dışındaki konuşmalarım duyuyordum. Cassius gemiden bir acil durum sinyali göndermişti. Bir süre sonra soğuk bir ses telsizde çıtırdadı.</p>

  <p>“Sarpedon mekiği, burası LDC saldın gemisi Kronos; bir Olimpik acil durum sinyali gönderdiniz. Lütfen kendinizi tanıtın. ”</p>

  <p>“Kronos, ben Sabah Şövalyesi. Yetki kodu 7-8-7-Eko-Alfa-9-l-2-2-7. Düşman sancak gemisindeki hapishanemden kaçtım. Eskort ve iniş izni istiyorum. Antonia au Severus-Julii yanımda. Değerli kargo taşıyoruz. Düşman peşimizde.”</p>

  <p>Bir duraksama oldu.</p>

  <p>“Anlaşıldı, kod kabul edildi. Telsizi kapamayın. Değişken Şövalye sizinle konuşacak.” Biraz sonra Aja’nın sesi gemide yankılanarak benliğimi korkuya boğdu. Demek buzullardan kurtulmuş ve eve dönmeyi başarmıştı.</p>

  <p>“Cassius? Yaşıyorsun.”</p>

  <p>“Şimdilik.”</p>

  <p>“Kargon ne?”</p>

  <p>“Azrail, Virginia ve Ares’in cesedi.”</p>

  <p>“Ceset... Onları görmek istiyorum.”</p>

  <p>Botlar sandığa yaklaştı. Kapak açıldı ve Cassius, Kısrak’ı dışarı çekti. Sonra beni çıkardı ve hologramın önünde yere fırlattı. Holografik projektörde küçük ve karanlık görünen Aja, bizi doğaüstü bir sakinlikle izliyordu. Antonia, Sevro’nun silahını başıma doğru tutarken Cassius da Sevro’nun başını mohikanından tutup kaldırarak yüzünü gösterdi.</p>

  <p>“Korkunç lanet, Bellona,” dedi Aja heyecanlanarak. “Korkunç lanet. Başardın. Hükümdar seni Hisar’da görmek isteyecektir. ”</p>

  <p>“Ama öncesinde Virginia’ya zarar verilmeyeceği konusunda garanti istiyorum.”</p>

  <p>“Neden söz ediyorsun sen?” diye sordu Antonia, Cassius’un elinde jiletiyle kendisine o kadar yakın durmasından ürkerek. “O bir hain.”</p>

  <p>“Ve hapse atılacak,” dedi Cassius. “İdam edilmeyecek. İşkence görmeyecek. Senden söz istiyorum, Aja. Yoksa bu gemiyi döndürürüm. Darroıv kardeşini öldürdü. İntikam istiyor musun, istemiyor musun?”</p>

  <p>“Sana söz veriyorum,” dedi Aja. “Ona zarar verilmeyecek. Octavia’nın kabul edeceğinden eminim. ZMen Çeper’le işleri yoluna koymak için ona ihtiyacımız var. Sizi karşılamaları için birlikleri gönderiyoruz. Rotanızı 41’13’25’e çevirin, uydunun etrafından dönün ve iniş talimatları için Mars Aslanı 'ndan haber bekleyin. Geminizin uyduya inmesine izin veremeyiz ama BaşVali Augustus, bir saat içinde Hisar’da Hükümdar’a katılacak. Sizi de gemisine almayı reddedeceğini sanmıyorum. ”</p>

  <p>“BaşVali burada mı?” diye sordu Cassius. “Gemilerini görmüyorum.”</p>

  <p>“Elbette burada,” diye cevap verdi Aja. “Darroıv’un asla Mars'a gitmeyeceğini biliyordu. Bütün donanması Luna’nın diğer tarafında babamın donanmasına saldırmalarını bekliyor. Bu da onun tuzağı.”</p>

  <h2>59</h2>

  <p>MARS ASLANI</p>

  <p>Kısrak ve ben, siyah zırhlar kuşanmış, aslan amblemi taşıyan ve her biri Ragnar kadar iri olan Obsidiyenlerce mekiğin rampasından aşağı sürüklendik. Onları tekmelemeye çalıştım ama iki metre uzunluğundaki iyonMızraklarıyla karnıma vurarak elektrik verdiler. Kaslarım gerildi. Elektrik akımı bütün vücuduma yayıldı. Beni güverteye attılar ve saçımdan tutup kaldırdılar; şimdi dizlerimin üzerinde, Sevro’nun cesedine bakıyordum. Neyse ki gözleri kapalıydı. Dudakları ağzından süzülen kanla pembeleşmişti. Kısrak ayağa kalkmaya çalıştı. Bir Obsidiyen karnına vururken boğuk bir ses çıktı. Onu yine dizlerinin üzerine kaldırdıklarında soluklanmaya çalışıyordu. Cassius da diz çökmeye zorlanmıştı.</p>

  <p>Antonia, siyah zırhıyla karşımızda duran Lilath’a katıldı. İki omzunda ve göğüs zırhının ortasında çığlık atan, altın birer kafatası vardı. Zırhının yan taraflarına insan kaburga kemikleri işlenmişti. Bütün barbarca görüntüsüyle ilk Kemiksüren. Çakal’m Sevro’su. Başı tıraşlıydı. Sakin gözleri, dünyada gördüğü şeylerden hoşlanmı-yormuş gibi ekşimiş ifadeli, küçük suratında çukur görünüyordu. Arkasında başları onunki gibi savaş için tıraşlanmış on genç Eşsiz Yaralı dikiliyordu. “Üzerlerini tarayın,” diye emretti.</p>

  <p>“Neler oluyor?” diye sordu Cassius.</p>

  <p>“Çakal’ın emirleri.” Altınlar beni tararken Lilath dikkatle izliyordu. Cassius hoşnutsuzca taranmaya izin verirken Lilath devam etti: “Patron işini şansa bırakmak istemiyor.”</p>

  <p>“Ben Hükümdar’ın yetkisiyle hareket ediyorum,” dedi Cassius. “Azrail ve Virginia’yı Hisar’a götüreceğiz.”</p>

  <p>“Anlaşıldı. Biz de aynı emirleri aldık. Yakında orada olacağız.” Adamları geri çekilirken Cassius’a ayağa kalkmasını işaret etti. Üzerinde mikrofon, alet veya radyasyon belirtisi yoktu. Cassius dizlerini silkeledi. Ben dizlerimin üzerinde kalırken, Lilath, Obsi-diyenlerden birinin rampadan aşağı sürüklediği Sevro’ya baktı ve nabzını yoklayarak gülümsedi. “İyi iş, Bellona.”</p>

  <p>İriyarı, alev bakışlı, çarpıcı ve bir heykelinki gibi elmacıkke-mikleri olan bir Kemiksüren beğeni nidaları çıkardı. Tırnakları boyalı, üstleri dövmeli parmakları alt dudağına vurdu. “Barca’nın kemiklerine ne kadar istersin?” diye sordu.</p>

  <p>“Satılık değil,” diye karşılık verdi Cassius.</p>

  <p>Adam kibirle gülümsedi. “Her şey satılıktır, beyefendi. Bir kaburgaya on milyon kredi veririm.”</p>

  <p>“Hayır.”</p>

  <p>“Yüz milyon. Haydi ama Bellona...”</p>

  <p>“Benim unvanım Sabah Şövalyesi, Sefir Valii-Rath. Bana ya efendim diyeceksin ya da hiçbir şey demeyeceksin. Ares’in vücudu devlete ait. Benim satma yetkim yok. Fakat bana bir daha sorarsan, seninle konuşmaktan fazlasını yaparız.”</p>

  <p>“Tutkularına mı yenik düşersin yani?” diye sordu Tactus’un ağabeyi. “Demek istediğin bu mu?” Daha önce böylesine sinir bozucu ölçüde aristokratik bir yaratıkla karşılaşmamıştım ve buna sevindim. Tactus onlarm yanmda iyi kalırdı.</p>

  <p>“Seni korkunç lanet vahşi,” dedi Kısrak, kanlı dişlerinin arasından.</p>

  <p>“Vahşi mi?” diye sordu Tactus’un ağabeyi. “Ne güzel bir ağız. Öyle kullanmamalısın.” Cassius adama doğru bir adım attı. Diğer Kemiksürenler kılıçlarına uzandılar.</p>

  <p>“Tharsus. Kapa çeneni.” Lilath başım yana yatırarak kulağındaki telsizi dinlerken, adam burun kıvırarak onun yanma döndü. “Evet, efendim,” dedi Lilath telsize. “Barca ölmüş. Kontrol ettim.”</p>

  <p>Antonia öne çıktı. “O Adrius mu? Konuşmama izin ver.”</p>

  <p>Lilath elini ona doğru kaldırdı. “Antonia sizinle konuşmak istiyor.” Duraksadı. “Bekleyebileceğini söylüyor. Tharsus, Novas, Azrail’in kelepçelerini çözün ve kollarını iki yana açın.”</p>

  <p>“Ya Virginia?” diye sordu Tharsus.</p>

  <p>“Ona elini sürersen ölürsün,” dedi Cassius. “Bu kadarını bilmen yeter.” Göstermese bile Cassius’un gözlerinde korku vardı. Elinde olsa Kısrak’ı buraya asla getirmezdi. Hükümdar’ın adamlarının aksine, Çakal her an her şeyi yapabilirdi. Aja’nın güvenlik garantisi aniden çok zayıf görünmeye başlamıştı. Hükümdar bizi buraya neden göndermişti ki?</p>

  <p>“Ganimetlerine kimse dokunmayacak,” dedi Lilath, ürkütücü bir sesle. “Azrail dışında.”</p>

  <p>“Onu teslim etmem gere...”</p>

  <p>“Biliyoruz. Ancak efendim geçmişteki sıkıntılarının tazmin edilmesini istiyor. Siz inerken Hükümdar ona izin verdi. Önlem olarak.” Lilath veri-tabletini gösterdi. Cassius emri okudu ve yüzü solarak bana döndü. “Artık işimize bakabilir miyiz yoksa daha dırdır edecek misin?”</p>

  <p>Cassius’un seçeneği yoktu. Uzaktan kumandanın düğmesine bastı. Ellerimi göğsüme bastıran metal kelepçeler açıldı. Tharsus ve Novas kollarımı tutup iki yana çektiler ve kırbaç biçimindeki jiletlerini bileklerime sararak omuzlarım yuvalarında zorlanana kadar çektiler.</p>

  <p>“Bunu yapmalarına izin mi vereceksin?” diye hırladı Kısrak, Cassius’a. “Onuruna ne oldu senin? O da her şeyin gibi sahte mi?” Cassius bir şey söyleyecek oldu fakat Kısrak onun ayaklarına tükürdü.</p>

  <p>Antonia beni acı içinde görünce iğrenç bir ifadeyle gülümsedi. Lilath, Cassius’tan jiletimi alarak bize hangara kadar eşlik eden yırtıkKanada doğru yürüdü. Orada sapanOrağımı soğumakta olan motorlardan birinin içine doğru tuttu.</p>

  <p>“Söylesene, Azrail, kardeşimle işi pişirdiniz mi? Bu yüzden mi sana o kadar tutkundu?” diye sordu Tharsus, biz beklerken. Parfümlü bukleleri gözlerinin önüne dökülüyordu. Başı tıraşlı olmayan sadece oydu. “Eh, o tarlayı süren ilk sen değilsin, ne demek istediğimi anlarsın ya.”</p>

  <p>Bakışlarımı doğrudan karşıya diktim.</p>

  <p>“Silahı sağ elle mi kullanıyor, solla mı?” diye seslendi Lilath.</p>

  <p>“Sağ,” dedi Cassius.</p>

  <p>“Pollox, turnike,” diye emretti Lilath.</p>

  <p>Niyetlerini anlayınca kanım dondu. Başka birinin başma geliyormuş gibiydi. Lastik sağ önkolumun etrafında gerilip parmaklarımın uçlarına karıncalanma hissi yayılırken bile.</p>

  <p>O anda düşmanımı duydum.</p>

  <p>Siyah botlarının topuk seslerini.</p>

  <p>Herkesin tavırlarındaki hafif değişimi.</p>

  <p>Korkuyu.</p>

  <p>Kemiksürenler efendilerinin ana koridordan hangara girişini izlemek için geri çekildiler. İki yamnda başları tıraşlı, daha uzun boylu bir düzine Altın koruma vardı. Her biri Victra kadar uzundu. Yakalarında ve jiletlerinin kabzalarındaki altın kafatasları gülüyordu. Omuzlarında düşmanlarından alınmış parmak kemikleri tıkırdıyordu; Lorn’dan, Fitchner’dan, Uluyanlarımdan alınmış kemikler. Bunlar benim çağımın katilleriydi. Tüm hücrelerinden kibir akıyordu. Ve bana yönelttikleri şiddet eğilimli bakışlarında gördüğüm şey nefret değil, esaslı bir kayıtsızlıktı.</p>

  <p>Çakal’a ondan nefret etmediğimi söylemiştim. Bu bir yalandı. Amcamı öldürdüğü tabanca bacağındaki manyetik kılıftan sallanarak bana yaklaşmasını izlerken tek hissettiğim buydu. Zırhı altındı. Kükreyen altın aslanlarla süslüydü. Gövdesinin yan taraflarına insan kaburgaları işlenmiş, her birinin üzerine seçemediğim detaylar kazınmıştı. Saçları özenle ayrılıp yana taranmıştı. Gümüş kalemi elinde dönüp duruyordu. Antonia ona doğru bir adım attı fakat kendisine değil, Sevro’ya doğru yürüdüğünü görünce kendini tuttu.</p>

  <p>“Güzel. Kemikleri sağlam.” Sevro’nun kanlı cesedini inceledikten sonra kardeşinin tepesine dikildi. “Selam, Virginia. Söyleyecek bir şeyin yok mu?”</p>

  <p>“Söylenecek ne var ki?” dedi Kısrak, dişlerini sıkarak. “Bir canavara ne diyeyim?”</p>

  <p>“Hımm.” Kısrak’ın çenesini tutunca Cassius’un eli jiletine kaydı. Silahını çektiği anda Lilath ve Kemiksürenler onu paramparça ederdi. “Dünyaya karşı biz,” dedi Çakal, kısık sesle. “Bana bunu söylediğini hatırlıyor musun?”</p>

  <p>“Hayır.”</p>

  <p>“Küçüktük. Annemiz yeni ölmüştü. Ben sürekli ağlıyordum ve sen yanımdan hiç ayrılmayacağını söylemiştin. Ama sonraları Claudius seni bir yerlere davet ettikçe sen beni unuttun. Ben o kocaman eski evde kalıp o zaman bile yalnız olduğumu bildiğim için ağlardım.” Kardeşinin burnuna parmağıyla hafifçe vurdu. “Önümüzdeki saatler senin kişiliğini sınayacak, kardeşim. Bütün o atıp tutmalarının altında gerçekte ne olduğunu görmek için sabırsızlanıyorum.”</p>

  <p>Sonra bana yaklaştı, ağızlığımı gevşetti. Dizlerimin üzerindeyken bile cüssemin yanında ufacık kalıyordu. Elli kilo daha ağırdım. Ancak varlığı deniz gibiydi: tuhaf, engin, karanlık, gizli derinlikler ve güçle dolu. Sessizliği bir kükreyişti. Artık onda babasını görebiliyordum. Beni kandırmış, Luna planımı tahmin etmişti ve şimdi bütün çabalarımın boşa gitmesinden korkuyordum.</p>

  <p>“İşte, yine buradayız,” dedi. Karşılık vermedim. “Bunları tanıdın mı?”</p>

  <p>Dijital kalemini zırhındaki kaburgaların üzerinde dolaştırdı ve detayları görebilmem için yaklaştı. “Sevgili babam bir insanı eylemlerinin yarattığını söylerdi. Bence düşmanları yaratır. Hoşuna gitti mi?” Daha da yaklaştı. Kaburgalardan birinin üzerinde ışınları sivri güneşli bir miğfer vardı. Bir diğerine kutu içinde bir kafa işlenmişti.</p>

  <p>Çakal, Fitchner’ın göğüs kafesini giyiyordu.</p>

  <p>Aniden içimde kabaran öfkeyle yaralı bir hayvan gibi böğürerek ve Kısrak’ı şaşırtarak yüzünü ısırmaya çalıştım. Çakal kıvranışımı izlerken beni tutan adamları titreten bir öfkeyle kendimi ittim. Cassius bakışlarını yere dikmiş, Kısrak’la göz göze gelmekten kaçınıyordu. Sesim kendime bile yabancı gelen bir tonla çıkıyordu; sadece Çakal’ın içimden çıkarabileceği o derinlerdeki iblisin sesiydi. “Derini yüzeceğim,” dedim.</p>

  <p>Benden sıkılarak gözlerini devirip parmaklarını şaklattı. “Şunun ağızlığını geri takın.” Tharsus ağzımı tıkadı. Çakal uzun zamandır görmediği iki dostunu bir partide karşılıyormuş gibi kollarını iki yana açtı. “Cassius! Antonia!” dedi. “Günün kahramanları. Vay canına... Ne oldu böyle?” diye sordu, Antonia’nın yüzünü görünce. Benim esaretim sırasında sevgiliydiler. Bazen kutuya konmamdan önce Çakal ziyaretime geldiğinde, ondan Antonia’nın kokusunu alırdım. Ya da kadın yanından geçerken bir tırnağını Çakal’ın boynunda dolaştırırdı. Çakal ona yaklaşarak çenesini tuttu ve hasarı incelemek için başını yana yatırdı. “Bunu Darrow mu yaptı?” “Ablam,” diye düzeltti Antonia, İncelenmekten rahatsız olarak.</p>

  <p>Annesinin ölümüne, yüzüne üzüldüğü kadar üzülmemişti. “Sürtük bunun bedelini ödeyecek. Ve düzelttireceğim, merak etme.” Başını geri çekerek Çakal’ın elinden kurtardı.</p>

  <p>“Dur,” dedi Çakal sertçe. “Neden düzelttireceksin ki?”</p>

  <p>“İğrenç.”</p>

  <p>“İğrenç mi? Sevgilim, yaraları insanın kimliğidir. Hikâyesini anlatırlar.”</p>

  <p>“Bu Victra’nın hikâyesi, benim değil.”</p>

  <p>“Hâlâ güzelsin.” Çakal onu çenesinden tutarak aşağı doğru çekti ve dudaklarından nazikçe öptü. Antonia’ya değer verdiği falan yoktu. Kısrak’ın dediği gibi, onun için sadece et yığınlarıydık. Ancak Antonia tanıdığım en kötü yaratık olsa da, sevilmek ve değer görmek istiyordu. Çakal da bunu nasıl kullanacağını iyi biliyordu.</p>

  <p>“Bu Barca’nındı,” dedi Antonia, Çakal’a Sevro’nun tabancasını vererek. Çakal kabzadaki uluyan kurt kabartmalarının üzerinde başparmağını dolaştırdı.</p>

  <p>“Kaliteli işçilik,” dedi. Kendi tabancasını manyetik kılıfından çıkarıp muhafızlardan birine attıktan sonra yerine Sevro’nunkini geçirdi. Elbette ki arkadaşımın tabancasını ganimet olarak saklayacaktı.</p>

  <p>Veri-tableti yanıp sönünce elini kaldırıp sessizlik talep etti. “Evet, İmperator?”</p>

  <p>Çakal’ın karşısındaki boşlukta iğrenç Küller Lordu’nun devasa başı belirdi. Koyu Altm gözleri kalın kaşlarının altından bakıyor, gıdısı üniformasının yüksek siyah yakasından taşıyordu. “Augustus, düşman yolda. En önde şalomaGemileri var.”</p>

  <p>“Onun için geliyorlar” dedi Cassius.</p>

  <p>“Kaç tane?” diye sordu Çakal.</p>

  <p>“Altmıştan fazla. Yarısı kızıl tilki amblemi taşıyor.”</p>

  <p>“Kapanı kapamamı mı istiyorsun?”</p>

  <p>“Henüz değil. Gemilerinizin komutasını alacağım.”</p>

  <p>“Planı biliyorsun.”</p>

  <p>Adam dudaklarını birbirine bastırdı. “Biliyorum. Planlandığı gibi Hükümdar’a katılmak için devam edeceksiniz. Sabah Şövalyesi’ni ve kargosunu Hisar’a götürün. Kızlarım orada onu teslim alacak. Gidin şimdi, Altınlar için. ”</p>

  <p>“Altınlar için.”</p>

  <p>Baş gözden kayboldu.</p>

  <p>Çakal, beni kargo rampasından aşağı sürükleyen Obsidiyenlere baktı. “Köleler, köprüde Pretor Licenus’a katılın. Artık size ihtiyaç kalmadı.” Obsidiyenler tek kelime etmeden döndüler. Onlar gittikten sonra Çakal otuz Kemiksüren’ine baktı. “Sabah Şövalyesi bize bugünkü savaşı kazanma fırsatı sundu. Telemanuslar kardeşim için geliyor. Uluyanlar ve Ares’in Oğulları da Azrail için gelecek. Onları alamayacaklar Onları Hükümdar’a ve Hisar’ın stratejistlerine teslim etmek bizim sorumluluğumuzda.”</p>

  <p>Antonia ve Cassius’a döndü. “Küçük anlaşmazlıklarınızı bir kenara bırakın. Bugün hepimiz Altın’ız. İsyan küle dönüştükten sonra didişmeye devam ederiz. Çoğunuz mağaraların karanlığını benimle birlikte yaşadınız. Bu... yaratık... bize ait olanı çalarken, benimle birlikte izlediniz. Her şeyimizi elimizden alacaklar. Evlerimizi. Kölelerimizi. Yönetme hakkımızı. Bugün bizim olanı korumak için savaşacağız. Bugün bizim çağımızın sonuyla savaşacağız.”</p>

  <p>Hepsi onun sözlerini dinlerken iştahla emirlerini bekliyorlardı. Etrafında yarattığı kültü görmek dehşet vericiydi. Benim parçalarımı, konuşma kalıplarımı almış ve kendi davranışlarına uyarlamıştı. Evrimi sürüyordu.</p>

  <p>Lilath sapanOrağımı motorun alevinden ısınıp kıpkırmızı kesilmiş halde getirip kabzasını Çakal’a uzattı. “Lilath, sen filoyla kalacaksın.”</p>

  <p>“Emin misiniz?”</p>

  <p>“Sen benim sigortamsın.”</p>

  <p>“Peki, sahip.”</p>

  <p>Antonia onların neden söz ettiğinden emin değildi ama durumdan hiç hoşlanmamıştı. Çakal jiletimi elinde evirip çevirdi, sonra Kısrak ile bana bakarken akima bir fikir geldi. “Cassius, Darrovv’un elinde ne kadar esir kaldın?”</p>

  <p>“Dört ay.”</p>

  <p>“Dört ay. O halde bence bu onur senin olmalı.” Kıpkırmızı jileti ona attı ve Cassius jileti rahatlıkla kabzasından yakaladı. “Darrow’un elini kes.”</p>

  <p>“Hükümdar onu...”</p>

  <p>“Canlı istiyor, evet. Ve öyle de alacak. Ama onun kılıç tutan eli sağlam haldeyken sığınağına gelmesini istemiyor, değil mi? Bütün silahlarını almamız emredildi. Canavarı hadım et de yola koyulalım. Tabii... senin için bir sorun yoksa?”</p>

  <p>“Sorun yok,” dedi Cassius, bana yaklaşırken. Sıcaktan parıldayan jileti havaya kaldırdı.</p>

  <p>“Dönüştüğün şey bu mu?” diye sordu Kısrak. Cassius yüzünde utançla bakışlarım kaçırdı. “Bana bak, Darrovv,” dedi Kısrak. “Bana bak.”</p>

  <p>Kendimi jileti unutmaya zorladım. Kısrak’ı izlemeye, ondan güç almaya odaklandım. Ancak aşırı ısınmış metal sağ bileğimin derisini, etini ve kemiğini biçerken onu unuttum. Acıyla haykırarak döndüm ve sağ elimin olduğu yerdeki dağlanmış kesikten yavaşça kan damladığım gördüm. Yanmış etimden tüten duman havaya yükseliyordu. Acımın arasında Çakal’ın yerden elimi alıp havaya kaldırışını izledim. En yeni ganimeti.</p>

  <p>“Hic sunt leones,” dedi.</p>

  <p>“Hıc sunt leones," diye tekrarladı askerleri.</p>

  <h2>60</h2>

  <p>EJDER AĞZI</p>

  <p>Kesilip dağlanmış sağ bileğimi acıdan titreyerek göğsüme bastırırken amcamı düşünüyordum. Şimdi babamın yanında mıydı? Eo’yla birlikte bir odun ateşinin başında oturmuş, kuşları mı dinliyordu? Beni mi izliyorlardı? Bileğimdeki kararmış etten kan süzülüyordu. Acı göz karartıcıydı ve bütün vücudumu ele geçiriyordu. Bir askeri saldırı aracının arkasında paralel uzanan iki sıra koltuklardan birinde, otuz Kemiksüren’in arasında, Kısrak’ın yanına bağlanmış halde oturuyordum. Tavandaki ışıklar tuhaf bir yeşil renkte yanıp sönüyordu. Gemi türbülanstan sarsılıyordu. Luna’da fırtına vardı. Şehirlerin üzerinde gök gürlüyordu. Siyah kuleler bulanık bulutları deliyordu. Çatılardaki Turuncular ve yüksekKızıllar, askeri yönetim altında köle olan kardeşlerim, Marslı akrabalarım öldürecek silahları hazırlarken bütün çatılarda spot ışıkları dans ediyordu. Askeri sahneler daha parlak ışıklarla aydınlanıyordu. YırtıkKanat birlikleri gökyüzünde devriye gezerken ve çekimBotlan giymiş Altınlar birbirlerinden kilometrelerce mesafedeki kulelerin arasında sıçrayıp savunmayı kontrol ederken, yukarıdaki fırtınaya hazırlanırken, dostlarına, okul arkadaşlarına, sevgililerine ve ailelerine son sözlerini söylerken kötücül kırmızı ışıklarla süslenmiş siyah siluetleri, kulelerin arasında gelip gidiyordu.</p>

  <p>Elorian Opera Binası’nın yanından geçtiğimizde en yüksek mazgallarına sıralanmış, gökyüzüne bakar halde gördüğüm bir grup Altın, boynuzlu ve çivili miğferleriyle, şimşek ışıklarında cehennemin yağmasını bekleyen canavar heykellerine benziyorlardı.</p>

  <p>En yüksek gökdelenlerin altında etrafında süzülen bulutlara doğru devam ettik. Bulut tabakasının altında şehrin iç içe geçmiş kabuğu sakindi. Kayıp Şehir’deki eylemler nedeniyle ufukta yanan alev damarları dışında, yörüngeden gelecek bombardımanın beklentisiyle kapkaranlıktı. Işıkları yanıp sönen acil durum araçları alevlere doğru dalıyordu. Şehir saatlerdir, günlerdir nefesini tutuyordu ve bırakma anı yaklaşırken kirişleri gerilmiş, ciğerleri patlamaya hazırdı.</p>

  <p>Hükümdar’ın kulesinin tepesindeki yuvarlak bir platforma indik. Orada Aja ve bir Pretoryen müfrezesi bizi karşıladı. Kemiksürenler biz daha inmeden çekimBotlarıyla inmişlerdi ve platforma konan aracın etrafım sardılar. Cassius, beni tek başına itekliyordu. Diğer eliyle Sevro’nun cesedini bir geyik leşi gibi sürüklüyordu. Antonia da Kısrak’ı itiyordu. Uydu-şehrin yorgun kış yağmuru Aja’nın koyu yüzünden süzülüyordu. Geceyi yaran bembeyaz bir gülümseme vardı ve yakasından buhar yükseliyordu.</p>

  <p>“Sabah Şövalyesi, evine hoş geldin. Hükümdar sizi bekliyor.”</p>

  <p>Uydu yüzeyinin bir kilometre altmda, askeri efsaneler arasında Ejder Ağzı adıyla bilinen büyük çekimKaldıracı durdu ve kapıları tıslayarak açılıp diğer ucunda Toplum’un piramidini taşıyan bir kapının göründüğü loş ışıklı beton bir koridoru önümüze serdi. Orada mavi bir ışık Aja’nın irislerini taradı. Dişliler ve devasa pistonlar uğuldarken piramit ortadan ikiye bölündü. Buradaki teknoloji yukarıdaki Hisar’da olduğundan daha eskiydi; Dünya’nın Lima’nın bildiği tek düşman olduğu, büyük Amerikan raylı toplarının bütün Luna-doğumluların kâbuslarına girdiği antik zamanlardan kalmaydı. Hükümdar’ın büyük sığınağının yedi yüz yıldan uzun süredir önemli bir değişim geçirmemiş olması, Pretoryenlerin mimari başarısının ve disiplininin bir kanıtıydı.</p>

  <p>Acaba Fitchner burayı biliyor muydu? Şüpheliydim. Aja’mn gizleyeceği türden bir sırra benziyordu ama buranın bütün sırlarını onun bile bildiğinden emin değildim. Yürüdüğümüz dar koridorun solundaki ve sağındaki tüneller uzun zaman önce çökmüştü. Bir zamanlar oralardan kimlerin geçtiğini, o tünelleri kimin ve neden çökerttiğini merak etmekten kendimi alamadım.</p>

  <p>Holo ışıklarla aydınlatılmış, yüksek koruma altındaki odalardan geçtik. Maviler ve Yeşiller teknisyen yataklarında, damar yollarına takılı serumlarla yatıyor, kafataslarına yerleştirilmiş bağlantı noktalarından beyinlerine veriler akıyor, gözleri uzakta bir yerlere bakıyordu. Bu, Toplum’un merkezi sinir sistemiydi. Uydu yıkılsa bile, Octavia buradan bir savaş yönetebilirdi.</p>

  <p>Buradaki Obsidiyenler ejder kafası biçimli siyah miğferler ve koyu mor zırhlar kuşanmıştı. Bellerinden sarkan palyoşlarının üzerinde altın sarısı harflerle cohors nihil yazılıydı: Lejyon Sıfır. Adını hiç duymamıştım fakat neyi koruduklarını görüyordum: Süslemesiz, sağlam metalden, son bir kapı; Toplum’un en derin sığınağı. Kapı homurdanarak açıldı ve ancak o zaman, saldırı mekiğinin arkasından dışarı atladıktan bir buçuk yıl sonra, Hükümdar’ın siluetini görebildim.</p>

  <p>Aristokrat sesi koridorda yankılandı. “.. .Janus, sivil zayiat kimin umurunda? Denizde tuz biter mi? Bir Demir Yağmur başarırlarsa ne pahasına olursa olsun onları vurun. Burada istediğimiz en son şey, Obsidiyen Sürüsü’nün buraya inip Kayıp Şehir’deki ayaklanmalarla birleşmesi...”</p>

  <p>Başından beri savaştığım yönetici, onu saran Pretorların ve Küller Lordu’nun hologramlarından yayılan mavi ışıkla aydınlanmış gri-siyah renklerde büyük bir odanın ortasındaki yuvarlak bir çukurda duruyordu. Yarım daire oluşturmuş en az kırk savaş gazisi. Acımasız yaratıklar, katedral heykellerinin karanlık rahatlığıyla içeri girişimi izlerken bunun olacağını başından beri biliyormuş gibi görünüyorlardı. Sanki benim için bu sonu hak etmişlerdi; sanki doğumları gibi, bu durum da şans eseri değildi.</p>

  <p>Yakalanmamın ne anlama geldiğini biliyorlardı. Bu bilgiyi hiç durmadan donanmama yayınlıyorlardı. Haberi gemilerime yaymak için korsanlarını iletişim ağlarımıza saldırtıyorlardı. Dünya’daki başkaldırıları bastırmak için oraya yayın yapıyor, olabilecek diğer halk ayaklanmalarını engellemek için sürekli Çekirdek’e sinyal gönderiyorlardı. İdamımda da aynı şeyi yapacaklardı. Sevro’nun cesediyle de. Cassius’un elde ettiğini sandığı anlaşmaya rağmen, belki Kısrak’mkiyle de. işte, isyana cüret edenlerin sonu, diyeceklerdi. Bakın bu güçlü canavarlar bile Altınların önünde nasıl da düştü. Başka kim onların karşısında durmaya cüret edebilirdi? Kimse.</p>

  <p>Dizginlere daha da asılacaklardı.</p>

  <p>Saltanatları daha da güçlenecekti.</p>

  <p>Bugün yenilirsek, Dünya’nın düşüşünden beri görülmemiş bir güçle yeni bir Altın kuşağı yükselecekti. Kendi halklarına yönelen tehdidi görünce, Aja ve Çakal gibi binlercesini yetiştireceklerdi. Yeni enstitüler kuracak, ordularını büyütecek ve halkımı daha da boğazlayacaklardı. Olası gelecek buydu. Fitchner’m en büyük korkusu. Çakal’ın yanımdan geçip odaya girişini izlerken yaklaştığından korktuğum gelecek.</p>

  <p>“Obsidiyenleri gezegen dışı savaş için eğitilmedi,” diyordu Pretorlardan biri.</p>

  <p>“Bunu Fabii’ye söylemek ister misin?” diye sordu Hükümdar. “Belki de annesine? Şu anda onunla birlikte küçük sinekler gibi kaçıp gemilerini de beraberlerinde götürmemeleri için Meclis’te alıkoymak zorunda kaldığım diğer Senatörlere.”</p>

  <p>“Ödlek Politikolar...” diye mırıldandı biri.</p>

  <p>Parıldayan hologramların dışında odada sadece küçük bir grup Altın asker vardı ancak beklediğimden fazlaydı. İki Olimpik Şövalye, on Pretoryen ve Lysander. Artık on yaşında olan çocuk, onu son gördüğümden beri on beş-yirmi santim boy atmıştı. Veri-tabletinde büyükannesinin konuşmasından notlar alıyordu ve biz içeri girerken Cassius’a gülümsemişti; şimdi dayan-cam ardındaki bir kaplanı izler gibi, beni temkinli bir merakla izliyordu. Berrak Altın gözleri bağlarımı, Aja’yı ve kesilmiş bileğimi inceledi. Zihninde, ne kadar kalın olduğunu anlamak için cama parmağıyla vuruyordu.</p>

  <p>Biz içeri girerken, iki Olimpik Şövalye, Hükümdar’m sözünü kesmemek için Cassius’u sessizce selamladılar ama Hükümdar benim varlığımı duygusuz bir bakışla fark etti. İki şövalye de ağır zırhlıydı ve Hükümdar’ı savunmaya hazırdı.</p>

  <p>Hükümdar’m üzerinde, odanm kubbeli tavanına bir küre holo hâkimdi ve mükemmel detaylarıyla uyduyu gösteriyordu. Küller Lordu’nun filosu, Luna’nın Hisar’ın bulunduğu karanlık tarafmı savunmak için bir ağ gibi yayılmıştı. Savaş çoktan başlamıştı. Ancak kuvvetlerimin Çakal’ın donanmasınm onlara yandan saldırmak ve Küller Lordu’yla arasında ezmek için beklediğini bilmeleri mümkün değildi. Bir şekilde Orion’a ulaşabilsem, bu durumu kurtarmanın bir yolunu bulabilirdi.</p>

  <p>Çakal kenardaki koltuklardan birine oturarak Küller Lordu’nun küre halinde dizilmiş şalomaGemilerine talimat verişini sabırla izledi.</p>

  <p>“Cassius, seni korkunç lanet av köpeği,” dedi Hakikat Şövalyesi, derin bariton sesiyle. Asyalı gözleri kısık ve çekikti. Dünyalıydı ve biz Marslılardan daha tıknazdı. “Bu gerçekten o mu?”</p>

  <p>“Eti ve kemiğiyle. Onu sancak gemisinden kaçırdım,” dedi Cassius. Yüzümü daha iyi görebilmeleri için dizlerimi tekmeledikten sonra saçlarımı tutup başımı arkaya çekti. Sevro’nun bedenini de incelesinler diye yere fırlattı. Neşe Şövalyesi başını iki yana salladı. Cassius’tan daha zayıftı ve ondan iki kat daha aristokrattı; köklü bir Venüs ailesinden geliyordu. Bir defasında onunla Mars’ta bir düelloda karşılaşmıştım.</p>

  <p>“Augustus da mı? Bütün şansı kendinde toplamışsın. Aja da Obsidiyen’i paketledi. Korku ve Sevgi, Victra’yla şu Beyaz Cadı’yı haklayacak...”</p>

  <p>“Victra’nın benim elime düşmesi için cinayet işlerdim,” dedi Hakikat, etrafımda yürürken. “Muhteşem bir dans olurdu. Hey, sen onu yatağa atmamış miydin, Cassius?”</p>

  <p>“Bu konularda boşboğazlık etmem.” Cassius başıyla savaşı işaret etti. “Nasıl gidiyor?”</p>

  <p>“Fabii’den daha iyi. Azimliler. Obsidiyenlerini kullanabilmek için yaklaşmaya çalışıp dururlarken onları mıhlamak zor fakat Küller Lordu onları uzak tutuyor. Bunu kazanan darbeyi, Çakal’ın donanması indirecek. Düşmanın yan tarafından dolaşmaya başladılar bile, bak!” Şövalye özlemle holoya baktı. Cassius fark etti.</p>

  <p>“Onlara her zaman katılabilirsin,” dedi Cassius. “Bir mekik istemen yeter.”</p>

  <p>“Saatler sürer,” diye karşılık verdi Hakikat. “Cephede dört şövalyemiz var zaten. Birilerinin Octavia’yı koruması gerek. Ve gemilerim gündüz tarafını korumak için kenarda bekliyor. Şu anda pek olası görünmese de inmeyi başarırlarsa, yüzeyde askerlere ihtiyacımız olacak. Yüzünü yıkamamız gerekecek.”</p>

  <p>“Ne?”</p>

  <p>“Barca’nın yüzü. Kan içinde kalmış. Yine sistemlerimizi çökertmezlerse yakında yayın yapacağız. Sabotajcılar operasyonları bozuyordu. Yine Cıva’nm çocukları. Büyüklük hayalleriyle yanıp kavrulan teknoloji manyağı demoKratik pislikler. Ama dün gece bir pusucu birliğiyle inlerinden birini vurduk.”</p>

  <p>“Bir bilgisayar korsanını durdurmanın en iyi yolu nedir? Sıcak metal,” diye ekledi Neşe.</p>

  <p>“Düşman cesur, hakkını vermek gerek,” diyordu Küller Lordu, odamn ortasındaki diğerlerinden iki kat büyük hologramından. “Kaçış yollarını kapadığımız halde hâlâ canlarını dişlerine takıp savaşıyorlar.” Filosunun arkasında bir korvetteydi ve sinyali diğer onlarca gemi üzerinden yönlendiriliyordu. Küller Lordu’nun filosu mükemmel bir düzenle ilerliyor, gemilerimin elli kilometreden fazla yaklaşmasına asla izin vermiyordu.</p>

  <p>Roque kayıpları önemserdi. Ele geçirdiğim üç yüz yıllık güzel gemileri yok etmemeyi önemserdi. Küller Lordu’nun böyle bir derdi yoktu. Hiç umursamadan gemileri çatışmaya gönderiyordu. Mirasın, hayatların, masrafm cam cehenneme. O bir yok ediciydi. Sırtını duvara vermiş halde ne pahasına olursa olsun kazanacaktı. Filomu bu halde izlemek acı veriyordu.</p>

  <p>“Yeni haberlerin olduğunda rapor ver,” dedi Hükümdar. “Mümkünse Daxo au Telemanus’u canlı istiyorum. Diğer hepsi harcanabilir; babası ve Juliiler dahil.”</p>

  <p>“Baş üstüne, sahip.” Eski katil, selam vererek gözden kayboldu. Hükümdar yorgun bir iç çekişle dönüp Sabah Şövalyesi’ne baktı ve uzun zaman önce kaybettiği bir çocuğunu selamhyormuş gibi kollarını iki yana açtı. “Cassius.” Cassius eğilerek selam verdikten sonra Hükümdar ona sarıldı ve bir zamanlar Kısrak’a duyduğu yakınlıkla alnından öptü. “Buzullarda olanları duyunca içim burkuldu. Öldüğünü sandım.”</p>

  <p>“Aja öldüğümü düşünmekte haklıydı fakat ölümden dönmem bu kadar uzun sürdüğü için özür dilerim, sahip. Halletmem gereken yarım kalmış işlerim vardı.”</p>

  <p>“Görüyorum,” dedi Hükümdan benimle pek ilgilenmeden Kısrak’a odaklanarak. “Savaşı senin kazandığına inanıyorum, Cassius. İkinizin de.” Gülümsemeden, başıyla Çakal’ı selamladı. “Gemilerin bu savaşın çok kısa sürmesini sağlayacak.”</p>

  <p>“Hizmet etmek bizim için bir zevktir,” dedi Çakal, şeytani bir gülümsemeyle.</p>

  <p>“Evet,” dedi Hükümdar, tuhaf ve neredeyse nostaljik bir tavırla. Parmakları Cassius’un kalın boynundaki yaraların üzerinde dolaştı. “Seni astılar mı?”</p>

  <p>“Ah, denediler. Pek işe yaramadı.” Cassius sırıttı.</p>

  <p>“Bana Lorn’un gençliğini hatırlatıyorsun.” Bir zamanlar Virginia’ya da kendi gençliğini hatırlattığını söylediğini biliyordum. Şefkati, Çakal’ın kendi adamlarına gösterdiğinden daha samimiydi ama yine de Octavia da bir koleksiyoncuydu. Kendini korumak için hâlâ sevgiyi ve sadakati kalkan olarak kullanıyordu. Hükümdar beni işaret etti ve yüzümü örten metal ağızlığa bakarak yüzünü buruşturdu. “Ne planladığını biliyor musunuz? Son karşılaşmamızı tehlikeye düşürecek herhangi bir şey...”</p>

  <p>“Anladığım kadarıyla Hisar’a saldırmayı planlıyor.”</p>

  <p>“Cassius, sus...” diye çıkıştı Kısrak. “Bu kadın seni umursamıyor bile.”</p>

  <p>“Peki, sen umursuyor musun?” diye sordu Hükümdar. “Senin neyi umursadığını gayet iyi biliyoruz, Virginia. Elde etmek için neler yapabileceğini de.”</p>

  <p>“Havada mı, yerde mi?” diye sordu Çakal. “Saldırı.”</p>

  <p>“Yerde. Sanırım.”</p>

  <p>“Neden uzaydayken bundan söz etmedin?”</p>

  <p>“Darrovv’un elini kesmekle meşguldün.”</p>

  <p>Çakal oltaya gelmedi. “Luna’da kaç pençeMatkap var?”</p>

  <p>“Hiçbiri çalışmıyor, terk edilmiş madenlerdekiler bile,” dedi Hükümdar. “Bunu garantiledik.”</p>

  <p>“Gelen bir ekibi varsa, başlarında Volarus ve Julii olur,” dedi Çakal. “Onlar onun en iyi silahları ve uyduKırıcıyı ele geçirmesine yardım ettiler.”</p>

  <p>“Volarus... Obsidiyen mi?” diye sordu Hükümdar.</p>

  <p>“Obsidiyenlerin Kraliçesi,” dedi Kısrak. “Onunla tanışmaksın. Sefi’ye annesini hatırlatırdın.”</p>

  <p>“Obsidiyenlerin Kraliçesi... Birleştiler mi?” diye sordu Hükümdar, temkinli bir tavırla Cassius’a dönerek. “Bu doğru mu? Politikolar bütün kabilelerin birleşmesinin imkânsız olduğunu söylemişti.”</p>

  <p>“Yanılmışlar,” dedi Cassius.</p>

  <p>Antonia, Hükümdar’ın gözünde yükselmek için am değerlendirdi. “Sadece Darrovv’un tarafındaki Obsidiyenler, sahip. Güney kabileleri arasında bir ittifak.”</p>

  <p>Hükümdar ona aldırmadı. “Bundan hoşlanmadım. Sadece Hisar’da yüzlerce Obsidiyen var...”</p>

  <p>“Hepsi sadık,” dedi Aja.</p>

  <p>“Nereden biliyorsun?” diye sordu Cassius. “Aralarında Marslılar var mı?”</p>

  <p>Octavia, onay bekleyerek Aja’ya döndü. “Çoğu,” diye itiraf etti Aja. “Lejyon Sıfır bile. Marsh Obsidiyenler, en iyileridir.”</p>

  <p>“Onların sığınaktan çıkarılmasını istiyorum,” dedi Octavia. “Hemen!”</p>

  <p>Pretoryenlerden biri emri yerine getirmek için harekete geçti.</p>

  <p>“O da ağabeyi kadar becerikli mi?” diye sordu Aja, Cassius’a.</p>

  <p>“Daha kötüsü,” dedi Kısrak, dizlerinin üzerinde gülerek. “Çok daha kötü ve çok daha akıllı. Bir grup savaşçı kadınla birlikte savaşıyor. Seni bulmak için kan yemini etti, Aja. Kanım içip kafatasını Valhalla’da kadeh yapmak için. Şefi geliyor. Ve onu durduramazsın.”</p>

  <p>Aja ve Octavia tedirginlik içinde birbirlerine baktılar. “Hisar’a saldırmadan önce yüzeye inmek zorundalar” dedi Aja. “Bu imkânsız.”</p>

  <p>“Nasıl geliyorlar?” diye sordu Cassius, bana dönerek. Başımı iki yana salladım ve ağızlığımın ardından güldüm. Aja kesilmiş sağ bileğime bir tekme attı. Acıyla yaramın üzerine kapaklanırken neredeyse bayılacaktım. “Nasıl geliyorlar?” diye sordu Cassius. Cevap vermedim. Neşe Şövalyesi’ne işaret verdi. “Diğer kolunu tut.” Neşe, sol kolumu yakalayıp çekti. “Nasıl geliyorlar?” diye sordu, bu kez Kısrak’a dönerek. “Söylemezsen diğer elini de keseceğim. Ardından ayakları, burnu ve gözleri gelecek. Volarus nasıl geliyor?”</p>

  <p>“Onu zaten öldüreceksiniz,” diye hırladı Kısrak. “Bu yüzden... siktir git!”</p>

  <p>“Ne kadar yavaş öleceği sana bağh,” dedi Cassius.</p>

  <p>“Çoktan inmediklerini kim söyledi ki?” diye sordu Kısrak.</p>

  <p>“Ne?”</p>

  <p>“Cıva’nın yardımlarıyla, Dünya’dan buğday gemilerinde geldiler. Saatler önce indiler. Ve şu anda Hisar’a doğru ilerliyorlar. On bin Obsidiyen. Bilmiyor muydun?”</p>

  <p>“On bin mi?” diye mırıldandı Lysandet; holo-çukurun yanındaki koltuğundan. Büyükannesinin Şafak Asası önündeki masada duruyordu. Altın ve demirden yapılmış bir metrelik asanın tepesinde Toplum’un üçgeni ve neredeyse beş yüz yıl önce Karanlık İsyan’ı yöneten Obsidiyen savaş-şefinin sönüp kurumuş kalbi vardı. “Bir işgali durdurmak için Lejyonlar harekete geçirildi. Onlar dönemeden Obsidiyenler savunmamızı aşar.”</p>

  <p>“Pretoryenleri hazırlayıp iki lejyonu geri çağıracağım,” dedi Aja, kapıya doğru yürürken.</p>

  <p>“Hayır.” Octavia düşünceli bir tavırla kıpırdamadan duruyordu. “Hayır, Aja, sen yanımda kal.” Pretoryenlerin komutanına döndü. “Sefir; gidip yüzeyi güçlendir. Müfrezeni yanına al. Onlara burada ihtiyaç yok. Kendi şövalyelerim var. Hisar’a yaklaşan bütün gemiler vurulacak. Bizzat Küller Lordu’nu taşısa bile umurumda değil. Anlaşıldı mı?”</p>

  <p>“Emredersiniz.” Sefir ve diğer Pretoryenler koşarak çıkarken odada Cassius, üç Olimpik Şövalye, Antonia, Çakal, Hükümdar, üç Pretoryen ve biz kaldık. Aja avcunu kapının yakınındaki bir panele bastırdı. Sığınak kapısı, Pretoryenlerin arkasından kapandı. Duvarların içinden çıkan metal levhalar sarmal bir hareketle yavaşça birbirine geçip bizi içeri kilitledi.</p>

  <p>“Üzgünüm, Aja,” dedi Octavia, kadın savaşçı yanma geri dönerken. “Adamlarınla birlikte olmak istediğini biliyorum fakat zaten Moira’yı kaybetmişken seni de kaybetmeyi göze alamam.”</p>

  <p>“Biliyorum,” diye karşılık verdi Aja ama hayal kırıklığı yüzünden okunuyordu. “Pretoryenler Sürü’yü halleder. Biz diğer konuyla ilgilenelim mi?”</p>

  <p>Octavia, Çakal’a baktı ve Çakal belli belirsiz bir hareketle başıyla onayladı. “Severus-Julii, öne çık,” dedi Octavia.</p>

  <p>Antonia kendisine seslenilmesine şaşırarak söyleneni yaptı. Dudaklarında umutlu bir gülümseme belirmişti. Bugünkü çabaları için ödüllendirileceği şüphesizdi. Ellerini arkasında birleştirerek Hükümdar’ının karşısında dimdik durdu.</p>

  <p>“Söylesene, Pretor Julii, bu yıl haziran ayında Uydu Lordlarını dize getirmek için Kılıç Donanması’na katılmıştın, değil mi?”</p>

  <p>Antonia kaşlarını çattı. “Sahip, anlamıyorum...”</p>

  <p>“Bu gayet basit bir soru. En iyi şekilde cevap ver.”</p>

  <p>“Bu doğru. Ailemin gemileriyle birlikte Beşinci ve Altıncı Lejyonlara kumandanlık yaptım.”</p>

  <p>“Roque au Fabii’nin geçici komutası altında, değil mi?”</p>

  <p>“Evet, sahip.”</p>

  <p>“O zaman söyler misin, nasıl oluyor da sen yaşarken Imperator ölüyor?”</p>

  <p>“Savaştan kaçmayı zar zor başardım,” dedi Antonia, sorulardaki tehlikeyi sezerken. Sesi buna uygun olarak zayıflamıştı. “Dehşet... Dehşet verici bir felaketti, sahip. Thebe’ye gizlenmiş Uluyanlar yüzünden Roque... Imperator Fabii, kendi hatası olmamasına rağmen iki katmanlı bir tuzağa düştü. Herkes aynı şeyi yapardı. Komutasını kurtarmak, gemilerimizi toparlamak için çaba harcadım. Ancak Darrovv köprüyü çoktan ele geçirmişti bile. Ve etrafımızdaki bütün şalomaGemileri yanıyordu. Dostla düşmanı birbirinden ayıramı-yorduk. Gemilerine dolan Obsidiyen Sürüsü’nün gürültüsü, bütün olanlar... rüyalarıma giriyor...”</p>

  <p>“Yalancı.” Kısrak alaycı bir tavırla güldü.</p>

  <p>“Ve bu yüzden mi geri çekildin?”</p>

  <p>“Ağır bedeller ödeyerek, evet, sahip. Toplum için elimden geldiğince çok gemiyi kurtarmaya çalıştım. Yaklaşan savaşta ihtiyaç duyulacağım bilerek adamlarımı kurtardım. Elimden gelen buydu.”</p>

  <p>“Bu kadar çok adamı kurtarmak soylu bir davranış,” dedi Hükümdar.</p>

  <p>“Teşek...”</p>

  <p>“En azından doğru olsaydı.”</p>

  <p>“Anlayamadım? ”</p>

  <p>“Kekelediğimi sanmıyorum, kızım. Ancak senin görevini ve İmperatorunu terk ederek kaçtığına inanıyorum.”</p>

  <p>“Bana yalancı mı diyorsunuz, sahip?”</p>

  <p>“Oldukça açık,” dedi Kısrak.</p>

  <p>“Onuruma iftira atılmasına seyirci kalamam,” diye çıkıştı Antonia, Kısrak’a dönerek göğsünü kabartırken. “Bu...”</p>

  <p>“Ah, sakin ol, çocuğum,” dedi Hükümdar. “Burada kendinden büyük balıklarla derin sularda yüzüyorsun. Savaştan kaçan başkaları da oldu ve neler olduğunu öğrenmemiz için savaş istatistiklerini gönderdiler. Felaketi değerlendirebilelim ve Antonia au Severus-Julii’nin adını nasıl lekelediğini, savaşı nasıl kaybettiğini, kendisini yardıma çağıran Pretorunu nasıl terk ettiğini, kendi postunu kurtarmak için kuşağa nasıl kaçtığını ve orada kendi gemilerini nasıl da kaybettiğini öğrenelim diye.”</p>

  <p>“Savaşı Fabii kaybetti,” dedi Antonia öfkeyle. “Ben değil.”</p>

  <p>“Çünkü müttefikleri onu terk etti,” diye mırladı Aja. “Onun donanma düzenini kargaşaya boğmasaydm, pozisyonunu hâlâ koruyor olabilirdi.”</p>

  <p>“Fabii hatalar yaptı,” dedi Hükümdar. “Ancak soylu biriydi ve Renginin sadık bir hizmetkârıydı. Dahası, başarısızlığını kabul ederek bedelini ödemek ve sorguya çekilmemeyi garantilemek için kendi canına kıyacak kadar onurluydu. Son hamlede asi limanlarını yok etmesi de ancak bir kahramana yakışırdı. Bir Demir Altın’a. Oysa sen... aşağılık korkak, sen Beyazgün elbisesine işeyen küçük bir kız gibi kaçtın. Kendini kurtarmak için onu terk ettin. Ve şimdi herkesin önünde onun adını karalıyorsun. Onun dostunun önünde.” Koruyucu bir tavırla Cassius’u işaret etti. “Adamların senin içindeki sürüngeni gördükleri için sana karşı geldiler. Bu yüzden gemilerini senden daha iyi olan ablana kaptırdın.”</p>

  <p>“Bu iddialarla gelen her kim olursa Kan Yeri’nde karşılaşırım,” dedi Antonia, öfkeden titreyerek. “Yüzsüz, kıskanç yaratıklar onurumu lekeleyemez. Temiz adımı karalamak için kanıtlar yaratmaları üzücü. Gizli amaçları olduğu şüphesiz. Belki de şirketimi, servetimi veya bütün olarak Altınları hedef alıyorlar. Adrius, Hükümdar’a bütün bunların ne kadar saçma olduğunu söyler misin?”</p>

  <p>Ama Adrius sessiz kaldı. “Adrius?”</p>

  <p>“Bir korkak yerine bir köpeğin sadakatini tercih ederim,” dedi Çakal. “Lilath haklıymış. Sen zayıfsın. Ve bu tehlikeli bir şey.”</p>

  <p>Antonia boğulmak üzere olan, suyun başına yükseldiğini, dibin kendisini çektiğini, tutunacak ve kendini kurtaracak hiçbir şey olmadığını anlayan bir kadın gibi etrafma bakındı. Aja, arkasında karanlık bir dalga gibi yükselirken, Octavia onu resmen reddetti: “Antonia au Severus-Julii, Julii Hanesi’nin lideri, Beşinci ve Altıncı Lejyonların Birinci Sınıf Pretoru, Toplum Sözleşmesi’nin bana verdiği yetkiye dayanarak seni vatan haini ve bir savaş kaçağı ilan ediyor, idamla cezalandırıyorum.”</p>

  <p>“Seni sürtük,” diye tısladı Antonia ve sonra Çakal’a döndü. “Beni öldürmeyi göze alamazsın. Adrius... lütfen.” Ancak artık gemileri yoktu. Yüzü yoktu. Bir umut, bir çıkış yakalamaya çalışırken şişmiş gözlerinden yaşlar süzüldü. Çıkış yoktu. Benimle göz göze geldiğinde, aklımdan geçenleri biliyordu. Ektiğini biçersin. Bu Victra, Lea, Devedikeni ve hayatta kalmak için feda ettiği diğer herkes içindi. “Lütfen...” diye yalvardı.</p>

  <p>Ama burada merhamet yoktu.</p>

  <p>Aja, Antonia’nın boynunu arkadan yakaladı. Kadın dehşetle titreyerek dizlerinin üzerine çöktü ve dev şövalye ellerini yavaşça kapayarak onu boğmaya başlarken direnmeye bile çalışmadı. Kıvranarak ölmesi tam bir dakika sürdü. Öldüğünde Aja sert bir çevirmeyle onun boynunu kırarak idamı tamamladı ve cesedini Sevro’nunkinin üzerine attı.</p>

  <p>“Ne iğrenç bir yaratık,” dedi Hükümdar, Antonia’nın cesedine arkasını dönerek. “En azından annesi cesurdu. Cassius, ayakkabıların kirlenmiş.” Cassius’un hapishane ayakkabılarının lastik tabanlarında ve yeşil tulumunun paçalarında pıhtılaşmış kan vardı. “Burada yatakhane, mutfak ve banyo var. Temizlen. Uşağım saatlerdir bana yemek hazırlamaya çalışıyor. Yemeği buraya sana getirmesini söyleyeceğim. Savaşı kaçırmayacaksın. Küller Lordu en azından birkaç saat daha süreceğine söz verdi. Lysander, ona yolu gösterir misin?”</p>

  <p>“Yanınızdan ayrılmayacağım, sahip,” dedi Cassius, soylu bir tavırla. “Bu iş bitene ve bu canavarlar öldürülene kadar.” Hakikat Şövalyesi gözlerini devirdi.</p>

  <p>“Sen iyi bir çocuksun,” dedi Hükümdar, bana dönmeden önce. “Şimdi şu Kızıl’la ilgilenme zamanı geldi.”</p>

</body>

</html>