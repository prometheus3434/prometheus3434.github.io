<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>24</h2>

  <p>HIC SUNT LEONES</p>

  <p>Phobos’ta kıyamet kopuyordu. Ben Holiday’le birlikte koridorlarda koşarken patlamalar uyduyu sarsıyordu. Altınlar ve Gümüşler parıltılı lüks yatlarıyla Iğneler’i terk ederken, kilometrelerce altlarında Çukur kaynak torkları, füzyon kesicileri, borular, karaborsa yakıcılar ve eski tip mermili silahlarla donanmış adiRenklerle dolup taşıyordu. Kalabalıklar orta bölgeye ve İğneler’e ulaşabilmek için tramvay sistemlerini ve geçitleri ele geçirirken, kendi karargâhlarında uğradıkları saldırının şokunu yaşayan Toplum’un askeri birlikleri yukarı doğru akını durdurmaya çabalıyordu. Lejyonların eğitimi ve düzenleri avantajlarıydı. Bizdeyse sayı üstünlüğü ve sürpriz avantajı vardı.</p>

  <p>Öfkeden söz etmeye gerek bile yoktu.</p>

  <p>Griler kaç kontrol noktasını tutarsa tutsun, kaç tramvayı yok ederse etsin, adiRenkler çatlakların arasından süzülecekti çünkü burayı onlar yapmıştı ve Cıva sayesinde ortaRenkler arasında müttefikleri vardı. Kullanılmayan ulaşım tünellerini açmış, sanayi bölgesindeki kargo gemilerini ele geçirmiş, hepsini insan gücüyle doldurmuş ve İğneler’deki lüks hangarlara, hatta uydudan kaçanların gezegenlerarası yolcu ve tur gemilerine bindirildiği Havasevk Gezegenlerarası Uzay Ussü’ne doğru sürmeye başlamışlardı.</p>

  <p>Ben uzaktan Cıva’nın güvenlik sistemine girmiş, üstünRenklerin yanlarında bagajları, değerli eşyaları ve çocuklarıyla paniğe kapıl-miş sığırlar gibi birbirlerini ezerek kaçışmasını izliyordum. Mars Donanması’nın yırtıkKanatları ve hızlı avcıları kulelerin arasında uçuşuyor, Çukur’dan İğneler’e doğru havalanan asi gemilerini vuruyorlardı. Vurulan bir adiRenk mekiğinin enkazı bir Havasevk terminalinin tonozlu camlarını ve çelik tavanım delip geçerek sivilleri öldürürken benim de bu savaşın temiz olabileceği konusundaki bütün yanılgılarımı paramparça etti.</p>

  <p>Bir grup adiRenkten uzaklaşarak, Holiday’le birlikte eski nakliye garajlarından birinde, Augustus’tan öncesinden beri kullanılmayan bir hangara ulaştık. Burası sessizdi. Terk edilmişti. Eski yaya girişi kaynakla kapatılmıştı. Radyasyon göstergeleri potansiyel çöp toplayıcıları uzak tutuyordu ama Cıva’nın söz verdiği gibi, metale yerleştirilmiş modern bir retina tarayıcı, irislerimi onaylayınca kapılar derin bir gıcırtıyla bizim için açıldı.</p>

  <p>Hangar tozla ve örümcek ağlarıyla dolu, devasa bir dikdörtgendi. Hangarda doka çekilmiş, yetmiş metre uzunluğunda ve uçan serçe görüntüsünde gümüş renkli, lüks bir yat duruyordu. Venüs Tersaneleri’nde özel olarak üretilmiş, son derece gösterişli, hızlı ve aşırı zengin bir savaş mültecisi için mükemmel bir araçtı. Cıva göç eden üst sınıfa karışabilelim diye onu filosundan bizim için özel olarak seçmişti. Arka kargo rampası inikti ve kuşun içi, üzerleri Güneş Sanayi’nin kanatlı topuk amblemleriyle süslü siyah sandıklarla ağzına kadar doluydu. İçlerinde de milyarlarca kredi değerinde ileri teknoloji silahlar ve malzemeler vardı.</p>

  <p>Holiday ıslık çaldı. “Zenginleri kim sevmez? Sadece yakıtı bile yıllık maaşıma denktir. Hatta iki katı.”</p>

  <p>Hangarı geçerek Cıva’nın pilotuyla tanıştık. İnce yapılı, genç Mavi bizi rampanın dibinde bekliyordu. Genç kadının kaşları yoktu ve başı keldi. Sinaptik bağların onu uzaktan gemiye bağladığı derisinin altından mavi şeritler görünüyordu. Gözlerini iri iri açarak hazır ola geçti. Kimi taşıyacağı konusunda şimdiye kadar bir fikri olmadığı açıktı. “Efendim, ben Teğmen Vesta. Bugün pilotunuz olacağım. Sizi gemimizde ağırlamanın bir onur olduğunu belirtmeliyim.”</p>

  <p>Üç katlı yatın üst ve alt katları Altınların kullanımına ayrılmıştı. Orta kat aşçılar, hizmetçiler ve mürettebat içindi. Dört lüks kamara, bir sauna ve kokpitin en arkasındaki yolcu kabininde kolçakla-rina küçük çikolatalar ve peçeteler yerleştirilmiş krem rengi deri koltuklar vardı. Çikolatalardan birini cebime attım. Sonra birkaç tane daha aldım.</p>

  <p>Holiday ve Vesta gemiyi hazırlarken yolcu kabininde akımZır-hımı çıkardım ve kutuların birinden kış ekipmanlarını çıkardım. BöcekKabuğuna benzer, daracık, nano-lif dokumalı giysileri giydim. Ancak bu giysiler siyah yerine beyaz alacalıydı ve dirsek, el, kalça ve dizlerdeki dokulu kavrayıcılar dışında yağlı gibi görünüyordu. Kutup soğuğuna ve suya dayanıklı şekilde yapılmışlardı. AkımZır-hımızından elli kilo daha hafif, dijital bileşen bozulmalarına karşı dayanıklıydı ve bataryaya ihtiyaç duymaması da bir avantajdı. Beni uçan bir insan tanka dönüştüren dört yüz milyon kredilik teknolojiyi kullanmaktan zevk alsam da, bazen sıcak bir pantolon daha değerli oluyordu. Ve ihtiyacımız olursa her zaman akımZırhımızı kuşanabilir dik.</p>

  <p>Botlarımın bağcıklarını bağladığım sırada kargo bölümündeki ve hangardaki sessizlik dikkatimi çekti. Veri-tabletimin kronometresine göre daha on beş dakika olduğundan, rampanın kenarına oturup bacaklarımı sarkıtarak Ragnar’ı beklemeye başladım. Çikolatalardan birini çıkanp yavaşça ambalajını açtım. Yarısını ısırıp çikolatayı dilimde tuttum ve her zaman yaptığım gibi erimesini bekledim. Ve her zaman olduğu gibi, sabırsızlığa kapılarak alt yarısı daha erimeden çiğnemeye başladım. Eo bir şekeri günlerce idare edebiliyordu; tabii bulabilecek kadar şanslı olduğumuzda.</p>

  <p>Veri-tabletimi yere bırakarak Phobos’ta savaşa devam eden dostlarımın miğfer kameralarındaki görüntüleri izledim. Konuşmaları veri-tabletinin hoparlörlerinden yayılıyor, geniş metal salonda yankılanıyordu. Sevro formundaydı ve havalandırmalara doluşan yüzlerce Oğul’la birlikte merkezi havalandırma sistemini ele geçiriyordu. Burada oturup onları izlemek zorunda kaldığım için suçluluk duyuyordum fakat her birimizin oynayacak bir rolü vardı.</p>

  <p>Girdiğimiz kapı homurdanarak açıldı ve Ragnar ile iki Obsidi-yen Uluyan içeri girdiler. Çatışmadan yeni çıkmış Ragnar’m beyaz zırhında göçükler ve lekeler vardı. Rampadan aşağı seslenerek en koyu yüksekLehçemle, “Aptallarla nazikçe oynadınız mı, sevgili dostum?” diye sordum. Cevap olarak bana yüksek rütbeli askeri subaylara güç simgesi olarak verilen bükük bir altın asayı fırlattı. Asanın tepesinde çığlık atan bir ölüm perisi ve kırmızı bir leke vardı.</p>

  <p>“Kule düştü,” dedi Ragnar. “Rollo ve Oğullar işi tamamlıyorlar. Bunlar ValiYardımcısı Priscilla au Caan’dan kalan izler.”</p>

  <p>“Bravo, dostum,” dedim, asayı ellerimde evirip çevirirken. Üzerine Mars’ın iki uydusunun sahibi olan ve savaşta Bellonaların tarafında yer alan Caan ailesinin başarıları oyulmuştu. Büyük savaşçıların ve devlet adamlarının arasında, bir atın yanında duran genç adamı tanıyordum.</p>

  <p>“Sorun ne?” diye sordu Ragnar.</p>

  <p>“Hiç,” dedim. “Oğlunu tamyordum, hepsi o. Priam. Yeterince düzgün biriydi.”</p>

  <p>“Düzgün yeterli değil,” dedi Ragnar, kaşlarını çatarak. “Onların dünyasında değil.”</p>

  <p>Onunla aym fikirde olduğumu göstermek için asayı homurdanarak dizimin üzerinde büktüm ve ona geri attım. “Bunu kardeşine ver. Gitme zamanı.”</p>

  <p>Ragnar hangara çatık kaşlarla baktıktan sonra veri-tabletini kontrol etti ve yanımdan geçip kargo bölümüne girdi. Asadan beyaz tulumumun bacağına bulaşan kanı silmeye çalıştım ama iyice yayılıp bacağımı saran yağlı kumaşın üzerinde kırmızı bir leke bıraktı. Rampayı arkamdan kapadım, içeride Ragnar’m akımZırhım çıkarmasına ve kışlık tulumunu giymesine yardım ederken Holiday ile Vesta’ya uçuş öncesi hazırlıklarda katıldım.</p>

  <p>“Unutma, bizler mülteciyiz. Buradan çıkan en büyük konvoya yönel ve onlardan ayrılma.” Vesta başıyla onayladı. Bu eski bir hangardı. Dolayısıyla akımAlanı yoktu. Bizi uzaydan ayıran tek şey, beş kat yüksekliğindeki çelik kapılardı. Motorlar onları tavana ve yere doğru çekmeye başladığında kapılar titredi. “Dur!” dedim. Vesta dikkatimi çeken şeyi benden bir saniye sonra gördü ve kapıların ayrılıp hangarı vakuma açmasına izin vermeden elleri kontrollerin üzerinde hızla uçtu.</p>

  <p>“Yok artık,” dedi Holiday, kokpitten dışarı bakıp geminin uzaya doğru yolunu engelleyen küçük bir figürü izleyerek. “Aslan gelmiş.”</p>

  <p>ıııııııııııııııııııııııııııııı</p>

  <p>Kısrak, projektörlerimizin ışığında geminin önünde duruyordu. Kör edici ışıklar saçlarını bembeyaz aydınlatıyordu. Holiday ışığı kokpitten söndürürken Kısrak gözlerini kırpıştırdı. Hemen ardından loş hangarda ona doğru yürüdüm. Bakışları üzerimde dans ederek beni inceliyordu. Gözleri Armasız ellerimden yüzümde bıraktığım yara izine kaydı. Ne görüyordu acaba?</p>

  <p>Kararlılığımı mı görüyordu? Korkumu mu?</p>

  <p>Ben onda çok fazla şey görüyordum. Karın ortasında âşık olduğum kız artık yoktu; son on beş ayda onun yerini bir kadın almıştı. Muazzam gücü ve tedirgin edici bir zekâsı olan, ince yapılı, son derece becerikli bir lider. Yorgunluktan göz altları çökmüş gözleri enerji doluydu ve güneşsiz diyarlarda, metal koridorlarda geçen uzun günler yüzünden yüzü solmuştu. Onunla ilgili her şey gözlerindeydi. Babasının zihin yapısını, annesinin yüzünü almıştı, inşam kanatlandırabilecek veya toprağa gömebilecek türden, huzursuz edici bir zekâsı vardı.</p>

  <p>Ve hemen kalçasının dibinde soğutma birimiyle bir hayaletPe-lerin duruyordu.</p>

  <p>Geldiğimizden beri bizi izliyordu.</p>

  <p>Hangara nasıl girebilmişti?</p>

  <p>“Selam, Azrail,” dedi şakacı bir tavırla, ben dururken.</p>

  <p>“Selam, Kısrak.” Hangarın geri kalanına bakındım. “Beni nasıl buldun?”</p>

  <p>Şaşkınlıkla kaşlarını çattı. “Gelmemi istediğini sanıyordum. Ragnar seni bulabileceğim yeri Kavax’a söylemiş...” Birden sustu. “Ah, bilmiyordun.”</p>

  <p>“Hayır.” Geminin ayna gibi olan kokpit camlarına baktım. Ragnar’m oradan beni izlediğini tahmin edebiliyordum. Çizgiyi aşmıştı. Ben bir savaş hazırlığındayken o arkamdan iş çevirmiş ve görevimi tehlikeye atmıştı. Sevro’nun neler hissettiğini şimdi anlıyordum.</p>

  <p>“Nerelerdeydin?” diye sordu.</p>

  <p>“Kardeşinle birlikteydim.”</p>

  <p>“O halde idam görüntüleri sırf bizi seni aramaktan vazgeçirmek içindi.”</p>

  <p>Söylenecek çok fazla şey, sorulacak çok fazla soru vardı ve karşılıklı suçlamalar yağdırabilirdik. Ancak onu görmek istememiştim çünkü nereden başlayacağımı bilmiyordum. Ne diyeceğimi. Ne soracağımı. “Gevezeliğe vaktim yok, Kısrak. Hükümdar’a teslim olmak için Phobos’a geldiğini biliyorum. Şimdi neden burada benimle konuşuyorsun?”</p>

  <p>“Beni ezmeye kalkma,” dedi, sertçe. “Teslim olmuyordum. Barışı sağlamaya çalışıyordum. Birilerini koruması gereken sadece sen değilsin. Babam onyıllardır Mars’ı yönetiyordu. Bu gezegenin insanları senin kadar benim de halkım.”</p>

  <p>“Sen Mars’ı kardeşinin merhametine bıraktın,” dedim.</p>

  <p>“Mars’ı, kurtarmak için bıraktım,” diye düzeltti. “Her şeyin bir taviz gerektirdiğini biliyorsun. Gitmeme kızmanın nedeninin Mars olmadığını da biliyorsun.”</p>

  <p>“Kenara çekilmen gerekiyor, Kısrak. Bu bizimle ilgili değil. Tartışacak zamanım yok. Ben gidiyorum. Dolayısıyla ya kenara çekil ya da kapıyı açıp üzerinden uçarız.”</p>

  <p>“Üzerimden uçmak mı?” dedi, gülerek. “Yalnız gelmeyebilirdim, biliyorsun değil mi? Korumalarımla gelebilirdim. Seni tuzağa düşürmek için bekleyebilirdim. Ya da mahvettiğin barışı kurtarmak için seni Hükümdar’a ihbar edebilirdim. Ama hiçbirini yapmadım. Bir an durup nedenini düşünemez misin?” Bana doğru bir adım attı. “O tünelde bana daha iyi bir hayat istediğini söylemiştin. Seni dinlediğimi anlamıyor musun? Daha iyi bir şeye inandığım için Uydu Lordlarıyla birlik olduğumu görmüyor musun?”</p>

  <p>“Ama teslim oldun.”</p>

  <p>“Çünkü kardeşimin terör egemenliğinin sürmesine izin veremezdim. Ben barış istiyorum.”</p>

  <p>“Şimdi barış zamanı değil,” dedim.</p>

  <p>“Korkunç lanet, kalın kafalının tekisin. Bunu biliyorum. Neden burada olduğumu sanıyorsun? Neden Orion’la işbirliği yapıp askerlerini pozisyonlarında bıraktığımı sanıyorsun?”</p>

  <p>Onu inceledim. “Aslını istersen, bilmiyorum.”</p>

  <p>“Buradayım çünkü sana inanmak istiyorum, Darrow. O tünelde söylediklerine inanmak istiyorum. Tek cevabın kılıç olduğunu kabul etmek istemediğim için senden kaçtım. Ancak içinde yaşadığıpnız hayat sevdiğim her şeyi elimden aldı. Annem, babam, kardeşlerim. Geri kalan dostlarımı da almasına izin vermeyeceğim. Seni almasına izin vermeyeceğim.”</p>

  <p>“Ne demek istiyorsun?” diye sordum.</p>

  <p>“Seni gözümün önünden ayırmayacağım, diyorum. Ben de seninle geliyorum.”</p>

  <p>Şimdi gülme sırası bendeydi. “Nereye gittiğimi bile bilmiyorsun ki.”</p>

  <p>“MühürDeri giymişsin. Ragnar yatta. Açıkça isyan başlattın. Şimdi de İsyan’ın en büyük savaşının ortasında gidiyorsun. Cidden, Darrovv... Bu yatla Altın mültecilerin arasına karışacağını ve Val-kyrie Kuleleri’ne gidip Ragnar’ın annesinden bir ordu isteyeceğini anlamak için dâhi olmaya gerek yok.”</p>

  <p>Lanet olsun. Şaşkınlığımı göstermemeye çalıştım.</p>

  <p>İşte, bu yüzden Kısrak’ın dahil olmasını istemiyordum. Onu oyuna almak, kontrol edemeyeceğim bir boyut daha açmak demekti. Kardeşini veya Hükümdar’ı arayarak nereye gittiğimi söyleyip stratejimi bir çırpıda mahvedebilirdi. Her şey yanıltmacaya dayanıyordu. Düşmanlarım benim Phobos’ta olduğumu düşünmeliydi. Kısrak nasıl düşündüğümü biliyordu. Bu hangardan çıkmasına izin veremezdim.</p>

  <p>“Telemanuslar da biliyor,” dedi, aklımdan geçenleri anlayarak. “Ancak sana karşı güvence planlan yapmaktan yoruldum. Oyunlardan yoruldum. Karşılıklı güvensizlik yüzünden birbirimizden uzaklaştık. Sen de bundan yorulmadın mı? Aramızdaki sırlardan? Suçluluk duygusundan?”</p>

  <p>“Yorulduğumu biliyorsun. Lykos’taki tünellerde sırlarımı bu yüzden açıkladım.”</p>

  <p>“O halde bunun ikinci şansımız olmasına izin ver. Kendin için. Benim için. Halklarımız için. Ben de senin istediğini istiyorum. Ve seninle birlik olduğumuzda, şimdiye kadar ne zaman kaybettik? Birlikte bir şeyler inşa edebiliriz, Darrow.”</p>

  <p>“Bir ittifak öneriyorsun...” dedim, kısık sesle.</p>

  <p>“Evet.” Gözleri alev alev yanıyordu. “Augustus, Telemanus ve Arcos Hanelerinin güçleri İsyan’la birleşebilir. Azrail’le. Orion ve bütün gemileriyle. Toplum korkudan titrer.”</p>

  <p>“Öyle bir savaşta milyonlar ölür,” dedim. “Bunu biliyorsun. Eşsiz Yaralılar son Altm’a kadar savaşır. Bunu kaldırabilir misin? Bunu izleyebilir misin?”</p>

  <p>“İnşa etmek için önce bir şeyleri yıkmak zorundayız,” dedi. “Gördün mü? Seni dinliyordum.”</p>

  <p>Yine de başımı iki yana salladım. Aramızda, halklarımızın arasında aşılması gereken çok fazla şey vardı. Onun şartlarıyla kazanırsak bu onların zaferi olurdu. “Adamlarımdan bir Altın ordusuna güvenmelerini nasıl isteyebilirim? Ben sana nasıl güvenebilirim?”</p>

  <p>“Güvenemezsin. İşte, bu yüzden seninle geliyorum. Karının hayallerine inandığımı kanıtlamak için. Ama senin de bana bir şeyi kanıtlaman gerekiyor. Karşılığında senin de benim güvenime layık olduğunu. Yıkabildiğim biliyorum, inşa edebildiğini de görmeliyim. Ne inşa edeceğini görmeliyim. Dökeceğimiz kanın bir değeri olmalı. Bana bunu kanıtlarsan, kılıcım hizmetindedir. Kanıtlayamazsan, seninle yollarımız ayrılır.” Başını yana yatırdı. “Eh, ne diyorsun, Cehennemdalgıcı? Bir şans daha vermek istiyor musun?”</p>

  <h2>25</h2>

  <p>HİCRET</p>

  <p>Kargo bölümünde Kısrak’ın akımZırhını çıkarmasına yardım ettim. “Soğuk için giysiler burada.” Büyük bir plastik kutuyu işaret ettim. “İçinde botlar da var.”</p>

  <p>“Cıva sana cephaneliğinin anahtarını mı verdi?” diye sordu, kutuların üzerindeki kanatlı topuklara bakarak. “Bu ona kaç parmağa mal oldu?”</p>

  <p>“Hiç,” dedim. “O da Ares’in Oğulları’ndan.”</p>

  <p>“Ne?”</p>

  <p>Sırıttım. Hayatın onun için açık bir kitap olmadığını görmek rahatlatıcıydı. Motorlar gürülderken gemi havalandı. “Giyin ve kabinde bize katıl.” Tek başına üzerini değiştirmesi için onu yalnız bıraktım. İstediğimden daha haşin davranıyordum ama onun ya-nındayken gülümsemek tuhaf geliyordu. Ragnar’ı yolcu kabininde koltuğuna rahatça oturmuş, beyaz çizmelerini bitişikteki kolçağa uzatmış halde çikolata yerken buldum. “Alınma ama sen ne yaptığını sanıyorsun?” diye sordu Holiday, bana. Yolcu kabini ile kokpitin arasında durarak kollarını kavuşturdu. “Sanıyorsunuz, efendim?”</p>

  <p>“Risk alıyorum,” dedim. “Sana tuhaf gelebilir, Holiday. Ancak onunla bir geçmişimiz var.”</p>

  <p>“O seçkinliğin dört dörtlük bir örneğiyken mi? O Victra’dan da kötü. Babası...”</p>

  <p>“Karımı öldürdü,” dedim. “Dolayısıyla ben hazmedebiliyorsam, sen de hazmedebilirsin.” Holiday bir ıslık çaldı ve yeni müttefikimizden hoşnutsuz bir tavırla kokpite döndü.</p>

  <p>“Yani Kısrak aramıza katıldı,” dedi Ragnar.</p>

  <p>“Giyiniyor,” diye karşılık verdim. “Kavax’ın gitmesine izin vermeye hakkın yoktu. Nerede olacağımızı söylememen gerektiğinden söz etmiyorum bile. Ya bizi ele verselerdi, Ragnar? Ya bize pusu kursalardı? Evini bir daha asla göremezdin. Orada olduğumuzu öğrenirlerse, halkının gezegenden ayrılmasına asla izin vermezler. Hepsini öldürürler. Bunu hiç düşündün mü?”</p>

  <p>Ağzına bir çikolata daha attı, “insan uçabileceğini düşünür ama atlamaktan korkar. Kötü bir dost onu arkasından iter.” Bana baktı. "İyi bir dost onunla birlikte atlar.”</p>

  <p>“Taşkenar’ı okudun, değil mi?”</p>

  <p>Ragnar başıyla onayladı. “Theodora verdi. Lom au Arcos büyük adammış.”</p>

  <p>“Böyle düşündüğünü duymak onu mutlu ederdi fakat her okuduğuna inanma. Biyografiyi yazan, biraz fazla abartmış. Özellikle de hayatının başlarıyla ilgili.”</p>

  <p>“Lom sana bu kıza ihtiyacımız olduğunu söylerdi. Şimdi, savaşta. Ve sonrasında, barışta. Onu davamıza katmazsak, bütün Altınlar ölene kadar kazanamayız. Ben bunun için savaşmıyorum.”</p>

  <p>Ragnar yanımıza gelen Kısrak’ı karşılamak için ayağa kalktı. Son kez yüz yüze geldiklerinde Kısrak silahını onun kafasına doğrultmuştu. “Ragnar, seni son gördüğümden beri bir hayli meşguldün. Adını bilip de senden korkmayan tek bir Altın bile yok. Kavax’ı serbest bıraktığın için teşekkürler.”</p>

  <p>“Aile değerlidir,” dedi Ragnar. “Ama seni uyarmalıyım. Benim dünyama gidiyoruz. Benim korumam altındasın. Bir numaraya kalkışırsan, oyun oynamaya kalkarsan, seni hiçbir şekilde korumam. Ve şunu bil ki, aslanın kızı, sen bile buz diyarında bensiz uzun süre hayatta kalamazsın. Anlaşıldı mı?”</p>

  <p>Kısrak saygıyla başını eğdi. “Anlaşıldı. Ve bana olan inancını boşa çıkarmayacağım, Ragnar. Sana söz veriyorum.”</p>

  <p>“Bu kadar çene yeter. Kemerlerinizi bağlama zamanı,” diye payladı Holiday, kokpitten. Vesta gemiyle iletişime geçerek onu hangardan çıkarmaya başladı. Yerlerimize oturduk. Seçebileceğimiz yirmi koltuk vardı ama Kısrak sol tarafta benim yanıma oturdu ve kemerinin tokasına uzanırken eli kazayla kalçama değdi.</p>

  <p>Gemimiz hangardan ayrılıp Phobos’un loş sanayi dünyasının vakumuna doğru sessizce süzüldü. Görebildiğimiz her yerde borular, yük limanları ve çöp sahaları vardı. Yıldızlar görünmüyor, güneş ışığı buraya ulaşmıyordu. Bizimki kadar güzel olan çok az gemi Phobos’un yüzeyinin altına bu kadar yakın uçmuştu. Adamların gemilere dolduğu ve gemilerin, bu loş dünyadan Oğullar’ın ele geçirdiği bölgenin kapılarına doğru hareket ettiği bir endüstriyel aktarma merkezi üzerine beyaz boyayla AdiBölge diye yazılmıştı.</p>

  <p>Gösterişli lüks yatımız, yavaş hareket eden çöp taşıyıcıların ve yük gemilerinin arasından geçiyordu. İçlerinde erkek ve kadınlar penceresiz, kirli çelik küplerin içinde birbirlerine sokulmuş halde duruyorlardı. Sırtlarından ter süzülüyordu. Tanımadıkları aletleri, silahları tutarken elleri titriyordu. Her zaman hayal ettikleri kadar cesur olabilmeyi diliyorlardı. Sonra bir Altm’ın hangarına ineceklerdi. Oğullar emirler yağdıracaktı. Kapılar açılacaktı ve hepsi savaşla tanışacaktı.</p>

  <p>Pencereden dışarı bakarken yumruklarımı sıkarak onlar için dua ettim. Kısrak’ın beni izlediğini hissediyordum. Benliğimin derinliklerindeki gelgitleri tartıyordu.</p>

  <p>Çok geçmeden endüstriyel Yığınlar’ı geride bırakarak orta-Bölgenin uzay bulvarlarını aydınlatan neon tabelaların arasından ilerledik. İki tarafımızda insan yapımı çelik kanyonlar vardı. Tramvaylar. Asansörler. Apartmanlar. Ağa bağh olan her ekran, Cıva’nm bilgisayar korsanlarının kontrolündeydi; hepsi Sevro ve Oğulların güvenlik kapıları ile kontrol noktalarını aşarak duvarlara orak çizişini gösteriyordu.</p>

  <p>Otuz milyonluk şehir her yanımızda kaynıyordu. Ticari uzay araçları, buradaki binaların arasında gidip gelmesi gereken küçük sivil taksilerin ve sekicilerin yanından hızla geçiyordu. Bütün şehirde Çukur’dan havalanan yük gemileri ortaBölgeden geçerek iğneler’e doğru ilerliyordu. Bir yırtıkKanat filosu üzerimizdeki caddelerde ava çıkmıştı. Nefesimi tuttum. Bizi parçalara ayırmak için sadece tetiğe basmaları yeterdi. Ama yapmadılar. Gemimizin üstünRenk kimliğini tanıyarak bizi telsizden selamladılar ve biz savaş alanından çıkıp uydudan sessizce uzaklaşan yat grubuna katılana kadar eşlik etmeyi önerdiler.</p>

  <p>Geminin telsizinden, Cıva’nın kulesinden gelen çağrıya cevap verdiğimde Victra, “Duygusal bir konuşmaydı, ” dedi. Sıkkın sesi etrafımızdaki çatışma dolu ortama uymuyordu. “Palyaço ve Ekşisu-rat, Havasevk’in ana terminallerini ele geçirdi. Rollo’nun adamları ortaBölgenin su depolarının kontrolünü aldı. Cıva’nm ağları buradan Tuna’ya kadar yayın yapıyor. Her yeri oraklar sarmış. Agea, Korint ve Mars’ın her köşesinde ayaklanmalar var. Dünya ve Luna’dan da benzer raporlar geliyor. Devlet binaları düşüyor. Polis karakolları yanıyor. Ayaktakımını harekete geçirdin. ”</p>

  <p>“Yakında karşılık verirler.”</p>

  <p>“Senin de dediğin gibi, tatlım. Çakal’ın gönderdiği ilk müdahale birliklerini katlettik. Tam istediğimiz gibi, birkaç Kemiksüren’in de icabına baktık. Ama aralarında Lilath veya Devedikeni yoktu. ”</p>

  <p>“Lanet olsun. Yine de denemeye değerdi.”</p>

  <p>“Mars Donanması, Deimos’tan yola çıktı. Lejyonlar geliyor, biz de son hazırlıklarımızı tamamlıyoruz.”</p>

  <p>“Güzel. Güzel. Victra, Sevro’ya grubumuza bir kişiyi daha eklediğimizi söylemeni istiyorum. Kısrak bize katıldı.”</p>

  <p>Victra bir an sessiz kaldı. “Özel hatta mıyım?”</p>

  <p>Holiday bana kokpitten bir kulaklık attı. Hemen başıma geçirdim. “Şimdi öylesin. Bundan hoşlanmadın.”</p>

  <p>Sesindeki terslik gayet belirgindi. “Sana ne düşündüğümü söyleyeyim: Ona güvenemezsin. Kardeşine bir bak. Babasına bak. Açgözlülük kanlarında var. Bizimle müttefik olması çok normal. Amacına uyduğu sürece.” Victra konuşurken ben Kısrak’ı izliyordum. “Savaşta yenildiği için bize ihtiyacı var. Ama ona istediğini verdiğimizde ne olacak? Onun yoluna çıktığımızda ne olacak? Onu öldürebilir misin? Tetiği çekebilir misin?”</p>

  <p>“Evet.”</p>

  <p>Ben hâlâ Victra’nın sözlerini düşünürken gemimiz Phobos’un dev cam kulelerinin on metre üzerinden geçiyordu. İçlerinde küçük, çılgın dünyalar kaynıyordu. İsyan, şehrin bu bölgesinde İğneler’e ulaşmıştı. AdiRenkler durdurulamaz bir şekilde ilerlemeyi sürdürüyordu. Çri-ler ve Gümüşler kapıları tutuyordu. Pembeler ellerinde bıçaklarla kanlar içindeki yaşlı bir Altın ve karısının başında duruyordu. Üç Gümüş çocuk, anne ve babaları kütüphanede konuşurken duvar büyüklüğünde bir holoda Ares’i izliyordu. Ve sonunda, gök mavisi kokteyl elbisesi, boynunda incileri, beline kadar dökülen altın sarısı saçlarıyla bir Altın kadın... Bulunduğu çatı katının altında Ares’in Oğulları binaya yayılırken bir pencerenin önünde duruyordu ve umutsuzluğa kapılmış halde bir yakıcıyı Altın başına kaldırmıştı. Hayali yüceliğiyle vücudu dimdik duruyordu. Parmakları tetiği sıktı.</p>

  <p>Ve geçip gittik. Onu ve karmaşayı arkamızda bırakarak savaştan gezegenin güvenliğine kaçan yatlara ve zevk gemilerine katıldık. Mültecilerin çoğu Mars’ı evi olarak görüyordu. Bizimkinin aksine, gemileri uzay yolculukları için tasarlanmamıştı. Şimdi gezegenin atmosferine yanan tohumlar gibi saçılmışlardı. Çoğu, altımızda Termik Deniz’in ortasındaki Korint uzay üssüne hızla yol alıyordu. Diğerleri belirlenmiş ulaşım hatlarına aldırmadan atmosferde süzülüyor, Çakal’ın aceleyle diktiği ablukaları ve uydu istasyonlarını aşarak gezegenin diğer yarımküresindeki evlerine koşuyorlardı. YırtıkKanatlar ve askeri firkateynlerden fırlayan eşekarıları hızla peşlerinden gidiyor, onları belirlenmiş yollara geri döndürmeye çalışıyordu. Ancak kaos ve unvan pek uyumlu bir ikili değildi. Korkuyla kaçan Altınlar çıldırmış haldeydi.</p>

  <p>“Dido,” dedi Kısrak, kendi kendine konuşur gibi. Sancak tarafımızda uçan yelkenli biçimindeki bir cam gemiye bakıyordu. “Drusilla au Ran’m gemisi. Küçükken bana suluboya yapmayı o öğretmişti.” Ama ben daha ilerilere, Phobos’a doğru hızla yol alan, zevk gemilerinin parıltılı gövdelerine veya süslü hatlarına sahip olmayan, çirkin, siyah gemilere bakıyordum. Mars’ın savunma filosunun yarısından fazlasıydı. Firkateynler, şalomaGemileri, muhripler. Hatta iki büyük dretnot. Çakal’ın o gemilerden birinin köprüsünde olup olmadığını merak ettim. Muhtemelen değildi. Büyük olasılıkla filonun başında Lilath ya da Çakal’ın döneminde yeni atanmış başka bir Pretor olmalıydı. Gemiler profesyonel askerlerle doluydu. Bizim kadar sert ve zorlu erkek ve kadınlar. Benim Demir Yağmur’uma katılmış olanlar. Phobos’un içinden topladığım kalabalığı kâğıt gibi yarıp geçeceklerdi. Son derece öfkeli ve kendilerinden emin olacaklardı; ne kadar çok olursa o kadar iyiydi.</p>

  <p>“Bu bir tuzak, değil mi?” diye sordu Kısrak, kısık sesle. “Niyetin asla Phobos’u elinde tutmak değildi.”</p>

  <p>“Dünya’daki Eskimo kabilelerinin kurtları nasıl öldürdüğünü bilir misin?” diye sordum. Elbette ki bilmiyordu. “Kurtlardan daha yavaş ve zayıf olduklarından, jilet keskinliğinde bilenmiş bıçakları kanla kaplayıp buzların içine diklemesine koyarlarmış. Sonra kurtlar gelip kam yalarmış. Ve kendini kanın şehvetine kaptıran kurt giderek daha hızlı yalarken kendi kanım içtiğini anlayana kadar iş işten geçermiş.” Yanımızdan geçen askeri gemileri işaret ettim. “Onların arasına karışmış olmamdan nefret ediyorlar. Bunu kendi görkemlerine karşı bir küfür sayıyorlar. Beni ele geçirmek için sence o gemilerden kaç tane iyi asker inecek? Kibir bir kez daha Renginizin sonunu getirecek.”</p>

  <p>“Onları istasyona çekmeye çalışıyorsun,” dedi, anlayarak. “Çünkü Phobos’a ihtiyacın yok.”</p>

  <p>“Senin de dediğin gibi, bir ordu için Valkyrie Kuleleri’ne gidiyorum. Filomun kalıntıları hâlâ senin ve Orion’un elinde olabilir. Ama daha fazla gemiye ihtiyacımız olacak. Sevro hangarların havalandırma sisteminde bekliyor. Saldırı kuvvetleri askeri kuleyi ve İğneler’i geri almak için indiğinde, gemilerini o hangarlarda bırakacaklar. Sevro gizlendiği yerden çıkarak gemileri ele geçirecek ve elimizde kalan bütün Oğullarla dolu şekilde onları merkezimize götürecek.”</p>

  <p>“Obsidiyenleri kontrol edebileceğine gerçekten inanıyor musun?” diye sordu.</p>

  <p>“Ben değil, o edecek.” Başımla Ragnar’ı işaret ettim. “Kalite Kontrol Kurulu’nun Asgard Üssü’ndeki ‘Tanrı’larının korkusuyla yaşıyorlar. Zırhlar giyip Odin ve Freyacılık oynayan Altınlar. Tıpkı benim Çanak’tayken, Grilerden korkarak yaşadığım gibi. Gözetmenlerden korktuğumuz gibi. Ragnar onlara Tanrıların gerçekte ölümlü olduklarım kanıtlayacak.”</p>

  <p>“Nasıl?”</p>

  <p>“Onları öldüreceğiz,” dedi Ragnar. “Aylar önce gerçeği yaymaları için önden arkadaşlarımı gönderdim. Annemin ve kardeşimin yanına kahraman olarak döneceğiz ve onlara tanrıların sahte olduğunu kendi ağzımla söyleyeceğim. Onlara uçmayı öğreteceğim. Onlara silah vereceğim ve bu gemi hepsini Asgard’a taşıyacak; Darrovv’un Olimpos’ta yaptığı gibi orayı ele geçireceğiz. Sonra diğer kabileleri özgürlüklerine kavuşturacağız ve Cıva’nın gemileriyle onlan oradan götüreceğiz.”</p>

  <p>“Arkadaki o korkunç lanet cephaneliğin nedeni bu demek,” dedi Kısrak.</p>

  <p>“Ne dersin?” diye sordum. “Mümkün mü?”</p>

  <p>“Çılgınca,” dedi, planm cüretkârlığına şaşırarak. “Yine de mümkün olabilir Tabii Ragnar onları kontrol edebilirse.”</p>

  <p>“Kontrol etmeyeceğim. Liderlik edeceğim.” Bunu sakin bir kararlılıkla söylemişti.</p>

  <p>Kısrak adama bir an hayranlıkla baktı. “Sana inanıyorum.”</p>

  <p>Ragnar yine pencereden dışarı bakarken onu izledim. O koyu renk gözlerinin ardında neler düşünüyordu? ilk kez bana söylemediği bir şey olduğunu hissediyordum. Kavax’ı serbest bırakarak beni bir kere kandırmıştı. Başka ne planlıyordu?</p>

  <p>Gezegene doğru inmek yerine askeri firkateynlere iniş izni isteyen yat kaptanlarının konuşmalarını gergin bir sessizlikle dinliyorduk. Bağlantılar kullanılıyordu. Rüşvetler öneriliyordu. Kozlar zorlanıyordu. İnsanlar ağlayıp yalvarıyordu. Bu siviller hayattaki yerlerinin sandıklarından daha küçük olduğunu keşfediyorlardı. Bir değerleri yoktu. Savaşta insanlar kendilerini büyük yapan şeyleri kaybederdi. Yaratıcılıklarını. Bilgeliklerini. Neşelerini. Geride sadece işe yararlıkları kalırdı. Savaşın asıl dehşeti insanları cesede dönüştürmesi değil, onları makineleştirmesiydi. Ve savaşta makineleri beslemek dışında bir değeri olmayanların vay haline!</p>

  <p>Eşsiz Yaralılar bu acımasız gerçeği iyi biliyordu. Ve asırlar boyunca bu yeni savaş çağı için eğitilmişlerdi. Geçiş’te öldürüyorlardı. Savaş geldiğinde değerli olabilmek için Enstitü’de yokluklarla mücadele ediyorlardı. Sınırsız parası ve pahalı zevkleri olan Perilerin hayatın gerçeklerini anlama zamanı gelmişti: Öldüremediğiniz sürece bir değeriniz yoktu.</p>

  <p>Lorn’un sık sık dediği gibi, bedel eninde sonunda ödenirdi. Şimdi ödeme sırası Perilerdeydi.</p>

  <p>Bir Altın Pretor’un sesi gemimizin kolonlarından yankılandı; mülteci araçlarının belirlenmiş ulaşım hatlarına geri dönmesini emrediyor ve donanma gemilerinden uzak durmadıkları takdirde ateş açılacağını bildiriyordu. Pretor, yetkisi olmayan araçların gemisine yüz kilometreden fazla yaklaşmasına izin veremezdi. Bomba taşıyor olabilirlerdi. Ares’in Oğulları’nı taşıyor olabilirlerdi. İki yat uyarıya aldırmadı ve kruvazörlerden birinin açtığı ateşle paramparça oldular. Pretor emrini tekrarladı. Bu kez itaat edildi. Kısrak’a baktım ve bunlarla ilgili ne düşündüğünü merak ettim. Benimle ilgili ne düşündüğünü. Bin farklı şeyin bizi çekiştirmediği, gözden uzak bir yerde olmayı diliyor muydu? Savaş yerine kendisiyle ilgili sorular sorduğum bir yer?</p>

  <p>“Dünyanın sonu gelmiş gibi,” dedi.</p>

  <p>“Hayır.” Başımı iki yana salladım. “Yeni bir dünyanın başlangıcı gibi. Buna inanmak zorundayım.”</p>

  <p>Ekvatorun batı yarımküresinde belirlenmiş koordinatları izliyormuş gibi yolumuza devam ederken, gezegen mavi ve beyaz renklerle altımızdan akıyordu. Termik Deniz’in masmavi sularının ortasında altın rengi kumsalları olan küçük yeşil adalar bize göz kırpıyordu. Altımızda bizden önce atmosfere çarpan gemiler sarsılıp alev alıyordu. Eo’yla çocukluğumuzda oynadığımız fosforlu fişekler gibi, sürtünme kalkanları sıcaktan eritirken rastgele seğiriyor, önce turuncu, sonra mavi renkle parıldamaya başlıyorlardı. Mavi pilotumuz bizi gruptan ayırdı ve trafiğin genel akışından çıkıp kendi evlerine yönelen bir grup gemiye katıldı.</p>

  <p>Kısa süre içinde Phobos yarım gezegen geride kaldı. Altımızdan kıtalar geçiyordu. Gemiler tek tek inerken sonunda medeniyetten uzak kutba doğru yolculuğumuzda yalnız kaldık ve en güneydeki kıtayı izleyen birkaç düzine Toplum uydusunun yanından geçtik. Onlar da bilgisayar korsanları tarafından ele geçirilmiş, üç yıl öncesinden alınmış bilgileri tekrar tekrar yayınlıyorlardı. Şimdilik görünmezdik. Sadece düşmanlarımız değil, dostlarımız da bizi gö-remiyordu. Kısrak koltuğundan eğilerek kokpite baktı. “Şu nedir?” Alıcı ekranını işaret etti. Arkamızdan gelen tek bir nokta vardı.</p>

  <p>“Phobos’tan ayrılan başka bir mülteci gemisi,” diye cevap verdi pilot. “Sivil araç. Silahsız.” Ama hızla yaklaşıyor, iki yüz kilometre arkamızdan izliyordu.</p>

  <p>“Sivil araçsa neden alıcılarımızda şimdi belirdi?” diye sordu Kısrak.</p>

  <p>“Alıcı kalkanı olabilir. Zayıflatıcılar,” dedi Holiday, temkinli bir tavırla.</p>

  <p>Gemi mesafeyi kırk kilometreye indirdi. Burada bir terslik vardı. “Sivil araçlar o kadar çabuk hızlanamaz,” dedi Kısrak.</p>

  <p>“Dal,” dedim. “Bizi hemen atmosferden geçir. Holiday, silah başına.”</p>

  <p>Mavi, savunma protokollerini uygulamaya başlayarak hızımızı artırırken arka kalkanlarımızı güçlendirdi. Atmosfere çarptık. Dişlerim zangırdadı. Geminin elektronik sesi yolcuların yerlerine oturması gerektiğini hatırlattı. Holiday sendeleyerek yanımızdan geçip kuyruk silahına yöneldi. O anda bir uyarı sireni çalarken, radar ekranında arkamızdan gelen gemi biçim değiştirdi; daha önce pürüzsüz olan gövdesinden gizli silahların sivri uçları uzandı. Peşimizden atmosfere dalarak ateş açtı.</p>

  <p>Pilotumuzun ince elleri, jel kontrol panelinin içinde kıvrılıp bükülüyordu. Midem ağzıma geldi. Hipersonik hızla fırlatılan uranyum mermileri aşırı ısınarak yanımızdan geçiyor, bulut kümelerinde ve buzlu bölgede yarıklar bırakıyorlardı. Sakin bir yüzle parmaklarını elektro-jelin içinde hızla hareket ettiren pilotumuz, peşimizdeki gemiyle dansına kendini kaptırmış gibiydi. Gözleri uzaklara bakıyordu. Sağ şakağından tek bir ter damlası çenesine doğru süzülüyordu. O anda gri bir bulanıklık kokpite daldı ve pilotumuz paramparça olurken etrafa et parçaları yağdı. Lombozlar ve yüzüm kan içinde kalmıştı. Uranyum mermisi kadının vücudunun üst yarısını yok ettikten sonra yeri deldi. Çocuk kafası büyüklüğünde ikinci bir mermi Kısrak’la aramdan çığlık gibi bir ıslıkla geçti, tavan ve zeminde birer delik açıldı. Rüzgâr uğulduyordu. Acil durum maskeleri kucağımıza düştü. Gemimizin iç basıncı saçlarımızı savurarak boşalırken uyarı sirenleri çalıyordu. Oksijenimiz dışarı sızarken yerdeki delikten okyanusun siyahlığını, tepemizdekinden yıldızları görüyordum. Peşimizdeki gemi, düşmekte olan gemimize ateş etmeyi sürdürüyordu. Başımı ellerimle sarmış, dişlerimi birbirine kenetlemiş halde dehşet içinde büzülmüştüm ve içimde insan olan her yanım çığlık atıyordu.</p>

  <p>O kadar yüksek, kötücül bir kahkaha ve insanlık dışı sesler duydum ki önce rüzgârdan geldiğini sandım ama Ragnar’dan geliyordu; başını arkaya atmış, tanrılarına kahkahalarla gülüyordu. “Odin onu öldürmeye geldiğimizi biliyor. Sahte Tanrılar bile kolay ölmez!” Yerinden fırlayıp koridorda koşarak uzaklaşırken hâlâ deli gibi gülüyordu ve ona bağırarak oturmasını söylediğimde</p>

  <p>beni duymadı bile. Mermiler ıslıklar çalarak etrafından geçiyordu. “Geliyorum, Odin! Senin için geliyorum!”</p>

  <p>Kısrak acil durum maskesini taktıktan sonra ben daha kafamı toparlayamadan güvenlik ağını çözdü. Gemi sarsılarak biçimsiz bir açıyla yatarken onu önce tavana, sonra yere çarptı; darbeler o kadar güçlüydü ki bir Gösterişli olmasa çoktan kafatası parçalanırdı. Saç diplerinden alnına kan süzülürken yere sımsıkı tutundu ve kendini yerçekimine bırakarak yardımcı pilot koltuğuna ulaşabilmek için geminin doğru açıya gelmesini bekledi. Ters bir açıyla kolçaklara ulaştı fakat koltuğa yerleşip kemerini bağlamayı başardı. Kan içinde kalmış konsolda daha da fazla uyarı ışığı yanıp sönüyordu. Ragnar ve Holiday’in hayatta olup olmadığını- görmek için arkama baktığımda, sadece arkamızdaki odayı parçalayan üç mermiyi gördüm. Dişlerimin zangırdamasını bastırmakta zorlanıyordum. Midem, solumdaki büfede duran ince şampanya kadehleriyle eşzamanlı çalkalanıyordu. Kısrak yörüngeden düşüşümüzü kontrol altına almaya çalışırken dayanmaktan başka yapabileceğim bir şey yoktu. Koltuğun jel ağı göğüs kafesimi sımsıkı sarmıştı. G kuvvetinin beni ezdiğini hissediyordum. Dünya altımızda kabarırken zaman yavaşlamış gibiydi. Bulutların içinden geçtik. Radar ekranında bir şeyin gemimizden hızla fırladığını ve arkamızdan gelen gemiye çarptığını gördüm. Arkamızda alevler parıldadı. Kar, dağlar ve buz giderek büyürken, sonunda kırık kokpit penceresinden onlardan başka bir şey göremez oldum. Rüzgâr uluyor, yüzüme buz gibi çarpıyordu. “Çarpışa hazırlanın,” diye bağırdı Kısrak. “Beş...”</p>

  <p>Denizin ortasında yüzen bir buz tabakasına doğru düşüyorduk. Ufukta kan kırmızısı bir şerit, alacakaranlık gökyüzü ile volkanik kayalardan oluşan haşin görünüşlü sahil şeridini birleştiriyordu. Kayaların üstünde iriyarı bir adam dikiliyordu. Kızıl ışıkta karanlık ve dev gibi görünüyordu. Zihnimin ne tür oyunlar oynadığını merak ederek gözlerimi kırpıştırdım; ölmeden önce Fitchner’ı mı görüyordum yoksa? Adamın ağzı hiçbir ışığın kaçamadığı kapkaranlık bir yarık gibiydi.</p>

  <p>“Darrovv, eğil!” diye bağırdı Kısrak. Başımı dizlerimin arasına sıkıştırarak kollarımı etrafına doladım. “Üç... iki... bir.”</p>

  <p>Gemimiz buz kütlesine çarptı.</p>

  <h2>26</h2>

  <p>BUZ</p>

  <p>Denize batarken her yer karanlık ve soğuktu. Su geminin parçalanmış arka tarafından içeri doluyor kokpitteki bir düzine delikten süzülüyordu. Çoktan dalgaların altında kalmıştık ve son hava kabarcıkları da karanlığa karışıyordu. Çarpma sırasında kaza ağı vücudumu sıkıca sarmış, kemiklerimi korumak için genişlemişti. Ama şimdi, gemiyle birlikte beni dibe sürüklerken ölümüme neden olacaktı. Su, donmuş iğneler gibi yüzümü acıtıyordu. Yine de mühürDeri vücudumu koruyordu, dolayısıyla jiletimle kaza ağını kesebildim. Paniğe kapılmış halde Kısrak’ı ararken kulaklarımdaki basınç artıyordu.</p>

  <p>Yaşıyordu ve kaçmak için çabalamaya başlamıştı bile. Elinden yayılan bir ışık, kokpiti saran karanlığı yardı. Jiletini çekmişti. O da kaza ağını kesiyordu. Su dolu kabinde kendimi ona doğru ittim. Geminin arkası yok olmuştu. Üç katlık araç parçalanmıştı ve Ragnar ile Holiday’i de beraberinde sürükleyerek karanlıkta kaybolmuştu. Çarpmanın etkisiyle boğazım kilitlenmişti. Burnumu ve ağzımı örten maskeden oksijen soludum.</p>

  <p>Kısrak’la Gri pusucuların işaretlerini kullanarak sessizce iletişim kurduk. İnsanın kazadan sonraki ilk tepkisi, oradan en çabuk şekilde kaçmaktır ama eğitim bize nefeslerimizi saymayı hatırlatıyordu. Klinik düşünmeyi. Burada ihtiyaç duyabileceğimiz malzemeler vardı. Kısrak standart acil durum çantasını bulmak için kokpiti araştırırken ben de malzeme çantamı aradım. Kargo bölümünde Asgard’ı ele geçirmek için Obsidiyenlere götürdüğümüz silahlarla birlikte o da kaybolmuştu. Kısrak, pilot koltuğunun arkasındaki bir dolaptan çıkardığı, gövdesi büyüklüğünde plastik bir acil durum çantasını taşıyarak bana katıldı.</p>

  <p>Son bir nefes aldıktan sonra oksijeni geride bıraktık.</p>

  <p>Gövdenin sona erip okyanusun başladığı kısma doğru yüzdük. Her yer kapkaranlıktı. Ben koltuğumda bıraktığım kaza ağından kopardığım bir parçayla kemerlerimizi birbirine bağlarken Kısrak da ışığını kapadı. Burada Obsidiyenleri buzlu kıtada tutmak için tasarlanmış Oyulmuş yaratıklar insan yiyordu. Resimlerini görmüştüm. Şeffaf ve sivri dişliydiler. Pörtlek gözleri vardı. Solgun tenlerinin altından mavi damarları görünüyordu. Işığa ve sıcaklığa geliyorlardı. Açık denizde elimizde açık bir el feneriyle yüzmek onları derinliklerden bize doğru çekerdi. Buna Ragnar bile cesaret edemezdi.</p>

  <p>Bir karıştan ilerisini göremezken karanlık sularda yatımızın enkazından uzaklaştık. Her metrede acı dolu bir mücadele veriyorduk. Kısrak’ı yanımda göremiyordum. Soğuk suda uyuşmuş halde hareket ederken kollarımız ve bacaklarımız yanıyordu ama zihnim odaklanmış halde ve kararlıydı. Bu okyanusta ölmeyecektik. Boğul-mayacaktık. Suya duyduğum nefretle bunu defalarca tekrarladım.</p>

  <p>Kısrak ayağımı tekmeleyerek ritmimizi bozdu. Tekrar uyum sağlamaya çalıştım. Yüzey neredeydi? Bizi selamlayan, yüzeye yaklaştığımızı belli eden bir güneş ışığı yoktu. Yön duygumuzu kaybetmiştik. Kısrak bacağımı tekrar tekmeledi. Ancak bu kez derinlerden büyük, hızlı ve soğuk bir şey yaklaşırken altımızdaki suda bir dalgalanma hissettim.</p>

  <p>Jiletimi körlemesine bir şekilde salladım ama bir şeye isabet ettiremedim. Paniğe karşı koymak imkânsızdı. Altımda uzanan iki kilometrelik okyanusun karanlığına doğru jiletimi savuruyor ve bacaklarımı o kadar hızlı çırpıyordum ki suyun yüzeyindeki buz tabakasına çarptığımda neredeyse bayılacaktım. Kısrak’ın elini sırtımda hissettim. Beni sakinleştirmeye çalışıyordu. Üzerimizde donuk gri bir deri gibi bir buz tabakası uzanıyordu. Jiletimi sapladım. Kısrak’ın da yanımda aynı şeyi yaptığını duydum. Delip parçalanamayacak kadar kalındı. Kısrak’ın omzunu tutarak planımı işaret etmek için bir daire çizdim ve sırtımı onunkine döndüm. Birlikte, karanlıktan neredeyse kör olmuş ve oksijensiz halde, buzda bir daire çizdik. Buzun hafifçe hareket etmeye başladığını hissedene kadar devam ettim. Sürtünme olmadan kaldırılamayacak kadar ağırdı. Sadece kollarımızla çekemeyeceğimiz kadar da batmazdı. Bu yüzden kestiğimiz silindiri Kısrak’ın jiletiyle parçalayabilmesi için yana yüzdüm. Buzu yeterince deldikten sonra önce acil durum çantasını dışarı attık. Ardından Kısrak çıktı ve bana yardım etmek için elini uzattı. Jiletimi körlemesine bir şekilde karanlığa savurduktan sonra ben de yukarı çıktım.</p>

  <p>Buzun kaya gibi sert yüzeyine yüzükoyun yığıldık.</p>

  <p>Titreyen vücutlarımızın üzerinde rüzgâr uğulduyordu.</p>

  <p>Yabani bir sahil şeridi ile soğuk, karanlık bir denizin başlangıcı arasındaki bir buz sahanlığının uçundaydık. Gökyüzü koyu metalik mavi bir nabız gibi titriyor, Güney Kutbu kışa girerken iki aylık alacakaranlığını yaşıyordu. Yaklaşık üç kilometre ötedeki sahil şeridinde uzanan dağlar karanlık ve haşin görünüyordu; her tarafta buzullar uzanıyor, arada buzdağları görünüyordu. Sahildeki dağların yamacında yanan enkaz parçaları vardı. Yaklaşan fırtınanın habercisi olan sert rüzgâr açık denizden esiyor; dalgaları kıyıya öyle bir vuruyordu ki tuz ve serpinti, çölde savrulan kumlar gibi tiz ıslıklarla buza çarpıyordu.</p>

  <p>Karaya daha yakın yerlerde biri buzun altından akım Yumruğuyla vurunca elli metre yüksekliğinde gayzerler havaya yükseldi. Sudan çıkmaya çalışan Holiday’e doğru uyuşmuş ve donmuş halde koştuğum sırada Kısrak da acil durum çantasıyla arkamdan geliyordu.</p>

  <p>“Ragnar nerede?” diye bağırdım. Holiday buruşmuş ve solgun yüzüyle bana baktı. Bacağından kan akıyordu. Kalçasına bir şarapnel parçası saplanmıştı. MühürDerisi onu soğuktan büyük ölçüde korumasma rağmen tulumunun başlığını veya eldivenlerini giyecek zamanı olmamıştı. Bacağının etrafına sıkı bir turnike yaparken çıktığı deliğe baktı.</p>

  <p>“Bilmiyorum,” dedi, nefes nefese.</p>

  <p>“Bilmiyor musun?” Jiletimi çıkararak deliğe doğru sendeledim. Holiday sendeleyerek önüme geçti.</p>

  <p>“Aşağıda bir şey var! Ragnar onu üzerimden aldı.”</p>

  <p>“Ben aşağı dalıyorum,” dedim.</p>

  <p>“Ne?” dedi Holiday. “Orası zifiri karanlık. Onu asla bulamazsın.”</p>

  <p>“Bunu bilemezsin.”</p>

  <p>“Ölürsün,” dedi.</p>

  <p>“Onun ölmesine seyirci kalamam.”</p>

  <p>“Darrovv, yeter.” AkımYumruğunu yere atarak bacağındaki kılıftan Trigg’in tabancasını çekti ve tam ayağımın dibine ateş etti. “Dur.”</p>

  <p>“Ne yaptığını sanıyorsun?” diye bağırdım, rüzgârın uğultusu arasında.</p>

  <p>“Kendini öldürmene izin vermektense bacağını koparırım. Aşağı inersen yapacağın şey bu.”</p>

  <p>“Onu ölüme mi terk edeceksin?”</p>

  <p>“Benim görevim o değil.” Bakışları sertti. Duygusuz ve mantıklı. Benim savaşma tarzımdan çok farklıydı. Hayatımı kurtarmak için tetiği çekeceğini biliyordum. Ben tam Holiday’in üzerine atılacakken Kısrak solumdan hızla geçti. Benim bir şey söylememe ya da Holiday’in onu tehdit etmesine fırsat bırakmayacak bir hızla, sağ elinde jileti ve sol elinde yanan el feneriyle deliğe daldı.</p>

  <h2>27</h2>

  <p>KAHKAHA KÖRFEZİ</p>

  <p>Deliğe koştum. Kenarına küçük, sakin dalgacıklar vuruyordu.</p>

  <p>Buz o kadar kalındı ki suyun altındaki Kısrak’ı görmek imkânsızdı fakat bir metrelik kirli buz tabakasının altından el fenerinin karaya doğru salınan mavimsi ışığı hafifçe görünüyordu. Onu takip ettim. Holiday de peşinden gitmeye çalışıyordu. Bağırarak ona yerinde kalmasını ve yarasına müdahale etmesini söyledim.</p>

  <p>Kısrak’ın ışığını izledim. Jiletimi buzun üzerinde sürerek dakikalar boyunca ışığı takip ettim ve sonunda ışık durdu. Henüz nefessiz kalacağı kadar uzun süre geçmediği halde on saniye kadar hiç kıpırdamadı. Sonra zayıflamaya başladı. Işık dibe batarken buz ve su karardı. Onu dışarı çıkarmam gerekiyordu. Jiletimi buza vurarak büyük bir parçayı kestim. Kükreyerek parmaklarımı çatlaklara soktum ve parçayı kaldırıp başımın üzerinden geri attım; karşıma beyaz bedenlerin yüzdüğü kanlı su çıktı. Kısrak acıyla haykırarak yüzeye fırladı. Ragnar morarmış, hareketsiz bir halde yanında, Kısrak’ın sol kolunun altına sıkışmıştı ve Kısrak sağ koluyla sudaki solgun bir şeye vuruyordu.</p>

  <p>Jiletimi arkamdaki buza saplayarak kabzasına tutundum. Kısrak elime uzandı ve onu çekip çıkardım. Sonra büyük bir gayretle homurdanarak Ragnar’ı sudan çektik. Kısrak buza tırmandı ve Ragnar’ın yanına yığıldı. Ancak yalnız değildi. Ufak tefek bir insan büyüklüğünde, solucan beyazı bir yaratık sırtına yapışmıştı.</p>

  <p>Bütün hızıyla ilerleyen bir salyangoz biçimindeydi ama sırtı sert, tüylü, yarı saydam ettendi ve üzerinde iğne gibi dişlerle dolu, çığlık çığlığa Kısrak’ın sırtını kemiren onlarca ağız vardı. Kısrak’ı canlı canlı yiyordu. İri bir köpek büyüklüğünde ikinci bir yaratık da Ragnar’m sırtına yapışmıştı.</p>

  <p>“Çek şunu!” diye hırladı Kısrak, jiletini çılgınca savururken. “Çek şunu üzerimden! ” Yaratık, olması gerektiğinden daha güçlüydü ve buzdaki deliğe doğru sürünüyor, Kısrak’ı da beraberinde sürüklemeye çalışıyordu. Bir silah patladı ve Holiday’in mermisi tam yan tarafına saplanırken yaratık sarsıldı. Bedeninden simsiyah bir kan fışkırdı. Bir çığlık attı ve Kısrak’a koşup yaratığı jiletimle kazıyabileceğim kadar bir süre yavaşladı. Bir tekmeyle yaratığı yana savurdum ve spazmlarla kasılarak öldü. Ragnar’ın üzerindeki yaratığı da ikiye bölerek sırtından aldım ve onu da bir kenara savurdum.</p>

  <p>“Aşağıda daha fazlası var. Daha büyük bir şey de var,” dedi Kısrak, ayağa kalkmaya çalışırken. Ragnar’ı görünce ifadesi gerildi. Hemen Ragnar’m yanına koştum. Nefes almıyordu.</p>

  <p>“Deliğe dikkat et,” dedim, Kısrak’a.</p>

  <p>Dev arkadaşım buzun üzerinde çocuk gibi görünüyordu. Hemen ilkyardıma başladım. Sol çizmesi ayağında değildi. Çorabı yarı yarıya çıkmıştı. Ben göğsüne vururken ayağı seğirerek buza çarpıyordu. Holiday sendeleyerek yanımıza geldi. Ağrıkesiciler yüzünden göz-bebekleri iyice irileşmişti. Bacağına ilkyardım kutusundan aldığı onarDeriyi sarmıştı. Buzun üzerinde Ragnar’m yanına çöktü ve bir önemi varmış gibi çorabını düzeltti.</p>

  <p>“Geri dön,” dediğimi duydum. Tükürüğüm dudaklarımda donuyordu. Döktüğümü fark etmediğim gözyaşlarını gözkapaklarımı sertleştiriyordu. “Geri dön. işin bitmedi daha.” Solgun teninde Uluyan dövmesi simsiyah duruyor, beyaz yüzündeki runik koruma sembolleri, gözyaşları gibi görünüyordu. “Halkının sana ihtiyacı var,” dedim. Holiday onun elini tuttu ama iki eli bile Ragnar’m altı parmaklı dev pençesine denk değildi.</p>

  <p>“Onların kazanmasını mı istiyorsun?” diye sordu Holiday. “Uyan, Ragnar. Uyan.”</p>

  <p>Ragnar ellerimin altında titredi. Kalbi atmaya başlarken göğsü seğirdi. Ağzından köpüklü sular fışkırdı. Öksürerek soluklanmaya çalışırken elleri şaşkınlıkla buzu tırmaladı. Sonunda öksürükleri yatıştı. Göğsü hızla kalkıp inerken gözlerini açarak gökyüzüne baktı. Yaralı dudaklarında alaycı bir gülümseme belirdi. “Henüz değil, Uluana. Henüz değil.”</p>

  <p>“Sıçtık,” dedi Holiday, Kısrak’ın gemiden topladığı azıcık malzemeye bakarken. Bulduğumuz bir kuytuda rüzgârdan biraz olsun korunsak da tir tir titriyorduk. Pek iyi bir korunak sayılmazdı. Saatte seksen kilometre hızla esen rüzgâr bizi soğuk dişleriyle ısırırken buzun üzerinde taşıdığımız iki termal fişeğin başında büzüşmüştük. Arkamızdaki suyun üzerinde fırtına bulutları havayı karartıyordu. Biz elimizdeki malzemeleri gözden geçirirken Ragnar temkinli gözlerle fırtınayı inceliyordu. Bir GPS vericisi, birkaç protein paketi, iki el feneri, kurutulmuş yiyecekler; bir termal ocak ve ancak birimize yetecek büyüklükte bir termal battaniye vardı. Aramızda tulumu en çok hasar gören Holiday olduğu için battaniyeyi ona verdik. Ayrıca bir işaret fişeği, bir onarDeri aleti ve başparmak büyüklüğünde, dijital bir hayatta kalma rehberi vardı.</p>

  <p>“Haklı,” dedi Kısrak. “Buradan gitmeliyiz yoksa öleceğiz.”</p>

  <p>Silah sandıklarımız gitmişti. Zırhımız, çekimBotlarımız ve malzemelerimiz denizin dibini boylamıştı. Obsidiyenlerin Tanrılarını yok etmelerini, yörüngedeki arkadaşlarımızla bağlantı kurmamızı sağlayacak her şey... Uydular kördü. Kimse izlemiyordu. Bizi gökyüzünden düşürenler dışında burada olduğumuzu bilen yoktu. Tek iyi tarafı, onların da düşmüş olmasıydı. Buz sahanlığının üzerinde zar zor yürürken ilerideki dağların üzerinde yangınlarını görmüştük. Ancak hayattalarsa ve malzemeleri varsa peşimizden gelirlerdi. Bizimse kendimizi korumak için dört jiletten, bir tüfekten ve enerjisi tükenmiş bir akımYumruğundan başka bir şeyimiz yoktu. MühürDerilerimiz kesilip hasar görmüştü. Yine de soğuktan önce bizi susuzluk yok edecekti. Her tarafta göz alabildiğine uzanan tek şey siyah kayalıklar ve buzullardı. Ancak buz yersek beden sıcaklığımız düşerdi ve bu sefer de soğuk bizi öldürürdü.</p>

  <p>“Gerçek bir sığınak bulmalıyız.” Kısrak titreyerek eldivenli ellerine hohladı. “Kokpitteki göstergelerde son gördüğüm kadarıyla kulelere iki yüz kilometre mesafedeyiz.”</p>

  <p>“Bin kilometre de aynı hesaba çıkardı,” dedi Holiday, sertçe. Çatlamış alt dudağını ısırırken malzemelere kendi kendilerine çoğalacaklarmış gibi bakmaya devam ediyordu.</p>

  <p>Ragnar yorgunlukla tartışmamızı izliyordu. Buraları tanıyordu. Burada hayatta kalamayacağımızı biliyordu. Ve açıkça söylememesine rağmen, tek tek ölümümüzü izleyeceğini ve bunu durdurmak için hiçbir şey yapamayacağını da biliyordu. Önce Holiday ölecekti. Arkasından Kısrak. Yaratığın ısırdığı yerde mühürDerisi parçalanmıştı ve içeri su dolmuştu. Sonra ben gidecektim ve Ragnar hayatta kalacaktı. Bir gecede gökten inip Obsidiyenleri özgürlüklerine kavuşturabileceğimizi düşünmekle nasıl da kibirli davranmıştık!</p>

  <p>“Burada göçebeler yok mu?” diye sordu Holiday, Ragnar’a. “Hep terk edilmiş lejyonerlerle ilgili hikâyeler duyardık...”</p>

  <p>“Hikâye değil,” dedi Ragnar. “Sonbahar geçtikten sonra klanlar nadiren buza çıkar. Bu Yiyenlerin mevsimidir.”</p>

  <p>“Onlardan söz etmemiştin,” dedim.</p>

  <p>“Bölgelerinin üzerinden uçarak geçeceğimizi sanmıştım, özür dilerim.”</p>

  <p>“Yiyenler de ne?” diye sordu Holiday. “Antarktik antropoloji bilgim sıfır.”</p>

  <p>“İnsan yiyenler,” dedi Ragnar. “Klanlarından kovulmuş dışlanmışlar.”</p>

  <p>“Lanet olsun.”</p>

  <p>“Darrow, buradan çıkmak için adamlarınla iletişim kurmanın bir yolu olmalı,” dedi Kısrak, bir çıkış yolu bulmaya kararlı bir şekilde.</p>

  <p>“Yok. Asgard’ın kilit sistemi bütün kıtaya statik yayıyor. Bin kilometrelik alanda tek teknoloji orada. Tabii diğer gemide bir şey yoksa.”</p>

  <p>“Onlar kim?” diye sordu Ragnar.</p>

  <p>“Bilmiyorum. Çakal olamaz,” dedim. “Kim olduğumuzu bilseydi, sadece bir tane gizli operasyon gemisi değil, bütün filosunu peşimizden gönderirdi.”</p>

  <p>“Cassius,” dedi Kısrak. “Benim yapöğım gibi gizlenmiş bir gemiyle geldiğini tahmin ediyorum. Luna’da olması gerekiyordu. Buradaki pazarlığın olumlu yönlerinden biriydi. Ağabeyimin arkasından iş çevirirken yakalanmaları onlar için de benim için olduğu kadar kötü olacaktı. Hatta daha kötü.”</p>

  <p>“Hangi gemide olduğumuzu nasıl bildi?” diye sordum.</p>

  <p>Kısrak omuz silkti. “Şaşırtmacamızın kokusunu almış olmalı. Belki de Çukur’dan beri bizi izlemiştin Bilmiyorum. Cassius aptal değildir. Seni Yağmur sırasında duvarın altından geçerken yakalayan da oydu.”</p>

  <p>“Ya da biri ona söyledi,” dedi Holiday, keyifsizce Kısrak’a bakarak.</p>

  <p>“Ben de o korkunç lanet gemideyken neden ona söyleyeyim ki?” diye sordu Kısrak.</p>

  <p>“Eh, Cassius olmasını umalım,” dedim. “Öyleyse, çekimBotlarını kuşanıp yardım istemek için Asgard’a gidemezler çünkü o zaman Çakal’a en başta Phobos’ta ne aradıklarım açıklamak zorunda kalırlar. O nasıl düştü bu arada?” diye sordum. “Gemimizin arkasından bir füze atılmış gibiydi ama hiç füzemiz yoktu.”</p>

  <p>“Kutularda vardı,” dedi Ragnar. “Bir omuz fırlatıcısıyla kargo bölmesinin arkasından bir sarissa attım.”</p>

  <p>“Düşerken onlara füze mi attın?” diye sordu Kısrak, hayretle.</p>

  <p>“Evet. ÇekimBotlarını toplamaya da çalıştım ama yapamadım.”</p>

  <p>“Bence yeterince şey yapmışsın,” dedi Kısrak, aniden gülerek. Bu bize, hatta Holiday’e bile bulaştı. Ragnar neye güldüğümüzü anlayamadı. Holiday öksürerek kapüşonunu başına daha sıkı örterken neşem hızla sönüverdi.</p>

  <p>Denizin üzerindeki kara bulutları izledim. “Sence fırtınanın buraya ulaşması ne kadar sürer, Ragnar?”</p>

  <p>“Belki iki saat. Hızlı hareket ediyor.”</p>

  <p>“Isı eksi altmışa düşecek,” dedi Kısrak. “Hayatta kalamayız. Bu malzemelerle mümkün değil.” Sığındığımız kuytuda rüzgâr uğulduyor, etrafımızda kasvetli dağlar yükseliyordu.</p>

  <p>“O zaman geriye tek seçenek kalıyor,” dedim. “Her şeyi toplayıp dağları aşmaya ve düşen gemiyi bulmaya çalışacağız. Oradaki Cassius’sa, yanında On Üçüncü Lejyon’dan en azından koca bir bölük olmalı.”</p>

  <p>“Bu hiç iyi bir şey değil,” dedi Kısrak, temkinli bir tavırla. “O Griler kış çatışmalarına bizden daha hazırlıklı.”</p>

  <p>“Senden daha hazırlıklı,” dedi Holiday, Kısrak’a boynundaki On Üçüncü Lejyon dövmesini göstermek için mühürDerisini geri çekerek. “Benden değil.”</p>

  <p>“Sen bir zorba ejder misin?” diye sordu Kısrak, şaşkınlığını gizleyemeyerek.</p>

  <p>“Öyleydim. Mesele şu ki PST, yani Pretoryen Saha Tüzüğü uzun mesafeli görevlerde her birliğe her koşulda bir ay yetecek kadar acil durum malzemesi taşınmasını zorunlu kılar. Yanlarında su, yiyecek, ısıtıcı ve çekimBotları vardır.”</p>

  <p>“Ya kazadan kurtuldularsa?” dedi Kısrak, Holiday’in yaralı bacağına ve azıcık cephanemize bakarak.</p>

  <p>“O zaman bizden kurtulamazlar,” dedi Ragnar.</p>

  <p>“Ve hâlâ kendilerini toparlamaya çalışırlarken saldırmamız iyi olur,” dedim. “Elimizden geldiğince hızlı gidersek, fırtınadan önce oraya ulaşabiliriz. Tek şansımız bu.”</p>

  <p>Ragnar ve Holiday bana katıldı. Obsidiyen malzemeleri toplarken Gri de tüfeğinin mermilerini kontrol etti. Ancak Kısrak tereddütlüydü. Bize söylemediği başka bir şey vardı. “Sorun ne?” diye sordum.</p>

  <p>“Cassius,” dedi, yavaşça. “Emin olamıyorum ama ya yalnız değilse? Ya Aja da yanındaysa?”</p>

  <h2>28</h2>

  <p>ZİYAFET</p>

  <p>Biz dağın kayalık bir uzantısına tırmanırken fırtına çöktü. Çok geçmeden grubumuz dışında bir şey göremez olduk. Çelik grisi kar iliklerimize işliyordu. Gökyüzü, buzullar ve dağlar birbirine karışıyordu. Başlarımızı göğsümüze eğmiş, MühürDeri kar maskelerimizin içinden kısık gözlerle bakıyorduk. Botlarımız buzda kayıyor, rüzgâr şelale gibi gürültüyle esiyordu. Tipide birbirimizi kaybetmememiz için Obsidiyenlerin yöntemiyle bir iple Kısrak ve Holiday’e bağlanmış halde, bir ayağımı diğerinin önüne koyarak yürümeye çalışıyordum. Ragnar önden gitmişti. Yönünü nasıl bulduğunu hiç bilemiyordum.</p>

  <p>Şimdi kayaların üzerinden rahatça sıçrayarak geri dönüyordu. Bize kendisini izlememizi işaret etti.</p>

  <p>Söylemesi kolaydı. Dünyamız küçük ve çok öfkeliydi. Beyazlığın içinde sadece dağlar vardı ve rüzgâra karşı tek savunmamız onun çıkıntılarıydı. Rüzgâr bizi kanyonlara ve dipsiz buz yarıklarına savurmaya çalışırken eldivenlerimizi kesen siyah kayalıkların üzerinde zar zor ilerliyorduk ve bizi hayatta tutan tek şey bedensel gayretimizdi. Ne Holiday ne de Kısrak yavaşlamıştı ve dehşet verici şartlardaki bir saatlik yolculuktan sonra Ragnar bizi bir dağ geçidine soktuğunda fırtına biraz olsun kesildi. Bizi gökyüzünden düşüren gemi, aşağıdaki bir çıkıntının kenarında duruyordu.</p>

  <p>Gemiye acıdım. Köpekbalığı hatları ve kayan yıldız kuyruğunu andıran geniş kuyruğu, bir zamanlar ünlü Ganymede tersanelerinde üretilmiş uzun ve muhteşem bir yarış gemisi olduğunu belli ediyordu. Sevgi dolu eller tarafından kırmızı ve gümüş renklere boyanmıştı. Şimdiyse çırılçıplak bir kayalığın üzerine baş aşağı düşmüş, kararmış ve parçalanmış bir cesedi andırıyordu. Cassius’un -veya gemideki her kimse- kurtulmak için çok çaba harcaması gerekmiş olmalıydı. Geminin arka üçte biri ana gövdeden bir kilometre aşağıdaydı. İki parça da terk edilmiş görünüyordu. Holiday tüfeğinin dürbünüyle enkazı taradı. Dışarıda hiçbir hareket ya da yaşam belirtisi yoktu.</p>

  <p>“Bir terslik var,” dedi Kısrak, yanıma çömelerek. Kolundaki jiletten babasının yüzü beni izliyordu.</p>

  <p>“Rüzgâr bize karşı,” dedi Ragnar. “Koku alamıyorum.” Kara gözleri kayadan kayaya dolaşıp bir tehlike arayarak etrafımızdaki tepeleri taradı.</p>

  <p>“Tüfeklerle mıhlanmayı göze alamayız,” dedim, arkamızda rüzgârın tekrar şiddetlendiğini hissederken. “Mesafeyi çabuk kapamalıyız. Holiday, sen gizlen.” Holiday karın içine küçük bir oyuk kazdı ve termal battaniyeye sarındı. Sadece tüfeğin namlusu dışarıda kalacak şekilde üzerini karla örttük. Sonra Ragnar geminin arka parçasını kontrol etmek için yamaçtan aşağı kayarken, Kısrak ve ben de ana enkaza yöneldik.</p>

  <p>Kısrak’la çömelerek kayaların üzerinde ilerlerken yeniden hareketlenen fırtına bizi gizliyordu ama on beş metre yakınma gelene kadar biz de gemiyi göremedik. Mesafenin geri kalanım sürünerek aştık ve Ragnar’ın füzesinin parçaladığı gövdenin arka tarafında bir yarık bulduk. Bir grup savaşRengi ve Altm’ın bizi avlamasını bekliyordum ama gemi epileptik bir ceset gibi elektrik sistemi gidip gelerek öylece yatıyordu. Geminin geniş içi boştu ve ışıklar söndüğünde neredeyse görülmeyecek kadar kararıyordu. Gövdenin ortasına doğru ilerlemeye çalışırken karanlıkta bir şeyin damlama sesi geliyordu. Daha kanı görmeden kokusunu aldım. Yolcu kabinine yaklaşık bir düzine Gri cesedi yayılmıştı; gemi düşerken gövdesini delen kayalıklar tarafından yere çarpılarak ezilmişlerdi. Kısrak cesetlerden birinin yanına çömelerek giysilerini inceledi.</p>

  <p>“Darrotu.” Adamın yakasını geri çekerek dövmesini işaret etti. Beden ölmüş olmasına rağmen dijital mürekkep hâlâ hareket ediyordu. Lejyo XIII. Demek Cassius’un eşlikçileriydi. Başparmağımı jiletimin almasını istediğim biçimde hareket ettirerek silahımı ayarladım. Jilet elime kayarken sapanOraktan çıkarak dar ortamda daha kolay kullanabileceğim, kısa ve daha geniş bir bıçağa dönüştü.</p>

  <p>İlerlemeye devam ederken ne bir yaşam belirtisi ne de Cassius’tan bir iz vardı. Geminin kemiklerinin arasında sadece rüzgâr inildiyordu. Zemin üzerimizde, tavan boyunca yürürken tuhaf bir yön kaybı yaşıyordum. Koltuklar ve kemer tokaları bağırsak gibi aşağı sarkıyordu. Gemi sarsılarak hayata dönerken ayaklarımızın altındaki kırılmış veri-tabletleri, tabaklar ve sakız paketleri aydınlandı. Metal duvardaki bir çatlaktan lağım suyu süzülüyordu. Gemi yine karardı. Kısrak koluma vurdu ve parçalanmış bir pencereden, karda sürünme izlerine benzeyen bir şeyi işaret etti. Loş ışıkta kan izleri simsiyah görünüyordu. Elleriyle, “Ayı?” diye sordu. Başımla onayladım. Bir jilet-sırt, enkazı bulmuş ve diplomatik görevdeki cesetlerle kendine ziyafet çekmeye başlamış olmalıydı. Soylu Cassius’un sonunun böyle olabileceğini düşünerek ürperdim.</p>

  <p>Geminin daha da derinliklerinden bir emme sesi geldi. Henüz ön yolcu kabinine girmeden, karşılaşacağımız manzaranın dehşetini hissederek ilerledik. Enstitü bize çiğ eti kemiren dişlerin sesini öğretmişti. Yine de bu benim için bile fazlasıyla dehşet verici bir manzaraydı. Altınlar kaza ağlarıyla mıhlanmış ve bacakları bükülmüş panellerin altına sıkışmış halde tavandan baş aşağı sarkıyordu. Altlarında beş kambur kâbus vardı. Normalde beyaz olan kürkleri şimdi kurumuş kan ve pislikle kararıp matlaşmıştı. Ölülerin cesetlerini yiyorlardı. Başları dev ayılar gibiydi fakat o kafalardan bakan gözleri siyahtı ve soğuk bir zekâyla parıldıyordu. Dört değil, iki ayak üzerinde duran yaratıklardan en irisi bize doğru döndü. Geminin ışıkları tekrar yandı. Soğuğu kesmek için sürülmüş fok yağıyla parıldayan ve ölmüş Altınların derisini yüzerken kandan kararmış solgun ve kaslı kollar ayı kürklerinin altında hareket etti.</p>

  <p>Obsidiyen benden daha uzundu. Eline çarpık bir demir kılıç dikilmişti. Kurumuş kas lifleriyle birleştirilmiş insan kemiklerinden göğüs zırhı vardı. Miğfer olarak giydiği ayı kafatasının burnunun altından sıcak nefesinin buharı yayılıyordu. Kararmış dişlerinin arasından kötücül bir savaş ilahisi yavaş ve ölçülü bir şekilde yayılmaya başladı. Gözlerimizi görünce biri çığlıklar atarak anlaşılmaz bir şeyler söyledi.</p>

  <p>Geminin ışıklan yine söndü.</p>

  <p>İlk yamyam darmadağınık koridorda bize doğru koşarken diğerleri de peşindeydi. Karanlıktaki gölgeler. Jiletimi ileri doğru açtım ve Obsidiyen’in demir bıçağını, göğüs zırhını, ardından da köprü-cükkemiğini keserek doğruca kalbine sapladım. Bana çarpmaması için yana çekildim. İvmesi yüzünden duramayarak yanımdan geçip Kısrak’a doğru koştu ve Kısrak yana çekilirken adamın kafasını biçti. Kafasız kalan vücudu Kısrak’ın yatımdan geçerek kasılmalar arasında yere yuvarlandı.</p>

  <p>Belirgin bir homurtu duyuldu ve diğer yamyamlardan birinin elinden fırlayan tırtıklı demir uçlu bir mızrak havada uçtu. Eğilerek sıyrılırken sol elimle yukarı vurdum ve mızrak aniden tavana dönerek Kısrak’ın başının hemen üzerinden geçti. Ben ayağa kalkarken Obsidiyen bana çarptı. Benim kadar iriydi. Daha güçlüydü. insandan çok, bir yaratıktı. Beyinsiz bir öfkeyle beni duvara mıhladı ve kararmış sivri dişleriyle ısırmaya çalıştı. Geminin ışıkları tekrar yanarken ağzındaki yaraları gördüm. Kollarım yanlara mıhlanmıştı. Burnumu ısırmak için uzandı. Koparmasına fırsat vermeden başımı yana çevirdim. Bunun yerine dişleri çenemin altına gömüldü. Acıyla haykırdım. Boynumdan aşağı kanlar süzüldü. Yüzüme doğru yeniden atıldı. Işıklar sönerken beni canlı canlı yemeye çalışıyordu. Sağ elindeki bıçağı, mühürDeriyi yırtıp kaburgalarımdan içeri kalbime saplamaya çalışıyordu ancak kumaş dayanıklıydı.</p>

  <p>Sonra yamyam aniden kasılarak hareketsiz kaldı ve cansız bedeni yere yığıldı; Kısrak arkasından omurgasını kesmişti.</p>

  <p>Siyah bir şey yüzümün tam önünden geçerek Kısrak’a çarptı ve ayaklarını yerden kesti. Sol omzundan bir okun sapı çıkıyordu. Yerde çırpınarak homurdandı. Ondan uzaklaşarak diğer üç Obsidiyen’e doğru atıldım. Biri yayına bir ok daha takıyor, diğeri elinde büyük bir balta taşıyor, üçüncüsü elindeki kocaman bir kıvrık boynuzu dudaklarına götürüyordu.</p>

  <p>O anda geminin dışından korkunç bir uluma duyuldu.</p>

  <p>Işıklar yine söndü.</p>

  <p>Karanlık dördüncü bir siluetle dalgalandı. Koyu siluetler birbirine çarpıyordu. Metal, eti kesiyordu. Işıklar tekrar yandığında, Ragnar jiletini bir Obsidiyen’in göğsünden çıkarırken bir diğerinin kesilmiş başım elinde tutuyordu. Yayı ortadan ikiye bölünmüş olan üçüncüsü bir bıçak çekerek ona vahşice saldırınca Ragnar onun kolunu biçti. Kadın acıdan etkilenmeden delirmiş bir halde yuvarlanarak uzaklaştı. Ragnar vahşinin peşinden giderek miğferini tutup çekti. Altından genç bir kadın çıktı. Beyaza boyanmış yüzü ve kesilerek açılmış burun delikleriyle yılana benziyordu. Çok sayıda tören yarası iki gözünün altında çizgiler oluşturuyordu. On sekizinden daha büyük olamazdı. Kendi halkı için bile iri olan Ragnar’a bakarken dudaklarından anlaşılmaz kelimeler döküldü. Sonra vahşi gözleri Ragnar’ın yüzündeki dövmelere kaydı.</p>

  <p>“Vjrnak,” dedi, dehşetle değil, coşkun bir sevinçle. “Tnak. ruhr. Ljarfor aesir!” Gözlerini kapadı ve Ragnar onun da başını kesti.</p>

  <p>“Sen iyi misin?” diye sordum, Kısrak’ın yanına koşarak. Çoktan ayağa kalkmıştı. Köprücükkemiğinin altından okun sapı uzanıyordu.</p>

  <p>“Ne dedi?” diye sordu Kısrak, kadına bakarak. “Senin Nagalın benimkinden iyi.”</p>

  <p>“Lehçesini anlayamadım.” Fazla gırtlaktandı. Ama Ragnar biliyordu.</p>

  <p>“Lekeli oğul. Öldür beni. Altın olarak doğacağım,” diye açıkladı Ragnar. “Bulduklarını yerler.” Altınları işaret etti. “Ama Tanrıların etini yemek ölümsüz olarak yeniden doğmayı garantiler. Başkaları da gelecek.”</p>

  <p>“Fırtınada bile mi?” diye sordum. “Griffonları bu havada uçabilir mi?”</p>

  <p>Ragnar’ın dudakları tiksintiyle büküldü. “Bu canavarlar griffon-lara binmez. Ama hayır, hemen gelmezler. Bir yere sığınacaklardır.”</p>

  <p>“Ya diğer enkaz?” diye sordu Kısrak, zorlayarak. “Malzemeler? Adamlar?”</p>

  <p>Başını iki yana salladı. “Cesetler. Gemi cephanesi.”</p>

  <p>Holiday’i nöbet yerinden alması için Ragnar’ı gönderdim. Kısrak’la gemide malzeme aramak için geride kaldık. Ancak Ragnar karın içinde gözden kaybolduktan sonra bile yamyamların kemik yığınının arasında kıpırdamadan durdum. Altınlar düşman olabilirdi fakat bu dehşet, hayatı fazla ucuz gösteriyordu. Burada zalimce bir ironi vardı. Dehşet verici ve kötücüldü ama Altınlar korku salmak, demirden hâkimiyetlerini sürdürmek için yaratımsalar, asla var olmayacaktı. Bu zavallı ahmaklar kendi evcil canavarlarına yem olmuştu.</p>

  <p>Kısrak bir Obsidiyen’i inceledikten sonra ayağa kalkarken hâlâ omzuna saplı olan ok yüzünden yüzünü buruşturdu. “Sen iyi misin?” diye sordu, sessizliğimi fark ederek. Altınlardan birinin kırık tırnaklarını işaret ettim.</p>

  <p>“Derileri yüzülmeye başladığında ölü değillermiş. Sadece kıpır-dayamamışlar.”</p>

  <p>Üzgün bir tavırla başıyla onaylayarak avcunu uzattı. Obsidiyen cesedinde bir şeyler bulmuştu. Altı Enstitü sınıf yüzüğü, iki Plüton selvi ağacı, bir Minerva baykuşu, bir Jüpiter yıldırımı, bir Diana geyiği ve Mars’ın kurt başıyla süslü olan sonuncusu; onu avcundan aldım.</p>

  <p>“Cassius’u aramalıyız,” dedi.</p>

  <p>Koltuklarından baş aşağı sarkan Altınları incelemek için tavana uzandım. Gözleri ve dilleri yenmişti ama ne kadar parçalanmış olurlarsa olsunlar, hiçbirinin eski dostum olmadığını görebiliyordum. Baş aşağı geminin geri kalanını araştırdık ve birkaç küçük yatak odası bulduk. Kısrak birindeki bir şifoniyerde süslü bir deri kutu ve içinde birkaç saatle inci, süslü küçük bir gümüş küpe takımı buldu. “Cassius buradaymış,” dedi.</p>

  <p>“Bunlar onun saatleri mi?”</p>

  <p>“Bu benim küpem.”</p>

  <p>Cassius’un odasında, o kanlı ortamdan uzakta, Kısrak’m omzundaki oku çıkarmasına yardım ettim. Ben onun sırtını duvara yaslayıp okun ucunu kırarken ve oku kuyruk tarafından çekip çıkarırken Kısrak ağzını dahi açmadı. Sonra yere çökerek acıyla büzüldü. Tavandan düşmüş olan şiltenin kenarma oturarak onu izledim. Yaralıyken kendisine dokunulmasından hoşlanmazdı.</p>

  <p>“Bitir,” dedi, ayağa kalkarken.</p>

  <p>OnarDeri tabancasıyla köprücükkemiğinin hemen altında, öndeki ve arkadaki deliklerin üzerine parlak birer et yaması yaptım.</p>

  <p>Kanama durdu ve doku daha hızlı iyileşecekti ama Kısrak yarayı yine de hissedecek ve bu onu günlerce yavaşlatacaktı. MühürDerisini çıplak omzunun üzerine geri çektim. Fermuarını çektikten sonra o da benim çenemdeki yarayla ilgilendi. Nefesi havayı dolduruyordu. O kadar yakın duruyordu ki saçlarındaki erimiş karın ıslaklığını hissedebiliyordum. Aleti çeneme bastırdı ve yaranın üzerine ince bir mikroorganizma tabakası sürdü. Mikroorganizmalar et benzeri, antibakteriyel bir kaplama oluşturmak için gözeneklere doldular. Kısrak’ın eli başımın arkasında dururken parmaklarını saçlarıma daldırdı; bir şey söylemek istiyormuş ama doğru kelimeleri bulamıyormuş gibiydi. Holiday ve Ragnar döndüğünde hâlâ bulamamıştı. Holiday’in bana seslendiğini duyunca Kısrak’ın sağlam omzunu sıkarak onu orada bıraktım.</p>

  <p>Geminin malzemelerinin çoğu gitmişti. Birkaç optik seti kutularından alınmıştı. Cephanelik tamamen boşalmış, gemi parçalanıp kargo bölümü açılırken hepsi dağa saçılmıştı. Geri kalanlar Obsi-diyenler tarafından yağmalanmış ya da kaza sırasında kırılmıştı. Verici ve iletişim ekipmanlarından da sadece parazit sesi geliyordu.</p>

  <p>Ragnar, Cassius ve grubundan geri kalan yaklaşık on beş adamın biz gelmeden saatler önce buradan gittiği sonucuna varmıştı. Gemideki bütün malzemeleri almışlardı. Yiyenler muhtemelen gemi düşer düşmez başına üşüşmüş olmalıydılar yoksa Cassius o Altınları canlı canlı yenmek üzere geride bırakmazdı. Kısrak’ın kokpitin yakınında bulduğu birkaç Yiyen cesedi bu teoriyi destekliyordu; yani Cassius ve adamları giderlerken saldırı altındaydılar. Kar, cesetleri neredeyse örtmüştü. Yiyenlerden daha kötü yırtıcı yaratıklar gelirse diye daha taze olan cesetleri karın üzerine yığdık.</p>

  <p>Malzeme bulmak için gemiyi araştırdıktan sonra Kısrak ve Holiday’e bizi geminin mutfağına kapattırdım. Geminin bakım malzemeleri bölmesinde bulduğumuz kaynak torklarıyla iki kapıyı da mühürlediler. Silahlardan ve kış ekipmanlarından iz yoktu fakat geminin sarnıcı doluydu ve içindeki su henüz donmamıştı. Üstelik kiler de yiyecek doluydu.</p>

  <p>Sığınağımız görece ılıktı. Yalıtım, sıcaklığı içeride tutuyordu. Kehribar rengi iki acil durum lambası odayı yumuşak bir turuncuya boyuyordu. Holiday gidip gelen elektriği kullanarak geminin elektrikli ocağında marinara soslu makarna ve sosis pişirirken, Ragnar ve ben de Kuleler’e ulaşmak için bir rota belirliyorduk. Bu arada Kısrak topladığımız malzeme yığınım ayıklayıp depoda bulduğu askeri çantalara dolduruyordu.</p>

  <p>Holiday bana ve Ragnar’a tepeleme doldurulmuş tabaklarda makarna getirdiğinde dilimi yaktım. Ne kadar aç olduğumu fark etmemiştim. Ragnar beni dürtünce baktığı yöne baktım ve Holiday’in Kısrak’a da bir tabak götürdükten sonra hafifçe başıyla onaylayarak yamndan ayrılışını sessizce izledim. Kısrak kendi kendine gülümsedi. Dördümüz sessizce yemeklerimizi yedik. Tabaklara çarpan çatallarımızın sesini dinleyerek. Rüzgâr dışarıda çığlıklar atıyor, vidalar gıcırdıyordu. Çelik grisi kar, küçük yuvarlak lombozlara doğru yığılıyordu fakat dışarıdaki beyazlıkta bıraktığımız yeni cesetlerin arasında dolaşan tuhaf siluetleri görebilmiştik.</p>

  <p>“Burada büyümek nasıldı?” diye sordu Kısrak, Ragnar’a. Sırtını duvara yaslayarak bağdaş kurup oturmuştu. Ben de aramıza bir sırt çantası koyarak hemen yanma uzanmıştım; üçüncü tabak makarnamı yerken Ragnar’m odaya sürüklediği şiltelerden birinin üzerindeydik.</p>

  <p>“Yuvamdı. Başka türlüsünü bilmiyordum.”</p>

  <p>“Ama artık bildiğine göre, nasıl görünüyor?”</p>

  <p>Nazikçe gülümsedi. “Bir oyun alanıydı. Dışarıdaki dünya çok geniş ama çok küçük, insanlar kendilerini kutuların içine koyuyor. Masaların başında oturuyorlar. Arabalarda dolaşıyorlar. Gemilerde. Burada dünya küçük ama sonsuz.” Kendini hikâyelere kaptırdı. Başlangıçta tereddütlüydü ama dinlediğimizi fark ettikçe bundan zevk almaya başladı. Önemsediğimizi görüyordu. Bize çocukluğunda buz kütleleri arasında nasıl yüzdüğünü anlattı. Utangaç bir çocuk olduğunu. Pek akıllı olmadığını. En göze çarpan yeri kemikleriydi. Başka bir çocuktan dayak yediğinde, annesi onu ilk kez griffonuna bindirerek göklere uçurmuştu. Ona arkasından kendisine sımsıkı sarılmasını söylemişti ve onu düşmekten koruyacak şeyin kolları olduğunu öğretmişti. İradesi. “Hava soğuyana ve soğuğu iliklerimde hissedene kadar yükseldikçe yükseldik. Bırakmamı, zayıflığımı göstermemi bekliyordu. Ama bileklerimi birbirine bağladığımı bilmiyordu. Uluana ölüme hiç o kadar yaklaşmamıştım.”</p>

  <p>Annesi Alia Volarus, namıdiğer Karserçesi, tanrılara karşı saygısıyla kendi halkı arasında efsaneleşmişti. Bir gezginin kızıyken Kuleler’de savaşçıya dönüşmüş ve diğer klanlara akınlar yaparak yükselmişti. Tanrılara bağlılığı öyle güçlüydü ki iktidara geldiğinde kendi çocuklarından dördünü hizmet etmeleri için onlara vermişti. Sadece birini, Sefi’yi kendine saklamıştı.</p>

  <p>“Tıpkı babama benziyor,” dedi Kısrak, yumuşak bir sesle.</p>

  <p>“Zavallı ahmaklar,” diye mırıldandı Holiday. “Annem bana kurabiye yapar, silah söküp takmayı öğretirdi.”</p>

  <p>“Ya baban?” diye sordum.</p>

  <p>“O kötüydü.” Omuz silkti. “Ama sıkıcı anlamda kötüydü. Her limanda başka bir ailesi vardı. Tipik bir Lejyoner. Gözlerimi ondan almışım. Trigg’in gözleri annemizinkine benzerdi.”</p>

  <p>“İlk babamı hiç tanımadım,” dedi Ragnar, öz babasını kastederek. Obsidiyen kadınlar çok eşli olurdu. Yedi farklı babadan yedi çocukları olabilirdi. O babaların hepsi, kadının doğurduğu bütün çocukları korumakla yükümlüydü. “Ben doğmadan köle olmuş. Annem onun adını hiç anmaz. Hâlâ yaşayıp yaşamadığım bile bilmiyorum.”</p>

  <p>“Bunu öğrenebiliriz,” dedi Kısrak. “Sadece Kalite Kontrol Kurulu’nun kayıtlarını taramamız yeter. Kolay değil ama bulabiliriz. Ona ne olduğunu öğrenebiliriz. Eğer bilmek istersen tabii.”</p>

  <p>Bu fikir Ragnar’ı çok şaşırtmıştı ve yavaşça başıyla onayladı.</p>

  <p>“Evet. Bunu isterim.”</p>

  <p>Holiday Kısrak’ı, saatler önce Phobos’tan ayrılırken olduğundan daha farklı bir tavırla izliyordu. Dördümüzün farklı dünyalarımn nasıl da doğal bir şekilde bir araya gelebildiğine şaşırmıştım. “Senin babanı hepimiz tanıyoruz,” dedi Holiday. “Ama annen nasıl biri? HoloKutuda gördüğüm kadarıyla buzdolabına benziyor.”</p>

  <p>“O benim üvey annem. Beni hiç sevmez. Aslında sadece Adrius’u sever. Gerçek annem ben küçükken öldü. Nazik biriydi. Yaramazdı. Ve çok hüzünlüydü.”</p>

  <p>“Neden?” diye sordu Holiday.</p>

  <p>“Holiday...” dedim. Annesi hiç zorlamadığım bir konuydu. Benden hep gizlemişti. Ruhunda kilitli tuttuğu ve kimseyle asla paylaşmadığı küçük bir kutu. Anlaşılan bu gece istisnaydı.</p>

  <p>“Sorun değil,” dedi Kısrak. Dizlerini göğsüne çekip sarılarak devam, etti-, “Ben altı yaşındayken annem küçük bir kıza hamileydi. Doktor doğumda komplikasyonlar olacağını söyledi ve tıbbi müdahale önerdi. Babamsa doğumda hayatta kalmaya uygun değilse, yaşamayı da hak etmediğini söyledi. Yıldızların arasında uçabiliriz. Gezegenleri biçimlendirebiliriz. Ama babam kız kardeşimin annemin rahminde ölmesine izin verdi.”</p>

  <p>“Nasıl ya?” diye mırıldandı Holiday. “Neden hücre terapisi uygulanmadı? Yeterince paranız var.”</p>

  <p>“Soyun saflığını korumak için,” dedi Kısrak.</p>

  <p>“Bu delilik.”</p>

  <p>“Benim ailem böyle. Annem bir daha asla eskisi gibi olmadı. Gün ortasında ağladığını duyardım. Pencereden dışarı bakıp dururdu. Sonra bir gece Caragmore’da yürüyüşe çıktı. Babamın ona düğün hediyesi olarak verdiği bir mülktü. Babam o sırada Agea’da çalışıyordu. Annem bir daha eve dönmedi. Onu kayalıkların dibinde buldular. Babam onun kayıp düştüğünü söyledi. Şimdi hayatta olsa, yine aynı şeyi söylerdi. Başka türlüsüne katlanabileceğimi zannetmiyorum.”</p>

  <p>“Çok üzüldüm,” dedi Holiday.</p>

  <p>“Ben de öyle.”</p>

  <p>“Neden burada olduğumu merak ettiğinizi biliyorum; nedeni bu işte,” dedi Kısrak. “Babam bir titandı. Ama hatalıydı. Zalimdi. Ve ben başka bir şey olabilirsem,” gözlerime baktı, “olacağım.”</p>

</body>

</html>