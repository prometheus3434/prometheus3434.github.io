<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h1>SABAH<br/><br/>YILDIZI</h1>

  <p>KIZIL İSYAN - 3</p>

  <p>İngilizceden çeviren: Selim Yeniçeri</p>

  <p>PEGASUS YAYINLARI</p>

  <p>Bana dinlemeyi öğreten ablama</p>

  <div>

    <img src="main-1.jpg" alt=""/>

  </div>

  <div>

    <div>

      <img src="main-2.jpg" alt=""/>

    </div>

  </div>

  <div>
</div>

  <p>KIZIL ÎS VAN’IN TARİHÇESİ</p>

  <p>Kızıl Yükseliş</p>

  <p>Darrovv, Mars’ın yüzeyinin derinliklerinde madencilik yapan düşük seviyeli bir köledir. Gezegeninin yüzeyini gelecek kuşaklar için yaşanabilir hale getirmek amacıyla çalışmaktadır fakat o ve halkı kandırılmıştır: Yüzey yaşanabilir haldedir ve acımasız Altınların hâkimiyetindedir. isyankâr fikirlerini dile getirdiği için karısını astıklarında, Darrow, Ares’in Oğulları olarak bilinen bir devrimci gruba katılır. Oğullar, Darrovv’u fiziksel açıdan bir Altın’a dönüştürür ve Toplum’u içeriden çökertmekle görevlendirir.</p>

  <p>Darrovv, şımarık ergenleri Toplum’un en iyi savaşçıları haline getiren seçkin Altın kurumu Enstitü’ye katılır. Burada savaş sanatını, sık sık ihanetlerle dolu -ama bazen samimi- arkadaşlıklar arasında yolunu çizmeyi ve Altınların karmaşık siyasi ortamını öğrenir. Darrovv ancak paradigmayı değiştirerek ve yeni dostlarına güvenerek Enstitü’yü ve bütün tehlikelerini aşmayı başarır.</p>

  <p>Altın Oğul</p>

  <p>Darrovv, Enstitü’deki zaferinden sonra Mars BaşValisi Nero au Augustus’un yanında prestij ve unvan kazanır. Ne var ki, Altınların uzayda çatışmayı öğrendiği Akademi’de başarısız olunca kendi efsanesine uyum sağlamakta zorlanır, işvereninin ailesinin rakiplerinden biri tarafından yenilince BaşVali’nin gözünden hızla düşer fakat sonunda güce susamış Altın’a istediğini verir: Bir iç savaş.</p>

  <p>Augustus klanını Bellonalarla birbirine düşürerek Toplum’un dengesini bozar ve gittiği her yere kargaşa tohumları eker. Etkileyici bir ordu ve şüpheli birtakım müttefikler kazandıktan sonra, Dar-row, Mars’a başarılı bir saldırı düzenleyerek Bellonaları gezegenden püskürtür. Ancak askeri zaferinin onuruna düzenlenen Zafer’de, ihanet çirkin başını bir kez daha gösterir ve uğrunda çabaladığı her şey paramparça olur Dostları ve müttefikleri öldürülür ya da kaybolurken, Darrow yakalanıp gizli kimliği deşifre edilir ve isyanın yazgısı artık bıçak sırlındadır...</p>

  <p>DRAMATIS PERSONAE</p>

  <p>Altınlar</p>

  <p>OCTAVIA AU LUNE Toplum’un Hükümdarı</p>

  <p>LYSANDER AU LUNE Octavia’nın torunu, Lune Hanesi’nin vârisi</p>

  <p>ADRIUS AU AUGUSTUS/ÇAKAL Mars’ın BaşValisi, Virginia’nın ikiz kardeşi</p>

  <p>VIRGINIA AU AUGUSTUS/KISRAK Adrius’un ikiz kardeşi</p>

  <p>MAGNUS AU GRIMMUS/KÜLLER LORDU Hükümdar’ın Baş İm-peratoru, Aja’nın babası</p>

  <p>AJA AU GRIMMUS Değişken Şövalye, Hükümdar’ın muhafız komutanı</p>

  <p>CASSIUS AU BELLONA Sabah Şövalyesi, Hükümdar’ın özel muhafızı</p>

  <p>ROQUE AU FABII Kılıç Donanması’nın İmperatoru</p>

  <p>ANTONIA AU SEVERUS-JULII Victra’nın üvey kardeşi, Agrip-pina’nm kızı</p>

  <p>VICTRA AU JULII Antonia’nın üvey ablası, Agrippina’nın kızı</p>

  <p>KAVAK AU TELEMANUS Telemanus Hanesi’nin lideri, Daxo’nun babası</p>

  <p>DAXO AU TELEMANUS Kavax’ın vârisi ve oğlu, Pax’ın ağabeyi ROMULUS AU RAA Raa Hanesi’nin lideri, lo’nun BaşValisi LILATH AU FARAN Çakal’ın arkadaşı, Kemiksürenlerin lideri</p>

  <p>CYRIANA AU TANUS/DEVEDİKENİ Eski bir Uluyan, Kemiksüren-lerin kurmaylarından biri</p>

  <p>VIXUS AU SARNA Eski Mars Hanesi üyesi, Kemiksürenlerin kurmayı</p>

  <p>Orta ve AdiRenkler</p>

  <p>TRİGG Tl NAKAMURA Lejyöner, Holiday’in kardeşi, Gri HOLIDAY Tl NAKAMURA Lejyoner, Trigg’in ablası, Gri REGULUS AG SUN/CIVA Toplum’un en zengin adamı, Gümüş ALİA KARSERÇESİ Valkyrie Kraliçesi, Ragnar ve Sefi’nin annesi, Obsidiyen</p>

  <p>SESSİZ ŞEFİ Valkyrie Savaş Lordu, Sefi’nin kızı, Ragnar’m kız kardeşi, Obsidiyen</p>

  <p>ORION XE AQUARII Gemi kaptanı, Mavi</p>

  <p>Ares’in Oğullan</p>

  <p>LYKOS’LU DARROW/AZRAİL Eski Augustus Hanesi Süvarisi, Kızıl</p>

  <p>SEVRO AU BARCA/GOBLİN Uluyan, Altın</p>

  <p>RAGNAR VOLARUS Yeni Uluyan, Obsidiyen</p>

  <p>DANSÇI Ares’in kurmayı, Kızıl</p>

  <p>MICKEY Oymacı, Mor</p>

  <p>Arkadaşlarımın kanıyla suladıkları bahçeden uzakta, karanlığın içinde doğruldum. Karımı öldürmüş olan Altın adamın cesedi şimdi soğuk metal güvertede yammda yatıyordu ve canı kendi oğlu tarafmdan alınmıştı.</p>

  <p>Sonbahar rüzgârı saçlarımı uçuşturuyordu. Geminin uğultusunu duyuyordum. Uzakta, parça parça alevler geceyi turuncu bir ışıkla aydınlatıyordu. Telemanuslar beni kurtarmak için yörüngeden iniyordu. inmemeleri daha iyi olurdu. Keşke karanlığın beni almasına ve akbabaların, felç olmuş vücudumu didiklemesine izin verselerdi.</p>

  <p>Düşmanlarımın sesleri arkamda yankılanıyordu. Melek yüzlü, devasa iblisler En ufak tefek olanı eğildi. Ölmüş babasına bakarken başımı okşadı.</p>

  <p>“İşte, hikâye hep böyle sona erer,” dedi bana. “Çığlıklarınla değil. Öfkenle değil. Sessizliğinle.”</p>

  <p>Bana ihanet eden Roque köşede oturuyordu. Arkadaşımdı. Rengine göre fazla nazik bir kalbi vardı. Başını çevirdiğinde gözlerinin yaşlı olduğunu gördüm. Ama o gözyaşlan benim için değildi. Kendisi içindi. Kaybettikleri için. Ondan aldıklarım için.</p>

  <p>“Seni kurtaracak Ares yok. Seni sevecek Kısrak yok. Yalnızsın, Darrow.” Çakal’m gözleri sakince uzaklara bakıyordu. “Tıpkı benim gibi.” Gözleri olmayan, ağızlıktı, siyah bir maskeyi elinde kaldırıp yüzüme taktı. Görüşüm kararmıştı. “İşte, böyle sona erer.”</p>

  <p>Bana diz çöktürmek için sevdiklerimi katletmişti.</p>

  <p>Ancak yaşayanlar için hâlâ umut vardı. Sevro’da. Ragnar’da ve Dansçı’da. Karanlıkta yaşayan bütün halkımı düşündüm. Bütün dünyalarda Altınlar hükmedebilsin diye zincire vurulmuş tüm renkleri. Ve onun ruhumda açtığı karanlık boşluğu yakıp kavuran öfkeyi hissettim. Yalnız değildim. Onun kurbanı değildim.</p>

  <p>Bu yüzden elinden geleni yapabilirdi. Ben Azrail’dim.</p>

  <p>Acı çekmeyi bilirdim.</p>

  <p>Karanlığı bilirdim.</p>

  <p>Hikâye böyle sona ermeyecekti.</p>

  <p>KISIM</p>

  <h2>DİKENLER</h2>

  <p>Per aspera ad astra</p>

  <p>SADECE KARANLIK</p>

  <p>Sıcaktan, güneşten ve uydulardan uzakta, etrafımı saran taşlar kadar sessiz ve korkunç bir mezarda hapsolmuş bedenimle karanlığın içinde iki büklüm yatıyordum. Ayağa kalkamıyordum. Vücudumu esnetemiyordum. Sadece, kurumuş bir insan fosiliymişçesine, kıvrılıp bir top gibi büzülebiliyordum. Ellerim arkamdan kelepçelenmişti. Soğuk taşın üzerinde çırılçıplak yatıyordum.</p>

  <p>Karanlıkta yapayalnızdım.</p>

  <p>Dizlerimi bükmek zorunda kalmadığım, sırtımı dik tutabildiğim günlerin üzerinden aylar, yıllar, binyıllar geçmiş gibi geliyordu. Ağn delirticiydi. Eklemlerim paslanmış demir gibi kaynamıştı adeta. Altın arkadaşlarımın çimenlerin üzerinde kanlar içinde yatışını gördüğümden beri ne kadar zaman geçmişti? Roque’un kalbimi kırarken yanağıma kondurduğu o nazik öpücük ne kadar gerilerde kalmıştı?</p>

  <p>Zaman nehir falan değildi.</p>

  <p>Burada değildi.</p>

  <p>Bu mezarda zaman taştı. Daimi ve sarsılmaz bir karanlıktı ve tek ölçek, hayatın ikiz sarkacıydı; nefes ve kalp atışlarım.</p>

  <p>Nefes al. Güm... güm. Güm... güm.</p>

  <p>Nefes ver. Güm... güm. Güm... güm.</p>

  <p>Nefes al. Güm... güm. Güm... güm.</p>

  <p>Ve sonsuza dek tekrarlanıyordu. Ta ki... Ta ki ne? Yaşlanıp ölene kadar mı? Kafamı taşlarda parçalayana kadar mı? Besinleri zorla içime sokmak ve dışkıyı çıkartmak için Sarıların karnıma bağladığı hortumları dişlerimle koparana kadar mı?</p>

  <p>Yoksa çıldırana kadar mı?</p>

  <p>“Hayır.” Dişlerimi sıktım.</p>

  <p>Eeveeet.</p>

  <p>“Bu sadece karanlık.” Nefes aldım. Kendimi sakinleştirdim. Yatıştırıcı düzenimde duvarlara dokundum. Sırtım, parmaklarım, kuyruksokumum, topuklarım, ayak parmaklarım, dizlerim, başım. Tekrarla. On kez. Yüz kez. Neden emin olmayasın? Bin olsun.</p>

  <p>Evet. Yalnızdım.</p>

  <p>Bundan daha kötü yazgılar olabileceğini sanırdım fakat olmadığını artık biliyordum. İnsan ada gibi değildi. Bizi sevenlere ihtiyacımız vardı. Bizden nefret edenlere ihtiyacımız vardı. Bizi hayata bağlayan, yaşama ve hissetme nedeni verenlere ihtiyacımız vardı. Benim sahip olduğum tek şeyse karanlıktı. Bazen çığlık atıyordum. Bazen gece ya da gündüz kahkahalarla gülüyordum. Artık gecenin gündüzün ne zaman olduğunu kim biliyordu ki? Zaman geçirmek, Çakal’ın bana verdiği kalorileri tüketmek ve vücudumu titreyerek uyutmak için gülüyordum.</p>

  <p>Ağlıyordum da. Mırıldanıyordum. Islık çalıyordum.</p>

  <p>Yukarıdan gelen sesleri dinliyordum. Sonsuz karanlık denizinden bana ulaşan sesleri. Ve onlara zincirlerin ve kemiklerin çıldırtıcı tıngırtıları eşlik ediyor, hapishanemin duvarlarında titreşiyordu. Hepsi çok yakındı ama aynı zamanda da binlerce kilometre uzaktaydı; sanki karanlığın hemen ötesinde koca bir dünya vardı ama onu göremiyor, dokunamıyor, tadamıyor, hissedemiyor, o dünyaya ait olan peçeyi delemiyordum. Tecride mahkûm edilmiştim.</p>

  <p>O sesleri yine duyuyordum. Hapishaneme sızan zincir ve kemik tıngırtıları.</p>

  <p>Sesler benim miydi?</p>

  <p>Bu fikre güldüm.</p>

  <p>Bir küfür savurdum.</p>

  <p>Plan yapıyordum. Öldür.</p>

  <p>Katlet. Kes. Parçala. Yak.</p>

  <p>Yalvarıyordum. Hayaller görüyordum. Pazarlık yapıyordum.</p>

  <p>Böyle bir yazgıdan kurtulduğuna sevindiğim Eo’ya dualar ediyordum.</p>

  <p>Dinlemiyor ki.</p>

  <p>Çocukluğumdan hatırladığım şarkıları söylüyor; Dying Earth, The Lamplighter, Ramayana, Odysseia’yı hem Yunanca hem Latince ezberden okuyor, sonra Arapça, İngilizce, Çince ve Almanca gibi kayıp dillerde tekrarlıyor, henüz bir oğlan çocuğuyken Matteo’nun bana verdiği veriYüklemelerden öğrendiklerimi hatırlıyordum. Tek dileği evine dönmek olan inatçı Argosludan güç almaya çalışıyordum.</p>

  <p>Onun ne yaptığını unutuyorsun.</p>

  <p>Odysseus bir kahramandı. Tahta atıyla Truva’nın duvarlarını yıkmıştı. Tıpkı Mars’ın üzerine saldığım Demir Yağmur’la Bellona ordularını parçaladığım gibi.</p>

  <p>Ve sonra...</p>

  <p>“Hayır,” diye tersliyordum kendimi. “Sessiz ol.”</p>

  <p>“...adamlar Truva’ya girdiler. Anneleri buldular. Çocukları buldular. Tahmin et, sonra ne yaptılar?”</p>

  <p>“Kapa çeneni!”</p>

  <p>Ne yaptıklarını biliyorsun. Kemik. Ter. Et. Kül. Gözyaşları. Kan.</p>

  <p>Karanlık neşeyle kıkırdadı.</p>

  <p>Azrail, Azrail, Azrail... Kalıcı bütün başarılar kanla boyanmıştır.</p>

  <p>Uyuyor muydum? Uyanık mıydım? Kendimi kaybetmiştim. Her şey kana karışıyor, beni görüntülere, fısıltılara ve seslere boğuyordu. Eo’nun zarif ayak bileklerini tekrar tekrar çekiyordum. Julian’ın yüzünü parçalıyordum. Pax, Quinn, Tactus, Lorn ve Victra’nın son nefeslerini duyuyordum. Onca acı. Ne için? Karımı hayal kırıklığına uğratmak için. Halkımı hayal kırıklığına uğratmak için.</p>

  <p>Ve Ares’i yarı yolda bıraktın. Arkadaşlarını da.</p>

  <p>Kaçı hâlâ hayattaydı ki?</p>

  <p>Sevro? Ragnar?</p>

  <p>Kısrak?</p>

  <p>Kısrak. Ya burada olduğunu biliyorsa... Ya umursamıyorsa... Neden umursasın ki? İhanet eden şendin. Yalan söyleyen şendin. Onun zihnini kullanan şendin. Vücudunu. Kanını. Ona gerçek yüzünü gösterdiğinde dönüp kaçtı. Ya oysa? Ya sana ihanet eden oysa? Onu yine sevebilir misin?</p>

  <p>“Kapa çeneni!” diye bağırdım kendime, karanlığın içinde.</p>

  <p>Onu düşünmemeliydim. Onu düşünmemeliydim.</p>

  <p>Nedenmiş? Onu özlüyorsun!</p>

  <p>Daha önce defalarca olduğu gibi, karanlıkta onu gördüm; yemyeşil bir çayırda at sırtında benden kaçarken eyerinde dönüp bakan ve kahkahalarla gülerek beni peşine düşmem için kışkırtan kız. Yaz rüzgârında bir çiftçinin at arabasından uçuşan samanlar gibi savrulan saçlar.</p>

  <p>Onu özlüyorsun. Onu seviyorsun. Altın kız. O Kızıl sürtüğü unut.</p>

  <p>“Hayır.” Başımı duvara vurdum. “Bu sadece karanlık,” diye fısıldadım. Sadece bana zihin oyunları oynayan karanlık. Ama yine de Kısrak ve Eo’yu unutmaya çalışıyordum. Buranın dışında bir dünya yoktu. Var olmayan şeyleri özleyemezdim.</p>

  <p>Eski yaraların kopan kabuklarından alnıma ılık kan süzülüyor; burnumdan damlıyordu. Dilimi uzattım ve damlaları bulana kadar soğuk taşı yokladım. Tuz ve Mars demirinin tadına vardım. Yavaşça. Yavaşça. Bu yeni hissin keyfini olabildiğince uzun çıkaracaktım. Tat damağımda kalacak ve bir insan olduğumu hatırlatacaktı. Lykos’lu bir Kızıl. Bir Cehennemdalgıcı.</p>

  <p>Hayır. Değilsin. Sen bir hiçsin. Karın seni terk etti ve çocuğunu çaldı. Fahişen sana sırt çevirdi. Yeterince iyi değildin. Fazla kibirliydin. Fazla aptaldın. Fazla kötüydün. Ve artık unutuldun.</p>

  <p>Unutulmuş muydum?</p>

  <p>Altın kızı son gördüğümde Lykos’taki tünellerde Ragnar’ın yanında dizlerimin üzerine çökmüş, Kısrak’tan kendi halkına ihanet edip daha fazlası için yaşamasını istiyordum. Bize katılmayı seçerse Eo’nun hayalinin gerçekleşebileceğini biliyordum. Daha iyi bir dünya parmaklarımızın uçundaydı. Oysa o dönüp gitmişti. Beni unutabilmiş miydi? Bana duyduğu aşk onu terk etmiş miydi?</p>

  <p>O sadece maskeni sevmişti.</p>

  <p>“Bu sadece karanlık. Sadece karanlık. Sadece karanlık,” diye giderek daha hızlı mırıldandım.</p>

  <p>Burada olmamalıydım.</p>

  <p>Ölmüş olmalıydım. Lom’un ölümünden sonra Oymacıların beni paramparça edip beni Altın’a dönüştüren sırlan keşfedebilmeleri için Octavia’ya verilecektim. Benim gibi başkalarının da olup olmadığım anlayabilmeleri için. Ancak Çakal pazarlık yapmış, beni kendine istemişti. Attika’daki evinde bana işkence yapmış; Ares’in Oğulları, Lykos ve ailemle ilgili sorular sormuştu. Sırrımı nasıl keşfettiğini bana asla söylememişti. Beni öldürmesi için ona yalvarmıştım.</p>

  <p>Sonunda bana bu taşı vermişti.</p>

  <p>“Her şey kaybedildiğinde onur ölümü emreder,” demişti Roque bir defasında. “Bu asil bir sondur.” Ama zengin bir şair ölümü nereden bilecekti ki? Ölümü yoksullar bilirdi. Ölümü köleler bilirdi. Oysa ben ölümü çok istememe rağmen ondan korkuyordum çünkü bu zalim dünyayı daha iyi tanıdıkça, güzel bir kurguyla sona ereceği konusundaki inancım o kadar azalıyordu.</p>

  <p>Vadi gerçekte yoktu.</p>

  <p>Annelerin ve babaların, açlıktan ölen çocuklarının dehşete dayanabilmesi için uydurduğu bir yalandı. Öyle bir şey yoktu. Eo gitmişti. Hayali için savaştığımı falan görmemişti. Enstitü’de nasıl bir zafer kazandığım ya da Kısrak’ı sevip sevmediğim umurunda değildi çünkü öldüğü gün hiçliğe dönüşmüştü. Bu dünyadan başka bir şey yoktu. Başlangıcımız ve sonumuz buradaydı. Sondan önce mutlu olmak için tek şansımız...</p>

  <p>Evet. Ama sen sona ermek zorunda değilsin. Buradan kaçabilirsin, diye fısıldıyordu karanlık. Sözleri söyle. Söyle onları. Yolu biliyorsun.</p>

  <p>Haklıydı. Biliyordum.</p>

  <p>“Sadece, ‘Yıkıldım,’ demen yeterli. O zaman bütün bunlar sona erecek,” demişti Çakal uzun zaman önce, beni bu cehenneme indirirken. “Seni hayatının sonuna kadar yaşayabileceğin güzel bir yere yerleştireceğim, yanına güzel, sıcakkanlı Pembeler ve Küller Lordu’ndan daha şişman olmanı sağlayacak güzel yemekler göndereceğim. Ama bu sözlerin bir bedeli var.”</p>

  <p>Kullan bunu. Kendini kurtar. Seni başka kimse kurtarmayacak.</p>

  <p>“O bedel, sevgili Azrail, ailen.”</p>

  <p>Pusucularıyla Lykos’ta yakaladığı ve şimdi Attika kalesinin derinliklerindeki zindanında tuttuğu aile... Onları görmeme asla izin vermemişti. Onları sevdiğimi söylememe ve hepsini koruyacak kadar güçlü olamadığım için özür dilememe izin vermemişti.</p>

  <p>“Onları bu kaledeki mahkûmlara yedireceğim,” demişti. “Altınların yerine yönetici olması gerektiğine inandığın adamlara ve kadınlara. İnsanın içindeki hayvanı gördüğünde, benim haklılığımı ve kendi haksızlığını anlayacaksın. Altınlardan başkası yönetmemeli.”</p>

  <p>Bırak onları, diyordu karanlık. Bu gerçekçi ve akıllıca bir fedakârlık olur.</p>

  <p>“Hayır... Bunu yapmayacağım...”</p>

  <p>Annen yaşamanı isterdi.</p>

  <p>Bu bedelle değil.</p>

  <p>Hangi erkek anne sevgisini kavrayabilir ki? Yaşa. Onu için. Eo için.</p>

  <p>Annem bunu gerçekten ister miydi? Karanlık haklı mıydı? Sonuçta ben önemliydim. Eo bunu söylemişti. Ares bunu söylemiş ve beni seçmişti. Bütün Kızıllar arasmdan beni. Ben zincirleri kırabilirdim. Daha fazlası için yaşayabilirdim. Bu hapishaneden kaçmam bencillik olmazdı. Resmin bütünü düşünülürse, özveri sayılırdı.</p>

  <p>Evet. Gerçekten özveri...</p>

  <p>Annem bunu yapmam için bana yalvarırdı. Kieran anlayışla karşılardı. Leanna da. Halkımızı kurtarabilirdim. Ne pahasına olursa olsun Eo’nun hayali gerçekleşmeliydi. Direnmek benim sorumluluğumdu. Hakkımdı.</p>

  <p>Sözleri söyle.</p>

  <p>Başımı taşa vurdum ve çığlık çığlığa haykırarak karanlığa defolup gitmesini söyledim. Beni kandıramazdı. Beni yıkamazdı.</p>

  <p>Bilmiyor muydun? Her insan yıkılır.</p>

  <p>Tiz kahkahaları sonsuza dek yankılanarak benimle alay ediyordu.</p>

  <p>Ve haklı olduğunu biliyordum. Her insan yıkılırdı. Çakal’ın işkencesi altında yıkılmıştım bile. Ona Lykos’lu olduğumu söylemiştim. Ailemi nerede bulabileceğini de. Ancak bir çıkış yolu, kimliğimi onurlandırmanın bir yolu vardı. Eo’nun sevdiği kişiyi. Sesleri susturmak için.</p>

  <p>“Roque, sen haklıydın,” diye fısıldadım. “Sen haklıydın.” Sadece evime dönmek istiyordum. Buradan sonsuza dek gitmek istiyordum. Ama bunu yapamazdım. Geri kalan tek seçenek, benim için onurlu tek gelecek ölümdü. Benliğime daha fazla ihanet etmeden.</p>

  <p>Çıkış yolu ölümdü.</p>

  <p>Aptal olma. Dur. Dur.</p>

  <p>Başımı taşlara öncekinden daha sert vurdum. Kendimi cezalandırmak için değil, öldürmek için. Kendimi sona erdirmek için.</p>

  <p>Bu dünyanın güzel bir sonu yoksa o zaman hiçlik yeterli olacaktı. Ancak bu dünyanın ötesinde bir Vadi varsa, onu bulacaktım. Geliyorum, Eo, sonunda geliyorum, diye düşündüm. “Seni seviyorum.” Hayır. Hayır. Hayır. Hayır. Hayır.</p>

  <p>Başımı taşa tekrar çarptım. Yüzüme bir sıcaklık yayıldı. Karanlıkta acıdan kaynaklanan kıvılcımlar çaktı. Karanlık bana uluyordu fakat durmayacaktım.</p>

  <p>Sonum buysa, doğruca ona koşacaktım.</p>

  <p>Ne var ki son büyük darbeyi indirmek için başımı geri çektiğim anda bir homurtu duydum. Deprem gibi güçlü bir uğultu. Karanlıktan değildi. Onun ötesinde bir şeydi. Taşın kendisinde, tepemde bir şey giderek yükseliyor, giderek derinleşiyordu; sonunda karanlık çatladı ve ışık, parlak bir kılıç misali aşağı indi.</p>

  <p>MAHKÛM L17L6363</p>

  <p>Tavan parçalanıyor, ışık gözlerimi yakıyordu. Hücremin zemini yükselip bir tıkırtıyla durana kadar gözlerimi sımsıkı yumdum ve sonunda kendimi düz bir taş yüzeyde çırılçıplak yatar halde buldum. Bacaklarımı uzatırken acıdan neredeyse bayılacaktım. Eklemlerim çatırdıyordu. Düğüm düğüm olmuş kas bağları çözülüyordu. Işığa karşı koyarak gözlerimi tekrar açmaya çabaladım. Gözlerim yaşlarla dolmuştu. O kadar parlaktı ki etrafımdaki dünyayı sadece bulanık parıltılar halinde görebiliyordum.</p>

  <p>Yabancı sesler duyuyordum. “Adrius, nedir bu?” “...bunca zamandır içeride miymiş?” “Şu koku...”</p>

  <p>İki tarafımda uzanan taşın üzerinde yatıyordum. Bir Kreon böceğinin kabuğu gibi mavi ve mor ışıldayan simsiyah bir taştı. Zemin mi? Hayır. Fincanlar görüyordum. Fincan tabakları. Bir servis arabasında kahve. Bir masa. Benim hücremdi. İğrenç bir boşluk değil. Bir metreye on iki metre ölçülerinde, ortası oyuk bir mermer kütlesi. Her gece birkaç santim tepemde karınlarını tıka basa doyurmuşlardı. Sesleri, karanlıkta uzaktan duyduğum mırıltılardı. Tek dostum gümüş takımlarının ve tabaklarının takırtılarıydı.</p>

  <p>“Barbarca...”</p>

  <p>Şimdi hatırlıyordum. Demir Yağmur sırasında aldığım yaralarım iyileştikten sonra Çakal’ı ziyaret ettiğimde oturduğu masaydı bu.</p>

  <p>Beni hapsetmeyi daha o zamandan mı planlamıştı? Beni buraya getirdiklerinde başımı örtmüşlerdi. Kalesinin derinliklerinde olduğumu sanmıştım. Ama hayır, ziyafetlerini cehennemimden ayıran tek şey otuz santimlik taştı sadece.</p>

  <p>Başımın yanında duran kahve tepsisine baktım. Biri bana bakıyordu. Aslında birkaç kişi. Gözlerimdeki yaşlardan ve kandan onları iyi göremiyordum. Topraktan ilk kez çıkmış kör bir köstebek gibi sinerek uzaklaştım. Gururu ya da nefreti hatırlayamayacak kadar şaşırmış ve korkmuştum. Yine de bana baktığını biliyordum. Çakal... İnce yapısı, çocuksu yüzü ve yandan ayrılmış kumral saçları. Boğazını temizledi.</p>

  <p>“Saygıdeğer konuklarım. Size mahkûm L17L6363’ü takdim edeyim.”</p>

  <p>Yüzü hem cennet hem de cehennemdi.</p>

  <p>Başka bir inşam görmek...</p>

  <p>Yalnız olmadığımı bilmek...</p>

  <p>Ama sonra bana yaptıklarım hatırlamak... ruhumu paramparça etmişti.</p>

  <p>Diğer sesler sağır edici bir güçle yankılanıyordu. Ve büzüşmüş halde durmama rağmen gürültülerinin ötesinde bir şey hissettim. Doğal ve nazik bir şey. Karanlığın, beni bir daha asla hissetmeyeceğime inandırdığı bir şey. Açık bir pencereden yumuşak bir şekilde süzülerek tenimi okşuyordu.</p>

  <p>Bir kış esintisi leş gibi nemli kokumu keserek bana bir yerlerde bir çocuğun karların ve ağaçların arasmda koşturduğunu, ellerini ağaç kabuklarında, çam iğnelerinde ve saçlarındaki nemde dolaştırdığım düşündürdü. Bu asla yaşamadığımı bildiğim fakat yaşamışım gibi hissettiğim bir anıydı. Her zaman istediğim hayat oydu. Sahip olabileceğim çocuk.</p>

  <p>Ağlıyordum. Kendimden çok, anne ve babasının dağ gibi iri ve güçlü olduğuna inanan, güzel bir dünyada yaşadığını sanan o çocuk için. Keşke yine o kadar masum olabilseydim. Keşke bu anın bir hile olmadığını bilebilseydim. Ama öyleydi. Çakal ancak geri almak için verirdi. Çok geçmeden ışık bir anı olacak ve karanlık geri gelecekti. Gözlerimi sımsıkı yumdum ve yüzümdeki kanın taşa damlamasını dinleyerek bekledim.</p>

  <p>“Korkunç lanet, Augustus. Bu gerçekten gerekli miydi?” diye mırladı vahşi bir dişi kedi. Herkesin canlılardan çok eşyalardan etkilendiği Palatine Tepesi’nde öğrenilmiş o uyuşuk Luna aksanıyla karışık hırıltılı ses. “Ölüm gibi kokuyor.”</p>

  <p>“Manyetik prangaların altında mayalanmış ter ve ölü deri. Şu önkollardaki sarımsı kabukları görüyor musun, Aja?” dedi Çakal. “Yine de Oymacılarınıza yetecek kadar sağlıklı ve hazır. Her şey düşünülünce...”</p>

  <p>“Adamı benden daha iyi tanıyorsun,” dedi Aja, bir başkasına. “O olduğundan emin olun. Bir sahtekâr olmasın.”</p>

  <p>“Sözümden şüphe mi ediyorsun?” diye sordu Çakal. “Beni incitiyorsun.”</p>

  <p>Birinin yaklaştığını hissederek sindim.</p>

  <p>“Lütfen ama... Bunun için önce bir kalbinin olması gerekir, Baş Vali. Birçok yeteneğine rağmen korkarım o organdan ne yazık ki yoksunsun.”</p>

  <p>“Beni iltifata boğuyorsun.”</p>

  <p>Kaşıklar porselenlere çarptı. Boğazlar temizlendi. Kulaklarımı ellerimle kapamayı arzuluyordum. Çok fazla ses vardı. Çok fazla bilgi.</p>

  <p>“İçindeki Kızıl artık görülebiliyor.” Kuzey Mars’tan soğuk, kültürlü bir kadın sesiydi bu. Luna aksanından daha kabaydı.</p>

  <p>“Aynen, Antonia!” diye karşılık verdi Çakal. “Ne duruma geleceğini merak ediyordum. Bir Gösterişli geni asla bununki gibi bozulmaz. Biliyor musunuz, onu oraya koymadan önce benden ölüm dilendi. Hem de ağlayarak. İroni şu ki istediği zaman kendini öldürebilirdi. Ama bunu yapmadı çünkü benliğinin bir parçası o delikten zevk alıyordu. Sonuçta, Kızıllar karanlığa uzun zaman önce alıştılar. Solucanlar gibi. Paslı suratlarında hiç gurur yoktur. Orası onun için ev gibiydi. Bizimleyken olduğundan daha çok.”</p>

  <p>Şimdi nefreti hatırlamaya başlamıştım.</p>

  <p>Onları gördüğümü belli etmek için gözlerimi açtım. Onları duyduğumu göstermek için. Ancak gözlerimi açarken bakışlarım düşmanlanma değil, Altınların arkasındaki pencerelerden görünen kış manzarasına döndü. Orada, Attika’nm yedi dağ zirvesinden altısı sabah ışığında parıldıyordu. Metal ve cam binalar taş ve karla birleşiyor, masmavi gökyüzüne doğru uzanıyordu. Köprüler zirveleri birbirine bağlıyordu. Hafif bir kar yağıyordu. Hepsi uzağı göremeyen mağara gözlerimde bulanık bir seraptı.</p>

  <p>“Darrovv?” Sesi tanıyordum. Başımı hafifçe çevirdiğimde, masanın kenarını tutan nasırlı ellerinden birini gördüm. Bana vuracağını sanarak yüzümü uzaklaştırdım ama vurmadı. Ancak elin ortaparmağında altın Bellona kartalı vardı. Yok ettiğim aile. Diğer el, Luna’da son kez dövüştüğümüzde biçtiğim koluna aitti ve Oymacı Zanzibar tarafından tekrar yapılmıştı. O eldeki parmakları, Mars Hanesi’nin kurt başı yüzükleri süslüyordu. Biri benimdi. Biri onun. Her biri genç bir Altın’ın hayatına mal olmuştu. “Beni tanıdın mı?” diye sordu.</p>

  <p>Yüzüne bakmak için boynumu uzattım. Ben ne kadar yıkılmış olsam da, Cassius au Bellona savaştan veya zamandan hiç etkilenmemişti. Hatırladığımdan çok daha güzeldi ve vücudundan yaşam fışkırıyordu. Boyu iki metreden uzundu. Sabah Şövalyesi’nin beyaz-altın renklerinde bir pelerin giymişti ve bukle bukle saçları kayan bir yıldızın kuyruğu kadar görkemliydi. Tertemiz tıraşlıydı ve burnu yakın zamanda kırıldığı için hafifçe çarpıktı. Gözlerine baktığımda hıçkırıklara boğulmamak için bütün gücümü harcamam gerekti. Bana bakışları hüzünlü, neredeyse nazikti. Böylesine derinden yaraladığım bir adamın acımasını hak ettiğime göre, eski halimden hiçbir şey kalmamış olmalıydı.</p>

  <p>“Cassius” diye mırıldandım, adını söylemek dışında hiçbir amacım olmadan. Sadece başka bir insanla konuşmak, sadece duyulmak için.</p>

  <p>“Ve?” diye sordu Aja au Grimmus, Cassius’un arkasından. Hükümdar’ın en güçlü Furia’sının, Luna’daki Hisar’ın kulesinde ilk karşılaştığımızda, Kısrak’ın beni kurtardığı ve Aja’nın Quinn’i öldüresiye dövdüğü gece giydiğini gördüğüm zırhı artık çiziklerle doluydu. Savaş izleriyle. Korku nefretime baskın çıktı ve bakışlarımı koyu tenli kadından bir kez daha kaçırdım.</p>

  <p>“Demek yaşıyor,” dedi Cassius, sakince. Çakal’a döndü. “Ona ne yaptın? Yaralar...”</p>

  <p>“Bence gayet açık,” dedi Çakal. “Azrail’i eski haline getirdim.” Sonunda uzun sakallarımın altındaki vücuduma baktım ve ne demek istediğini anladım. Bir ceset gibiydim. İskelet gibi, solgun.</p>

  <p>Kaynatılmış sütün üzerindeki kaymak tabakasından daha ince derimin altından kaburgalarım görünüyordu. Dizlerim, cılız bacaklarımdan çivi gibi çıkmıştı. Ayak tırnaklarım uzayıp kıvrılmıştı. Çakal’ın işkencesinden kalan yaralar tenimi koyultmuştu. Kaslarım erimişti. Karanlıkta beni canlı tutan hortumlar, siyah ve incecik göbek bağları beni hâlâ hücremin zeminine bağlıyordu.</p>

  <p>“Orada ne kadar kaldı?” diye sordu Cassius.</p>

  <p>“Sorgusu üç ay sürdü; sonra tecritte dokuz ay geçirdi.” “Dokuz...”</p>

  <p>“Hak ettiği gibi. Savaş bize metaforları unutturmamak. Sonuçta bizler vahşi değiliz, ha, Bellona?”</p>

  <p>“Cassius’un duyguları incindi, Adrius,” dedi Antonia, Çakal’ın yakınında oturduğu yerden. Zehirli elma gibi bir kadındı. Parlak, ışıltılı ve davetkâr ama iliklerine kadar çürümüş ve kanserli. Enstitü’de arkadaşım Lea’yı öldürmüştü. Kendi annesinin başına bir mermi, sonra da ablası Victra’nm omurgasına iki mermi daha sıkmıştı. Şimdi Enstitü’de kendisini çarmıha geren bir adamla, Çakal’la birlikteydi. Ne dünya ama! Antonia’nın arkasında esmer yüzlü Devedikeni duruyordu; bir zamanlar bir Uluyan’ken şimdi göğsündeki kuş kafatası kolyesine bakılırsa Çakal’m Kemiksüren-lerine katılmıştı. Bana değil, yere bakıyordu. Komutam, Çakal’ın sağ tarafında oturan kel kafalı Lilath’tı. Enstitü’den beri en sevdiği özel katili.</p>

  <p>“Yenik bir düşmana işkence yapmanın amacım kavrayamadığım için beni bağışlayın,” dedi Cassius. “Özellikle de verebileceği bütün bilgileri zaten vermişken.”</p>

  <p>“Amaç mı?” Çakal ona sessizce baktıktan sonra açıkladı: “Amaç ceza, sevgili dostum. Bu... şey, aramıza dahil olduğunu sandı. Dengimizmişçesine, Cassius. Hatta üstünmüşçesine. Bizimle alay etti. Kardeşimle yattı. Biz kimliğini keşfedene kadar gülüp hepimizi aptal yerine koydu. Şans eseri değil, kaçınılmaz olarak kaybettiğini anlaması gerekiyor. Kızıllar her zaman kurnaz yaratıklar olmuştur. Ve bu, dostlarım, olmak istedikleri şeyin kanıtıdır; izin verdiğimiz takdirde olacakları şeyin. Bu yüzden zamanın ve karanlığın onu gerçekte olduğu şeye geri dönüştürmesine izin verdim. Kurul’a teklif ettiğim yeni sınıflandırma sistemine uygun olarak, bir Homo flammeus. Evrim çizgisinde Homo sapiens’ten biraz farklı. Geri kalanı sadece bir maske.”</p>

  <p>“Seni aptal yerine koyduğunu kastediyor olmalısın,” diye karşılık verdi Cassius. “Baban kendi vârisi yerine oyulmuş bir Kızıl’ı tercih etti. Asıl konu bu, Çakal. Sevilmemiş ve istenmemiş bir oğlun hırçın utancı.”</p>

  <p>Çakal’ın yüzü seğirdi. Aja da genç yoldaşının söylediklerinden hoşlanmamıştı.</p>

  <p>“Darrow, Julian’ı öldürdü,” dedi Antonia. “Sonra aileni katletti. Cassius, senin soyundan gelen çocuklar Olimpos Dağı’nda gizlenirken onları öldürmeleri için katiller gönderdi. Annen bu tutumunla ilgili ne düşünürdü acaba?”</p>

  <p>Cassius onlara aldırmadan başıyla salonun kenarında duran Pembeleri işaret etti. “Mahkûma bir battaniye getirin.”</p>

  <p>Kıpırdamadılar bile.</p>

  <p>“Ne terbiye ama. Sen bile mi, Devedikeni?” Devedikeni cevap vermedi. Cassius küçümseyen bir tavırla hıhlarken beyaz pelerinini çıkardı ve titreyen vücudumun üzerine örttü. Bu harekete herkes benim kadar şaşırdığından bir an sessizlik çöktü.</p>

  <p>“Teşekkür ederim," dedim, boğuk bir sesle. Ancak başını başka tarafa çevirdi. Acıma, bağışlama; minnet de tövbe anlamına gelmiyordu.</p>

  <p>Lilath hafif haşlanmış sinekkuşu yumurtalarıyla dolu kâsesinden başım kaldırmadan güldü. Yumurtaları, şekermiş gibi ağzını şapırdatarak yiyordu. “Onurun, kişilik kusuru haline geldiği zamanlar vardır, Sabah Şövalyesi.” Çakal’ın yanında oturan kel kafalı kadın, Venüs’ün mağara denizlerindeki yılanbalıklarını andıran gözleriyle Aja’ya baktı. Bir yumurta daha gitti, “ihtiyar Arcos bunu zor yoldan öğrendi.”</p>

  <p>Aja cevap vermezken tavırları kusursuzdu. Ancak kadının içinde ölümcül bir sessizlik vardı; Quinn’i öldürmesinden hemen önceki anlardan hatırladığım bir sessizlik. Ona silahını kullanmayı Lorn öğretmişti. O isimle alay edildiğini duymak hoşuna gitmezdi. Lilath hakaret uğruna görgü kurallarından vazgeçerek açgözlü bir tavırla bir yumurta daha yuttu.</p>

  <p>Bu müttefikler arasında düşmanlık vardı. Onların türünde her zaman olduğu gibi. Ne var ki bu seferki eski Altınlarla Çakal’m daha modern türü arasında yeni ve çarpıcı bir uçurumdu.</p>

  <p>“Burada hepimiz dostuz,” dedi Çakal, neşeyle. “Tavırlarına dikkat et, Lilath. Lorn, sadece yanlış tarafı seçmiş bir Demir Altın’dı. Pekâlâ, Aja, merak ediyorum da artık Azrail’i iade edeceğime göre, hâlâ onu parçalara ayırmayı planlıyor musunuz?”</p>

  <p>“Evet,” dedi Aja. Cassius’a teşekkür etmekte erken davranmıştım. Onuru gerçek değildi. Sadece hijyenikti. “Zanzibar bunun nasıl yaratıldığını merak ediyor. Bazı teorileri var fakat örneği ele geçirmek için sabırsızlanıyor. Bu işi yapan Oymacı’yı yakalamayı umuyoruz ama Acidalia bölgesindeki Kato’ya düşen bir füzeyle öldüğüne inanıyoruz.”</p>

  <p>“Ya da bunu düşünmenizi istiyorlar,” dedi Antonia.</p>

  <p>“Bir defasında onu burada alıkoymuştunuz, değil mi?” diye sordu Aja, iğneleyici bir tavırla.</p>

  <p>Çakal başıyla onayladı. “Adı Mickey. Lisanssız bir Gösterişli’nin doğumuna yardımcı olduktan sonra lisansını kaybetmiş. Aile çocuğu Teşhir’den korumaya çalışmış. Her neyse, sonrasında karaborsa hava ve su zevki değişikliklerinde uzmanlaşmış. Oğullar onu özel bir iş için tutmadan önce Yorkton’da bir laboratuvarı varmış. Darrow onun benden kaçmasma yardım etti. Bana sorarsanız hâlâ yaşıyor. Ajanlarım onun Tinos’ta olduğunu düşünüyor.”</p>

  <p>Aja ve Cassius birbirine baktı.</p>

  <p>“Tinos’ta bir ipucu yakaladıysan bizimle hemen paylaşman gerek,” dedi Cassius.</p>

  <p>“Henüz elimde kesin bir şey yok.Tinos... iyi gizleniyor. Ve gemi kaptanlarından birini yakalamamız gerekiyor... canlı olarak.” Çakal kahvesini yudumladı. “Ama suları ısınıyor ve bir şey çıkarsa önce sizin haberiniz olacak. Yine de, Uluyanlara önce Kemiksürenlerimin saldırmasını tercih ederim. Sen ne dersin, Lilath?”</p>

  <p>Bu adı duyunca tepki vermemeye çalıştım ama zordu. Yaşıyorlardı. En azından bazıları. Ve Ares’in Oğulları’nı Altınlara tercih etmişlerdi...</p>

  <p>“Evet, efendim,” dedi Lilath, beni inceleyerek. “Gerçek bir av hoşumuza gider. Kızıl Lejyon’la ve diğer asilerle savaşmak sıkıcı bir iş; Griler için bile.”</p>

  <p>“Hükümdar zaten bizi yanında istiyor, Cassius,” dedi Aja. Sonra Çakal’a döndü. “On Üçüncüler, Golan Havzası’ndaki kampı toparlar toparlamaz gidiyoruz. Muhtemelen sabah.”</p>

  <p>“Birliklerini beraberinde Luna’ya mı götürüyorsun?”</p>

  <p>“Sadece On Üçüncü’yü. Geri kalanı senin yönetiminde kalacak.” Çakal şaşırdı. “Benim yönetimimde mi?”</p>

  <p>“Ödünç olarak. Ta ki bu... İsyan bastırılana kadar.” Aja kelimeyi tükürür gibi söylemişti. Ben ilk kez duyuyordum. “Hükümdar’ın sana güveninin bir göstergesi. Buradaki ilerlemenden memnun kaldığını biliyorsun.”</p>

  <p>“Yöntemlerine rağmen,” diye ekledi Cassius. Aja ona sinirli bir bakış attı.</p>

  <p>“Eh, sabaha gidiyorsanız, bu akşam yemeğinde konuğum olmalısınız. Çeper’deki Asilerle ilgili birtakım... politikaları tartışmak istiyordum.” Çakal dinlediğimi bildiği için üstü kapalı konuşuyordu. Bilgi onun silahıydı. Arkadaşlarımın bana ihanet ettiğini ima etmişti. Hangisi olduğunu asla söylememişti. İşkencem sırasında, karanlığa gönderilmeden önce sürekli imalarda bulunup ipuçları vermişti. Bir Gri ona kız kardeşinin salonda onu beklediğini söylemişti. Yanıma parmaklarında soğuk baharatlı çay kokusuyla gelmişti; kardeşinin en sevdiği içecek. O benim burada olduğumu biliyor muydu? Çakal’ın masasında oturmuş muydu? Çakal hâlâ konuşmasına devam ediyordu. Sesleri takip etmek zordu. Deşifre edecek çok fazla şey vardı. Çok fazla.</p>

  <p>“.. .Adamlarıma Darrow’u yolculuk için temizletip hazırlatacağım ve sohbetimizden sonra Trimalkiyen bir ziyafet verebiliriz. Volox ve Corialusların sizi tekrar görmekten mutluluk duyacağından eminim. İki Olimpik Şövalye kadar değerli konuklar ağırlamayalı uzun zaman oldu. Sürekli sahadasınız ve şehirlere yaklaşmadan, tünellerde, denizlerde ve varoşlarda avlanıyorsunuz. Bir gece baskını veya intihar bombacısı endişesi taşımadan en son ne zaman güzel bir yemek yediniz?”</p>

  <p>“Biraz oldu,” diye itiraf etti Aja. “Selanik’ten geçerken Rath Kardeşliğinin konukseverliğinin tadını çıkardık. Aslan’ın Yağmuru sırasındaki tavırlarından sonra sadakatlerini göstermeye hevesliydiler Çok... huzursuz ediciydi.”</p>

  <p>Çakal güldü. “Korkarım benim ziyafetim onunla kıyaslandığında yavan kalacak. Katılanların hepsi politikacılar ve eski askerler. Bu korkunç lanet savaş, takdir edersiniz ki sosyal takvimimi altüst etti.”</p>

  <p>“Sorunun konukseverliğin olmadığından emin misin?” diye sordu Cassius. “Ya da seçtiğin yemekler?”</p>

  <p>Aja eğlendiğini gizlemeye çalışarak iç çekti. “Görgü kuralları, Bellona.”</p>

  <p>“Korkma... Hanelerimiz arasındaki düşmanlığı unutmak kolay değil, Cassius. Ancak böyle zamanlarda bir ortak nokta bulmamız gerek. Altınların iyiliği için.” Çakal gülümsedi ama içinden ikisinin de kafasını kör bir bıçakla kestiğini hayal ettiğini biliyordum. “Her neyse, hepimizin kendi okul bahçesi hikâyelerimiz var. Bundan utanacak değilim.”</p>

  <p>“Konuşmak istediğimiz bir konu daha vardı,” dedi Aja.</p>

  <p>İç çekme sırası Antonia’daydı. “Olacağını söylemiştim. Hükümdar yine ne istiyor?”</p>

  <p>“Cassius’un daha önce sözünü ettiği şeyle ilgili.”</p>

  <p>“Yöntemlerim,” dedi Çakal.</p>

  <p>“Evet.”</p>

  <p>“Barışı sağlama çabalarımdan Hükümdar’ın memnun kaldığını sanıyordum.”</p>

  <p>“Memnun fakat...”</p>

  <p>“O düzen istedi, ben de sağladım. Helyum-3 akmaya devam ediyor; üretimde sadece yüzde üç virgül ikilik bir düşüş oldu. İsyan nefes almakta zorlanıyor; Ares yakında bulunacak ve Tînos’la bütün bunlar arkamızda kalacak. Fabii bu arada...”</p>

  <p>Aja araya girdi. “Ölüm birliği.”</p>

  <p>“Ah.”</p>

  <p>“Ve asi madenlerinde uyguladığın tasfiye protokolleri. AdiKı-zıllara karşı kullandığın acımasız yöntemlerin, daha önceki propaganda aksaklıkları gibi geri tepmesinden endişeleniyor. Palatine Tepesi’nde bombalı saldırılar oldu. Dünya’daki latifundiyalarda grevlere gidildi. Hisar’ın kapılarının önünde yapılan protestolar bile ayaklanmanın ruhunun canlı ama paramparça olduğunu gösteriyor. Öyle de kalmalı.”</p>

  <p>“Obsidiyenler gönderildikten sonra başka protesto eylemleri göreceğimizden şüpheliyim,” dedi Antonia, kibirli bir tavırla.</p>

  <p>“Yine de...”</p>

  <p>“Taktiklerimin kamuoyuna ulaşması gibi bir tehlike yok. Oğul-lar’ın, mesajlarını yayma kapasiteleri yok edildi,” dedi Çakal. “Artık mesajı ben kontrol ediyorum, Aja. İnsanlar bu savaşın çoktan kaybedildiğini biliyor. Cesetleri asla görmeyecekler. Tasfiye edilmiş bir madeni asla duymayacaklar. Görmeye devam edecekleri tek şey, sivil hedeflere saldıran Kızıllar olacak. Okullarda ortaRenkli ve üstün-Renkli çocukların öldüğünü görecekler. Kamuoyu bizden yana...”</p>

  <p>“Peki, ya ne yaptığını anlarlarsa?” diye sordu Cassius.</p>

  <p>Çakal hemen cevap vermedi. Bunun yerine, bitişikteki oturma odasındaki kanepelerden birinde oturan yarı çıplak Pembelerden birine işaret etti. Eo’dan çok da büyük olmayan kız onun yanma geldi ve kuzu kuzu yere baktı. Gözleri pembe kuvars renginde, örgüler halinde çıplak beline kadar dökülen uzun saçları gümüşi leylak tonundaydı. Bu canavarlara zevk vermek için yetiştirilmişti ve o yumuşak bakışlı gözlerin gördüklerini öğrenmeye korkardım. Acım onunkinin yanında aniden minicik kaldı. Zihnimdeki delilik yatıştı. Çakal kızın yüzünü okşadı ve bana bakmaya devam ederek parmaklarını kızın ağzına sokup dişlerini ayrılmaya zorladı. Kızın başını önce bana, sonra da Aja ve Cassius’un görebileceği şekilde çevirdi.</p>

  <p>Kızın dili yoktu.</p>

  <p>“Sekiz ay önce onu aldığımızda bunu kendim bizzat yaptım. Agea İncisi kulübünde Kemiksürenlerimden birine suikast düzenlemeye kalkışmıştı. Benden nefret ediyor. Bu dünyada çürüyüp gittiğimi görmekten daha çok istediği bir şey yoktur.” Kızın yüzünü bıraktıktan sonra silahım kılıfından çıkarıp kızın ellerine tutuşturdu. “Beni başımdan vur, Kalliope. Sana ve türüne karşı sergilediğim bütün acımasızlıklar için. Haydi. Dilini kestim. Kütüphanede sana ne yaptığımı hatırlıyorsun. Bu tekrar; tekrar; defalarca olacak.” Yine kızın yüzünü tutup zarif çenesini sıktı. “Defalarca. Çek tetiği, seni küçük sürtük. Çek haydi!” Pembe, korkuyla titreyerek silahı yere attı ve dizlerinin üzerine çökerek Çakal’ın ayaklarına sarıldı. Çakal şefkatli, lütufkâr bir tavırla onun tepesinde dikilerek başına dokundu.</p>

  <p>“Geçti, Kalliope. Aferin sana. Aferin.” Çakal, Aja’ya döndü. “Kamuoyunun gözünde bal her zaman sirkeden daha iyidir. Ancak zehirle, fahişelerle, kanalizasyonlarda sabotajlarla, sokaklarda terörle bizimle savaşanlar ve geceleri hamamböcekleri gibi bizi kemirenler için tek yöntem korkudur.” Bakışlarım gözlerime çevirdi. “Korku ve katliam.”</p>

  <p>YILAN SOKMASI</p>

  <p>Vızıldayan metal, kafa derimi kazırken kan damlaları süzülüyordu. Gri, bir elektrikli tıraş makinesiyle saçlarımı kazımayı bitirdiğinde beton zeminde kirli sarı saçlar birikmişti. Dostları ona Danto diyordu. Hepsini kestiğinden emin olmak için başımı oraya buraya çevirdikten sonra tepesine sert bir tokat indirdi. “Şimdi bir banyoya ne dersin, dominusi” diye sordu. “Grimmus, mahkûmlarının güzel ve medeni kokmasını ister, anlıyorsun ya?” İçlerinden birini ısırmaya kalkıştığım için yüzüme taktıkları ağızlığa vurdu. Beni buraya getirirken boynuma elektrikli bir tasma geçirip kollarımı arkamdan bağlayarak hareketsiz bırakmışlardı ve on iki pusucu tarafından bir çöp poşeti gibi koridorlarda sürüklenmiştim.</p>

  <p>Başka bir Gri boyunduruğumdan çekerek beni sandalyemden kaldırırken Danto duvardan bir tazyikli su hortumu aldı. Hepsi benden bir baş kısa fakat güçlü ve dayanıklıydı. Yaşadıkları hayat zordu; asteroit küşağında Eskortları kovalamak, Luna’nın derinliklerinde Sendika katillerinin izini sürmek, madenlerde Ares’in Oğulları’nı avlamak...</p>

  <p>Bana dokunmalarından nefret ediyordum. Bütün görüntülerinden ve çıkardıkları bütün seslerden. Hepsi çok fazlaydı. Fazla sert. Fazla kaba. Yaptıkları her şey acıtıyordu. Beni oradan oraya çekiştiriyorlardı. Arada bir tokatlıyorlardı. Gözyaşlarımı tutmak</p>

  <p>için elimden geleni yapıyordum ama bütün bunları nasıl hazmedeceğimi bilmiyordum.</p>

  <p>Danto hortumu nişanlarken on iki asker bir araya toplanarak izlemeye başladı. Yanlarında üç Obsidiyen de vardı. Çoğu pusucu birliğinde olurlardı. Su, bir at çiftesi gibi göğsüme çarparak derimi soydu. Beton zeminde dönerek kaydım ve köşeye mıhlandım. Kafam duvara çarptı. Gözlerimin önünde yıldızlar uçuştu. Su yuttum. Boğulmamaya çalışırken ellerim hâlâ arkamdan bağlı olduğu için yüzümü korumak amacıyla öne eğildim.</p>

  <p>İşleri bittiğinde, soluklanmaya çalışarak öksürüyordum. Bileklerimi çözdükten sonra bana siyah bir mahkûm tulumu giydirdiler ve beni tekrar bağladılar. Kalan azıcık insanlığımı da elimden almak için birazdan başıma bir başlık da geçireceklerdi. Tekrar sandalyeye fırlatıldım. Hareket etmemem için zincirleri sandalyenin alıcısına bağlayıp kilitlediler. Her şey abartılıydı. Her hareket izleniyordu. Beni şimdi olduğum adam gibi değil, eskiden olduğum adam gibi düşünerek hareket ediyorlardı. Bulanık görüşümle, onlara kısık gözlerle bakıyordum. Kirpiklerimden su damlıyordu. Burnumu çekmeye çalıştım fakat ağızlığı takarken burnumu kırdıkları için burun deliklerimden soluk boruma kadar pıhtılaşmış kan dolmuştu.</p>

  <p>Çakal’m kalesinin altındaki zindanı işleten Kalite Kontrol Kurulu’nun işlem odasmdaydık. Bina her devlet binası gibi beton bir kutu biçimindeydi. Zehir gibi aydınlatma sistemi, herkesi, cildinde meteor krateri büyüklüğünde gözenekleri olan, yürüyen cesetler gibi gösteriyordu. Griler, Obsidiyenler ve tek bir Sarı doktor dışında, bir sandalye, bir muayene masası ve bir hortum vardı. Ancak zeminin metal drenajındaki sıvı lekeleri ve metal sandalyedeki tırnak izleri, bu odanm gerçek yüzü ve ruhuydu. İnsanların sonları burada başlıyordu.</p>

  <p>Cassius bu deliğe asla gelmezdi. Yanlış düşmanlar kazanmadıkları sürece çok az Altın kendini burada bulurdu. Burası bütün dişlilerin dönüp gıcırdadığı saatin içiydi. Böylesine insanlık dışı bir yerde kim cesaretini koruyabilirdi ki?</p>

  <p>“Çılgınca, değil mi?” diye sordu Danto, arkasmdakilere. Tekrar bana döndü. “Bütün hayatım boyunca hiç bu kadar tuhaf bir şey görmedim.”</p>

  <p>“Oymacı ona yüz kilo eklemiş olmalı,” dedi bir diğeri.</p>

  <p>“Daha fazla. Onu hiç zırhlı gördünüz mü? Lanet olasıca bir canavardı.”</p>

  <p>Danto dövmeli bir parmağıyla ağızlığıma vurdu, “iki kez doğmanın, canım yaktığına eminim. Buna saygı duymak gerekir. Acı evrensel bir dildir. Değil mi, Pasçı?” Ben cevap vermeyince öne eğildi ve çıplak ayağımı, çelik topuklu çizmesinin altında ezdi. Başparmağımın tırnağı yarıldı. Açılan etten acı ve kan fışkırdı. Acıyla inlerken başım iki yana sallandı. Danto, “Değil mi?” diye tekrarladı. Gözlerimden süzülen yaşların kaynağı acı değil, bu adamın zalimliğinin doğallığıydı. Bana kendimi çok küçük hissettiriyordu. Canımı böylesine yakmak, neden onun için bu kadar az bir çaba gerektiriyordu? Neredeyse kutuyu özleyecektim.</p>

  <p>“Sadece takım elbise giymiş bir maymun,” dedi bir diğeri. “Rahat bırak onu. Aptalın teki.”</p>

  <p>“Aptalın teki mi?” dedi Danto. “Saçmalama! Efendilerin giysilerini giymeyi seviyordu. Bize emirler yağdırmayı seviyordu.” Danto gözlerime bakabilmek için önümde çömeldi. Canımı tekrar yakacağından korkarak başımı çevirmeye çalıştım ama başımı tutup başparmaklarıyla gözlerimi açtı ve beni kendi gözlerine bakmaya zorladı. “Şu senin Yağmur’un yüzünden iki kız kardeşim öldü, Pasçı. Bir sürü arkadaşımı kaybettim, duydun mu?” Metal bir şeyle başımın yan tarafına vurdu. Gözlerimin önünde yıldızlar uçuştu. Yine kanımın aktığım hissettim. Arkasında yüzbaşısı veri-tabletini kontrol ediyordu. “Aynı şeyi çocuklarım için de isterdin, değil mi?” Danto bir cevap bulabilmek için gözlerime baktı. Kabul edebileceği bir cevabım yoktu.</p>

  <p>Diğerleri gibi Danto da kıdemli bir lejyonerdi ve paslı bir kanalizasyon ızgarası kadar sertti. Teknisyen onun siyah savaş zırhını monte ederken zırhın üzerindeki hafif filigranla birbirinin içinde kıvrılan mor ejderlerin görüntüsü dikkatimi çekti. Gözlerdeki optik protezler termal görüş ve savaş haritalarını okumasını sağlıyordu. Derisinin altında Altınları ve Obsidiyenleri avlamasına yardımcı olacak daha birçok teknoloji harikası vardı. Hepsinin boyunlarında Xin rakamı tutan, hareketli bir deniz ejderi ve sayının altında küçük bir kül yığını dövmesi vardı. Bunlar; Lejyo XIII Drako üyeleriydi;</p>

  <p>Küller Lordu ve şimdi kızı olan Aja’nın en gözde Pretoryen birliği. Sivil halk onlara zorba ejderler diyordu. Kısrak bu fanatiklerden nefret ederdi. Aja tarafından seçilmiş otuz bin adamdan oluşan, Luna’dan uzakta Hükümdar’ın eli olmak üzere eğitilmiş bağımsız bir orduydu.</p>

  <p>Benden nefret ediyorlardı.</p>

  <p>Altınların bile erişemeyeceği derinlikte bir ırkçılıkla AdiRenk-lerden nefret ediyorlardı.</p>

  <p>“Ona çığlık attırmak istiyorsan kulaklarına çalış, Danto,” diye önerdi Grilerden biri. Kadın kapının dibinde duruyordu ve ağzındaki sakızı çiğnerken geniş çenesi yukarı aşağı hareket ediyordu. Kül grisi saçları kısa mohikan tarzında kesilmişti. Aksam Dünya-doğumlu olduğu izlenimini veriyordu. Bir askerinkinden çok bir Pembe’ninki gibi zarif bir burnu olan ve o sırada esneyen bir erkek Gri’nin yanında, metale yaslanmıştı. “Avcunun içiyle vurursan basınçla kulak zarını patlatabilirsin.”</p>

  <p>“Teşekkürler, Holi.”</p>

  <p>“Ne demek, her zaman...”</p>

  <p>Danto avuç içini çukurlaştırdı. “Böyle mi?” Başıma vurdu.</p>

  <p>“Biraz daha kıvır.”</p>

  <p>Yüzbaşı parmaklarım şaklattı. “Danto. Grimmus onu sapasağlam istiyor. Geri çekil de, doktor bir baksın.” Bunu duyunca rahat bir nefes aldım.</p>

  <p>Şişman Sarı doktor boncuk gibi gözleriyle beni incelemek için yaklaştı. Kel tepesi, tavandan gelen zayıf ışıkta bayat bir elma gibi parlıyordu. Biyoskobunu göğsümde dolaştırırken gözlerindeki küçük dijital protezlerden görüntüleri izliyordu. “Ee, doktor?” diye sordu yüzbaşı.</p>

  <p>“Şaşırtıcı,” diye fısıldadı Sarı, kısa süre sonra. “Kemik yoğunluğu ve organlar, düşük kalorili beslenmeye rağmen oldukça sağlıklı. Laboratuvar ortamında gözlemlediğimize göre, kaslar zayıflamış fakat doğal bir Altın dokusu kadar kötü değil.”</p>

  <p>“Yani bir Altın’dan daha iyi olduğunu mu söylüyorsun?” diye sordu yüzbaşı.</p>

  <p>“Öyle bir şey demedim,” diye tersledi doktor.</p>

  <p>“Rahatla. Burada kamera falan yok, doktor. Burası bir işlem odası. Değerlendirmen nedir?”</p>

  <p>“Yaratık yolculuk yapabilir.”</p>

  <p>“Yaratık mı?” diye sordum, kısık, hırıltı gibi bir sesle.</p>

  <p>Doktor konuşmama şaşırarak geri çekildi.</p>

  <p>“Ya uzun süreli sakinleştirici? Buradan Luna’ya gidişimiz üç hafta sürecek.”</p>

  <p>“Sorun olmaz.” Doktor bana korkuyla baktı. “Ancak önlem olarak dozu günde on miligrama çıkarırdım, Yüzbaşı. Yaratığın dolaşım sistemi anormal ölçüde güçlü.”</p>

  <p>“Pekâlâ.” Yüzbaşı, kadın Gri’ye işaret etti. “Holi, sen onu yatağına götür. Sonra arabayı alıp gidelim. Senin işin bitti, doktor. Espresso ve ipeklerinle güvende olduğun küçük dünyana geri dönebilirsin artık. Biz geri kalanını... ”</p>

  <p>Pati Yüzbaşının alnının ön yarısı yok oldu. Metal bir şey duvara çarptı. Yüzbaşıya bakarken yüzünün bir parçasının neden yok olduğunu anlayamadım. Pat. Pat. Pat. Pat. Parmak eklemleri çatırdar gibi. En yakındaki ejderlerin başlarından minik, kırmızı gayzerler fışkırdı ve yüzüme sıçradı. Başımı eğdim. Arkalarındaki geniş çeneli kadın rahat bir tavırla aralarından geçerken yakın mesafeden kafalarının arkasına ateş ediyordu. Geri kalanlar tüfeklerini kaldırmaya çalışırken daha küfretmeye bile fırsat bulamadan ikinci bir Gri antika barutlu revolverle, kapının dibinde durduğu yerden beşini vurdu. Namludaki susturucu sayesinde ne sıcaklık yayıyor ne de ses çıkarıyordu. Kanlar içinde ilk düşenler Obsidiyenler oldu.</p>

  <p>“Temiz,” dedi kadın.</p>

  <p>“İki tane daha,” dedi adam. Kapıya doğru emekleyerek kaçmaya çalışan Sarı doktoru vurduktan sonra bir ayağını Danto’nun göğsüne dayadı. Gri ona bakarken çenesinin altından kan süzülüyordu.</p>

  <p>“Trigg...”</p>

  <p>“Ares selamlarını gönderdi, orospuçocuğu.” Gri, Danto’yu taktiksel miğferinin tam altından, gözlerinin arasından vurdu ve tabancayı elinde hızla döndürdükten sonra dumanını üfleyerek bacağındaki kılıfa soktu. “Temiz.”</p>

  <p>Ağızlığın arkasından dudaklarımı hareket ettirerek mantıklı bir şey söylemeye çalıştım: “Siz... kimsiniz...” Gri kadın, bir cesedi ayağıyla kenara itti.</p>

  <p>“Adım Holiday ti Nakamura. Bu da Trigg, kardeşim.” Yara izli kaşını kaldırdı. Geniş yüzü çillerle doluydu. Burnu ezilip dümdüz olmuştu. Gözleri koyu gri ve kısıktı. “Soru şu ki, sen kimsin?”</p>

  <p>“Ben kim miyim?” diye mırıldandım.</p>

  <p>“Biz Azrail için geldik. Ama o sensen, sanırım paramızı geri istemeliyiz.” Aniden göz kırptı. “Sadece şaka yapıyorum, efendim.”</p>

  <p>“Holiday, kes şunu.” Trigg koruyucu bir tavırla ablasını kenara çekti. “Adamın ruhsal çöküntü halinde olduğunu görmüyor musun?” Ellerini öne uzatarak ve yumuşak bir sesle konuşarak yaklaştı: “Güvendesiniz, efendim. Sizi kurtarmaya geldik.” Sözleri Holiday’inkinden daha kabaydı, daha cilasızdı. Bir adım daha attığını görünce sindim. Ellerinde silah olup olmadığına baktım. Canımı yakacaktı. “Sadece zincirlerinizi çözeceğim. Hepsi bu. Bunu istersiniz, değil mi?”</p>

  <p>Bu bir yalandı. Çakal’ın bir numarası. Adamda XIII dövmesi vardı. Bunlar Pretoryen’di, Oğullar değil. Yalancılar. Katiller.</p>

  <p>“İstemiyorsanız çözmeyebilirim.”</p>

  <p>Hayır. Hayır, muhafızları öldürmüştü. Buraya yardıma gelmişti. Buraya yardıma gelmiş olmalıydı. Temkinli bir tavırla başımla onayladım ve Trigg arkama geçti. Ona güvenmiyordum. Bir iğne saplamasını bekliyordum. Bir anda ters köşe yapmasını. Oysa tek hissettiğim, göze aldığım riskin karşılığını alırken kollarımın serbest kalmasıydı. Kelepçeler çözülmüştü. Omuz eklemim ağrıyla çatırdarken inleyerek dokuz aydır ilk kez ellerimi vücudumun önüne çekebildim. Acı yüzünden titriyorlardı. Tırnaklarım uzayıp kıvrılmıştı. Ama bu eller bir kez daha bana aitti. Kaçmak için ayağa fırlamayı denediğimde tekrar yere yığıldım.</p>

  <p>“Hop... hop,” dedi Holiday, beni sandalyeye doğru iterek. “Yavaş ol, kahraman. Kasların inanılmaz ölçüde zayıfladı. Yağ değişimine ihtiyacın olacak.”</p>

  <p>Trigg tekrar gelip önümde dururken çocuksu yüzünde çarpık bir gülümseme vardı ve sağ gözünden süzülen altın gözyaşı damlası biçimindeki iki dövmeye rağmen ablası kadar korkutucu görünmüyordu. Daha çok, sadık bir köpeğe benziyordu. Ağızlığı nazikçe yüzümden aldı ve aniden irkilerek bir şeyi hatırladı. “Size bir şey getirdim.”</p>

  <p>“Şimdi olmaz, Trigg.” Holiday kapıya baktı. “Saniyelerimiz bile yok.”</p>

  <p>“Buna ihtiyacı var,” dedi Trigg, kısık sesle fakat Holiday’in başıyla onaylayarak işaret vermesini bekledi. Sonra sert sırt çantasından deri bir bohça çıkararak bana uzattı. “Bu sizin, efendim. Alın.” Endişeli olduğumu görebiliyordu. “Hey, zincirleri çözmek konusunda yalan söylemedim, değil mi?”</p>

  <p>“Evet...”</p>

  <p>Ellerimi uzattım ve deri bohçayı avuçlarıma bıraktı. Titreyen parmaklarımla bohçayı bağlayan ipi çektim ve gücü, daha ölümcül parıltıyı görmeden hissettim. Gözlerimin ışıktan korktuğu gibi korkan ellerim bohçayı neredeyse yere düşürüyordu.</p>

  <p>Bohçanın içindeki şey jiletimdi. Kısrak’ın hediyesi. Şimdiye dek iki kez kaybetmiştim; bir kez Karnus’a, sonra da Zafer’imde Çakal’a kaptırmıştım. Bir çocuğun ilk dişi kadar beyaz ve pürüzsüzdü. Ellerim soğuk metalin ve tuz lekeli dana derisi kabzasının üzerinde dolaştı. Bu temas bana uzun zaman önce unutulmuş bir gücün melankolik anılarını hatırlattı. Fındık kokuları burnuma gelerek beni Lorn’un egzersiz salonlarına geri götürdü; en sevdiği torunu bitişikteki mutfakta kek yapmayı öğrenirken, o da bana orada jilet kullanmayı öğretiyordu.</p>

  <p>Jilet güzel ve aldatıcı bir güç vaadiyle havada süzülüyordu. Benden önceki kuşaklara yaptığı gibi, bana da bir tanrı olduğumu söylüyordu fakat bunun bir yalan olduğunu artık biliyordum, insanlara gurur karşılığında ödettiği korkunç bedeli.</p>

  <p>Onu tekrar elimde tutmak beni korkutuyordu.</p>

  <p>Kıvrık bir sapanOrağa dönüşürken bir çıngıraklı-yılanın çiftleşme çağrısı gibi tiz bir ses çıkardı. Onu son gördüğümde boş ve pürüzsüzdü fakat şimdi beyaz metalin üzerinde işlenmiş görüntüler dalgalanıyordu. Kabzanın hemen üzerine işlenmiş deseni daha iyi görebilmek için kılıcı yana yatırdım ve aptal aptal bakakaldım. Eo bana bakıyordu. Metalin üzerine yüzü kazınmıştı. Ressam onu darağacında, onu diğerleri için sonsuza dek tanımlayacak olan anda değil, sevdiğim kız olarak resmetmişti. Dağınık saçları omuzlarından dökülürken çömelmiş, yerden bir hemantus koparıyor, bir an sonra gülümseyecekmiş gibi bakıyordu. Eo’nun üzerinde babam, evimizin kapısında annemi öpüyordu. Kılıcın ucuna doğru Leanna, Loran ve ben, Ekim-gecesi maskelerimizle Kieran’ı bir tünelde kovalıyorduk. Bu benim çocukluğumdu.</p>

  <p>Bu resimleri kim yaptıysa, beni tanıyordu.</p>

  <p>“Altınlar kılıçlarına başarılarını kazır. Yaptıkları görkemli, kanlı, şiddet dolu pislikleri. Ama Ares senin sevdiğin insanları görmeyi tercih edeceğini düşündü,” dedi Holiday, Trigg’in arkasından sakince konuşarak. Tekrar kapıya bir göz attı.</p>

  <p>“Ares öldü.” Yüzlerine bakarak yalanlarım gördüm. Gözlerindeki kötülüğü. “Sizi Çakal gönderdi. Bu bir hile. Bir tuzak. Sizi Oğullar’ın üssüne götürmem için.” Jileti daha sıkı kavradım. “Beni kullanmak için. Yalan söylüyorsunuz.”</p>

  <p>Holiday elimdeki kılıca temkinlice bakarak geri çekildi fakat Trigg bu suçlamaya içerlemiş gibiydi. “Yalan söylemek mi? Size mi? Sizin için ölürüz, efendim. Persephone... Eo için ölürüz.”Trigg doğru sözleri bulmaya çalışırken, konuşmaları genellikle ablasına bırakmaya alışkın olduğunu hissettim. “Bu duvarların dışında sizi bekleyen bir ordu var; anlamıyor musunuz? Bir ordu... ruhunun geri dönmesini bekliyor.” Holiday tekrar kapıya bakarken Trigg meraklı gözlerle bana doğru eğildi. “Biz Güney Pasifik’ten geliyoruz, Dünya’nın kıçından. Orada buğday silolarını koruyarak hayatımı çürüteceğimi sanıyordum ama buradayım. Mars’ta. Ve tek işimiz sizi eve geri götürmek... ”</p>

  <p>“Sizden daha iyi yalancılar gördüm,” diye hırladım.</p>

  <p>“Lanet olsun.” Holiday veri-tabletine uzandı.</p>

  <p>Trigg onu durdurmaya çalıştı. “Ares sadece acil durumlar için demişti. Sinyali bulurlarsa...”</p>

  <p>“Ona bir baksana. Bu zaten acil durum.” Holiday veri-tabletini çıkarıp bana attı. Başka bir alete bir arama gidiyordu. Ekranda mavi bir ışık yanıp sönüyor, karşı tarafın cevap vermesini bekliyordu. Aleti elimde çevirirken havada aniden yumruğum kadar, çivili bir miğfer hologramı belirdi. Miğferin kırmızı parlak gözleri bana bakıyordu.</p>

  <p>“Fitchner?”</p>

  <p>“Bir daha tahmin et, bokkafalı,” dedi ses.</p>

  <p>Bu olamazdı.</p>

  <p>“Sevro?” diye inledim neredeyse.</p>

  <p>“Hey, evlat, bir iskeletin daracık organından fırlamış gibi görünüyorsun. ”</p>

  <p>“Yaşıyorsun...” dedim, hologram miğfer kayarak çirkin suratlı arkadaşımı ortaya çıkarırken. Kazma gibi dişleriyle sırıttı. Görüntü titreşiyordu.</p>

  <p>“Hiçbir dünyada beni öldürebilecek bir Peri yok.” Güldü. “Artık eve dönme zamanı, Azrail. Ama ben sana gelemem. Sen bana gelmek zorundasın. Anladın mı?”</p>

  <p>“Nasıl?” Gözlerimden süzülen yaşları sildim.</p>

  <p>“Oğullarıma güven. Bunu yapabilir misin?”</p>

  <p>İki kardeşe bakarak başımla onayladım. “Çakal... Ailem elinde.”</p>

  <p>“O yamyam piçin elinde hiçbir şey yok. Ailen bende. Sen yakalandıktan sonra onları Lykos’tan kaptım. Annen seni görmek için sabırsızlanıyor.” Tekrar ağlamaya başladım. Bütün bunlar kaldıramayacağım kadar güzeldi.</p>

  <p>“ Ama silkinmek zorundasın, oğlum. Kıçını kaldırmalısın. ” Yanındaki birine baktı. “Bana Holiday’i ver.” Aleti Gri’ye verdim. “Mümkünse temiz çalışın. Olmazsa ortalığı birbirine katın. Anlaşıldı mı?”</p>

  <p>“Anlaşıldı.”</p>

  <p>“Zincirleri kır.”</p>

  <p>“Zincirleri kır,” diye tekrarladı Griler, görüntü kaybolurken.</p>

  <p>“Rengimize aldırma,” dedi Holiday, bana. Dövmeli ellerinden birini uzattı. Etine işlenmiş Gri Armalara baktım ve sonra bakışlarımı çilli yüzüne kaldırdım. Gözlerinden biri biyonikti ve diğeri gibi kırpışmıyordu. Eo’nun sözlerini onun ağzından duymak çok tuhaftı fakat o an zihnimin olmasa da ruhumun geri döndüğünü hissettim. Zihnimdeki çatlakları ise hâlâ hissediyordum. Şüpheci, sinsi karanlığı. Ama umudum... Onun daha küçük eline çaresizce tutundum.</p>

  <p>“Zincirleri kır,” diye tekrarladım, hırıltılı bir sesle. “Beni taşımanız gerekecek.” İşe yaramaz bacaklarıma baktım. “Ayakta duramıyorum.”</p>

  <p>“İşte bu yüzden sana küçük bir kokteyl getirdik.” Holiday bir şırınga çıkardı.</p>

  <p>“Nedir o?” diye sordum.</p>

  <p>Trigg güldü. “Yağ değişiminiz. Gerçekten, dostum, bilmek istemezsin.” Sırıttı. “Bu şey bir cesedi bile canlandırır.”</p>

  <p>“Ver bana,” dedim, bileğimi uzatarak.</p>

  <p>“Acıtacak,” diye uyardı Trigg.</p>

  <p>“O kocaman bir adam.” Holiday yaklaştı.</p>

  <p>“Efendim...” Trigg eldivenlerinden birini bana verdi. “Bunu ısırın.” Özgüvenim biraz azalarak tuz lekeli deriyi ısırdım ve Holiday’e başımla işaret verdim. Bileğimin yanından ileri atılarak şırıngayı doğruca kalbime sapladı. Metal eti delerken şırınganın içindeki sıvı göğsüme boşaldı.</p>

  <p>“Ha siktir!” diye bağırmak istedim fakat sesim gurultu gibi çıktı. Damarlarımda alevler dolaşıyor, kalbim piston gibi atıyordu. Kalbimin lanet olasıca göğsümden fırlamasını bekleyerek aşağıya baktım. Her kasımı hissediyordum. Vücudumun her hücresi patlıyor, kinetik enerjiyle doluyordu. İstem dışı öğürüyordum. Ellerimle göğsümü tırmalarken yere çöktüm. Nefes nefeseydim. Kusmuk tükürüyordum. Yeri yumrukluyordum. Griler kıvranan vücudumdan uzaklaştılar. Sandalyeye vurduğumda neredeyse vidalandığı yerlerden söküyordum. Birbiri ardına öyle küfürler sıralıyordum ki Sevro bile kıpkırmızı olurdu. Sonra titreyerek onlara baktım. “Bw... da... neydi... böyle?”</p>

  <p>Holiday gülmemeye çalışıyordu. “Annem yılan ısırığı diyor. Senin metabolizmanla, etkisi en fazla yarım saat sürer.”</p>

  <p>“Bunu anneniz mi yaptı?”</p>

  <p>Trigg omuz silkti. “Biz Dünyalıyız.”</p>

  <p>2187 NO.LU HÜCRE</p>

  <p>Beni koridorlarda bir mahkûm gibi sürüklediler. Başımda başlık vardı. Ellerim kilitlenmemiş kelepçelerle arkadan bağlanmıştı. Trigg solumda, Holiday sağımdaydı ve ikisi de beni destekliyordu. Yılan ısırığı, yürümemi sağlıyordu ama yeterince iyi değildim. Uyuşturucu etkisindeki vücudum hâlâ ıslak kumaş gibi sarkıyordu. Ezilmiş ayak parmağımı veya zayıf bacaklarımı zorlukla hissedebiliyordum. İnce mahkûm ayakkabılarım yerde sürünüyordu. Başım dönüyordu ama beynim inanılmaz bir hızla çalışıyordu; odaklanmış bir manyaklıkla. Fısıldamamak ve daha önceki gibi karanlıkta olmadığımı kendime hatırlatmak için dilimi ısırıyordum. Vücudum beton bir koridorda sürükleniyordu. Özgürlüğe doğru yürüyordu. Aileme, Sevro’ya doğru.</p>

  <p>Burada On Üçüncü’den iki zorba ejderi kimse durdurmazdı; hele de izinleri varken ve Aja hâlâ buradayken. Çakal’ın ordusunda, hayatta olduğumu bilen çok kişi olduğundan bile şüpheliydim. Vücut ölçülerimi, hayalet gibi solgun tenimi görecek ve talihsiz bir Obsidiyen mahkûm olduğumu sanacaklardı. Yine de, birilerinin bizi izlediğini hissediyordum. Paranoya benliğimi sarıyordu. Biliyorlar. Geride cesetler bıraktığınızı biliyorlar. O kapıyı açmaları ne kadar sürer? Keşfedilmemiz ne kadar sürer? Beynim olası sonuçları gözden geçirip duruyordu. İşlerin nasıl ters gidebileceğini. İlaç. Hepsinin nedeni bu ilaçtı.</p>

  <p>“Yukarı çıkmamız gerekmiyor mu?” diye sordum, bir çekim-Kaldıracıyla dağ hisarındaki bu zindanının daha da derinlerine inerken. “Yoksa aşağıda başka bir hangar mı var?”</p>

  <p>“İyi tahmin, efendim,” dedi Trigg, etkilenerek. “Bizi bekleyen bir gemi var.”</p>

  <p>Holiday sakızını balon yapıp patlattı. “Trigg, burnunda kahverengi bir şey var. Tam... şurada.”</p>

  <p>“Ah, kapa çeneni. O çıplakken kızaran ben değilim.”</p>

  <p>“Bundan emin misin, ufaklık? Sessiz.” ÇekimKaldıracı yavaşlarken kardeşler gerildi. Silahlarının emniyetini açarken çıkan tıkırtıyı duydum. Kapılar açıldı ve biri bize katıldı.</p>

  <p>“Dominus,” dedi Holiday, yeni gelene yer açmak için beni kenara iterken. İçeri giren çizmeler bir Altın ya da Obsidiyen’in olacak kadar ağırdı fakat Griler bir Obsidiyen’e asla dominus demezdi ve bir Obsidiyen asla karanfil ve tarçın gibi kokmazdı.</p>

  <p>“Çavuş.” Ses kulaklarımı tırmaladı. Bu sesin ait olduğu adam bir zamanlar kulaklardan kolye yapıyordu. Vixus. Titus’un eski çetesinden. Zafer’imdeki katliama katılmıştı. ÇekimKaldıracı tekrar aşağı doğru hareket ederken köşeye büzüldüm. Vixus beni tanırdı. Kokumu alırdı. Tam olarak bunu yapıyor, bize doğru bakıyordu. Ceket yakasının hışırtısını duyabiliyordum. “On Üçüncü Lejyon mu?” diye sordu Vixus, bir süre sonra. Kardeşlerin boyunlarındaki dövmeleri fark etmiş olmalıydı. “Aja’nın mı, babasımn mı?”</p>

  <p>“Bu ziyarette Furia’nın, dominus,” diye karşılık verdi Holiday, serinkanlılıkla. “Ancak Küller Lordu’na da hizmet ettik.”</p>

  <p>“Ah, o halde geçen yıl Deimos Savaşı’ndaydınız, değil mi?”</p>

  <p>“Evet, dominus. Fabii Telemanusları ve Arcos’un gemilerini kaçırmadan önce Telemanusları öldürmeye gönderilen sülükGemide Grimmus’la birlikteydik. Kardeşim yaşlı Kavax’m omzuna bir mermi yerleştirdi. Augustus ve Kavax’ın karısı saldırı grubumuzu dağıtmasa onu öldürecekti.”</p>

  <p>“Vay canına.” Vixus onaylamasına bir ses çıkardı. “Bu muhteşem bir ödül olurdu. Yüzüne bir damla daha ekleyebilirdin, lejyoner. Ben de Yedincilerle birlikte Obsidiyen itinin peşindeyim. Küller Lordu, kölesinin iadesi için büyük bir ödül teklif etti.” Burnuna bir şey çekti. Tactus’un çok sevdiği uyarıcıdan olmalıydı. “Bu kim peki?”</p>

  <p>Beni kastediyordu.</p>

  <p>Kalp atışlarımı kulaklarımda duyuyordum,</p>

  <p>“Pretor Grimmus’tan bir hediye... eve götürdüğü paket karşılığında,” dedi Holiday. “Ne demek istediğimi anlarsınız, efendim.”</p>

  <p>“Paket... Daha çok yarım paket.” Vixus kendi şakasına güldü. “Tanıdığım biri mi?” Eli başlığımın kenarına uzandı. Sinerek uzaklaştım. “Bir Uluyan içimi ısıtırdı. Çakıl? Ot? Hayır, bu fazla uzun.”</p>

  <p>“Bir Obsidiyen,” dedi Trigg çabucak. “Keşke bir Uluyan olsaydı.”</p>

  <p>“lyy.” Vixus elini kirlenmiş gibi aniden geri çekti. “Bir dakika.” Aklına bir fikir gelmişti. “Onu şu Julii kaltağıyla aynı hücreye koyalım. Yemek için kapışsınlar. Ne dersiniz, On Üç? Biraz eğlenmek ister misiniz?”</p>

  <p>“Trigg, kamerayı kapa,” dedim sertçe, başlığın altından.</p>

  <p>“Ne?” diye sordu Vixus, dönerek.</p>

  <p>Pat! Bir bozucuAlan açıldı.</p>

  <p>Sarsakça ama hızlı hareket ettim. Ellerimi kelepçelerden kurtararak tek elimle gizli jiletimi çektim ve diğer elimle başlığımı çıkardım. Jiletimi Vixus’un omzuna saplayarak onu duvara mıhladım ve yüzüne bir kafa attım. Yine de aldığım ilaca rağmen eski gücümde değildim. Gözlerim bulandı ve sendeledim. Vixus ise sarsılmadı bile ve ben daha tepki veremeden, görüşümü bile netleştiremeden kendi jiletini çekti.</p>

  <p>Holiday önüme geçmek için beni ittiğinde yere düştüm. Trigg daha da hızlıydı; mermi tabancasını doğruca Vixus’un açık ağzına tıktı. Altın donup kalarak silahın metaline bakarken dili soğuk namluya değiyordu. Jileti, Holiday’in başına santimetreler kala durdu.</p>

  <p>“Şişşşt,” diye fısıldadı Trigg. “Jileti indir.” Vixus söyleneni yaptı.</p>

  <p>“Sen ne yaptığını sanıyorsun?” diye sordu Holiday bana, öfkeyle. Kalkmama yardım ederken nefes nefeseydi. Başım hâlâ dönüyordu. Özür diledim. Aptalca davranmıştım. Kendimi toparlayarak Vixus’a baktım; o da bana dehşetle bakıyordu. Bacaklarım titriyordu ve ayakta kalabilmek için çekimKaldıracının tırabzanına tutunmak zorunda kaldım. Sistemimdeki ilacın etkisiyle kalbim deli gibi atıyordu. Dövüşmeye kalkışmak aptalca olmuştu. Bozucu kullanmak da öyle. Kameraları izleyen Yeşiller parçaları birleştirecekti. İşlem odasına Grileri gönderecek ve orada cesetleri bulacaklardı.</p>

  <p>Paramparça düşüncelerimi toparlamaya çalıştım. Odaklanmalıy-dım. “Victra yaşıyor mu?” diye sordum, zorlukla. Vixus’un cevap verebilmesi için Trigg silahı onun ağzından çıkarıp dudaklarının arasında tuttu. Altın cevap vermiyordu. Henüz. “Bana ne yaptığını biliyor musun?” diye sordum. Vixus inatçı bir andan sonra başıyla onayladı. “Ve...” Güldüm. Kahkaham buzdaki bir çatlak gibi yayılarak genişlerken bin farklı yönde titredi; ta ki kısa kesmek için dilimi ısırana kadar. “Ve... Ve hâlâ bana sorumu tekrarlatacak cesaretin var mı?”</p>

  <p>“Yaşıyor.”</p>

  <p>“Azrail... Peşimizden gelecekler. Kameraların bozulduğunu anlayacaklar,” dedi Holiday, asansörün tavanındaki minik kameraya bakarak. “Planı değiştirenleyiz.”</p>

  <p>“Nerede o?” Omzundaki jiletimi çevirdim. “O nerede?”</p>

  <p>Vixus acıyla tısladı. “23. kat. 2187 no.lu hücre. Beni öldürmemen akıllıca olur. Beni onun hücresine koyabilirsiniz. Kaçabilirsiniz. Sana doğru yolu gösteririm, Darrovv.” Boynundaki kaslar ve damarlar; kumların altında ilerleyen yılanlar gibi hareket ediyordu. Vücudunda hiç yağ yoktu. “İki hain Pretoryen seni uzağa götüremez. Bu dağda bir ordu var. Şehirde ve yörüngede birlikler var. Otuz Eşsiz Yaralı. Güney Attika’da Kemiksürenler.” Başıyla, üniformasının yakasındaki küçük kuş kafatasını işaret etti. “Onları hatırlıyor musun?”</p>

  <p>“Ona ihtiyacımız yok,” diye tersledi Trigg, silahının tetiğine dokunurken.</p>

  <p>“Öyle mi?” Vixus güldü ve zayıflığımı fark ederken güveni geri geldi. “Peki, bir Olimpik Şövalye’ye karşı ne yapacaksın, Teneke? Ah, bir dakika. Burada onlardan iki tane var, değil mi?”</p>

  <p>Holiday sadece güldü. “Senin yapacağın şeyi yapacağız, sarışınım. Kaçacağız.”</p>

  <p>“23. kat,” dedim, Trigg’e.</p>

  <p>Trigg çekimKaldıracının kumanda panosuna müdahale ederek bizi kaçış yolumuzdan uzaklaştırdı. Veri-tabletinde bir harita açarak Holiday’le birlikte kısa bir süre inceledi. “2187 no.lu hücre... burada. Bir şifre gerekecek. Kameralar olacak.”</p>

  <p>“Çıkış noktasından çok uzak.” Holiday dudaklarını birbirine bastırdı. “O tarafa gidersek işimiz biter.”</p>

  <p>“Victra benim arkadaşım,” dedim. Ve öldüğünü sanıyordum fakat her nasılsa kardeşinin silahından kurtulmuştu. “Onu bırakmayacağım.”</p>

  <p>“Seçeneğimiz yok,” dedi Holiday.</p>

  <p>“Her zaman bir seçenek vardır.” Sözlerim bana bile zayıf geliyordu.</p>

  <p>“Kendine bir baksana, ahbap. Döküntü durumdasın!”</p>

  <p>“Onu rahat bırak, Holi,” dedi Trigg.</p>

  <p>“O Altın sürtük bizden biri değil! Onun uğruna ölmeyeceğim.”</p>

  <p>Ancak Victra benim için ölürdü. Karanlıkta sık sık onu düşünmüştüm. Çakal’m çalışma odasında, ona yağmurdan sonraki toprak kokusunu verdiğimde gözlerinde beliren çocuksu mutluluk. “Bilmiyordum. Darrovv, bilmiyordum,” demişti en son, Roque bize ihanet ettikten sonra. Her yerde ölüm, sırtında mermiler vardı ve tek isteği, ölürken onunla ilgili kötü düşünmememdi.</p>

  <p>“Arkadaşımı geride bırakmayacağım,” diye tekrarladım, inatla.</p>

  <p>“Ben seninleyim,” dedi Trigg. “Sen ne dersen o, Azrail. Emrindeyim.”</p>

  <p>“Trigg,” diye fısıldadı Holiday. “Ares dedi ki...”</p>

  <p>“Her şeyi değiştiren Ares değildi.” Trigg başıyla beni işaret etti.</p>

  <p>“O yapabilir. O nereye giderse biz de peşinden gidiyoruz.”</p>

  <p>“Ya kazandığımız avantajı kaybedersek?”</p>

  <p>“O zaman yenisini yaratırız.”</p>

  <p>Holiday’in gözleri cam gibi oldu ve iri çenesi düşünceyle gerildi. Bu bakışı biliyordum. Kardeşini benim gördüğüm gibi görmüyordu. Onun gözünde Trigg bir pusucu, bir katil değildi; birlikte büyüdüğü çocuktu.</p>

  <p>“Pekâlâ. Varım,” dedi sonunda, isteksizce.</p>

  <p>“Ya Eşsiz?” diye sordu Trigg.</p>

  <p>“Şifreyi girerse yaşar,” dedim. “Bir numaraya kalkışırsa vurun.”</p>

  <ul style="list-style:none;">

    <li>

      <p>23. katta asansörden indik. Yine başlığı takarak Holiday’in bana rehberlik etmesine izin verdim; Vixus bizi bir hücreye götürüyormuş gibi önümüzden yürüyor, Trigg de silahı hazır şekilde hemen arkasından gidiyordu. Koridorlar sessizdi. Ayak seslerimiz yankılanıyordu. Başlığın kumaşından, hiçbir şey göremiyordum.</p>

    </li>

  </ul>

  <p>“Burası,” dedi Vixus, kapıya ulaştığımızda.</p>

  <p>“Şifreyi gir, göt herif,” diye emretti Holiday.</p>

  <p>Vixus şifreyi girdi ve kapı tıslayarak açıldı. Etrafımızda gürültü vardı. Hoparlörlerden korkunç bir parazit sesi geliyordu. Hücrenin içi buz gibiydi ve her şey bembeyazdı. Tavanda o kadar parlak bir ışık vardı ki doğrudan bakamıyordum. Hücredeki cılız mahkûm bir köşede dizlerini göğsüne çekmiş, cenin pozisyonunda yatıyordu ve işkencelerden kalan eski yanıklarla, kırbaç izleriyle dolu sırtı bana dönüktü. Kadını parlak ışıktan koruyan tek şey, dağınık bir şekilde gözlerinin önüne dökülen beyazımsı sarı saçlarıydı. Omurgasının üzerinde, kürekkemiklerinin arasında iki mermi yarası izi olmasa, kim olduğunu anlayamazdım.</p>

  <p>“Victra!” diye bağırdım, gürültünün arasmda. Beni duyamıyordu. “Victra!” diye tekrar bağırdım. Hoparlörlerdeki gürültü dinip yerini bir kalp atışı sesine bıraktı. Ona ışık ve sesle işkence ediyorlardı. Duyularını mahvediyorlardı. Benim yaşadığım işkencenin tam tersiydi. Beni nihayet duydu ve başım hemen bana doğru çevirdi. Altın sarısı gözleri dağınık saçların arasından vahşice bakıyordu. Beni tanıyıp tanımadığından bile emin değildim. Victra’nın eski cüretkâr çıplaklığından iz yoktu. Dehşet içinde, savunmasız bir tavırla kendini örtmeye çalışıyordu.</p>

  <p>“Onu ayağa kaldır,” dedi Holiday, Vixus’u yüzüstü yere iterken. “Gitmemiz gerek.”</p>

  <p>“Felç olmuş...” dedi Trigg. “Değil mi?”</p>

  <p>“Lanet olsun. O halde onu taşıyacağız.”</p>

  <p>Trigg hemen Victra’ya doğru bir hamle yaptı. Elimi göğsüne indirerek onu durdurdum. Victra bu haldeyken bile onun kollarını gövdesinden ayırabilirdi. Bulunduğum çukurdan çekilip alındığımda hissettiğim korkuyu hatırladığımdan, ona yavaşça yaklaştım. Kendi korkum zihnimin derinliklerine çekilirken yerini, kendi kız kardeşinin ona yaptıklarından kaynaklı öfke aldı. Bütün bunların benim hatam olduğunu biliyordum.</p>

  <p>“Victra, benim. Darrow.” Beni duymuş gibi görünmüyordu. Yanma çömeldim. “Seni buradan çıkaracağız. Seni kal...”</p>

  <p>Bana doğru atıldı. Kollarını ileri uzatıp üzerime saldırdı. “'Yüzünü çıkar,” diye çığlık attı. “Yüzünü çıkar.” Holiday ileri atılıp çarpıcıyı belinin arkasına bastırırken Victra sarsıldı. Ancak elektrik yeterli değildi.</p>

  <p>“Sakin ol!” diye bağırdı Holiday. Victra onun dayan-plastik göğüslüğünün tam ortasına vurarak Gri’yi metrelerce gerideki duvara fırlattı. Trigg çok amaçlı tüfeğini ateşleyerek Victra’nın bacağına iki doz sakinleştirici sapladı. Victra hemen olduğu yere yığıldı. Ancak bilincini tamamen kaybedene kadar yerde nefes nefese yatarak kısık gözlerle beni izlemeye devam etti.</p>

  <p>“Holiday...” diye başladım.</p>

  <p>“Altın gibiyim, sorun yok.” Holiday homurdanarak ayağa kalktı. Göğüs zırhının ortasında yumruk büyüklüğünde bir göçük vardı. “Peri sağlam vuruyormuş,” dedi Holiday, göçüğe hayranlıkla bakarak. “Bu zırh raylı silahlara bile dayanacak şekilde tasarlandı.”</p>

  <p>“Julii genetiği,” diye mırıldandı Trigg. Victra’yı omuzlarına aldı ve bana acele etmemizi haykıran Holiday’in peşinden koridora fırladı. Vixus’u yüzükoyun halde hücrenin içinde bıraktık. Söz verdiğim gibi hâlâ yaşıyordu.</p>

  <p>“Seni bulacağız,” dedi, ben kapıyı kaparken doğrulup oturarak. “Bunu biliyorsun. Küçük Sevro’ya geleceğimizi söyle. Bir Barca düştü. Geriye bir tane kaldı.”</p>

  <p>“Ne dedin sen?” diye sordum.</p>

  <p>Aniden hücreye geri döndüm. Gözleri korkuyla açıldı. Yıllar önce Antonia ve Vixus beni gizlendiğim karanlıktan dışarı çıkarmak için Lea’ya işkence ettiklerinde arkadaşımın hissettiği korkuyla aynı olmalıydı. Kızın kanı yosunların üzerine akarken Vixus kahkahalarla gülmüştü. Arkadaşlarım bahçede ölürken de... Şimdi onun canını bağışlamamı istemesinin tek nedeni, öldürmeye devam edebilmekti. Kötülük merhametten beslenirdi.</p>

  <p>Jiletim bir sapanOrağa dönüştü.</p>

  <p>Vixus, “Lütfen,” diye yalvardı. İnce dudakları titrerken, hata yaptığını anlamıştı, bense içindeki çocuğu gördüm. Bir yerlerde onu seven birileri vardı hâlâ. Onu yaramaz bir çocuk olarak ya da beşiğinde uyurken hatırlıyorlardı. Keşke o çocuk olarak kalsaydı. Keşke hepimiz öyle kalsaydık. “Merhamet et. Darrovv, sen katil değilsin. Sen Titus değilsin.”</p>

  <p>Odadaki kalp atışı sesi derinleşti. Beyaz ışık onu siluet gibi gösteriyordu.</p>

  <p>Merhamet istiyordu.</p>

  <p>Benimse merhametim karanlıkta kaybolmuştu.</p>

  <p>Kızılların şarkılarındaki kahramanlar merhametli, onurlu insanlardı. Tıpkı Çakal’ın yaşamasına izin vermem gibi, insanların yaşamasına izin verir, böylece günahla kirlenmezlerdi. Esas zalim, kötü karakter olmalıydı. Siyahları zalimler giymeli ve sırtımı döner dönmez beni bıçaklamaya kalkışmak, böylece olduğum yerde hızla dönüp suçluluk duymadan onu öldürebilmeliydim. Oysa bu bir şarkı değildi. Bu bir savaştı.</p>

  <p>“Darrovv...”</p>

  <p>“Çakal’a bir mesaj iletmeni istiyorum.”</p>

  <p>Vixus’un boğazını jiletimle yardım. Yarıktan boşalan kanla yere devrildiğinde, diğer tarafta onu bekleyen hiçbir şey olmadığı için korktuğunu biliyordum. Gırtlağından gurultular yükseliyordu. Ölmeden hemen önce inlemeye başladı. Bense hiçbir şey hissetmedim.</p>

  <p>Kalp atışıyla dolu odanın ötesinde, alarm sirenleri çalmaya başlamıştı.</p>

  <p>C PLANI</p>

  <p>Lanet olsun,” dedi Holiday. “Zamanımız olmadığını söylemiştim.”</p>

  <p>“Sorun yok,” dedi Trigg.</p>

  <p>Asansörde birlikteydik. Victra yerdeydi. Trigg ona biraz daha saygın bir görüntü kazandırabilmek için kendi siyah yağmurluğunu giydiriyordu. Yumruklarımı sıkmaktan eklemlerim bembeyaz kesilmişti. Vixus’un kanı, jiletimde tünellerde oynayan çocukların üzerine bulaşmıştı. Ailemin ve Eo’nun saçlarının üzerine kıpkırmızı akmaya devam etti. O sırada mahkûm tulumumla kam jiletimden sildim. Bir can almanın ne kadar kolay olduğunu unutmuştum.</p>

  <p>“Kendin için yaşarsan tek başına ölürsün,” dedi Trigg, sakince. “Öyle akıllı beyinlere sahipken bu kadar hödük olmayacaklarını sanırsın.” Acımasız gözlerine düşen saçlarım kenara iterek bana baktı. “Böyle konuştuğum için özür dilerim, efendim. Eğer eskiden dostunuzsa...”</p>

  <p>“Dost mu?” Başımı iki yana salladım. “Onun asla dostu olmadı.”</p>

  <p>Eğildim ve Victra’nın saçlarım yüzünden çektim. Duvara yaslanmış halde, huzurla uyuyordu. Açlıktan yanakları çökmüştü. Dudakları ince ve hüzünlüydü. Şimdi bile yüz hatlarında trajik bir güzellik vardı. Ona ne yaptıklarını merak ediyordum. Zavallı kadın; daima güçlü, daima sertti ama bu daima içindeki nezaketi gizlemek içindi... Acaba o nezaketten geriye bir şey kalmış mıydı?</p>

  <p>“İyi inisiniz?” diye sordu Trigg. Cevap vermedim. “Sevgiliniz miydi?”</p>

  <p>“Hayır,” dedim. Uzamış sakalıma dokundum. Kaşındırmasından ve leş gibi kokmasından nefret ediyordum. Keşke Danto onu da tıraş etseydi. “İyi değilim.”</p>

  <p>Umudum yoktu. Sevgi duymuyordum.</p>

  <p>Victra’ya ve bana yaptıklarına bakarken bunları hissetmiyordum.</p>

  <p>Beni yöneten, nefretti.</p>

  <p>Dönüştüğüm şey için de. Trigg’in bana baktığını hissettim. Hayal kırıklığına uğradığını biliyordum. O Azrail’i istiyordu. Ve ben sadece bir insan kalıntısıydım. Parmaklarımı göğüs kafesimde dolaştırdım. Kaburgalarım incecik şeylerdi. Bu Grilere çok fazla şey vaat etmiştim. Herkese, özellikle Victra’ya çok şey vaat etmiştim. O daima bana sadık kalmıştı. Oysa ben onu kullanmak isteyen insanlardan başka neydim ki? Annesinin onu hazırlıklı olması için eğittiği biri daha.</p>

  <p>“Neye ihtiyacımız var, biliyor musunuz?” diye sordu Trigg.</p>

  <p>Dikkatle ona baktım. “Adalet mi?”</p>

  <p>“Soğuk bir bira.”</p>

  <p>Bir kahkaha patlattım. Fazla yüksek sesle. Kendimi bile korkuttum.</p>

  <p>“Lanet olsun,” diye mırıldandı Holiday, elleri kontrol panelinin üzerinde uçarken. “Lanet olsun. Lanet olsun. Lanet olsun.”</p>

  <p>“Ne oldu?” diye sordum.</p>

  <ul style="list-style:none;">

    <li>

      <p>24. ve 25. katlar arasında sıkışıp kalmıştık. Düğmelere hırsla i bastı ama asansör aniden sarsılarak yukarı doğru hareket etti. “Kontrolleri ele geçirdiler. Hangara ulaşamayacağız. Bizi yönlendiriyorlar...” Bana bakarken nefesini uzun uzun verdi. “Birinci kata. Lanet olsun. Lanet. Lanet. Pusucularla, hatta belki Obsidiyenlerle bekliyor olacaklar... Belki de Altınlarla.” Duraksadı. “Burada olduğunuzu biliyorlar.”</p>

    </li>

  </ul>

  <p>Karnımdan yükselen umutsuzluğa direnmeye çalıştım. Geri dönmeyecektim. Ne olursa olsun. Bizi ele geçirmelerine izin vermektense Victra’yı ve kendimi öldürürdüm.</p>

  <p>Trigg ablasına doğru eğildi. “Sisteme giremez misin?” “Bunu yapmayı ne zaman öğrendiğimi sanıyorsun ki?” “Keşke Ephraim burada olsaydı. O yapabilirdi.”</p>

  <p>“Eh, ben Ephraim değilim.”</p>

  <p>“Tırmanmaya ne dersin?”</p>

  <p>“Bir fren izi olmak istiyorsan, tabii.”</p>

  <p>“O halde geriye tek seçenek kalıyor, ha?” Trigg cebine uzandı. “C Planı.”</p>

  <p>“C Planı’ndan nefret ediyorum.”</p>

  <p>“Evet, eh. İstenmeyenle yüzleşme zamanı geldi, bebekyüz. Şeytanı çıkar.”</p>

  <p>“C Planı nedir?” diye sordum, sakince.</p>

  <p>“Ortalığı birbirine katmak.” Trigg iletişim bağlantısını açtı. Güvenli bir frekansa bağlanırken ekranında kodlar yanıp söndü. “Eskort’tan Gazapkemiği’ne, duyuyor musun? Eskort’tan...”</p>

  <p>“Burası Gazapkemiği, seni duyuyorum," diye yankılandı hayalet gibi bir ses. “Parolayı söyle. Tamam."</p>

  <p>Trigg veri-tabletine baktı. “13439283. Tamam.”</p>

  <p>“Parola onaylandı."</p>

  <p>“Beş dakika içinde ikinci bir çıkışa ihtiyacımız var. Prenses artı birle ikinci aşamadayız.”</p>

  <p>Hattın diğer ucunda bir duraksama oldu; sesteki rahatlama, parazite rağmen belirgindi. “Geç bildiri.”</p>

  <p>“Cinayet pek dakik olmuyor.”</p>

  <p>“On dakikada oradayız. Onu koruyun.” Bağlantı kesildi.</p>

  <p>“Lanet olasıca amatörler,” diye homurdandı Trigg.</p>

  <p>“On dakika,” diye tekrarladı Holiday.</p>

  <p>“Daha kötüsünü de atlattık.”</p>

  <p>“Ne zaman?” Trigg bu soruya cevap vermedi. “Doğruca lanet olasıca hangara gitmeliydik.”</p>

  <p>“Ben ne yapabilirim?” diye sordum, korkularını hissederek. “Yardım edebilir miyim?”</p>

  <p>“Ölme, yeter,” dedi Holiday, sırt çantasını çıkarırken. “Yoksa bunların hepsi bir hiç uğruna olur.”</p>

  <p>“Arkadaşınızı sürüklemeniz gerekecek,” dedi Trigg, zırhı dışında vücudundaki bütün teknik aletleri çıkarırken. Sırt çantasından iki antika silah daha çıkardı; yüksek kalibreli otomatik tüfeğe ek olarak iki revolver. Birini bana verdi. Elim titriyordu. On altı yaşımda Oğullar’la birlikte eğitim yaptığım günlerden beri elimde hiç barutlu silah tutmamıştım. Son derece etkisiz ve ağırdılar; üstelik geri tepmeleri onları büyük ölçüde tutarsızlaştırıyordu.</p>

  <p>Holiday çantasından büyük bir plastik kutu çıkardı ve parmaklan mandalların üzerinde duraksadı.</p>

  <p>Kutuyu açtığında içinden, ortasında dönen bir cıva topu olan metal bir silindir çıktı. Alete baktım. Toplum onu o şeyle yakalasa, Holiday bir daha gün ışığını göremezdi. Son derece yasadışıydı. ÇekimKaldıracının duvardaki ekranına baktım. On kat kalmıştı. Holiday silindir için bir uzaktan kumanda çıkardı. Sekiz kat.</p>

  <p>Bizi bekleyenler arasında Cassius da var mıydı? Aja? Çakal? Hayır. Onlar kendi gemilerinde akşam yemeğine hazırlanıyor olmalıydı. Çakal hayatını yaşıyordu. Alarmın benim için olduğunu anlamayacaklardı. Anlasalar bile gecikeceklerdi. Ancak onlardan biri gelmese bile korkmak için yeterince neden vardı. Bir Obsidi-yen, bu ikisini çıplak elleriyle paramparça edebilirdi. Trigg bunu biliyordu. Gözlerini kapayarak göğsünde dört noktaya dokunup istavroz çıkardı. Loş ışıkta düğün kurdelesi hafifçe parıldıyordu. Holiday onun hareketini fark etti ama aynı şeyi yapmadı.</p>

  <p>“Bu bizim mesleğimiz,” dedi, sakince bana dönerek. “Bu yüzden gurur yapmaya kalkışma. Geride kal ve işi Trigg ile bana bırak.”</p>

  <p>Trigg boynunu kütürdetti ve eldivenli sol elinin yüzükparmağını öptü. “Yakınımda kalın. Temastan çekinmeyin. Utanacak bir şey yok, efendim.”</p>

  <p>Üç kat kalmıştı.</p>

  <p>Holiday sağ elinde bir otomatik tüfeği hazırlarken sakızını hızla çiğniyordu ve sol başparmağı uzaktan kumandanın üzerindeydi. Bir kat kalmıştı. Yavaşlıyorduk. Çift kanatlı kapıları izlerken Victra’nın bacaklarını koltukaltlarıma geçirdim.</p>

  <p>“Seni seviyorum, ufaklık,” dedi Holiday.</p>

  <p>“Ben de seni seviyorum, bebekyüz,” diye mırıldanarak karşılık verdi Trigg, gergin ve mekanik bir sesle.</p>

  <p>Yağmurumdan önce bir fırlatmaTüpünün içinde yıldızKabuğumla yatarkenkinden daha çok korkmuştum. Sadece kendim için değil, Victra ve bu iki kardeş için de. Yaşamalarını istiyordum. Güney Pasifik hakkında bir şeyler öğrenmek istiyordum. Annelerine, ne tür şakalar yaptıklarını bilmek istiyordum. Bir köpekleri, şehirde bir evleri olup olmadığını...</p>

  <p>ÇekimKaldıracı iyice yavaşlayarak durdu.</p>

  <p>Kapının ışığı yanıp söndü. Ve Çakal’ın seçkin askerlerinden bir müfrezeyle bizi ayıran kalın metal kapılar tıslayarak açıldı. Parıldayan iki şokBombası içeri uçarak duvarlara yapıştı. Bip. Bip. Aynı anda Holiday aletin düğmesine bastı. Ayaklarımızın dibindeki küre biçimindeki EMD’den görünmez bir elektromanyetik şok dalgası yayılırken derin bir patlama sesiyle asansörün sessizliği bozuldu. Elbombaları anında etkisiz hale geldi. Hem asansörün içindeki hem de dışarıdaki ışıklar karardı. Kapının dışında ileri teknolojili akım silahlarıyla bekleyen bütün Griler ve elektronik eklemli, miğferli ve havalandırma birimli ağır zırhlarını kuşanmış bütün Obsidiyenler aniden kendilerini ortaçağda buluverdiler.</p>

  <p>Ancak Holiday ve Trigg’in antikaları hâlâ çalışıyordu. Asansörden taş koridora çıkarken silahlarının üzerine kötücül gargoyllar gibi eğilmişlerdi. Tam bir katliamdı. Geniş koridordaki savunmasız Grileı; iki uzman nişancının yakın mesafeden açtığı yaylım ateşine maruz kalıyordu. Gizlenebilecekleri bir yer yoktu. Koridorda parıltılar yanıp sönüyordu. Yüksek kalibreli tüfeklerin kulakları sağır eden sesleri dişlerimi takırdatıyordu. Donup kalmıştım. Holiday bana bağırdığı anda Victra’yı peşimden sürükleyerek Trigg’in arkasından koştum.</p>

  <p>Holiday antika bir elbombasım salladığında üç Obsidiyen daha devrildi. BAM! Tavanda bir delik açıldı, tepemizden sıva yağdı ve bir toz bulutu yayıldı. Zemini delinen odadaki sandalyeler ve Bakırlar aşağı yuvarlanarak kargaşanın tam ortasına düştü. Nefes nefeseydim. Bir adamın başı geri savruldu. Bedeni yere yuvarlandı. Bir Gri taş bir koridora sığınmak için kaçmaya çalıştı ama Holiday onu omurgasından vurunca kadın, buzda kayan bir çocuk gibi yere yapıştı. Her yerde hareket vardı. Bir Obsidiyen yan taraftan saldırıya geçti.</p>

  <p>Tabancayı ateşledim ama doğru nişanlayamadım. Mermiler Obsidiyen’in zırhından sekti. İki yüz kiloluk adam iyonBaltasını kaldırdı; baltanın enerjisi yoktu fakat kenarı hâlâ keskindi. Adam Obsidiyenlere has savaş şarkısını mırıldandığı sırada miğferinden kırmızı bir gayzer fışkırdı. Miğferin göz çukuruna bir mermi saplanmıştı. Vücudu ileri düşüp yerde kaydı. Neredeyse beni de deviriyordu. Trigg çoktan sıradaki hedefe yönelmiş, bir marangozun tahtaya çivi çakışı gibi sabırla, silahındaki metalleri adamlara saplıyordu. Tutku yoktu. Sanat yoktu. Sadece eğitim ve fizik kanunları hâkimdi.</p>

  <p>“Azrail, kıçını kaldır!” diye bağırdı Holiday. Beni bir koridora çekerek kargaşadan uzaklaştırırken Trigg arkamızdaydı ve dört el tüfek ateşinden kaçmış zırhsız bir Altın’m bacağına yapışkan bir elbombası fırlatmıştı. BAM! Kemik ve etten bir bulut yükseldi.</p>

  <p>Kardeşler kaçarken silahlarını tekrar doldurdular. Bense düşmemeye veya bayılmamaya çalışıyordum. “Tam elli adım sonra sağa dönüp merdivenden çıkacağız!” dedi Holiday. “Yedi dakikamız kaldı.”</p>

  <p>Koridorlarda ürkütücü bir sessizlik vardı. Sirenler çalmıyordu. Işıklar yanmıyordu. Havalandırmadan sıcak hava gelmiyordu. Sadece uzaktan gelen bağırışlar, çizmelerimizin takırtıları, eklemlerimin kütürdemeleri ve ciğerlerimdeki hırıltı. Bir pencerenin önünden geçtik. Gökyüzünden simsiyah gemiler düşüyordu. Diğerlerinin indiği yerlerde küçük ateşler yanıyordu. Trenler manyetik raylarının üzerinde yavaşlayarak duruyordu. Hâlâ yanan ışıklar, sadece en uzaktaki iki zirveden geliyordu. Teknolojik donanıma sahip destek birlikleri çok geçmeden cevap verecekti fakat bunlara yol açanın ne olduğunu bilemeyeceklerdi. Nereye bakacakları konusunda hiçbir fikirleri olmayacaktı. Kamera sistemleri ve biyometrik tarayıcılar etkisiz hale geldiğinden, Cassius ve Aja bizi bulamayacaktı. Bu, hayatlarımızı kurtarabilirdi.</p>

  <p>Merdivenden yukarı koştuk. Sağ baldırıma bir kramp girdi. Homurdanarak neredeyse yere yuvarlanıyordum. Holiday ağırlığımı büyük ölçüde destekledi. Güçlü boynunu koltukaltıma sokmuştu. Üç Gri, arkamızdaki uzun mermer merdivenin dibinden bizi gördü. Holiday beni kenara iterek tüfeğiyle ikisini indirdi fakat üçüncüsü karşılık verdi. Mermileri mermere saplandı.</p>

  <p>“Otomatik desteklerini getirmişler,” diye bağırdı Holiday. “Gitmemiz gerek. Gitmemiz gerek.”</p>

  <p>iki kez daha sağa döndük, bana açık ağızlarıyla şaşkın şaşkın bakan birkaç adiRengin yanından geçtik, Yunan heykelleriyle süslenmiş yüksek tavanlı mermer koridorlardan ilerledik, Çakal’ın değerli çalıntı eşyaları -bir defasında burada bana Hancock’ın Özgürlük Bildirgesi’ni göstermişti- ve Amerikan İmparatorluğu’nun son hükümdarının kellesini tuttuğu galerilerden devam ettik.</p>

  <p>Kaslarım yanıyordu, dalağım patlamak üzereydi.</p>

  <p>“İşte!” diye bağırdı Holiday sonunda.</p>

  <p>Yan koridorlardan birindeki bir servis kapısına ulaştık ve soğuk gün ışığına çıktık. Rüzgâr beni yutuverdi. Dördümüz Çakal’ın kalesinin yan tarafındaki metal bir iskeleye çıkarken buz gibi rüzgâr; tulumumdan vücudumu yakıyordu. Sağ tarafımızda dağın kayalık yüzeyi yukarıdaki modern metal-cam yapıya teslim oluyordu. Solumuzda ise bin metrelik bir uçurum vardı. Dağın yüzeyinde karlar savruluyor, rüzgâr uğulduyordu. Kalenin etrafını kısmen dolaştık ve karla kaplı beton bir servis tabağı tutan bir iskelet kolu gibi, dağdan uzanıp terk edilmiş bir iniş platformuna bağlanan taş bir köprüye varana kadar iskelede ilerledik.</p>

  <p>“Dört dakika,” dedi Holiday, köprüde iniş platformuna doğru ilerlememe yardım ederken. Sonunda beni yere bıraktı. Victra’yı yavaşça sırtımdan indirdim. Sert bir buz tabakası, betonu kayganlaştırmış, duman grisi bir renge bürümüştü. Daire biçimindeki iniş platformunu bin metrelik uçurumdan ayıran bel yüksekliğindeki beton duvarın etrafında kar toplanmıştı.</p>

  <p>“Uzun şarjörde seksen, antikada da altı mermim kaldı,” dedi Trigg, ablasına. “Sonra cephanem bitiyor.”</p>

  <p>“Bende on iki tane var,” dedi Holiday, küçük bir teneke kutuyu yere atarken. Kutu patladı ve yeşil bir duman kıvrılarak havaya yükseldi. “Köprüyü tutmamız gerek.”</p>

  <p>“Bende altı mayın var.”</p>

  <p>“Hemen yerleştir.”</p>

  <p>Trigg köprüden geri koştu. Köprünün ucunda bizim yan taraftan çıkmak için kullandığımız servis kapısından daha geniş, patlamaya dayanıklı kapılar vardı. Kardan göremez hale gelerek titrerken, rüzgârdan korumak için Victra’yı kendime çektim. Kar, siyah yağmurluğunun üzerinde birikiyor; Cassius, Sevro ve ben Minerva’nın hisarını yakıp aşçılarını çaldığımızda dökülen küller gibi yağıyordu. “Kurtulacağız,” dedim, Victra’ya. “Başaracağız.” Alçak beton duvarın üzerinden aşağıdaki şehre baktım. Tuhaf bir şekilde sakin görünüyordu. Bütün sesleri, bütün sıkıntıları EMD sayesinde susmuştu. Diğerlerinden daha büyük bir kar tanesinin rüzgârda sürüklenerek parmak boğumuma konuşunu izledim.</p>

  <p>Buraya nasıl gelmiştim? Bir zamanlar madenlerde çalışan bir çocuk, şimdi aşağıdaki kararmış şehre bakarken eve dönebilmeyi her şeyden çok isteyen, yenilmiş, soğuktan titreyen bir savaş lorduna dönüşmüştü. Gözlerimi kapayarak dostlarımla ve ailemle birlikte olmayı diledim.</p>

  <p>“Üç dakika,” dedi Holiday, arkamdan. Yukarıdan gelebilecek düşmanlara karşı gökyüzünü tararken, eldivenli eli koruyucu bir tavırla omzuma dokundu. “Üç dakika sonra buradan gitmiş olacağız. Sadece üç dakika.”</p>

  <p>Keşke ona inanabilseydim fakat kar durmuştu.</p>

</body>

</html>