<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2>48</h2>

  <p>İMPERATOR</p>

  <p>Bir pusu beklentisiyle köprüye daldık. Ancak her yer sakindi.</p>

  <p>Tıpkı Roque’un tercih ettiği gibi teiniz ve loş ışıklı. Gizli kolonlardan Beethoven yankılanıyordu. Herkes hâlâ yerindeydi ve ifadesiz yüzleri solgun ışıkla aydınlanıyordu. Roque’un otuz metre genişliğinde bir holografik projeksiyonun önünde ayakta durarak savaşını yönettiği köprünün altındaki çukurlara uzanan geniş metal yolda iki Altın yürüyordu. Alıcıların arasında gemiler dans ediyordu. Görüntüler arasında gidip geliyor, bir orkestra şefinin tutkusuyla emirler yağdırıyordu. Zihni güzel ve korkunç bir silahtı. Filomuzu yok ediyordu. Kısrak’ın Dejah Thoris’i oksijen depolarından alev sızdırırken, Colossus ve üç eskort muhribi onu hırpalamaya devam ediyordu. Uzayda enkaz parçaları ve insanlar uçuşuyordu. Bu savaşın sadece bir parçasıydı. Kuvvetlerinin Antonia’nın da dahil olduğu büyük kısmı, Romulus, Orion ve Telemanusları Jüpiter’e doğru kovalıyordu.</p>

  <p>Sol tarafımızda, yirmi metre ötede, köprünün cephaneliğine yakın bir yerde, bir Obsidiyen ve Gri taktik ekibi ağır silahlarını güvenceye alırken Altın komutanlarını dikkatle dinliyor, köprüyü bana karşı korumaya hazırlanıyorlardı.</p>

  <p>Ve tam sağımızda, şimdi açık olan kapının kontrol panelinin dibinde, köprüdeki kimsenin görüp fark etmediği, beyaz uşak üniformalı, ufak tefek bir Pembe tir tir titriyordu. Ellerinin altındaki şifre paneli yemyeşil parıldıyordu. Arka planda süregiden savaşın önünde incecik vücudu çok kırılgan görünüyordu. Ancak kadının yüzünde meydan okuyan, kararlı bir ifade vardı ve parmağı kapının açma düğmesindeydi. Kapı arkamızdan kapanırken bize çok keyifli bir gülümsemeyle bakıyordu.</p>

  <p>Bütün bunlar üç saniye içinde cereyan etmişti ve Altın birlik komutanı bizi görmüştü.</p>

  <p>Kurtlar ulurken ne kadar güzel olsalar da, en iyi sessizce öldürürler. Bu yüzden hemen solumu işaret ettim ve Obsidiyenler Altın’ı dinleyen askerlere doğru harekete geçti. Adam askerlerine, dönmeleri için bağırdı ama Şefi onlar daha silahlarını kaldırmaya fırsat bulamadan üzerlerine çullanmıştı. Kılıçlarıyla aralarında dans ederek yüzleri ve dizleri doğruyordu. Valkyrie’leri de geri kalanları halletti. Altın’ın vücudu Sefi’nin jiletinin ucundan kayarak yere yığılana kadar sadece iki silah ateşlenmişti.</p>

  <p>Griler çukurun karşı tarafından bize ateş açtılar. Holiday ve komandoları onları hemen etkisiz hale getirdi. Miğferim kayarak açıldı. “Roque,” diye hırladım, adamlarım ölüm saçmaya devam ederken.</p>

  <p>Bakışlarını savaş sahnesinden ayırıp dönünce beni gördü ve asaleti, soğukkanlı İmperator duruşu eriyip giderken geride sadece şaşkın bir adam kaldı. Victra ve ben köprüye doğru yürürken, gemileri savaşmayı sürdürmesine rağmen altımızdaki Maviler de şaşkınlık ve korkuyla bize bakıyorlardı. Roque’un iki Pretoryen’i sessizce üzerimize geldi. İkisi de Lune Hanesi’nin gümüş çeyrek ay sembolünü taşıyan siyah-mor zırhlar giymişti. Metal köprüde karşılaşıp Hydra düzeninde ikili eşleştik. Victra sağdakini alırken ben soldakine yöneldim. Pretoryen benden kısaydı. Miğferi açıktı ve saçları sıkı bir topuz yapılmıştı; ailesinin defnelerini almaya hazırdı. “Adım Felicia au...” Yüzüne vuracak gibi yaptım. Kılıcını kaldırdı ve Victra çaprazlama hareket ederek jiletini onun göbek deliğine sapladı. Temiz bir şekilde kafasını uçurarak işini bitirdim.</p>

  <p>“Hoşça kal, Felicia.” Victra tükürdü ve diğer Pretoryen’e döndü. “Bugünlerde hiç kaliteli savaşçı yok. Sen de onun gibi misin?” Adam jiletini bırakarak dizlerinin üzerine çöktü ve teslim olmakla ilgili bir şeyler mırıldandı. Victra yine de kafasını uçurmak üzereyken göz ucuyla beni gördü ve istemeyerek adamın teslimiyeti kabul edip yüzüne bir tekme savurarak onu köprüyü kontrol altına almış Obsidiyenlere teslim etti. “PençeMatkapları sevdin mi?” diye sordu Victra, Roque’un soluna doğru yürürken. Öldürmek için yanıp tutuşuyordu. “Senin için şiirsel bir adalet, seni küçük hain piç.”</p>

  <p>Maviler ne yapacaklarını bilemez halde hâlâ bizi izliyordu. Bizim için gelmiş olan borda grubu şimdi köprünün dışındaki koridorda bizim yerimizi almıştı. Matkabı orada bırakmıştık ama kapıyı delmeleri en azından on dakikalarını alırdı.</p>

  <p>Roque’un başındaki telsizden emir talebi geldi. Saldın için yönlendirdiği birlik şimdi başıboş halde kalakalmıştı. Görünmez bir el tarafından yönlendirilmeye alışmış olan komutanları, şimdi bütün savaşa karşı kördü. Roque’un stratejisinin kusuru buydu. Şahsi inisiyatif şimdi kargaşa yaratıyordu çünkü merkezi istihbaratları sessiz kalmıştı.</p>

  <p>“Roque, filona geri çekilmelerini söyle,” diye emrettim. Ter içindeydim. Bacak kaslarım ağrıyor, elim yorgunluktan titriyordu. Öne doğru ağır bir adım attım ve botum gürültüyle çelik zemine indi. “Dediğimi yap.”</p>

  <p>Arkama, bizi köprüye alan Pembe’ye baktı. Konuşurken sesinde bir efendinin öfkesi yerine ihanete uğramış bir âşığın kırgınlığı vardı: “Amathea... sen de mi?” Genç kadın onun üzüntüsü karşısında utanmamıştı. Omuzlarım kaldırarak dimdik durdu. Yakasından onu Fabiilerin malı olarak işaretleyen gül rozetini çıkarıp yere attı.</p>

  <p>Arkadaşım titredi. “Seni romantik sersem.” Victra güldü. Roque’a iyice sokuldum. Botlarım gri çelik güvertesinde kanlı ayak izleri bıraktı. Arkasındaki ekranda, Kısrak’ın ölmekte olan gemisini işaret ettim. Geminin gövdesindeki deliklerin ardında yıldızların parıldadığını görüyordum ama muhripler ona hâlâ ateş ediyordu. Pax’ın pruvasının açıklarında, onun gemisinden otuz kilometre daha yakındaydılar.</p>

  <p>“Onlara ateşi kesmelerini söyle!” dedim, jiletimi yüzüne uzatarak. Kendisininki belindeydi. Bana karşı jiletini çekmesinin hiçbir şeyi değiştirmeyeceğini biliyordu. “Hemen dediğimi yap.”</p>

  <p>“Hayır.”</p>

  <p>“O Kısrak!” dedim.</p>

  <p>“Yazgısını kendisi seçti.”</p>

  <p>“Kaç adam gönderdin?” diye sordum, soğuk bir tavırla. “Beni buraya getirmeleri için P&lt;zx’a kaç kişi gönderdin? On beş bin mi? O muhriplerde kaç kişi var?” Sol önkolumdaki veri-tabletinin koruyucu kapağını geri çektim ve Pax’ın reaktör sistem kontrollerini açtım. Ekran kırmızı renkte yanıp sönüyordu. Reaktörün aşırı ısınması için soğutucu akışım tersine çevirmiştik. Çıktı talebinde hafif bir artış, havaya uçmasına neden olurdu. “Onlara ateşi kesmelerini söylemezsen hepsi ölür.”</p>

  <p>Nazik çenesini kaldırdı. “Vicdanım böyle bir emir vermemi engelliyor.”</p>

  <p>Ne anlama geldiğini biliyordu.</p>

  <p>“O halde bunun sorumlusu ikimiziz.”</p>

  <p>Başını aniden iletiMaviye çevirdi. “Cyrus, muhriplere uzaklaşmalarını emret.”</p>

  <p>“Çok geç,” dedi Victra, ben jeneratörün çıktısını yükseltirken. Veri-tabletim kıpkırmızı yanıp sönerek bizi aydınlattı. Roque’un arkasındaki hologramda Pax mavi alevler saçmaya başladı. Im-peratorlarına hemen cevap veren muhripler Kısrak’a ateş etmeyi bırakarak hızla oradan uzaklaşmaya çalıştılar ama Pzr’ın ortasından parlak bir ışık yükseldi ve enerji dışarı doğru yayılırken metal güverteleri sararak gövdeyi ezip büktü. Şok dalgası muhriplere çarptı ve onları birbirlerine çarptı. Colossus sarsıldı ve biz de sallandık ama kalkanlar dayandı. Dejah Thoris kararmış ışıklarıyla sürüklendi. Kısrak’ın hayatta olması için dua etmekten başka yapabileceğim bir şey yoktu. Dikkatimin dağılmaması için yanağımın içini ısırdım.</p>

  <p>“Neden sadece silahlarınızı kullanmadınız?” diye sordu Roque. Adamlarım, muhriplerini kaybetmenin ve böylesine gafil avlanmanın acısıyla sarsılmıştı. “Onları sakadayabilir...”</p>

  <p>“O silahları saklıyorum,” dedim.</p>

  <p>“Onlar seni kurtarmayacak.” Tekrar bana döndü. “Filom şeninkini püskürttü. Geri kalanları yok edecekler ve buraya dönüp Colossus’u geri alacaklar. Sonra da köprüde ne kadar dayanacağım birlikte göreceğiz.”</p>

  <p>“Aptal Şair. Sevro’nun nerede olduğunu hiç merak etmedin mi?” diye sordu Victra. “Bütün bunlar arasında onu kaybettiğini söyleme sakın.” Roque’un filosunun Uydu Lordlarını ve Orion’u Jüpiter’e doğru kovaladığını gösteren ekranı işaret etti. “Birazdan girişini yapmak üzere.”</p>

  <p>Savaş başladığında, Jüpiter’in dört iç uydusundan en dıştaki Thebe, uzak yörüngedeydi ama savaş sırasında yörüngesi onu yaklaştırmıştı ve şimdi geri çekilmekte olan donanmamın yoluna çekmişti; artık lo’dan sadece en fazla yirmi bin kilometre ötedeydi. Roque’un filosu, tam da beklediğimiz gibi, Antonia’nın sancak gemisinin liderliğinde kuvvetlerimin işini bitirmek için peşlerine düşmüştü. Ancak bilmedikleri şey, gemilerimin onları başından beri Thebe’ye çekmeye çalıştığıydı; yani diğer bir deyişle, at leşine.</p>

  <p>Ben Romulus’la görüşürken, Cehennemdalgıcı ekipleri Thebe’nin yüzeyinin altına mağaralar kazmıştı. Roque’un savaş kruvazörleri ve şalomaGemileri uydunun yanından geçerken, yıldızKabuklarında bekleyen Sevro ve altı bin asker mağaralardan dışarı dökülüyordu. Aynı zamanda, uydunun diğer tarafından elli bin Obsidiyen’i ve kırk bin Kızıl’ı taşıyan iki bin sülükGemi harekete geçmişti. Raylı toplar ateş açıyor; son anda savarlar kullanılıyordu ama kuvvetlerim düşmanı sarmıştı, Luna’daki lağım sivrisinekleri gibi gövdelerine yapışıyor ve içlerine girip gemileri ele geçiriyorlardı.</p>

  <p>Ancak zaferim bile ihanet taşıyordu. Romulus, kendi Altın sü-lükGemilerini uydunun yüzeyinden fırlatılacak şekilde hazırlamıştı, benim kazancımı dengelemek için o da gemileri ele geçirecekti. Ancak gemilere ondan daha fazla ihtiyacım vardı, bu yüzden Kızıllarım, Sevro harekete geçerken onların tünellerinin ağzını çökertti. Romulus sabotajı anlayana kadar filom onunkinden güçlü hale gelecekti.</p>

  <p>“Seni bir asteroit sahasına çekemeyeceğimi bildiğim için, asteroit sahasını sana getirdim,” dedim Roque’a, savaşı birlikte izlerken.</p>

  <p>“İyi strateji,” diye fısıldadı Roque. Oysa planın sadece benim elli bin Obsidiyen’im olduğu ve onun olmadığı için işe yaradığını ikimiz de biliyorduk. Onun bütün filosunda en fazla on bin Obsidiyen vardı. Aslında muhtemelen yedi bin kadar olmalıydı. Daha da kötüsü, Ares’in Oğullan’nın diğer bütün saldırıları Kızılların omuzlarına dayanırken, bu kadar çok Obsidiyen’im olduğunu nereden bilebilirdi? Savaşlar daha başlamadan aylar önce kazanılırdı. Asla onu yenecek kadar çok gemim olmamıştı. Fakat artık benim gemilerim ondqn kaçmaya devam ederken, adamlarım savaş kruvazörlerini içeriden ele geçirecekti. Gemileri yavaş yavaş benim gemilerim olacak ve aynı düzendeki diğer gemilere ateş açacaktı. Böyle bir şeye karşı kimse savunma yapamazdı. Gemilerin atmosferini boşaltabilirdi ama benim adamlarımın manyetik malzemeleri ve solunum maskeleri vardı. Sadece kendi adamlarını öldürmüş olurdu.</p>

  <p>“Yenildin,” dedim, zayıf İmperator’a. “Ama hâlâ hayat kurtarabilirsin. Filona silah bırakmalarını emret.”</p>

  <p>Başını iki yana salladı.</p>

  <p>“Köşeye sıkıştın, Şair,” dedi Victra. “Kurtuluşun yok. Şimdi doğru olanı yapma zamanı. Uzun zamandır bunu yapmadığını biliyorum.”</p>

  <p>“Onurumdan geri kalanı da yok mu edeyim yani?” diye sordu sakince. Bu sırada, yıldızKabuklanna bürünmüş yirmi kişilik bir grup, yakındaki bir muhribin arka hangarını deliyordu. “Hiç sanmıyorum.”</p>

  <p>“Onur mu?” diye hırladı Victra. “Hangi onurdan söz ediyorsun? Biz senin dostlarındık ama bize sırt çevirdin. Sadece öldürülmemiz için değil, kutulara konmamız için. Elektrik şoku yememiz için. Yanmamız için. Bir yıl boyunca gece gündüz işkence görmemiz için.” Şimdi burada zırhı içindeyken, sarışın kadın savaşçıyı bir kurban olarak hayal etmek çok zordu ama gözlerinde, boşluğu görmüş olmaktan kaynaklanan o özel hüzün vardı. İnsanlığın geri kalanından ayrı düşmenin hüznü. Sesi duygu yüklüydü. “Biz senin dostlarındık.”</p>

  <p>“Toplum’u korumak için yemin ettim, Victra. Büyüklerimizin karşısında durup yüzlerimize yara izlerimizi alırken ikinizin de ettiğiniz o yemin. İnsanlığa düzen getiren uygarlığı korumak için. Oysa kendi yaptıklarınıza bir bak.” Arkamızdaki Valkyrie’lere tiksintiyle baktı.</p>

  <p>“Bir peri masalında yaşamıyorsun, seni ağlak, küçük sersem,” diye tersledi Victra. “Herhangi birinin seni umursadığını mı sanıyorsun? Antonia’nın? Çakal’ın? Hükümdar’ın?”</p>

  <p>“Hayn;” dedi Roque sakince. “Böyle bir yanılsamanın etkisinde değilim. Ancak konu onlar değil. Konu ben de değilim. Her hayatın sıcak olması gerekmiyor. Bazen görevimiz soğuktur. Bizi sevdiklerimizden koparsa bile.” Victra’ya acıyan gözlerle baktı. “Sen asla Darrow’un istediği şey olamayacaksın. Bunu bilmelisin.”</p>

  <p>“Buraya onun için geldiğimi mi sanıyorsun?” diye sordu Victra.</p>

  <p>Roque kaşlarını çattı. “Nedeni intikam mı yani?”</p>

  <p>“Hayır,” dedi Victra öfkeyle. “Daha fazlası.”</p>

  <p>“Kimi kandırıyorsun?” diye sordu Roque, başıyla beni işaret ederek. “Onu mu, kendini mi?” Soru Victra’yı hazırlıksız yakalamıştı.</p>

  <p>“Roque, adamlarını düşün,” dedim. “Daha kaçının ölmesi gerekiyor?”</p>

  <p>“Hayatı bu kadar önemsiyorsan, kendininkilere silah bırakmalarını söyle,” diye karşılık verdi Roque. “Onlara hizaya gelmelerini ve hayatın bedava olmadığını anlamalarını söyle. Fedakârlık şarttır. Herkes istediğini almaya kalktığında, her şeyin tükenmeyeceğini mi sanıyorsun?”</p>

  <p>Bu sözleri söylediğini duymak beni yıkmıştı.</p>

  <p>Dostum her zaman şahsına münhasır biri olmuştu. Kendi gelgitleri vardı. Doğasında nefret yoktu. Benimkinde de yoktu. Dünyalarımız, bizi olduğumuz şeylere dönüştürmüştü ve çektiğimiz bütün bu acıların nedeni, bizden önce gelenlerin, dünyaları istedikleri gibi biçimlendirenlerin ve bize kendi ziyafetlerinin kalıntılarını bırakanların hatalarını düzeltme çabasıydı. Gözlerinde, patlayan gemilerin yansımasını görüyordum. Yüzü o patlamaların öfkeli ışığıyla aydınlanıyordu.</p>

  <p>“Bütün bunlar...” diye fısıldadı, sonun geldiğini hissederek. “Karın çok mu güzeldi?”</p>

  <p>“Evet. Senin gibiydi,” dedim. “Bir hayalperest.” Bu kadar yaşlı görünmek için fazla gençti. Yüzündeki çizgiler ve aramızdaki uçurum olmasa, Mars Kalesi’nde Julian’ı öldürdükten sonra ben yerde titrerken yanıma çöküşü ve derinlere atıldığımızda sadece tek seçeneğimiz olduğunu, yüzmezsek boğulacağımızı söyleyişi daha dün gibi gelirdi. Keşke onu daha çok sevseydim. Onu yanımda tutmak ve hak ettiği sevgiyi vermek için her şeyi yapardım.</p>

  <p>Ancak hayat geçmişte değil, şimdide ve gelecekteydi.</p>

  <p>Sanki birbirimize iki uzak kıyıdan bakıyorduk ve aramızdaki nehir giderek genişliyor, kabarıyor, kararıyor, yüzlerimiz karanlık gecede ayın solgun parçaları haline geliyordu. Şimdi olduğumuz adamlardan çok, bir zamanlar olduğumuz çocukların yansımaları. Yüzünde belirginleşen kararlılığı görebiliyordum; onu bu hayattan uzaklaştıran kararlılığı.</p>

  <p>“Ölmek zorunda değilsin.”</p>

  <p>“Yenilmez denilen filoyu kaybettim,” dedi, jiletini sımsıkı kavrayarak geri çekilirken. Arkasındaki ekranda Sevro’nun tuzağının filonun ana gövdesini yok edişi görünüyordu. “Nasıl devam edebilirim? Bu utancı nasıl kaldırabilirim?”</p>

  <p>“Ben utancı bilirim. Karımın ölümünü izledim,” dedim. “Sonra kendimi öldürdüm. Her şeyi sona erdirmek için beni asmalarına izin verdim. Acıdan kaçmak için. O günden beri aynı suçluluk duygusuyla yaşıyorum. Çıkış yolu bu değil.”</p>

  <p>“Bir zamanlar olduğun kişi için yüreğim sızlıyor,” dedi. “Karısının ölümünü izlemek zorunda kalan o çocuk için. O bahçede kalbim kırıldı. Şimdi, çektiğin bütün acıları bilirken de kırılıyor. Ama tek tesellim görevimdi ve o da elimden alındı. Hak etmeye çalıştığım bütün bağışlanma... yok oldu. Toplum’u seviyorum. Halkımı seviyorum.” Sesi yumuşadı. “Bunu göremiyor musun?”</p>

  <p>“Görebiliyorum.”</p>

  <p>“Ve sen de şeninkini seviyorsun.” Bu bir yargı değildi; bana bahşettiği bir bağışlama da değildi. Sadece bir gülümsemeydi. “Kendiminkinin yok oluşunu izleyemem. Hepsinin yanıp gidişini izleyemem.”</p>

  <p>“Öyle olmayacak ki.”</p>

  <p>“Olacak. Bizim çağımız sona eriyor. Günlerimizin kısaldığını hissediyorum. İnsanlığın krallığının üzerindeki kısa ışık sönüyor.”</p>

  <p>“Roque...”</p>

  <p>“Bırak yapsın,” dedi Victra arkamdan. “Yazgısını kendi seçti.” Şimdi bile bu kadar soğuk olduğu için Victra’dan nefret ediyordum. Yaptığı her şeyin altında Roque’un iyi bir adam olduğunu nasıl göremiyordu? Bize yaptıklarına rağmen hâlâ dostumuz olduğunu?</p>

  <p>“Olanlar için üzgünüm, Victra. Beni sevgiyle hatırla.”</p>

  <p>“Hatırlamayacağım.”</p>

  <p>Roque ona hüzünle gülümseyerek sol omzundaki İmperator rozetini çıkardı ve elinde sımsıkı kavrayarak ondan güç aldı ama sonra yere attı. Diğerini sökerken gözlerinde yaşlar vardı. “Bunları hak etmiyorum. Ama bugün yenilmekle yüceleceğim. Sizin vahşice fetihlerinizle ulaşabileceğinizden daha yükseklere.”</p>

  <p>“Roque, beni dinle. Bu son değil. Bu başlangıç. Kırılan şeyi onarabiliriz. Dünyaların Roque au Fabii’ye ihtiyacı var.” Tereddüt ettim. “Benim sana ihtiyacım var.”</p>

  <p>“Senin dünyanda bana yer yok. Biz kardeştik ama gücüm olsaydı seni öldürürüm.”</p>

  <p>Bir rüyadaydım. Etrafımda hareket halindeki güçleri değiştire-miyordum. Kumun parmaklarımın arasından kayıp gidişine engel olamıyordum. Bütün bunları ben başlatmıştım fakat şimdi durdurmak için gereken yürekten, güçten, kurnazlıktan ya da her ne gerekiyorsa ondan yoksundum. Ne yaparsam yapayım, ne söylersem söyleyeyim, ne olduğumu keşfettiği anda Roque’u kaybetmiştim.</p>

  <p>Onu öldürmeden jiletini elinden alabileceğimi düşünerek ona doğru bir adım attım fakat niyetimi anladı ve sakin bir tavırla elini kaldırdı. Sanki beni teselli etmeye çalışıyor ve yaşadığı gibi ölmesine izin vererek merhamet göstermem için yalvarıyordu. “Kıpırdama. Benim gözlerime gece çökmüştür artık.” Yaşlı gözlerle bana baktı.</p>

  <p>“Yüzmeye devam et, dostum,” dedim.</p>

  <p>Nazikçe başıyla onaylayarak kırbaç biçimindeki jiletini boğazına sardı ve sırtını dikleştirdi. “Ben gens Fabii’den Roque au Fabii. Atalarım kızıl Mars üzerinde dolaştı. Eski Dünya’ya düştü. Bugün savaşı kaybettim ama kendimi kaybetmedim. Tutsak olmayacağım.” Gözlerini kapadı. Eli titriyordu. “Ben gece göklerindeki yıldızım. Alacakaranlıktaki kılıcım. Ben tanrıyım, görkemim.” Nefesi titredi. Korkuyordu. “Ben bir Altın’ım.”</p>

  <p>Ve orada, yenilmez savaş gemisinin köprüsünde, arkasında ünlü filosu paramparça olurken, Deimos’un Şairi kendi canına kıydı. Bir yerlerde rüzgâr uğulduyor, karanlık bana dostlarımın ve ışığımın azaldığını fısıldıyordu. Vücudundan süzülen kan botlarıma doğru yayıldı. Kırmızı parmaklarının arasına kendi yansımam hapsolmuştu.</p>

  <h2>49</h2>

  <p>COLOSSUS</p>

  <p>Victra benim kadar sarsılmamıştı. Ben Roque’un cesedinin başında dikilirken o komutayı aldı. Roque’un cansız gözleri yere bakıyor, kanım kulaklarımda uğulduyordu. Ama savaş hâlâ sürüyordu. Victra, Mavilerin çukurunun üzerinde kararlı bir yüz ifadesiyle duruyordu.</p>

  <p>“Bu geminin artık İsyan’a ait olduğu gerçeğine itiraz eden var mı?” Tek bir subay bile sesini çıkarmadı. “Güzel. Emirlere uyarsanız yerlerinizde kalırsınız. Emirlere uyamayacaksanız, şimdi ayağa kalkın ve savaş esiri olun. Emirlere uyacağınızı söyleyip de uymazsanız, sizi başınızdan vururuz. Seçiminizi yapın.” Yedi Mavi ayağa kalktı. Holiday onları çukurdan çıkardı. “İsyan’a hoş geldiniz,” dedi Victra geri kalanlara. “Savaş henüz kazanılmadı. Beni Persephone’nin Uluması’na ve Rey nar d’a bağlayın. Ana ekrandan.”</p>

  <p>“Bekleyin,” dedim. “Victra, çağrıyı veri-tabletinden yap. Bu gemiyi aldığımızı henüz açıklamak istemiyorum.”</p>

  <p>Victra başıyla onayladı ve birkaç kez veri-tabletine dokundu. Orion ve Daxo holo ekranda belirdi. İlk konuşan esmer kadın oldu: “Victra, Darroıv nerede?"</p>

  <p>“Burada,” dedi Victra hemen. “Durumunuz nedir? Virginia’dan haber aldınız mı?”</p>

  <p>“Düşman filosunun üçte biri ele geçirildi. Virginia bir kaçış kapsülünde ve Ismenia’nın Yankısı tarafından alınmak üzere. Sevro, ikinci sancak gemilerinin koridorlarında. Düzenli rapor gönderiyor. İlerleme kaydediyor. Telemanuslar ve Raa’nın çatışması...”</p>

  <p>“Güçlerin denk olduğu bir savaş,” dedi Daxo. “Dengeyi değiştirmek için Colossus’a ihtiyacımız var. Babam ve kardeşlerim Pandora’ya çıktılar. Antonia’yı ele geçirmek için saldırıyorlar...”</p>

  <p>Konuşmaları bir gezegen öteden geliyor gibiydi.</p>

  <p>Acımın arasında Sefi’nin bana yaklaştığını hissettim. Roque’un yanına çömeldi. “Bu adam dostundu,” dedi. Uyuşmuş bir tavırla başımla onayladım. “O gitmedi. O burada.” Kendi kalbine dokundu. “Orada.” Holodaki yıldızları işaret etti. Derinliğini bana açmasına şaşırarak ona baktım. Roque’a gösterdiği saygı yaralarımı iyileştirmiyordu ama daha dayanılır kılıyordu. “Görmesine izin ver,” dedi, Roque’un gözlerini işaret ederek. Saf altın gözleri yere bakıyordu. Eldivenimi çıkardım ve çıplak parmaklarımla dostumun gözlerini kapadım. Şefi gülümsedi, onun yanında ayağa kalktım.</p>

  <p>“Pandora D-6 sektörüne yatay ilerliyor,” dedi Orion, Antonia’nın gemisini kastederek. Ekranda Severus-Julii gemileri Kılıç Donan-ması’ndan ayrılıyor ve üzerlerine yapışan sülükGemilerden kurtulmaya çalışırken birbirlerine ateş ediyorlardı. Antonia gücü kalkanlardan motorlara aktarıyor ve çatışmadan uzaklaşmaya çahşıyordu. “Şimdi D-7’de...”</p>

  <p>“Onları terk ediyor,” dedi Victra afallayarak. “Küçük pislik kendi kıçını kurtarıyor.” Toplum Pretorları, gördüklerine inanamıyor olmalıydılar. Colossus'u üzerlerine çevirsem bile, filolar denk güçte olacaktı. Savaş en az on iki saat daha sürecek ve iki filoyu da tüketecekti. Şimdiyse dağılıyordu.</p>

  <p>Nedeni korkaklık ya da ihanet miydi, bilmiyordum ama Antonia galibiyeti bize gümüş tepside sunmuştu.</p>

  <p>“Bize bir boşluk bıraktı,” dedi Orion. Gemi kaptanlarıyla ve kendi gemisiyle uyumlanırken bakışları uzaklara dikildi; devasa savaş gemilerini Antonia’nın boşalttığı bölgeye yönlendiriyor, ana düşman kuvvetlerinin yanına yerleştiriyordu.</p>

  <p>“Kaçmasına izin vermeyin!” diye hırladı Victra.</p>

  <p>Ancak ne Daxo ne de Orion’un, Antonia’nın peşine gönderecek fazladan gemisi vardı. Onun gidişinin yarattığı avantajı değerlendirmekle meşgullerdi. “Ona yetişebiliriz,” dedi Victra kendi kendine.</p>

  <p>“Motorlar, bize yüzde altmış güç vermeye hazırlanın ve beş üzerinden yüzde on artırın. Dümenci, rotamızı Pandora’ya çevir.”</p>

  <p>Hızlı bir değerlendirme yaptım. Savaş alanının arkasındaki küçük savaşımızda çatışmaya hazır olan tek gemi bizdik. Diğerleri boşlukta sürüklenen enkazlara dönüşmüştü. Ancak Colossus henüz ne bir hamle yapmış ne de köprüsünün İsyan tarafından ele geçirildiğini ilan etmişti. Yani elimizde daha önce hiç düşünmediğimiz bir fırsat olabilirdi.</p>

  <p>“Bekleyin,” dedim.</p>

  <p>“Hayır! ” Victra bana döndü. “Darrow, ona yetişmek zorundayız.”</p>

  <p>“Yapılması gereken başka bir şey var.”</p>

  <p>“Kaçacak!”</p>

  <p>“Ve biz de onu avlayacağız.”</p>

  <p>“Arayı yeterince açarsa yetişemeyiz. Saatlerce burada kalırız. Bana kardeşimi teslim edeceğine söz vermiştin.”</p>

  <p>“Ve sözümü tutacağım. Sadece kendini düşünme,” diye çıkıştım. “Köprü kalkanlarını indirin.” Öfkeli kadının bakışlarına aldırmadan Roque’un cesedinin yanından geçtim ve cam lombozların dışındaki metal kalkanlar inip duvara gömülürken uzayın karanlığına baktım. Uzakta gemiler Jüpiter’in mermer gibi yüzeyinin önünde parıldıyordu. lo altımızdaydı ve sol uzağımızda şehir uydusu Ganymede şeftali büyüklüğünde parıldıyordu.</p>

  <p>“Holiday, bütün mevcut askerleri köprüyü korumaya çağır ve gemiyi kontrol altına alın. Şefi, o kapıdan kimse girmesin. Dümenci, rotayı Ganymede’ye çevir. Hiçbir Toplum gemisinin köprünün ele geçirildiğini anlamasına izin vermeyin. Yeterince açık mı? Yayın yapılmayacak.” Maviler talimatlarıma uydular.</p>

  <p>“Ganymede mi?” diye sordu Victra, kardeşinin gemisine bakarak.</p>

  <p>“Ama Antonia, savaş...”</p>

  <p>“Savaş kazanıldı. Kardeşin bunu garantiledi.”</p>

  <p>“O halde şimdi ne yapıyoruz ki?”</p>

  <p>Gemimizin motorları gürledi ve kendimizi Pax\n enkazı ile Kısrak’ın parçalanmış saldırı grubundan ayırdık. “Bir sonraki savaşı kazanıyoruz, izninle.”</p>

  <p>Zırhlı dizkapağımdaki kanı silip yüzüme sürdüm ve miğferimi başıma çektim. Ekranım genişledi. Bekledim. Kısa süre sonra, tahmin ettiğim gibi Romulus’tan bir çağrı geldi. Ekranımın sol tarafında yanıp sönmesine izin verirken koşuyormuşum gibi görünmesi için soluklarımı değiştirdim. Çağrıya cevap verdim. Ekranımın sol sekizde birinde yüzü belirdi. Bir çatışmadaydı ama benim görüşüm de onunki kadar sınırlıydı. Sadece miğferinin içindeki yüzünü görebiliyordum. “Darroıv. Neredesin?”</p>

  <p>“Koridorlarda,” dedim. Soluklanmaya çalışıyormuş gibi nefes nefese bir halde tek dizimin üzerine çöktüm. “Colossus’un köprüsüne ulaşmaya çalışıyorum.”</p>

  <p>“Daha ulaşamadın mı?”</p>

  <p>“Roque tecrit protokolünü başlattı. Ağır ilerliyoruz,” dedim.</p>

  <p>“Darroıv, beni iyi dinle. Colossus rotasını değiştirdi ve Ganymede’ye doğru gidiyor. ”</p>

  <p>“Limanlar,” diye fısıldadım panikle. “Limanlara doğru gidiyor. Önünü kesebilecek gemin var mı?”</p>

  <p>“Hayır! Pozisyon dışmdalar. Octavia kazanamayacağını anlarsa bizi mahveder. O limanlar halkımın geleceği. Ne pahasına olursa olsun o köprüyü ele geçirmelisin!”</p>

  <p>“Geçireceğim... fakat Romulus. Gemisinde nükleer bombalar var. Ya peşinde olduğu şey sadece limanlar değilse?”</p>

  <p>Romulus sarardı. “Durdur onu. Lütfen. Senin halkın da orada. ”</p>

  <p>“Elimden geleni yapacağım.”</p>

  <p>“Teşekkürler, Darroıv. Ve iyi şanslar. Birinci müfreze, beni izle...” Bağlantı kesildi. Miğferimi açtım. Adamlarım bana bakıyordu. Konuşmaları duymamışlardı fakat ne yaptığımı anlamışlardı. “Romulus’un Ganymede çevresindeki limanlarını yok edeceksin,” dedi Victra.</p>

  <p>“Siktir,” diye mırıldandı Holiday. “Siktir.”</p>

  <p>“Hiçbir şeyi yok etmeyeceğim,” diye karşılık verdim. “Ben koridorlarda savaşıyorum ve köprüye ulaşmaya çalışıyorum. Roque, ben komutayı ele geçirmeden önce son eylemi olarak bu hamleyi emrediyor.” Victra’nm gözleri parıldadı ama onun bile şüpheleri vardı.</p>

  <p>“Romulus öğrenirse, sadece şüphe bile ederse, kuvvetlerimize ateş açar ve bugün kazandığımız her şey kül olur.”</p>

  <p>“Ona kim söyleyecek?” diye sordum. Köprüye bakındım. “Ona kim söyleyecek?” Holiday’e baktım. “Sinyal gönderen olursa kafasından vur.”</p>

  <p>Ganymede’nin limanlarını yok edersem, Çeper bizi elli yıl boyunca tehdit edemezdi. Romulus bugün bir müttefikti fakat İsyan başarılı olursa Çekirdek’i tehdit edeceğini biliyordum. Bu zafer için Roque’tan, bu uydulardaki Oğullardan vazgeçeceksem, karşılığında bir şey almalıydım. Yere baktım. Arkamda kıpkırmızı ayak izleri vardı. Roque’un kanına bastığımı fark etmemiştim bile.</p>

  <p>Kısrak ile benim filolarımızın enkazının arasından sıyrıldık ve Jüpiter’den Ganymede’ye doğru hareket ettik. Uydu Lordları en hızlı araçlarını peşimizden gönderirken çaresizliklerini hissedebiliyordum. Onları vurduk. Romulus’un halkının bütün gururu ve umudu, o gri metal halkanın perçinlerinde, montaj hatlarında ve enerji jene-ratörlerindeydi. Bütün güç umutları ve gelecekteki bağımsızlıkları benim merhametime kalmıştı.</p>

  <p>Ganymede denen parıltılı mücevhere ulaştığımda, Colossus’u ekvator hizasında yörüngeye kurdukları endüstriyel anıta paralel çevirdim. Valkyrie’ler lombozun dibinde, arkamızda toplandılar. Şefi, Altın iradesinin görkemine ve zaferine huşuyla bakıyordu. İki yüz kilometrelik limanlar. Yüzlerce nakliye gemisi. Colossus da dahil olmak üzere, Güneş Sistemi’ndeki en muhteşem gemilerin doğduğu yer. Mitolojideki her başarılı canavar gibi, kız kendi yazgısını gerçekleştirmeden önce annesini yemeliydi. O yazgı, Çekirdek’e yapılacak saldırıya liderlik etmekti.</p>

  <p>“Bunu insanlar mı inşa etti?” diye sordu Şefi, sessiz bir saygıyla. Valkyrie’lerin birçoğu hayranlıkla izlerken bir dizlerinin üzerine çökmüştü.</p>

  <p>“Benim halkım inşa etti,” dedim. “Kızıllar.”</p>

  <p>“İki yüz elli yıl sürdü... Oradaki en eski liman bu yaşta,” dedi Victra, benimle omuz omuza durarak. Limanların metal kabuğundan yüzlerce kaçış kapsülü dökülüyordu. Buraya neden geldiğimi biliyorlardı. Üst düzey yöneticilerini, müdürleri tahliye ediyorlardı. Kendimi kandırmıyordum. Ateş açtığımızda kimlerin öleceğini biliyordum.</p>

  <p>“Orada hâlâ binlerce Kızıl olacak,” dedi Holiday kısık sesle. “Turuncular, Maviler... Griler.”</p>

  <p>“Bunu biliyoı;” dedi Victra.</p>

  <p>Holiday yanımdan ayrılmadı. “Bunu yapmak istediğinizden emin misiniz, efendim?”</p>

  <p>“İstemek mi?” diye sordum duygusuzca. “Bu iş ne zamandan beri isteklerle ilgili ki?” Emri vermek üzere dümenciye döndüğümde Victra bir elini omzuma koydu.</p>

  <p>“Yükü paylaş, tatlım. Bu benim yüküm olsun.” Altın sesi güçlü ve berraktı: “Dümenci, iskele tarafındaki bütün bataryaları ateşle. Yirmi birden elliye kadar bütün tüpleri merkez hatta gönder.”</p>

  <p>Birlikte yan yana durarak savaş gemisinin, savunmasız limana ölüm kusuşunu izledik. Şefi huşu içindeydi. Uzay savaşlarının görüntülerini izlemişti fakat şimdiye kadar onun savaşı dar koridorlarda, insanlara karşı ve ateşli silahlarla olmuştu. Bir savaş gemisinin neler yapabileceğine ilk kez bizzat şahit oluyordu. Ve ben de ilk kez onun korktuğunu görüyordum.</p>

  <p>Bu güzelliğin böyle ölmesi bir suçtu. Şarkı olmadan. Ses olmadan. Altın Çağ’ın en büyük anıtlarından birinin sonuna sadece sessizlik ve gözlerini kırpmadan izleyen yıldızlar tanıktı. Zihnimin derinliklerinde o asırlık karanlık gerçeğin bana fısıldadığını duydum.</p>

  <p>Ölüm ölümü, ölüm ölümü, ölüm ölümü getirir...</p>

  <p>O an, beklediğimden daha üzücüydü. Liman paramparça olmaya devam ederken Sefi’ye döndüm. Parçalar uyduya doğru süzülüyordu; orada denizlere veya Ganymede’nin şehirlerine düşeceklerdi.</p>

  <p>“Geminin yeni bir isme ihtiyacı var,” dedim. “Senin seçmeni istiyorum.”</p>

  <p>Yüzü beyaz ışıkla aydınlanıyordu.</p>

  <p>“Tyr Morga,” dedi hiç tereddüt etmeden.</p>

  <p>“Anlamı ne?” diye sordu Holiday.</p>

  <p>Liman patlamalarla sarsılırken ve kaçış kapsülleri Ganymede’nin atmosferine girip alev alırken lombozdan dışarı baktım. “Sabah Yıldızı.”</p>

  <p>4. KISIM</p>

  <h2>YILDIZLAR</h2>

  <p>Oğlum, oğlum</p>

  <p>Hatırla zincirleri</p>

  <p>Altın yönetirken demir dizginleri</p>

  <p>Biz kükredik ve kükredik</p>

  <p>Kıvrandık ve haykırdık</p>

  <p>Uğruna bize ait bir vadinin Daha iyi bir hayat vaadinin</p>

  <p>—I.YKOS'LU EO</p>

  <h2>50</h2>

  <p>GÖK GÜRÜLTÜSÜ VE ÇİMSEK</p>

  <p>Kılıç Donanması parçalanmıştı. Yarısından fazlası yok edilmişti.</p>

  <p>Dörtte biri gemilerime katılmıştı. Geri kalanlar ya Antonia’yla birlikte ya da küçük gruplar halinde kaçmış, Çekirdek’e sığınmak için geri kalan Pretorların etrafında toplanmıştı. Thraxa’yı ve kardeşlerini Victra’nm komutasındaki hızlı korvetlere bindirerek Antonia’ya yetişmeleri ve Pandora’ya. çıkmaya çalışırken Antonia’nın kuvvetlerine esir düşen Kavax’ı geri almaları için göndermiştim, ikisini bir arada tutma düşüncesiyle Sevro’dan Victra’yla birlikte gitmesini istemiştim fakat onun gemisine gitmiş, kalkıştan yarım saat önce öfkeli ve sessiz bir şekilde geri dönmüş, her ne olduysa anlatmayı reddetmişti.</p>

  <p>Kısrak ise Kavax için çok endişelenmesine rağmen cesur görünmeye çalışıyordu. Ana donanmada ona ihtiyaç olmasa, kurtarma operasyonunu kendisi yönetirdi. Gemileri yolculuğa uygun hale getirmek için mümkün olan noktalarda onarım yapıyorduk. Kurtaramayacağımız gemileri yok ediyorduk ve enkazların arasında hayatta kalanlar için arama kurtarma çalışmaları yapıyorduk. İsyan ile Uydu Lordları arasında tereddütlü bir ittifak sürüyordu ama ömrünün uzun olmayacağı belliydi.</p>

  <p>İki gün önceki savaştan beri hiç uyumamıştım. Görünüşe bakılırsa Romulus da uyumamıştı. Gözleri öfkeli ve yorgundu. Aynı günde bir kolunu, bir oğlunu ve fazlasını, çok daha fazlasını kaybetmişti. İkimiz de yüz yüze gelme riskini göze alamıyorduk. Bu yüzden aramızda kalan tek şey, bu holo-görüşmeydi.</p>

  <p>“Söz verildiği gibi bağımsızlığınız sizindir,” dedim.</p>

  <p>“Sen de gemilerini aldın,” diye karşılık verdi. Arkasında Bat-lamyus tarzı kabartmalarla süslü mermer sütunlar yükseliyordu. Ganymede’de Asma Saray’daydı. Uygarlığının merkezinde. “Ama Çekirdek’i yenmek için yeterli olmayacaklar. Küller Lordu seni bekliyor olacak.”</p>

  <p>“Öyle olmasını umarım. Efendisi için planlarım var.”</p>

  <p>“Mars’a mı gidiyorsunuz?”</p>

  <p>“Muhtemelen.”</p>

  <p>Düşünceli bir sessizliğe büründü. “Savaşla ilgili bana ilginç gelen bir şey var. Adamlarımın borda ettiği tek bir gemide bile beş megatondan daha büyük bir nükleer silaha rastlanmadı. Senin iddialarının aksine. Senin... kanıtlarının aksine.”</p>

  <p>“Benimkiler bolca buldular,” diye yalan söyledim. “Şüphen varsa gel, göstereyim. Onları Colossus’ta taşımaları hiç de şaşırtıcı değil. Roque hepsini sıkı gözetim altında tutmak istemiş olmalı. Köprüyü zamanında ele geçirdiğim için şanslıyız. Limanlar yeniden inşa edilebilir. Hayatlar ise geri alınamaz.”</p>

  <p>“Hayatları hiç oldu mu ki?” diye sordu Romulus.</p>

  <p>“Halkımın geleceğini bir yalan için riske atar mıyım?” Keyifsizce gülümsedim. “Uydularınız güvende. Artık yazgınıza kendiniz karar vereceksiniz, Romulus. Hediye atın dişine bakılmaz.”</p>

  <p>“Doğru,” dedi ama artık yalanımın farkındaydı. Kullanıldığını biliyordu. Yine de barış istiyorsa kendi halkına aynı yalanı söylemek zorundaydı. Artık bana karşı savaşmayı göze alamazlardı fakat yaptığım şeyi bilseler, onurları bunu gerektirirdi. Ayrıca benimle savaşırlarsa büyük olasılıkla kazanırdım. Artık daha fazla gemim vardı. Ancak Çekirdek’e karşı gerçek savaşımı mahvedecek kadar zarar verirlerdi. Dolayısıyla Romulus yalanlarımı yuttu. Ben de yüz milyonlarca insanı köleliğe terk etmemin ve Ares’in Oğulları’ndan binlercesinin ölüm fermanını Romulus’a teslim etmemin suçluluk duygusunu yuttum. Onları uyarmıştım fakat hepsi kaçamayacaktı. “Donanmanın gün sonundan önce hareket etmesini isterim,” dedi Romulus.</p>

  <p>“Hayatta kalanları bulmak için enkazı taramamız üç gün sürecek,” dedim. “Sonra gideceğiz.”</p>

  <p>“Pekâlâ. Gemilerim anlaştığımız sınırlara kadar size eşlik edecek. Sancak geminiz asteroit kuşağını geçtiğinde bir daha geri dönemezsiniz. Senin de komutandaki tek bir gemi bile o sınırı geçerse, aramızda savaş nedeni sayılır.”</p>

  <p>“Şartları hatırlıyorum.”</p>

  <p>“Asla da unutma. Çekirdek’e selamlarımı ilet. Ben de şeninkini geride bıraktığın Oğullara kesinlikle ileteceğim.” Bağlantıyı kesti.</p>

  <p>Romulus’la görüşmemden üç gün sonra yolculuk sırasında onarım-lara devam etmek üzere yola çıktık. Kaynakçılar ve teknisyenler, gövdeleri iyi huylu kanser hücreleri gibi sarmıştı. Savaşta yirmi beşten fazla ana gemi kaybetmiş olmamıza rağmen, yetmişten fazlasını kazanmıştık. Modern tarihin en büyük askeri zaferlerinden biriydi fakat dostlarının bedenini yerden kazırken zaferler o kadar da romantik görünmüyordu.</p>

  <p>Am yaşarken cesur olmak kolaydı çünkü sadece görebildiklerinle, koklayabildiklerinle, hissedebildiklerinle ve tadabildiklerinle sınırlıydın ki o da her şeyin çok küçük bir parçasıydı. Oysa sonrasında, her şey parça parça çözülürken ve yaptıklarının, dostlarının başına gelenlerin dehşetini anlarken asıl ağırlığı hissediyordun. Eziciydi. Bu, donanma savaşının lanetiydi. Savaşıyordun, sonra aylar boyunca kendini rutine kaptırıp bekliyordun. Sonra yine savaşıyordun.</p>

  <p>Nereye gittiğimizi henüz adamlarıma söylememiştim. Bana kendileri sormuyordu ama yöneticileri soruyordu ve onlara her seferinde aynı cevabı veriyordum.</p>

  <p>“Gitmemiz gereken yere.”</p>

  <p>Ordumun belkemiği Ares’in Oğulları’ydı ve zorluklarda deneyimliydiler. Danslar ve toplantılar düzenliyor, savaştan yorgun düşmüş boğazlarından aşağı içki yuvarlıyorlardı. İşe yarıyor gibi görünüyordu. Jüpiter’den uzaklaşırken koridorlarda insanlar ıslık çalıyordu. Üniformalara birlik rozetleri dikiyor, yıldızKabuklarım</p>

  <p>çılgın renklere koyuyorlardı. Burada Toplum Donanması’nın soğuk keskinliğinden farklı bir canlılık vardı. Yine de çoğu, Rengine sadık kalıyor, ancak emirler doğrultusunda bir araya geliyorlardı. Olacağını sandığım kadar uyumlu değildi fakat bir başlangıçtı. Gülümserken ve en iyi bildiğim şekilde liderlik ederken kendimi hepsinden kopuk hissediyordum. Koridorlarda on kişi öldürmüştüm. Limanları yok ettiğimizde kendi halkımdan on üç bin kişiyi daha katletmiştim. Yüzleri uykularımı kaçırmıyordu ama dehşet duygusunu içimden atmak zordu.</p>

  <p>Henüz Ares’in Oğulları’yla bağlantı kuramamıştık. Bütün bağlantılar kesikti. Yani Narol, söz verdiği gibi yayınları kesmeyi başarmıştı. Altınlar ve Kızıllar artık aynı ölçüde kör ve sağırdı.</p>

  <p>Roque’a isteyeceği türde bir cenaze düzenledim. Yabancı bir uydunun topraklarında değil, güneşte. Tabutu metaldendi. Kısrak’la birlikte bedenini kapaklı bir torpidoya yerleştirdik. Uluyanlar; gizlice veda edebilmemiz için onu aşırı dolu morgdan kaçırmışlardı. Kendi gücümüzden bu kadar çok insan kaybetmişken, bir düşmanı böylesine onurlandırmam yakışık almazdı.</p>

  <p>Dostumun ölümüne çok az kişi üzülmüştü. Roque olur da kendi halkı tarafından hatırlanırsa, daima Donanmayı Kaybeden Adam olarak hatırlanacaktı. Modern bir Gaius Terentius Varro; Cannae Savaşı’nda Hannibal’ın kendisini kuşatmasına izin veren aptal. Ya da Alfred Jones; Fetih’te delirip İmperium’unun dehşetengiz robot birliğini kaybeden Amerikalı komutan. Benim halkım için ise sadece Azrail aksini kanıtlayana kadar kendini ölümsüz sanan, sıradan bir Altın’dı.</p>

  <p>Sevilen birinin cesedini taşımak insanı yalnızlığa boğuyordu. Bir daha çiçek saklamayacağını bildiğin bir vazo gibi. Keşke Roque ölümden sonraki yaşama benim bir zamanlar inandığım, Ragnar’ın inandığı kadar inanabilseydi. İnancımı ne zaman kaybettiğimden emin değildim. Bunun kendiliğinden olduğunu sanmıyordum. Belki de azar azar kaybetmiş, diğer seçeneklerden daha kolay olduğu için Vadi’ye inanıyormuş gibi yapmaya devam etmiştim. Keşke Roque daha iyi bir yaşamı hak ettiğine inansaydı. Oysa sadece Altınlara inanarak ölmüştü ve sadece kendine inanan bir şey, karanlıkla mutluluk içinde yüzleşemezdi.</p>

  <p>Vedalaşma sırası bana geldiğinde yüzüne bakmış ve anılardan başka bir şey görememiştim. Onu Gala’dan, ben onu uyutmadan önce yatağında kitap okurken görüyordum. Onu takım elbisesinin içinde, Kısrak ve kendisiyle birlikte Agea’daki Opera’ya gitmem için yalvarırken, Orpheus’un çektiği acılardan ne kadar hoşlanacağımı söylerken görüyordum. Mars Savaşı’ndan sonra evinde şöminenin başında gülerken görüyordum. Daha çocukluktan yeni çıktığımız dönemde Mars Hanesi’ne geri döndüğümde bana sarılarak ağlarken görüyordum.</p>

  <p>Şimdiyse soğuktu. Gözlerinin altında halkalar vardı. Gençliğin bütün umudu silinmişti. Bir aile, çocuklar, mutluluk, sevdiğiyle yaşlanma ve bilgeleşme şansı benim yüzümden kaybolmuştu. Tactus’u hatırladım ve gözlerim doldu.</p>

  <p>Dosdanm, özellikle de Uluyanlar, Cassius’un cenazeye katılmasına izin vermemden pek hoşlanmamışlardı. Ama Bellona’nın ona veda öpücüğü vermesine şans tanımadan Roque’u güneşe gönderme fikrine dayanamazdım. Bacakları zincirliydi. Elleri manyetik kelepçelerle arkasından bağlıydı. Düzgün şekilde vedalaşabilmesi için ellerini çözdüm. Roque’un üzerine eğilip alnından öperek vedalaştı.</p>

  <p>Şimdi bile acımasız olan Sevro, Cassius’un işi bittikten sonra metal kapağı sertçe çarparak kapadı. Kısrak gibi, o küçük Altın da kendisine ihtiyacım olursa diye yanıma gelmişti. Yoksa Roque’u hiç sevmiyordu; bana ve Victra’ya ihanet eden birine acıyacak değildi. Sadakat onun için her şeydi. Ve onun gözünde, Roque sadakatten bihaberdi. Kısrak için de öyleydi. Roque bana ihanet ettiği gibi ona da kolayca ihanet etmişti. Babasını elinden almıştı. Kısrak, Augustus’un iyi bir adam olmadığını bilse de, yine de babasıydı.</p>

  <p>Dostlarım bir şeyler söylememi beklemişti. Onları kızdırmadan söyleyebileceğim bir şey yoktu. Bu yüzden Kısrak’ın tavsiye ettiği gibi, onları kendi ölüm fermanlarını imzalamış bir adama edilen iltifatları dinlemek zorunda kalmaktan kurtarmış, Roque’un en sevdiği şiirlerden birinin dizelerini okumuştum.</p>

  <p>Artık korkma güneşin sıcağından</p>

  <p>Ya da öfkeli kışın gazabından</p>

  <p>Bil ki görevin bitti dünyadaki</p>

  <p>Ayrıldın evinden ve kurtuldun borcundan</p>

  <p>Bütün Altın kızlar ve çocuklar gibi</p>

  <p>Sen de gidiyorsun aramızdan</p>

  <p>“Per aspera, ad astra,” diye fısıldadı Altın dostlarım, hatta Sevro bile. Ve bir düğmeye basılınca Roque, Ragnar’a ve kuşaklar boyunca düşmüş savaşçılara katılmak için hayatlarımızdan çıkıp güneşe doğru hareket etti. Ben geride kaldım. Diğerleri gitti. Kısrak hâlâ yanımdaydı, odadan çıkarılan Cassius’un arkasından bakıyordu.</p>

  <p>“Onun için planın ne?” diye sordu, yalnız kaldığımızda. “Bilmiyorum,” dedim, bana bunu şimdi sorduğu için kızarak.</p>

  <p>“Darrow, sen iyi misin?”</p>

  <p>“İyiyim. Sadece biraz yalnız kalmaya ihtiyacım var.”</p>

  <p>“Tamam.” Ancak yanımdan ayrılmadı, aksine daha da yaklaştı.</p>

  <p>“Senin suçun değildi.”</p>

  <p>“Yalnız kalmak istiyorum dedim.”</p>

  <p>“Senin suçun değildi.” Gitmediği için ona öfkeyle baktım ama bakışlarının yumuşaklığını ve açıklığını görünce içimdeki gerginliğin gevşediğini hissettim. Gözyaşlarını aniden, kontrolsüzce yanaklarımdan dökülmeye başladı. “Senin suçun değildi,” dedi, göğsüm ilk hıçkırıkla sarsılırken beni kendine çekerek. Kollarını belime doladı ve alnını göğsüme dayadı. “Senin suçun değildi.”</p>

  <p>O gece daha sonra dostlarımla birlikte Roque’tan miras aldığım kamarada akşam yemeği yedik. Sessizdik. Sevro’nun bile söyleyecek fazla bir şeyi yoktu. Victra gittiğinden beri sessizdi ve zihnini kemiren bir şeyler olduğunu görebiliyordum. Son birkaç günün travması hepimizi eziyordu. Ancak bu birkaç adam ve kadın, nereye gittiğimizi de biliyordu ve bu bilgi, omuzlarına normal askerlerin taşıdığından daha fazla yük bindiriyordu.</p>

  <p>Kısrak benimle geride kalmak istedi ama kalmasını istemiyordum. Düşünmek için zamana ihtiyacım vardı. Bu yüzden kapıyı arkasından sakince kapadım ve yalnız kaldım. Sadece süitimdeki masada değil, acımda da. Dostlarım Roque’un cenazesine benim için gelmişti, onun için değil. Onun ölümüyle ilgili gerçekten nazik olan sadece Sefi’ydi çünkü Jüpiter’e yaptığımız yolculuk sırasında Roque’un savaştaki ustalığını öğrenmiş, başkalarının anlayamayacağı bir saflıkla ona saygı duymuştu. Yine de dostlarım arasında sadece ben Roque’u hak ettiği kadar sevmiştim.</p>

  <p>Imperator’un kamarasında hâlâ Roque’un kokusu vardı. Raflardaki eski kitaplarını karıştırdım. Bir vitrinde, kararmış bir gemi metali parçası süzülüyordu. Duvarda başka ganimetler de asılıydı. Hükümdar tarafından “Deimos Savaşı’ndaki Kahramanlığı İçin” ve Mars BaşValisi’nden “Altın Toplumu’nun Savunması” için hediyeler. Sofokles’in Thebai Üçlemesi başucundaki komodinin üzerinde açık duruyordu. Sayfayı değiştirmedim. Hiçbir şeyi değiştirmedim. Odayı korursam onu canlı tutabilirmişim gibi geliyordu. Kehribar bir ruh.</p>

  <p>Uyumak için yatağa uzandım fakat tavana bakmaktan başka bir şey yapamadım. Bu yüzden kalktım ve sürahilerin birinden kendime üç parmak viski koyup holoVizyonu açtım. Bilgisayar korsanlarının savaşmdan dolayı ağ çökmüştü, insanlığın geri kalanından kopmak, ürkütücüydü. Geminin bilgisayarına kayıtlı eski programları karıştırdım; uzay korsanlarının, soylu Altın şövalyelerin, Obsidiyen kelle avcılarının ve Venüs’teki sıkıntılı bir Mor müzisyenin görüntülerini taradım. Sonunda yakın geçmişte izlenmiş görüntülerin sıralandığı bir liste buldum. En yakın tarih, savaştan önceki geceydi.</p>

  <p>Görüntüleri karıştırırken kalbim göğsümü delecek gibi atıyordu. Başkasının günlüğünü kanştınyormuş gibi omzumun üzerinden bakıp duruyordum. Bazıları Roque’un en sevdiği opera olan Tristan ve Isolde’nin Agea yorumlarıydı fakat çoğu Enstitü’deki zamanımıza ait görüntülerdi. Görüntüleri izlemek için oturduğum yerden elimi havaya kaldırdım ama sonra beklemeye karar verdim. Telsizden Holiday’e seslendim.</p>

  <p>“Uyanık mısın?”</p>

  <p>“Şimdi öyleyim.”</p>

  <p>“Senden bir iyilik isteyeceğim.”</p>

  <p>“Hep istemiyor musunuz zaten?”</p>

  <p>Yirmi dakika sonra Cassius elleri ve ayakları zincirlenmiş halde koridordan içeri girdi. Holiday ve üç Oğul ona eşlik ediyordu. Onları gönderdim ve Holiday’e teşekkür ettim. “Kendi başımın çaresine bakabilirim.”</p>

  <p>“Affedersiniz, efendim ama bu pek doğru değil.”</p>

  <p>“Holiday.”</p>

  <p>“Dışarıda olacağız, efendim.”</p>

  <p>“Yatağına dönebilirsin.”</p>

  <p>“Bir şeye ihtiyacınız olursa sadece bağırın, efendim.”</p>

  <p>“Sıkı bir disiplininiz varmış,” dedi Cassius, o gittikten sonra. Yuvarlak mermer salonda durarak heykellere baktı. “Roque dekorasyon meraklısıydı. Ne yazık ki doksan yaşındaki bir orkestra şefinin zevkine sahipti.”</p>

  <p>“Üç bin yıl geç doğmuş, değil mi?” diye karşılık verdim.</p>

  <p>“Bence Roma togalarından nefret ederdi. Sinir bozucu bir moda anlayışı. Babamın zamanında geri döndürmeye çalışmışlar. Özellikle de içki âlemlerinde ve o zamanki kahvaltı kulüplerinde. Resimlerini görmüştüm.” Ürperdi. “Berbat şeyler.”</p>

  <p>“Bir gün bizim yüksek yakalarımız için de aynı şeyi söyleyecekler,” dedim, kendiminkine dokunarak.</p>

  <p>Elimdeki viskiye baktı. “Bu sosyal bir görüşme mi?”</p>

  <p>“Pek sayılmaz.” Onu kanepeye götürdüm. Ayaklarındaki kırk kiloluk mahkûm ayakkabılarıyla yavaş ve gürültülüydü fakat bu odada kendini benden daha çok evinde gibi hissediyordu. Kanepeye otururken ona bir viski koydum. Hâlâ bir tuzak bekliyordu. Kaşlarını kaldırarak kadehe baktı.</p>

  <p>“Ciddi misin, Darrovv? Zehir senin tarzın değildir.”</p>

  <p>“Lagavulin zulasından. Mars Kuşatmasından sonra Lom, Roque’a hediye etmişti.”</p>

  <p>Cassius homurdandı. “İroniden asla hoşlanmamışımdır. Diğer yandan viski... Asla çözemeyeceğimiz bir kavgamız olmadı.” Viskiye baktı. “Kaliteli görünüyor.”</p>

  <p>“Bana babamı hatırlatıyor,” dedim, havalandırmanın hafif uğultusunu dinleyerek. “Gerçi içtiği şey lavabo açıcıdan farksızdı ve beyin hücrelerini öldürüyordu.”</p>

  <p>“O öldüğünde kaç yaşındaydm?” diye sordu Cassius.</p>

  <p>“Sanırım altı.”</p>

  <p>“Altı.” Düşünceli gözlerle kadehini inceledi. “Benim babam yalnız içmezdi. Ama bazen onu en sevdiği koltuğunda bulurdum. Dağ’m sırtındaki ürkütücü yolun yakınında. Böyle bir viskisi olurdu” Cassius yanağının içini kemirdi. “Onunla geçirdiğim en değerli anlarımdı. Yanımızda başka kimse olmazdı. Sadece uzakta süzülen kartallar. Tepedekilerin ne tür ağaçlar olduğunu söylerdi. Ağaçları severdi. Neyin, nerede, neden yetiştiği ve hangi kuşlarm oraya yuva yapmayı sevdiği konusunda konuşur dururdu. Özellikle de kışları. Soğukta nasıl göründükleri konusunda bir şeyler söylerdi. Asla gerçekten dinlemezdim. Keşke dinleseydim.”</p>

  <p>İçkisini yudumladı. Kadehteki tadı o yakalayabilirdi. Turba, dildeki greyfurt tadı, İskoçya’mn taşları. Ben dumandan başka bir tat alamazdım. “Bu Mars Kalesi mi?” diye sordu Cassius, Roque’un konsolunun üzerinde süzülen hologramı işaret ederek. “Jüpiter aşkına. Çok küçük görünüyor.”</p>

  <p>“Bir şalomaGemisinin motorları kadar bile değil,” dedim.</p>

  <p>“insan, hayatı boyunca katlanarak büyüyen beklentilerini düşününce hayret ediyor.”</p>

  <p>Güldüm. “Ben Grilerin uzun boylu olduğunu sanırdım.”</p>

  <p>“Eh...” Yaramazca gülümsedi. “Eğer boyun Sevro kadarsa...” Bir an kıkırdadıktan sonra ciddileşti. “Sana teşekkür etmek istiyordum... beni cenazeye davet ettiğin için. Bu... beklenmedik ölçüde nazik bir davranıştı.”</p>

  <p>“Sen de aynı şeyi yapardın.”</p>

  <p>“Hımm.” Bundan emin değildi. “Bu Roque’un konsolu muydu?”</p>

  <p>“Evet. Görüntülerini karıştırıyordum. Bunların çoğunu onlarca kez izlemiş. Diğer hanelere karşı savaşları ya da stratejileri değil. Daha sakin kısımları, bilirsin işte.”</p>

  <p>“Sen izledin mi?” diye sordu.</p>

  <p>“Seni bekledim.”</p>

  <p>Buna şaşırdı ve konukseverliğimden şüphelendi.</p>

  <p>Bu yüzden oynatma tuşuna bastım ve Enstitü’deki çocukluğumuza döndük. Başlangıçta tuhaftı fakat çok geçmeden viski bunu dağıttı ve sessizlikler derinleşirken kahkahalar kolaylaşn. Kabilemizin, kuzey kanyonunda kuzu pişirdiği geceleri izledik. Tepeleri dolaştığımız ve kamp ateşinin başında Quinn’in hikâyelerini dinlediğimiz zamanları. Quinn büyükannesinin medeniyetten yüz kilometre uzaktaki bir dağ vadisinde mimara danışmaksızın ev inşa etmek için dördüncü girişimiyle ilgili bir hikâyeyi bitirdikten sonra, Cassius, “O gece öpüşmüştük,” dedi.</p>

  <p>“Uyku tulumuna giriyordu. Ona bir ses duyduğumu söyledim. Araştırmaya çıktık. Onunla yalnız kalmak için karanlığa taş attığımı öğrendiğinde ne istediğimi anladı. O gülümsemesi.” Güldü. “O bacakları. Birine sarılmak için yaratılmış bacaklar, ne demek istediğimi anlıyor musun?” Güldü. “Ama hanımefendi itiraz etti. Elini yüzüme koyarak beni itti.”</p>

  <p>“Eh, kolay biri değildi,” dedim.</p>

  <p>“Hayır ama sabaha karşı beni bir iki öpücük vermek için uyandırdı. Elbette ki kendi şartlarında.”</p>

  <p>“Taş atmanın bir kadında işe yaradığı ilk sefer olmalı.”</p>

  <p>“Çok şaşırtıcıydı.”</p>

  <p>Varlığını hiç bilmediğim anlar vardı. Roque ve Cassius birlikte balık avlamaya çalışırken Quinn, Cassius’u arkasından itiyordu. Genç halinin suda oynayışını ve Quinn’i de suya çekmeye çalışmasını izlerken yanımda içkisinden büyük bir yudum aldı. Roque’un Lea’ya âşık olduğu, karanlıkta birlikte tepelerde dolaştıkları mahrem anları izledik. Su içmek için dururken elleri masumca birbirine değiyordu. Fitchner ağaçların tepesinden onları izliyor, veri-tabletine notlar alıyordu. İlk defa, kapı kulesinde gizlice birlikte uyudukları geceyi izledik. Sonra Roque onu ilk öpüşmeleri için tepelere sürüklüyor, kayaların üzerinde ayak sesleri duyuyor, Antonia ve Vixus’un gözlerinde parıldayan optiklerle sislerin arasından çıkışını görüyorlardı.</p>

  <p>Lea’yı ele geçirmiş, Roque direndiğinde onu bir kayalıktan aşağı atmışlardı. Kolu kırılmıştı ve nehirde sürüklenmişti. Üç gün boyunca yürüyerek geri döndüğünde ben sözde Çakal tarafından öldürülmüştüm. Roque benim yasımı tutmuş, Lea için yaptığım mezarı ziyaret etmiş ama kurtların cesedi çaldığını keşfetmişti. Orada tek başma ağlamıştı. Cassius bunu izlerken ciddileşti; Enstitü’de Sevro’yla birlikte geri döndüğünde Lea ile Roque’a olanları öğrenince yüzünde gördüğüm gerginliği hatırladım. Belki de Antonia’yla müttefik olduğu için hep suçluluk duymuştu.</p>

  <p>Başka görüntüler, keşfettiğim başka küçük gerçekler de vardı. Ancak kayıtlara göre en çok izlenmiş olanı, Cassius’un iki yeni kardeş bulduğunu söylediği ve Bellona Hanesi’nde bize Süvari olaçak pozisyon teklif ettiği zamandı. O zaman çok umutlu görünüyordu. Yaşamaktan çok keyif alıyordu. Hepimiz mutluyduk; içimde taşıdığım duygulara rağmen ben bile. Uzaktan izlerken ihanetim daha da canavarca geliyordu.</p>

  <p>Cassius’un içkisini tazeledim. Hologramın parıltısı altında sessizdi. Roque bizden uzakta lekeli gri kısrağına biniyor, dalgın gözlerle dizginlere bakıyordu. “Onu biz öldürdük,” dedi Cassius, bir an sonra. “Bu bizim savaşımızdı.”</p>

  <p>“Öyle mi?” diye sordum. “Bu düzeni biz yaratmadık. Ve kendi adımıza bile savaşmıyoruz. Roque da öyleydi; Octavia için savaşıyordu. Onun fedakârlığını bile fark etmeyecek bir Toplum için. Onun ölümünden siyasi çıkar sağlayacak, onu suçlayacaklar. O onlar uğruna canını verdi ama sadece vurucu bir söz olarak kalacak.” Cassius yaratmaya çalıştığım tiksintiyi hissediyordu. Bu onun en büyük korkusuydu. Kimsenin onun gidişini umursamaması. Bu soylu onur ve iyi bir ölüm fikri... eski dünya içindi. Bizimki için değil.</p>

  <p>“Sence bu ne kadar devam edecek?” diye sordu dalgınca. “Bu savaş.”</p>

  <p>“Bizim aramızdaki mi, herkesinki mi?”</p>

  <p>“Bizimki.”</p>

  <p>“Birimiz son nefesini verene kadar. Sen öyle dememiş miydin?” “Hatırlıyorsun.” Homurdandı. “Ya herkesinki?”</p>

  <p>“Hiç Renk kalmayana kadar.”</p>

  <p>Güldü. “Eh, iyiydi. Belden aşağı vurdun.”</p>

  <p>Kadehinin içindeki içkisini yavaşça çalkalayışını izledim. “Augustus beni Julian’la eşleştirmeseydi, sence olaylar nasıl gelişirdi?” “Ne fark eder ki?”</p>

  <p>“Diyelim ki eder.”</p>

  <p>“Bilmiyorum,” dedi sertçe. Viskisini bitirdi ve kelepçelerinden beklenmeyecek bir hızla kadehini tekrar doldurdu. Sinirli bir tavırla cama baktı. “Sen ve ben Roque veya Virginia gibi değiliz. Bizler nüanslı yaratıklar değiliz. Sen gök gürültüsüsün. Bense şimşeğim. Yüzlerimizi boyayıp aptallar gibi at sürdüğümüz günlerde söylediğimiz saçmalıkları hatırlıyor musun? Gerçeğin özü o. Sadece olduğumuz şeye itaat edebiliriz. Fırtına olmadan, sen ve ben ne oluruz? Sadece insan. Ama bize bunu verdiklerinde, bize çatışma verdiklerinde... nasıl da gürleyip kükreriz.” Yüzünde karanlık ve İronik bir gülümsemeyle kendi tumturaklı sözleriyle alay ediyordu.</p>

  <p>“Sence bu doğru mu?” diye sordum. “İlla bir şey olmaya mahkûm olduğumuz?”</p>

  <p>“Sence değil mi?”</p>

  <p>“Victra kendisiyle ilgili bunu söyleyip duruyor.” Omuz silktim. “Ama gerçekte öyle olmadığına bahse girerim. Bizim de olmadığımıza.” Cassius öne eğilerek bu kez benim içkimi tazeledi. “Biliyor musun, Lorn sürekli kendi yaptığı seçimlerle kapana kısılmaktan, kendi hayatını yaşadığını hissedemez hale geldiğinden söz ederdi. Sanki bir şey sırtına vuruyor, yanlardan sıkıştırarak yolunu daral-tıyormuş gibi hissediyordu. Sonunda, bütün sevgisinin, nezaketinin, ailesinin, hiçbir şeyin önemi kalmadı. Yaşadığı gibi öldü.”</p>

  <p>Cassius kendi teorimdeki şüpheden fazlasını görüyordu. Kısrak’ın, Sevro’nun veya Victra’nın değişiminden söz edebileceğimi biliyordu. Farklı olmaktan. Ama birçok açıdan kendisi de benimkine çok benzeyen bir hayat sürdüğü için temelde yatan şeyi anlıyordu. “Öleceğini düşünüyorsun,” dedi.</p>

  <p>“Lorn’un sık sık dediği gibi, bedel eninde sonunda ödenir. Ve son yaklaşıyor.”</p>

  <p>Viskisini unutarak beni izlerken aramızdaki yakınlık amaçladığımdan daha derindi. Onun zihninde de olan bir şeye temas etmiştim. Belki o da kendi mezarına yaklaştığını hissediyordu. “Senin üzerindeki ağırlığı hiç düşünmemiştim,” dedi dikkatle. “Aramızda geçirdiğin onca zaman boyunca ağırlığı. Yıllar boyunca. Kimseyle konuşamazdın, değil mi?”</p>

  <p>“Hayır. Çok riskliydi. Pek hoş bir sohbet olmazdı. Selam, ben bir Kızıl casusum.”</p>

  <p>Gülmedi. “Hâlâ yapamazsın. Ve bu da seni öldürüyor. Kendi halkının arasındasm ama kendini yabancı gibi hissediyorsun.”</p>

  <p>“Aynen öyle,” dedim, kadehimi kaldırarak. Onunla ne kadarını paylaşabileceğimi merak ederek tereddütte kaldım. Sonra viski benim yerime konuştu: “Biriyle konuşmak zor. Herkes çok kırılgan. Sevro babası ve neredeyse tanımadığı bir halkın ağırlığı yüzünden. Victra kötü biri olduğunu düşündüğü ve sürekli sadece intikam istiyormuş gibi davrandığı için. Sanki zehir doluymuş gibi. Burada yolu bilenin ben olduğumu sanıyorlar. Karım yüzünden gelecekle ilgili bir vizyonum olduğunu. Ama onu eskiden olduğu kadar hissedemiyorum. Ve Kısrak... ” Aniden durdum.</p>

  <p>“Devam et. Ona ne olmuş? Haydi, dostum. Sen kardeşlerimi öldürdün. Ben de Fitchner’ı öldürdüm. Zaten tuhaf bir durumdayız.”</p>

  <p>Bu küçük anın garipliği karşısında yüzümü buruşturdum.</p>

  <p>“Hep beni izliyor,” dedim. “Yargılıyor. Sanki değerimi tartıp duruyor. Uygun olup olmadığımı.”</p>

  <p>“Neye?”</p>

  <p>“Ona. Ya da bu işe. Bilmiyorum. Buzdayken ona kendimi kanıtladığımı hissediyordum ama tavrı değişmedi.” Omuz silktim. “Senin için de aynı, değil mi? Aja’nın Quinn’i öldürmesine rağmen Hü-kümdar’ın keyfine göre hizmet ediyorsun. Annenin... beklentilerine. İki kardeşini senden almış olan bir adamla burada oturuyorsun.”</p>

  <p>“Karnus’u al, senin olsun.”</p>

  <p>“Evde çok şahane bir karakterdi herhalde.”</p>

  <p>“Aslında çocukken beni severdi,” dedi Cassius. “Biliyorum, inanması zor ama benim kahramanımdı. Benimle spor yapardı. Beni gezilere çıkarırdı. Bana kızları o öğretmişti, kendi tarzında da olsa. Ama Julian’a karşı o kadar nazik değildi.”</p>

  <p>“Bir ağabeyim var. Adı Kieran.”</p>

  <p>“Hayatta mı?”</p>

  <p>“Oğullar için çalışan bir teknisyen. Dört çocuğu var.”</p>

  <p>“Bir dakika. Sen amca mı oldun yani?” dedi Cassius şaşkınlıkla.</p>

  <p>“Hem de kaç kez. Kieran, Eo’nun ablasıyla evlendi.”</p>

  <p>“Evlendi mi? Ben de bir zamanlar amcaydım ve bunda çok başarılıydım.” Gözleri uzaklara daldı, gülümsemesi silindi. Ruhuna baskı yapan şüpheleri anladım. “Bu savaştan çok yoruldum, Darrovv.”</p>

  <p>“Ben de öyle. Yapabilsem Julian’ı sana geri getirirdim. Ama bu savaş onun için; onun gibi adamlar için. Nazik insanlar için. Dünyanın nasıl olması gerektiğini bilen ama alçaklardan daha güçlü sesle haykıramayan şefkatli ve sessiz ruhlar için.”</p>

  <p>“Her şeyi parçalamaktan ve bir daha toparlayamamaktan korkmuyor musun?” diye sordu içtenlikle.</p>

  <p>“Korkuyorum,” dedim, kendimi uzun zamandır olmadığı kadar iyi bir şekilde anlayarak. “Bu yüzden yanımda Kısrak var.”</p>

  <p>Uzun, tuhaf bir an boyunca bana baktı, sonra başını iki yana sallayarak kendine veya bana güldü. “Keşke senden nefret etmek daha kolay olsaydı.”</p>

  <p>“Bak buna içilir.” Kadehimi kaldırdım. O da kendininkini kaldırdı ve sessizce içkimizi yudumladık. Ancak o gece yanımdan ayrılmadan önce hücresinde izlemesi için ona bir holoKüp verdim, içindekiler için önceden özür diledim ama izlemesi gerekiyordu. İroni dikkatinden kaçmamıştı. Daha sonra hücresinde izleyecek, ağlayacak ve kendini daha da yalnız hissedecekti fakat gerçeklerle yüzleşmek asla kolay değildi.</p>

  <h2>51</h2>

  <p>PANDORA</p>

  <p>Cassius’un gidişinden saatler sonra, Sevro beni huzursuz bir rüyadan uyandırdı. Acil bir mesajla veri-tabletimden beni arıyordu. Victra, Kuşak’ta Antonia’yla kapışmıştı. Destek istiyordu ve Sevro çoktan zırhını kuşanmış, Holiday’e bir saldırı ekibi oluşturmasını söylemişti.</p>

  <p>Kısrak, Uluyanlar ve ben, Telemanusların geride kalan şalo-maGemisine atladık; filodaki en hızlı gemi oydu. Şefi de çatışma umuduyla gelmek istedi ama lo’daki zaferimizden sonra bile filom bıçak sırtındaydı. Obsidiyenleri hizada tutmak için onun liderliği gerekiyordu. Barışı o sağlıyordu ve son zamanlarda Sevro’nun en sevdiği esprisinin konusu olmuştu: İki buçuk metre boyunda bir kadm elinde savaş baltası ve dillerle dolu bir kancayla odaya girdiğinde ne dersini<sup>1</sup> Kesinlikle hiçbir şey.</p>

  <p>Şahsen, sadece bir avuç güçlü kişilik bu ittifakı bir arada tuttuğu için daha endişeliydim. Birini kaybedersek, her şey başımıza yıkılırdı.</p>

  <p>Victra’ya ulaşmak için gemilerin motorlarını zorlayarak hızla yol aldık ama verdiği koordinatlara ulaşmamıza bir saat kala, alıcıları bozan yoğun bir asteroit sahasının ortasında, Julii imzalı, şifreli ve kısa bir mesaj aldık. Sürtük yakalandı. Kavax özgür. 7.afer benim.</p>

  <p>Telemanusların şalomaGemisindeki mekikle Victra’mn bekleyen filosuna katıldık. Sevro gergin bir tavırla pantolonunun paçasını çekiştiriyordu. Victra büyük bir zafer kazanmıştı. Kardeşinin peşinden gittiğinde yirmi saldırı aracı vardı. Şimdiyse neredeyse elli siyah gemi kazanmıştı; hepsi hızlı, çevik, pahah gemilerdi. Tüccar bir aileden bekleneceği gibi. Hiçbiri Augustus veya Bellonalarm sevdiği hantal devlerden değildi. Gemilerin hepsi Julii hanesinin mızrakla delinmiş ağlayan güneş armasını taşıyordu.</p>

  <p>Victra bizi annesinin eski sancak gemisi Pandora’mn güvertesinde bekliyordu. Sağ göğsünde Julii güneşiyle siyah üniformasının içinde, siyah pantolonunun paçalarından aşağı inen ateş turuncusu şeritlerle ve parlak altın düğmelerle görkemli ve mağrur görünüyordu. Eski küpelerini de bulmuştu; kulaklarından yeşim taşları sarkıyordu. Yüzünde gizemli ve geniş bir gülümseme vardı.</p>

  <p>“Dostlarım, Pandora'ya hoş geldiniz.”</p>

  <p>Yanında yine yarah olan Kavax duruyordu; sağ kolu alçıya alınmıştı ve yüzünün sağ tarafı da onarDeriyle kaplıydı. Onu bulmak için önden giden kızları şimdi iki yanındaydı ve Kavax, Kısrak’ı gürleyerek selamlarken güldüler. Kısrak ona koşarken ve kollarım boynuna sararken kontrollü olmaya çalışıyordu. Kavax’m kel kafasına bir öpücük kondurdu.</p>

  <p>“Kısrak,” dedi Kavax, mutlulukla ve onu geri iterek başım eğdi.</p>

  <p>“Özür dilerim. Çok özür dilerim. Yakalanıp duruyorum.”</p>

  <p>“Sadece sürekli prensi tarafından kurtarılmayı bekleyen bir prensessin,” dedi Sevro.</p>

  <p>“Öyle görünüyor” diye karşılık verdi Kavax.</p>

  <p>“Bunun son kez olduğuna bana söz ver, Kavax,” dedi Kısrak.</p>

  <p>Kavax söz verdi. “Üstelik yine yaralanmışsm!”</p>

  <p>“Sadece bir sıyrık! Sadece bir sıyrık, sahip. Damarlarımda sihir olduğunu bilmiyor musun?”</p>

  <p>“Seni görmek için can atan biri var,” dedi Kısrak, rampanın üzerine bakarak. Islık çaldı ve Çakıl mekiğin içinden Sofokles’i bıraktı. Tilki tırnak tıkırtılarıyla ona koşarken önce arkamdan, sonra altımdan ve Sevro’yu neredeyse devirerek bacaklarının arasından geçti ve Kavax’m kucağına sıçradı. Kavax açık ağızla tilkiyi öpünce Victra yüzünü buruşturdu.</p>

  <p>“Başının dertte olduğunu sandık,” dedi Sevro, ona bakarak....</p>

  <p>“Kontrol altına aldığımı söylemiştim,” dedi Victra. “Donanmanın geri kalanı ne kadar geride, Darrow?”</p>

  <p>“İki gün.”</p>

  <p>Kısrak etrafına bakındı. “Daxo nerede?”</p>

  <p>“Daxo üst güvertelerde sıçanlarla uğraşıyor. Hâlâ yakalanması gereken zorlu Eşsizler var. Onları saklandıkları yerlerde bulmak zor oldu,” dedi Victra.</p>

  <p>“Neredeyse hiç enkaz yok...” dedim. “Bunu nasıl başardınız?”</p>

  <p>“Nasıl mı? Ben Julii Hanesi’nin gerçek vârisiyim,” dedi Victra gururla. “Annemin vasiyetine ve doğum hakkıma göre. Antonia’nın gemileri... yani hukuken benim gemilerim satın alınmış müttefiklerce yönetiliyordu. Bütün donanmanın küçük grubumun hemen arkasında olduğunu düşünerek benimle bağlantı kurdular ve kendilerini büyük, korkunç Azrail’den kurtarmam için resmen yalvardılar... ”</p>

  <p>“Kardeşinin adamları şimdi nerede peki?” diye sordum.</p>

  <p>“Diğerlerine ders olsun diye üçünü idam ettim ve gemilerini yok ettim. Yakalayabildiğim sadakatsiz Pretorlar şimdi hücrelerde çürüyorlar. Bana sadık olanlar ve annemin dostları komutayı ele aldı.”</p>

  <p>“Bizi izleyecekler mi?” diye sordu Sevro hoşnutsuzca.</p>

  <p>“Beni izleyecekler,” dedi Victra.</p>

  <p>“Aynı şey değil,” dedim.</p>

  <p>“Elbette. Bunlar benim gemilerim.” Annesinin imparatorluğunu geri almaya bir adım daha yaklaşmıştı fakat geri kalanını ancak barış zamanında halledebilirdi. Yine de bu ona ürkütücü bir bağımsızlık kazandırıyordu. Aslan’ın Yağmuru’ndan sonra gemileri kazandığında Roque’a olduğu gibi. Bu onun sadakatini sınayacaktı ve Sevro bu fikirden hoşlanmış gibi görünmüyordu. Kısrak ve ben çatık kaşlarla birbirimize baktık.</p>

  <p>“Mülkiyet bugünlerde tuhaf bir şey oldu,” dedi Sevro. “Kendi görüşlerini kazanmaya pek meyilli.” Victra bu meydan okuma karşısında dikleşti.</p>

  <p>Kısrak araya girdi. “Bence Sevro’nun demek istediği şu: Artık intikamını aldığına göre, hâlâ bizimle birlikte Çekirdek’e gelmek niyetinde misin?”</p>

  <p>“Henüz intikamımı almadım,” dedi Victra. “Antonia hâlâ nefes alıyor.”</p>

  <p>“Peki ya nefesi kesildiğinde?” diye sordu Kısrak.</p>

  <p>Victra omuz silkti. “Taahhütlerle pek aram yoktur.”</p>

  <p>Sevro’nun keyfi daha da kaçtı.</p>

  <p>Hapishane hücreleri onlarca mahkûmla dolmuştu. Çoğu Altm’dı. Maviler ve Griler de vardı. Hepsi yüksek rütbeliydi ve Antonia’ya sadıktı. Bana parmaklıkların ardından öfkeyle bakan düşmanlardan oluşmuş bir kanyon. Bu kadar çok Altın’ın, benim esirim olduklarını bilmesinden zevk alarak koridorda tek başıma yürüdüm.</p>

  <p>Antonia’yı sondan ikinci hücrede buldum. Hücresini yanda-kinden ayıran parmaklıklara yaslanmış halde oturuyordu. Çürümüş yanağı dışında her zamanki kadar güzeldi. Solgun ışıkta somurturken gözleri gür kirpiklerinin arkasından alev saçıyor ve dudakları çok seksi görünüyordu. Sütun gibi bacaklarını altında toplamış, siyah tırnaklı elleriyle ayak başparmağındaki bir nasırı çekiştiriyordu.</p>

  <p>“Azrail’in teşrif ettiğini duydum,” dedi baştan çıkarıcı bir gülümsemeyle. Bakışları vücudumun her santimini yiyerek üzerimde dolaştı. “Kendini proteine boğdun, değil mi, tatlım? Yine kocaman olmuşsun. Kızma ama seni daima ağlayan, küçük bir solucan olarak hatırlayacağım.”</p>

  <p>“Filoda sağ kalan tek Kemiksürenler sîzlersiniz,” dedim, onunkinin bitişiğindeki hücreye bakarak. “Çakal’ın ne planladığını öğrenmek istiyorum. Birliklerinin pozisyonlarını, ikmal hatlarını, garnizon güçlerini öğrenmek istiyorum. Ares’in Oğulları hakkında neler bildiğini öğrenmek istiyorum. Hükümdar’la ilgili planlarını öğrenmek istiyorum. Yine birlikte dolap çeviriyorlar mı? Aralarında gerginlik var mı? Hükümdar’a karşı bir hamle hazırlıyor mu? Onu nasıl yenebileceğimi öğrenmek istiyorum. Hepsinden öte, lanet olasıca nükleer silahları nereye sakladığını öğrenmek istiyorum. Bana bu bilgileri verirseniz yaşarsınız. Vermezseniz ölürsünüz. Yeterince açık mı?”</p>

  <p>Silahlardan söz edince gözünü bile kırpmadı. Bitişikteki kadın da öyle.</p>

  <p>“Gayet açık,” dedi Antonia. “İşbirliği yapmaya kesinlikle hazırım.”</p>

  <p>“Sen hayatta kalmayı biliyorsun, Antonia. Ancak sadece sana söylemiyordum.” Elimi onunkinin yanındaki hücrenin parmaklık-. larına vurdum; hücrenin içinde beni nemli gözlerle izleyen, esmer yüzlü, daha kısa boylu bir Altın vardı. Yüzü daha önce dilinin olduğu gibi keskindi. Kıvırcık saçları, onu son gördüğüme oranla daha altın sarısıydı; gözleri gibi saçı da yapay olarak açılmıştı. “Seninle de konuşuyorum, Devedikeni. Hanginiz daha fazla bilgi verirseniz yaşamaya hak kazanır.”</p>

  <p>“Şeytani bir ültimatom.” Antonia oturduğu yerden alkışladı. “Bir de kendine Kızıl diyorsun. Bence kendini onlarla olduğundan çok, bizim aramızdayken rahat hissediyorsun. Bu doğru değil mi?” Güldü. “Doğru, değil mi?”</p>

  <p>“Düşünmek için bir saatiniz var.”</p>

  <p>Sözlerimi sindirmeleri için onları bırakarak uzaklaştım. “Darrovv,” diye seslendi Devedikeni arkamdan. “Sevro’ya üzgün olduğumu söyle. Darrow, lütfen!” Döndüm ve ağır adımlarla yine ona yaklaştım.</p>

  <p>“Saçlarım boyamışsın,” dedim.</p>

  <p>“Aramıza karışmak isteyen küçük bir Bronz,” diye mırıldandı Antonia, uzun bacaklarını esneterek. Devedikeni’nden bir buçuk baş daha uzundu. “Gerçekdışı beklentileri için bücürü suçlama.”</p>

  <p>Devedikeni parmaklıkları kavrayarak bana baktı. “Özür dilerim, Darrovv. Bu kadar ileri gideceğini bilmiyordum. Bileme...”</p>

  <p>“Evet, biliyordun. Aptal değilsin. Ve bir zavalh gibi, öyle olduğunu iddia etmeye kalkma. Bunu bana nasıl yapabildiğini anlıyorum,” dedim yavaşça. “Ama Sevro’nun da orada olması gerekiyordu. Uluyanların da.” Gözlerime bakamayarak başını eğdi. “Bunu ona nasıl yapabildin? Onlara?”</p>

  <p>Cevabı yoktu. Saçlarına dokundum. “Biz seni olduğun gibi seviyorduk.”</p>

</body>

</html>