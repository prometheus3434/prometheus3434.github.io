<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Ölüm Mesajı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">24</h1>

  <p class="block7">'Bu iş kahrolası bir şaka gibi.'</p>

  <p class="block7">'Daha yeni mi anladın?' dedi Thorne.</p>

  <p class="block7">Kitson, tostunu bekleyen Thorne'un yanından geçti ve elindeki organik çay poşetini, kenarda duran tek kişilik -ve her kullanıldığında çayı masaya dökmekten başka işe yaramayan-çaydanlığa koydu. İyi haber-kötü haber şakası gibi,' dedi. 'Seri halinde, hem de.'</p>

  <p class="block7">Thorne, alüminyum folyoya sarılı tereyağı paketine ve reçele uzandı. Kitson'un morali bozuksa, en az Rawlings kadar küfürlü konuşuyordu. Kendisi de bol küfür etmesine rağmen, son zamanlarda bunu başkalarında fark etmeye başlamıştı nedense. Babasının son aylarından kalma başka bir alışkanlık olsa gerekti, bu da.</p>

  <p class="block7">'Benim için bir şakan mı var, yani...?'</p>

  <p class="block7">Tepsilerini masaya taşıdılar ve başka ekipten olan bir grup dedektifin yanına yerleştiler. Bu polisler, kahvaltılarını tamamen sessizlik içinde yerlerdi; adamlar zaten gece nöbetinden çıkmış oluyorlardı. Tüm gece görev yaptıkları bir Cumanın daha bitmesiyle, rahat bir nefes alıp, kahvaltı etmek derdindeydiler. Thorne bu nöbette o kadar çok görev yapmıştı ki, haftanın en zor sekiz saati bitince, adamların evlerinde bekleyen kanlarına ve çocuklarına bile bıkkın halde gittiklerini biliyordu. İyi haber: Kurbanın kız arkadaşı tarafından katil zanlısı olarak belirlenen adamın ismini bulduk.' Kitson, çayını fincana boşalttı. Masaya dökülen kısmını, bir peçeteyle sildi. 'Kötü haber: Adam kayboldu.'</p>

  <p class="block7">'Kemal?'</p>

  <p class="block7">'Kuru temizlemeci bir haftadır kapalı ve komşuları da onu görmediklerini söylediler. Sanırım kaçmış.'</p>

  <p class="block7">Thorne, ağzındaki ekmeğe aldırmadan konuştu. 'Eğer gömleğini ütületeceksen, kötü haber ama sen zaten aradığın adamı buldun.'</p>

  <p class="block7">'İşte o yüzden kahrolasıca bir kötü haber dedim ya.'</p>

  <p class="block7">Diğer dedektiflerden biri, sanki sabahın bu saatinde bir kadından böyle küfürler duymak çok ayıpmış gibi onlara baktı. Kitson, kelime haznesinde benzer laflardan daha çok olduğunu belirtircesine, geri baktı.</p>

  <p class="block7">'Ortaya çıkacaktır,' dedi Thorne.</p>

  <p class="block7">'Eğer hâlâ ülkedeyse. Bence şimdiden kaçmış ve bir Türk balıkçı köyüne saklanmıştır bile.'</p>

  <p class="block7">'Limanlara adam koydun mu?'</p>

  <p class="block7">'"Organize ediliyor.'" Kelimeyi söylerken, elleriyle de tırnak işareti yapmayı ihmal etmedi Kitson. Organizasyonu yapanların yeterliliğinden şüphe ettiği belliydi. 'Ama sanırım artık geç kaldık.'</p>

  <p class="block7">'Sence kız kardeşinin bildiğini anladı mı? Onu ele vereceğini tahmin etmiş midir?'</p>

  <p class="block7">'Kim bilir?'</p>

  <p class="block7">'Kızın neden o kadar korktuğu belli oldu şimdi.'</p>

  <p class="block7">'Belki de korku içinde olan tek o değildir,' dedi Kitson. 'Deniz Sedat'ın çok belalı arkadaşları var ve ben Hakan Kemal'in yerinde olsam, polisten çok onlardan korkardım.'</p>

  <p class="block7">Ekmeğini çiğneyen Thorne, başını salladı. Kitson'un dedikleri teoride doğruydu ama o daha, "tehlikeli" polislerle hiç karşılaşmamıştı.</p>

  <p class="block7">Ofisine giderken, Thorne Stone'u çekici bir kadın memura, rutin flörtleşme numaralarını çekerken gördü. Görünüşe göre, taktiği işe yarıyor gibiydi.</p>

  <p class="block7">Bu iş kahrolası bir şaka gibi...</p>

  <p class="block7">Olay Odasında, her zamankinden daha pozitif bir atmosfer vardı. Cumartesi sabahı başka bir sürü şey -seks yapmak, Football Focus'u izlemek, seks yaparken Football Focus'u izlemek-yapabilecek olmalarına rağmen, polisler hevesle çalışıyorlardı.</p>

  <p class="block7">Kahvaltıdan hemen sonra, eski cep telefonuna bir mesaj geldi.</p>

  <p class="block7">Dün gece ÇOK ateşliydin. Harikasın. XXX</p>

  <p class="block7">Hendricks. Thorne, mesajı silerken kendi kendine gülümsedi. Hendricks'e telefonun dinleneceğini söylemişti.</p>

  <p class="block7">Bunu, dinleyen teknik ekip elemanlarını eğlendirmek için yapıyor değildi elbette; adamlar mesajın kimden geldiğini öğrenince, kim bilir aralarında neler konuşacaklardı.</p>

  <p class="block7">Öğlene doğru, Keith Bannard'dan gelen telefon, Thorne'un neşesini kaçırdı.</p>

  <p class="block7">'Benim adamımı rahatsız etmişsin galiba?'</p>

  <p class="block7">Tindall: Binlerce bilgi ve harcama dokümanına göre; gizli insan bilgi ağı, ya da CHIS. Ama sözlük anlamını söyleyerek kendini küçük düşürmek istemeyen herkese göre; Jack Regan'ın sevilen polisiye kitaplarındaki gibi, ispiyoncu.</p>

  <p class="block7">'Demek çok çabuk sinirleniyor?'</p>

  <p class="block7">'Evet ama benim başımı ağrıtıyor...'</p>

  <p class="block7">Onu dinlerken, Thorne S&amp;O'yu bir TV polisi gibi canlandırdı gözünde; büyük şehirde iş bitiren, ciddi bir kasaba şerifi, kırmızı yüzlü ve kocaman elli. Fiyatlar ve insanların tavırları karşısında hep şikâyet eden biri. Her şeyi, kendi yoluyla yapmaya çalışan biri.</p>

  <p class="block7">Thorne, Holland'la kendisinin neden Soho'ya gittiklerini anlattı. Bay Tindall son derece hassas bir kişilik olmasının yanında, sıkı da bir yalancıydı demek.</p>

  <p class="block7">'Bir şey öğrendin mi?' diye sordu Bannard.</p>

  <p class="block7">'Yani keder ve porno filme bedava girme teklifi dışında mı?'</p>

  <p class="block7">'Onları hepimize teklif ediyor.'</p>

  <p class="block7">'Bir isim listesi aldım.' Thorne, Bannard'a Tindall'ın Marcus Brooks'la yaptığı konuşmayı aktardı ve adamın</p>

  <p class="block7">Brooks'a görüşmesi için verdiği isimleri açıkladı.</p>

  <p class="block7">'Herhangi biriyle konuştun mu?' diye sordu Bannard.</p>

  <p class="block7">'Bugün birkaçını ziyaret edeceğim.'</p>

  <p class="block7">'İyi şanslar.' Thorne, Bannard'ın karamsarlığına şaşırmamıştı. 'Bu insanlar polisle konuşurken niye böyle oluyorlar, anlamıyorum. Kendilerini ele vermek ya da başkalarını ispiyonlamaktan bahsetmiyorum.</p>

  <p class="block7">Herhangi bir şey söylemekten söz ediyorum! Black Dogs, sanki aralarında bir namus sözü varmış gibi davranıyor. Üniformalılar da, anne sevgisi ve boks maçlarından başka şey söylemiyorlar.'</p>

  <p class="block7">'Belki de sadece sana öyle yapıyorlardır,' dedi Bannard. 'Benimle hepsi konuşuyor.'</p>

  <p class="block7">'Eğer elinde onlara dair kanıt varsa.'</p>

  <p class="block7">'İşe yarıyor.'</p>

  <p class="block7">Tindall'ı ilk başta nasıl konuşturdun?'</p>

  <p class="block7">'Para, dostum.' Bannard, sakince açıkladı. 'Konuşturmanın en kolay yolu. Karısı hastaydı, ölmek üzereydi sanırım. Ona bakabilmek için paraya ihtiyacı vardı.'</p>

  <p class="block7">Thorne, birden Tindall hakkında düşündüklerinden utandı. Aynı zamanda, Bannard'ın karakterinin, televizyon izleyicileri için biraz fazla sert olduğunu düşünüyordu. 'Bizim tarafa atabileceğin bir bilgi var mı?' diye sordu. İsimlerden aklına gelen?</p>

  <p class="block7">'Maalesef.'</p>

  <p class="block7">'Ben de biraz bilgi verebilirsin diye düşünmüştüm...'</p>

  <p class="block7">'Dinle dostum, eğer o heriflerden birine bile ulaşabilseydim, zaten bunu çoktan yapmış olurdum.'</p>

  <p class="block7">'Sadece bir düşünceydi.'</p>

  <p class="block7">'Sormaktan zarar gelmez.'</p>

  <p class="block7">'Bu firmalarda çalışan kimseyi tanımıyor musun?'</p>

  <p class="block7">İçini çeken Bannard, sabahın dördünde nehrin güneyinden gitmesi istenen bir taksi şoförü gibi cevapladı.</p>

  <p class="block7">'Oralara gidemem, dostum.' Ama yine de soruşturacağını ve ekibinde kimsenin bu konuda bilgisi olup olmadığını öğreneceğini söyledi. Herkesin değişik ilişkileri vardı.</p>

  <p class="block7">Thorne, memnun olacağını söyledi. 'Geçen akşam konuştuğumuz konu,' dedi. 'Köprünün altında.</p>

  <p class="block7">Black Doğsun kendilerine yeni bir lider bulup bulmadıklarını merak ediyorum.' Marcus Brooks'un bir sonraki hedefini merak ediyordu aslında. O gün almayı umduğu mesajda kim olacaktı acaba?</p>

  <p class="block7">Bannard burnunu çekti. 'Birini seçtilerse de, ben bilmiyorum. Ama yakında duyarım'. Ama emin olabilirsin ki, bu seferki de uzun saçlı ve dövmeli bir herif olacak.'</p>

  <p class="block7">Thorne, Bannard'ın söylemek istediğini anlamıştı. Kendisi bile şimdiden üç ölü motorcuyu birbirine karıştırıyordu. Beyaz ten ve renkli boyalardan oluşan bir et yığını gibiydiler.</p>

  <p class="block7">'Sanırım takma isimleri bu yüzden kullanıyorlar,' dedi Bannard. 'Böylece kimin kim olduğunu anlıyorlar.'</p>

  <p class="block7">'Mantıklı,' dedi Thorne. Bannard şaka yapıyordu ama, Thorne'un babası, ona bu alışkanlığı kazandırmıştı aslında. Hastalık ilerleyince, ilk unuttuğu isimler olmuştu; onların yerine, kısa ama genelde sevimsiz fiziksel tanımlamalar gelmişti. Televizyondaki spikerden Tom Thorne'un kendisine kadar herkesin bir takma ismi olmuştu.</p>

  <p class="block7">'Yani elindeki tek bilgi bu mu?' diye sordu Bannard. 'Tindall'dan aldığın isimler?'</p>

  <p class="block7">'Tek bilgi mi?'</p>

  <p class="block7">'Brooks'un izini bulmak için, demek istedim.'</p>

  <p class="block7">Gece saatlerinde birbirimize yolladığımız samimi mesajlar sayılmazsa, evet, diye düşündü Thorne.</p>

  <p class="block7">'Takip ettiğimizi birkaç iz daha var' dedi.</p>

  <p class="block7">Aslında, birkaç taneden çok daha fazlaydı.</p>

  <p class="block7">Martin Cowans'ın cesedinin nehirden çıkarılmasının üzerinden geçen o çok önemli "24 saat" içinde, fazla bir bilgi edinememişlerdi. Ama yine de ellerinde takibe değecek bir sürü küçük ipucu bulunuyordu: Hammersmith'teki adresten alınan mülk, Marcus Brooks'un son halinin robot resmi, Davey Tindall'dan gelen bilgiler. Tindall'ın listesindeki isimleri sorgulamaları için, diğer polisler de bilgilendirilmişlerdi gerçi ama, olayda görev alan ekibin -artık sivil ve üniformalı 55 kişiden fazla olmuşlardı- çoğu, modern dedektiflerin iş takibinde en fazla zaman harcadığı telefon, faks ve bilgisayar başında, kalan tüm detaylarla ilgileniyorlardı.</p>

  <p class="block7">Artık, Met çalışanları tarafından doldurulan çoğu hastane raporu, sırt ağrısı ve eklemleri zorlamadan meydana gelen ağrılardan oluşuyordu. Dışarıda görev yapan polisler bile, ofistekiler kadar sağlık sorunu yaşamıyordu. Thorne, kendi kıdeminde birisi için, diğerlerinden çok daha fazla ayakkabı eskittiğinden emindi.</p>

  <p class="block7">'Evet ama bu, birilerini kovaladığın için değil, devamlı birilerinden kaçtığın için oluyor,' demişti biri. Ya Holland, ya da Hendricks olmalıydı bunu söyleyen.</p>

  <p class="block7">Bannard'ın gerçekten niye aradığını öğrenemeden telefonu kapatan Thorne, Holland'ı buldu. 'Hâlâ ağzımı tutmayı öğrenemedim, değil mi?' dedi DS. Perşembe günü yapılan toplantıda, Brooks'un arabasını nakit parayla nereden aldıklarını bulmayı teklif etmişti Holland. Thorne'la Soho'ya gittiği zaman hariç, kalan tüm vaktini, bu sözlerinden pişman olarak geçirmişti.</p>

  <p class="block7">Masasının üzerindeki bir tomar kâğıdı, kenara itti. 'Acton, Brentford, Chiswick ve Shepherds Bush'taki 2. El araba galerileri. Yüzlerce var; üstelik bunların içinde hileyle çalışanlar yok.' Üzerine bir şeyler yazdığı post-it'e uzandı. 'Birkaç tane de iyi kullanılmış BMW buldum, belki ilgilenirsin. Yani, kendi külüstürünü değiştirmeye karar verirsen.'</p>

  <p class="block7">'Seni dinlemiyorum bile,' dedi Thorne.</p>

  <p class="block7">Holland sandalyesini geri itti ve eski gazete ve araba dergilerinden oluşan yığını işaret etti. 'Bu da iyi fikirmiş.</p>

  <p class="block7">Birkaç gün önce, nakit parayla koyu renk bir Mondeo alan var mı diye tüm bu aşağılık heriflerle tek tek konuştum. Onlara nereden aradığımı söylediğimde, seslerini duymalıydın. Sanki herifin birine bir ölüm tuzağı satmışlar da, zavallının biri de onun yüzünden öldürülmüş gibi...'</p>

  <p class="block7">'Eğlenmişe benziyorsun,' dedi Thorne. Holland espri yapıyordu ama her ikisi de biliyordu ki; arabalar birçok olayda silah veya bıçaktan daha fazla cinayet silahı olarak karşılarına çıkıyordu. Thorne, elindeki kâğıt tomarını geri uzatırken, kendi masasında onu bekleyen kâğıtları hatırladı.</p>

  <p class="block7">Bir adamdan, ölü karısı ve çocuğuna yazılmış mektuplar...</p>

  <p class="block7">'DO seni arıyor,' dedi kapıdan kafasını uzatan Karim.</p>

  <p class="block7">Thorne ona doğru baktı. 'Çok dikkatli bakmamış. Burada, ofis içindeydim.'</p>

  <p class="block7">Karim, ben ne anlarım? ifadesiyle etrafa bakındı. Ardından takındığı ifade, sohbetlerine başka yerde devam etmelerini öneriyordu.</p>

  <p class="block7">Koridora çıktılar.</p>

  <p class="block7">'Brigstocke'nin randevusu var.'</p>

  <p class="block7">Karim, kelimeyi o kadar üstüne basarak söylemişti ki, DCI'ın dişçiyle randevusu olmadığı kesindi.</p>

  <p class="block7">Thorne, soru soran gözlerle baktı.</p>

  <p class="block7">'Avukat,' dedi Karim. Anladığıma göre bu DPS olayı bir adım ileri gitti.'</p>

  <p class="block7">Her şey gibi, diye düşündü Thorne.</p>

  <p class="block7">'Yani, yeni DCI sensin.'</p>

  <p class="block7">'Ne?'</p>

  <p class="block7">'Sadece o geri gelene kadar. Birkaç saatliğine.'</p>

  <p class="block7">'Neden ben? Genelde DCI'ın yerine ben geçmem.'</p>

  <p class="block7">'Çünkü genelde ofis dışında oluyorsun. Her neyse, bunu o söyledi ve bence de biraz daha sorumluluk almanın zamanı geldi.'</p>

  <p class="block7">Karim, uzaklaşırken gülüyordu ama Thorne'un aklı o anda başka yerlere gitmişti: O gece pub'da otururlarken, Sharon Lilley ona, DCI'ın Tipper olayına onun bakmasına izin verdiğini söylediğini hatırladı.</p>

  <p class="block7">İsim vermiş miydi?</p>

  <p class="block7">Lilley sadece, bu fikrin onun "ayakkabıları ayağına denemesi" için ortaya atıldığını ve büyük bir soruşturmayı yönetme fikrine alışmak adına yapıldığını söylemişti. Ama Thorne, bir müfettişin bir davaya bakmamasının daha başka nedenleri olduğunu da biliyordu: İşe karışmamak, beladan kendini kurtarmak gibi.</p>

  <p class="block7">Özellikle de, zanlıyı tanıyorsa. Ve onu zanlı yapan iki adamdan birisi, kendisiyse.</p>

  <p class="block7">Thorne, ofisine doğru giden koridordan hızla geçti. Lilley, DCI'ının nereye gittiğini bilmiyordu ama onun hep dört ayak üstüne düşen bir tip olduğunu söylemişti. Thorne, adamın nereye gittiğini bulması gerektiğini kafasına not etti.</p>

  <p class="block7">Tam odadan içeri girerken, dışarı çıkan Kitson'la çarpıştı.</p>

  <p class="block7">'Kemal'i bulduk,' dedi Kitson heyecanla. 'Bristol'deymiş; ya da en azından iki gün öncesine kadar oradaymış.'</p>

  <p class="block7">'Hiç mi hayal kırıklığına uğramadın?'</p>

  <p class="block7">'Anlamadım?'</p>

  <p class="block7">'O Türk balıkçı köyüne gitmek istediğini biliyorum.'</p>

  <p class="block7">'Bristol'de bir güne de razıyım ben,' dedi Kitson. 'Harika dükkânlar var.'</p>

  <p class="block7">Dar koridorda durdular. Camın üzerinde, yeni girişimlere özendirici posterler asılıydı: Kefalet ödemekten kaçanları yakalama yolları ve nefret suçlarını durdurma amaçlı bir kampanyanın reklamı.</p>

  <p class="block7">Met genelindeki cinayet olaylarının çözümünde, yüzde 87 yükseliş gösteren bir şema da vardı aralarında.</p>

  <p class="block7">Eğer Marcus Brooks'u yakalayamazlarsa, yeni bir şema hazırlanması gerekecekti.</p>

  <p class="block7">'İki gün önce Bristol şehir merkezinde bir park cezası kesilmiş. Hakan Kemal'in adına kayıtlı bir Renault.'</p>

  <p class="block7">'Ödemiş mi?'</p>

  <p class="block7">'Bence park cezasından daha büyük problemleri var.' 'Bristol'de kim varmış?'</p>

  <p class="block7">'Hiçbir fikrim yok. Saklanacak bir yer buldu sanırım.'</p>

  <p class="block7">'Kız kardeşiyle tekrar konuşacak mısın?' .</p>

  <p class="block7">Ofisin içinden, hazır kartlı cep telefonunun bastırılmış mesaj sesi geldi. Ceketinin cebinde kalmıştı telefon. Duyduğu heyecanı göstermemeye çalışarak, Kitson'un yanından geçti ve sandalyenin yanında dolaştı. Bu arada, Kitson'u dinlermiş gibi yapmayı ihmal etmedi.</p>

  <p class="block7">'... aradım ama telesekreter çıktı...'</p>

  <p class="block7">Başını sallayan Thorne, 'devam et,' dedi ve telefonu, onu takip edip odaya giren Kitson'dan uzak tutmaya çalışarak, telefonun tuşlarına bastı.</p>

  <p class="block7">'Aileyle bir konuşmayı düşünüyordum aslında.'</p>

  <p class="block7">Ekranda küçük bir zarf işareti vardı. Thorne'un tanımadığı başka bir numara.</p>

  <p class="block7">'Ama bence önce Harikanın bana geri dönmesini beklemeliyim.'</p>

  <p class="block7">Thorne gösterme tuşuna bastı ve ardından video kaydını başlatmak için, play'e dokundu.</p>

  <p class="block7">O anda, konuştukları her şey, Thorne'un düşünmekte olduğu her konu beyninden uçup gitti. Kemal, Sharon Lilley'in DCI'ının yeri ve ismi... her şey. Sanki Thorne'un kulaklarına iki koca el bastırılmış gibi, Kitson'un sesi de kayboldu.</p>

  <p class="block7">Denizin altında konuşuyormuş gibiydi Kitson.</p>

  <p class="block7">15 saniyelik kayıt sona erdi. Ekran dondu. Gri bir araba ve arabadan uzaklaşan bir adam.</p>

  <p class="block7">Thorne, Phil Hendricks'in resmine bakıyordu.</p>

  <h1 class="calibre6" id="sigil_toc_id_24">25</h1>

  <p class="block7">Thorne ona söylediği zaman, Hendricks bir kahkaha attı. Belki sinirli bir gülüştü ama Hendricks hiç de endişeli görünmüyordu. 'Senin kafanı karıştırmaya çalışıyor, dostum.'</p>

  <p class="block7">'Başardı da.'</p>

  <p class="block7">'Zaten bütün bunların amacı o değil miydi? Bir tepki almak?'</p>

  <p class="block7">Thorne, elinde hazır kartlı cep telefonuyla ofisten çıkarken, Kitson'a ne dediğini hatırlayamıyordu bile. Koridorun sonuna kadar hızla gitmiş, merdivenlere adım atar atmaz, yeni döşenmiş halı kokusuna içinden bir küfür savurmuştu. Derin bir nefes alarak, Hendricks'in cep telefonu numarasını tuşlamıştı.</p>

  <p class="block7">'Bugün ne yapacaksın?' diye sordu Thorne.</p>

  <p class="block7">'Sanırım bugün bir çekiçle kafamı dağıtacağım.'</p>

  <p class="block7">'Bu konuda şaka yapma.'</p>

  <p class="block7">'Ama bu kahrolası bir şaka.'</p>

  <p class="block7">'Dinle, bence evden çıkmamalısın. Yanma birini verebilirim-'</p>

  <p class="block7">'Sakin ol...'</p>

  <p class="block7">Thorne sakin olmaya çalışıyordu ama kolay değildi bu. Hendricks'in panik olmamaktaki ısrarı, onun rahatsızlığını ve korkusunu daha da arttırıyordu. 'Kahretsin Phil. Son haftalarda neler olduğunu görmedin mi? Kaç tane ceset üzerinde çalıştığını düşünsene.'</p>

  <p class="block7">'Motorcular ve yoldan çıkmış polislerdi onlar. Brooks'un kız arkadaşının ölümünden sorumlu tuttuğu insanlardı, hepsi de.' 'Ayrıca hepsi de bana fotoğrafı yollanan insanlardı.' 'Kafa karıştırmacadan başka bir şey değil, söylüyorum sana.'</p>

  <p class="block7">'Üzgünüm ama bu kararı veren sen değilsin.' Hendricks yine güldü ama bu kahkaha, Thorne'un göğsüne bastırılmış bir parmak gibi geldi. 'Kitabına göre iş yapan polisi oynamadan önce, kimle konuştuğunu hatırlasan iyi olur, dostum.'</p>

  <p class="block7">'Senin PM'ni kim yapacak, Phil? Arkandan gelecek kişiyi seçtin mi?'</p>

  <p class="block7">'Şimdi saçmalıyorsun işte.' 'Gerçekten,' dedi Thorne. 'Merak ediyorum.' 'Burada dramatik davranması gereken benim. Tanrım...' Thorne, merdivenin dar tırabzanına gözlerini dikmiş, arkadaşının nefes almasını dinliyordu. Onların tartışma biçimi buydu. Politika ya da futbol konuşurken, Thorne bağırmaya başlar, kendini kaybeder; Hendricks de alayla karışık sakince onunla dalga geçerdi. Sonra da günlerce onun taklidini yapardı.</p>

  <p class="block7">'Bütün bunlarla benim ne ilgim var?' diye sordu Hendricks. 'Biran dur ve bunu düşün, olayın ne kadar aptalca olduğunu göreceksin.'</p>

  <p class="block7">'Senin benimle ilgin var. Bu da yeterli sebep olabilir.' 'Bak, bu adam iş olsun diye öldürmüyor. İntikam için yapıyor.' Arkadaşının söylediklerin deki mantığı kavramaya başlayan Thorne'un ilk anlardaki paniği, yavaş yavaş azalmaya başladı. Brooks'un Hendricks'i öldürmek için bir sebebi yoktu; tabii eğer Brooks, Thorne'un çözmeye başladığı adamsa gerçekten. 'Bunu biliyorum ve haklı olabilirsin ama senden sadece dikkatli olmanı istiyorum. Evde kal ve televizyon filan seyret. Bir pizza ısmarla. Bu seni öldürmez.'</p>

  <p class="block7">'Son cümleyi bir daha söylemek ister misin?'</p>

  <p class="block7">'Hayır,' dedi Thorne. 'Neredesin? Evde misin?'</p>

  <p class="block7">'Hayır...'</p>

  <p class="block7">'İyi, neredeysen orada kal' Thorne, video kaydında sadece Hendricks'i değil, arabasından inerken, evinin önüne doğru yürümesini seyretmişti. 'Yanında kimse var mı?'</p>

  <p class="block7">'Var,' dedi Hendricks. 'Çok güzel bir kadın polis var yanımda. Gerçi şu anda duş alıyor ama, bir yere gideceğini sanmıyorum.'</p>

  <p class="block7">Louise'in evindeydi. '</p>

  <p class="block7">'Seçtiği adamlar konusunda garip bir zevki var ama kendine bakabiliyor.'</p>

  <p class="block7">Thorne'un buna karşı çıkması için bir sebep yoktu ve her geçen saniyeyle beraber, Hendricks'in söylediği gibi ciddi bir durum, endişelenecek bir şey olmadığına da kendini inandırıyordu. Gerçi, Brooks'un bu bilgilere nereden ulaştığını göz önüne alırsa, Louise'in nerede yaşadığını da bilmesi olasıydı.</p>

  <p class="block7">Bu düşünceyi aklından çıkarmaya çalıştı.</p>

  <p class="block7">'Brigstocke ne diyor?'</p>

  <p class="block7">Birden, Thorne verilecek daha da zor bir cevap olduğunu anladı. 'O bilmiyor.'</p>

  <p class="block7">'Çünkü...?'</p>

  <p class="block7">Çünkü ben kahrolasıca bir aptalım, dedi Thorne içinden.</p>

  <p class="block7">Hendricks'e Brooks'dan gelen ilk mesajı aldığı zamandan bahsetti; Paul Skinner'ın evinin bahçesinde. Ortada, en az iki kişiyi öldüren ve başkalarının da ölümünden sorumlu olan bir polis memuru olduğunu anladığı zamanı söyledi. Bunların, açıklanmaması gereken bilgiler olduğunu biliyordu. O zamandan beri, dinlemeye alınmayan hattından Brooks'la birkaç kere kontak kurduğunu ve Cowans'ın cesedi bulunmadan önce, onun öldüğünü biliyor olduğunu söyledi.</p>

  <p class="block7">Brooks'un yine öldüreceğini de biliyordu.</p>

  <p class="block7">'Sen kendine bak,' dedi Hendricks, Thorne anlattıklarını bitirince. 'Bir de bana ders veriyorsun.'</p>

  <p class="block7">'Sadece seni uyarıyorum.'</p>

  <p class="block7">'Pekâlâ, teşekkür ederim. Uyarıldığımı kabul ediyorum.'</p>

  <p class="block7">'Bu, söylediklerimi değiştirmiyor, Phil.'</p>

  <p class="block7">'Öyle mi?'</p>

  <p class="block7">'Saçmalama.' Thorne, yine bağırmaya başlamıştı. Ama içten içe, bunun sebebinin otoritesini kaybetmesi olduğunun da farkındaydı. 'Evet, dibe battım. İlk defa olmuyor bu.'</p>

  <p class="block7">'Ama son olabilir.'</p>

  <p class="block7">'Dikkatli olmaktan zarar gelmez. Tamam mı?'</p>

  <p class="block7">'Neden arkadaşın Brooks'a beni halledip halletmeyeceğini sormuyorsun. Hepimizi bu stresten kurtarırsın.'</p>

  <p class="block7">'Bu iş öyle yürümüyor.'</p>

  <p class="block7">Thorne, arkadaşının sessiz kalışından, öfkeli olduğunu anladı. Daha önce bir ya da iki kere şahit olduğu yüz ifadesini takındığı belliydi; yüz yüze olmadıklarına sevindi o anda.</p>

  <p class="block7">'Gidip kapıları kilitleyeyim,' dedi Hendricks. 'Uslu bir çocuk gibi...'</p>

  <p class="block7">'Dinle, Phil... Louise'e bir şey söyleme.'</p>

  <p class="block7">'Neyi? Birinin beni öldürmek istediğini mi? Yoksa senin katille gizlice dostluk kurduğunu mu?'</p>

  <p class="block7">Thorne'un verecek cevabı yoktu.</p>

  <p class="block7">'Eğer bu kadar Tanrı rolü oynamak istiyorduysa dostum, kahrolasıca bir doktor olsaydın...'</p>

  <p class="block7">Yüzü her ne kadar tersini söylüyor olsa da, Thorne öğle saatinin büyük çoğunluğunu, The Oak'da oturup, insanlara bir sorun olmadığını anlatmaya çalışmakla geçirdi. Kitson'un, Hakan Kemal'i Bristol'de yakalama konusunda duyduğu heyecanı paylaşamıyordu. Ya da, Tindall'ın verdiği listede adı geçen kişilerin, Marcus Brooks'a kalacak yer bulma konusunda yardım etmediklerini söylemelerine bir tepki veremedi.</p>

  <p class="block7">'Polis kimliğini görünce aptala dönüyor hepsi,' dedi Karim^</p>

  <p class="block7">Stone, 'keşke tanıdığım bazı kadınlarda da aynı etkiyi yapsa,' deyince, herkes gülmeye başladı.</p>

  <p class="block7">Thorne, tabağındaki yemekle oynuyordu. Aklına, Hendricks'in telefonu kapatmadan önce söyledikleri geldi.</p>

  <p class="block7">Gerçekler ver zor sorular. Brooks'u ve yoldan çıkmış polisi yakalamanın en iyi yolunun bu olduğunu düşünerek mi, kendi başına işlere kalkışmıştı? Kimseye güvenemediği için mi? Ya da, kendi hükümlerinin, başkalarından daha sağlam olduğuna mı inanıyordu? Ani bir kararın, hepsi de kendisi kadar tecrübeli olan bir ekip tarafından, düşünülerek ve tartılarak verilecek olan bir karardan daha iyi sonuç vereceğine mi inanmıştı?</p>

  <p class="block7">Ne de olsa, Tanrı o ekibin bir parçası değildi.</p>

  <p class="block7">Hendricks onu kızdırmaya çalışıyordu ama bilmeden de olsa, canını acıtmıştı. Onun fikirleri, Thorne'un dikkate aldığı nadir fikirlerdendi. İşte, sorun da bundan kaynaklanıyordu.</p>

  <p class="block7">Kendini anlamakla geçirilen bunalımlı dakikalarda; en azından Hendricks'in tehlikede olmadığına inanmıştı.</p>

  <p class="block7">Yine de içinde, o mide bulandırıcı panik hali devam ediyordu; Louise'in dairesinin, Hendricks'inkinden daha emniyetli olmadığım bildiği için.</p>

  <p class="block7">Brooks'un bu bilgileri nereden aldığı göz önüne alınırsa...</p>

  <p class="block7">Hendricks haklıydı, bu tamamen kafa karıştırmak amaçlı bir hareketti. Ama bunu planlayan, Marcus Brooks değildi. Thorne, ilk fırsatta Long Lartin'e bir ziyaret yapmayı kararlaştırdı.</p>

  <p class="block7">Pub'dan çıkarken, Kitson elini Thorne'un koluna koydu; onun ısrarlarına rağmen, diğerlerinin aksine, Thorne'un iyi olduğunu düşünmüyordu.</p>

  <p class="block7">'Bir sonuç alacağız,' dedi. 'İkimiz de.'</p>

  <p class="block7">Thorne, ofislerinin dışında asılı olan şemayı düşündü ve gülümsedi.</p>

  <p class="block7">'Haydi ama Guv, bizi motive etmek senin görevin.'</p>

  <p class="block7">'Guv?'</p>

  <p class="block7">'DCI'ın yerini geçici olarak alan kişi.'</p>

  <p class="block7">Thorne, ceketini giydi. Günlerdir birilerinin yerine bir şeyler yapıyordu zaten.</p>

  <p class="block7">Hava soğuktu; otoparka çıktıklarında, rüzgâr bir bıçak gibi yüzlerini kesmeye başladı. Arkalarından bir korna sesi gelince, Thorne başını çevirdi ve çöp kutularının yanında duran siyah bir Volvo gördü. Sürücünün kafasının arkasını tanımıştı; Kitson ve diğerlerine, onlara daha sonra yetişeceğini söyledi.</p>

  <p class="block7">Volvo'nun sürücüsü, uzanıp yolcu kapısını açtı ve Thorne arabaya girdi. Önce deri koltuklara sırtım dayadı, sonra da bacaklarım öne doğru uzattı. En son, açık kalan kapıyı kapattı.</p>

  <p class="block7">'İyi misin?' diye sordu Nunn.</p>

  <p class="block7">Thorne, evet anlamında başım salladı. Birkaç ay önce bir sırt ameliyatı geçirmişti ve ağrılarından kurtulduğunu sanıyordu ama yine de dikkatli olmak zorundaydı. İçinden, Spurs'un her gol atışında havalara zıplamak geçse de, mantığı ona oturduğu yerden yavaşça kalkmasını söylüyordu.</p>

  <p class="block7">'Güzel araba,' dedi Thorne. Volvonun içi tertemizdi; yeni kokuyordu.</p>

  <p class="block7">'Senin daha eski şeylere meraklı olduğunu sanıyordum.'</p>

  <p class="block7">'Yoksa Dave Holland senin ajanın olarak mı çalışıyor?'</p>

  <p class="block7">Espriyi anlamayan Nunn, ona boş bakışlarla baktı. Thorne, önemli olmadığını söyledi.</p>

  <p class="block7">Arabasının içi sıcaktı. Nunn, radyo dinliyordu. Uzanıp sesini kıstı. 'Richard Rawlings'le sohbetin nasıl geçti?'</p>

  <p class="block7">Thorne, radyonun kanalının Magic FM'e ayarlı olduğunu ve bir Petula Clark şarkısı çaldığını fark etti. 'Beni mi takip ediyordun yoksa Rawlings'i mi?'</p>

  <p class="block7">'Belki de pub'ı gözetliyorduk ve şansımız yaver gitti,' dedi Nunn. 'Rawlings senden ne istiyormuş?'</p>

  <p class="block7">Demek Nunn, Rawlings'in onunla görüşmek istediğini biliyordu. Aslında mantıklı olsa da, Thorne DPS'nin onun ev telefonuna, da dinleme cihazı yerleştirip yerleştirmediğini merak etti. Artık onu hiçbir şey şaşırtamıyordu.</p>

  <p class="block7">'Sanırım senin onun peşinde olduğunu düşünüyor. Benim "etkimi" kullanarak, seni uzaklaştırmamı istedi. Ya da onun gibi bir şey.'</p>

  <p class="block7">'Sen ona ne dedin?'</p>

  <p class="block7">'Senin üzerinde etkim olmadığım söyledim.'</p>

  <p class="block7">'Ve bu da bir buçuk saat sürdü, öyle mi?'</p>

  <p class="block7">'Çoğunlukla o küfür etti.' Nunn güldü. 'Üzerinde bir etkim yok, değil mi?'</p>

  <p class="block7">'Kullanacağım kelime o olmazdı ama ikimiz de, bir noktada çakışacak olaylar üzerinde çalışıyoruz.</p>

  <p class="block7">Senin hareketlerin, etkili olacaktır.'</p>

  <p class="block7">Bir noktada. İkisinin de peşinde oldukları adamın kimliği açıklandığında. Gerçi Thorne, artık adamı aynı sebeple aradıklarından emin değildi. Ondan sonra, kimin kime tokat atacağına, dönüşecekti olay ve Thorne da sonucun ne olacağını iyi biliyordu.</p>

  <p class="block7">'Rawlings bir hayli asabi bir adam ama, değil mi?' diye sordu Nunn. 'Sinirlendiği zaman yanında olmak istemem doğrusu.' 'Korkuyor.'</p>

  <p class="block7">'Eğer bir şey yapmamışsan, korkman için bir sebep olmaz.' ?</p>

  <p class="block7">'Bu saçmalık,' dedi Thorne. 'Senin gibilerin insanları boş yere korkuttuğunu biliyoruz.'</p>

  <p class="block7">'Sadece onlara hatırlatmak için.'</p>

  <p class="block7">'Sizi özel eğitime alıyorlar, değil mi?'</p>

  <p class="block7">'Sen korkmuyorsun ama.'</p>

  <p class="block7">'Devamlı olarak korku içindeyim.'</p>

  <p class="block7">Nunn başını salladı. 'Anlıyorum. Senin hakkında büyük bir dosyamız var. Ben de senin yerinde olsam, korkardım.'</p>

  <p class="block7">Thorne, ileriye doğru baktı. Petula'nın yerine, Glen Campbell gelmiş, "Rhinestone Cowboy"u söylüyordu.</p>

  <p class="block7">Üç yıl önce, Thorne kuzey Londra'nın azılı bir gangsterinin ölümüne sebep olmuştu. Yas tutan insan sayısı az olmasına rağmen, Thorne günün birinde bunun için bir cevap vermesi gerekeceğini biliyordu. Bu olay ya da buna benzer olayların DPS dosyasında yer alıp almadığında emin değildi ama Nunn'un böyle bir dosya olduğunu söylemesi bile, endişelenmeye yetiyordu. Thorne, ona üstü kapalı bir teklif yapıldığını anladı ama aynı zamanda, bir tehdit havası da seziliyordu Nunn'da.</p>

  <p class="block7">Yanındaki adama doğru baktı ama Nunn, gözlerini pencereden dışarıya çevirmişti.</p>

  <p class="block7">Ben de senin yerinde olsam, korkardım...</p>

  <p class="block7">Thorne, Richard Rawlings'den hoşlanmıyordu ve hiç güvenmiyordu ama yine de Nunn'a öğrenmek istediklerini tam olarak söylememek, hoşuna gitti. Birden, bu tavırlardan sıkıldığını fark etti; bu kelime oyunları ona göre değildi, hele de işinin ehli biriyle karşı karşıya kalınca. 'Skinner öldürüldüğünde, sana hayal kırıklığına uğrayıp uğramadığını sormuştum. Onu yakalama şansını kaçırdığın için.</p>

  <p class="block7">'"Soyulmuş" kelimesini kullanmıştın,' dedi Nunn. 'Ve ben de sana öyle hissettiğimi söylemiştim.'</p>

  <p class="block7">Thorne, Nunn un iyi bir hafızası mı olduğuna yoksa yanında kayıt cihazı mı taşıdığına karar veremedi bir an.</p>

  <p class="block7">Sonunda, paranoyaklaşmaya başladığını düşündü. '"Soyulmuş hissettin" çünkü yoldan çıkmış bir polisi yakalama fırsatını kaçırdın, değil mi? Ya da iki tane polisi.'</p>

  <p class="block7">'İki her zaman birden daha iyidir. Her zaman.</p>

  <p class="block7">'Ya diğer polisin kim olduğunu biliyorsun ya da Skinner'ın sana bir kanıt vereceğini umuyordun.</p>

  <p class="block7">Daha da iyisi, Skinner'ı partnerini ele vermeye zorlamak niyetindeydin.'</p>

  <p class="block7">'Artık öldüğüne göre, bir önemi kalmadı.'</p>

  <p class="block7">'Hangisi?'</p>

  <p class="block7">Thorne'un yüzü kadar düşündüğünü ele veren bir yüzü varsa insanın, bilgisayarda poker oynamanın avantajı, kötü el geldiğinde bile gülümsüyormuş gibi durabilmekti. Thorne Nunn'a baktı ve en azından ne düşündüğüne dair bir ipucu bulabilmeyi ümit etti. Nunn, radyodaki şarkının temposuyla başını sallıyordu. Büyük ihtimalle, Thorne'dan daha iyi bir poker oyuncusuydu.</p>

  <p class="block7">'Bak, ikimiz de bu adamın neler yaptığını biliyoruz,' dedi Thorne. '"Squire"' Bu isim, Nunn'un ilgisini çekmeyi başardı. Aralarında ilk kez ismi telaffuz ediyorlardı. 'İkimiz de onu içeri attırmak istiyoruz ama sadece birimiz bunu bir rekabet haline getirmiş.'</p>

  <p class="block7">'Yanılıyorsun.'</p>

  <p class="block7">'Öyle mi dersin? Gidişata bakarsak; onun ismini öğrendiğimizde, yerde kafası parçalanmış olarak yatıyor olacak.'</p>

  <p class="block7">Nunn, birden korkmuş gibi göründü. 'Böyle bir şey olmayacak.' Neler olacağını çok iyi biliyormuş gibi bir tavır içindeydi.</p>

  <p class="block7">'Rawlings mi?' Cevap gelmedi. 'Rawlings kim olduğunu biliyor mu?'</p>

  <p class="block7">Thorne, içini çekti. Nunn, oturduğu yerde kaykıldı ve ona baktı.</p>

  <p class="block7">'Yani, birimiz bunun bir rekabet olduğunu düşünüyor,' dedi. 'Bence de, sadece birimiz dürüst davranıyor. Sanki doğruları söylermiş gibi konuşuyor, kendine bir şey saklamıyormuş gibi...'</p>

  <p class="block7">Ne kadar uğraşsa da, Thorne yüzünün kızardığının farkındaydı. Eğer Nunn onun Marcus Brooks'la gizlice konuştuğunu biliyorsa, başı büyük belada demekti. Rawlings'in dediği kadar köşeye sıkışmış hissetti kendini; ya da Brigstocke kadar, ne yapmış olursa olsun. 'Sizin nasıl bu kadar sevilmeyen insanlar olduğunuz belli oluyor.'</p>

  <p class="block7">Nunn gülümsedi, sanki başı dertte birinden de bir tek bu cevap beklenirmiş gibi. Sanki bu cevabı, daha önce yüzlerce kez duymuş gibi. 'Bunun yapmaya değer olduğunu düşünmüyor musun? Bu boku temizlemenin?'</p>

  <p class="block7">'Sadece bu boktan bahsetmiyoruz ama, değil mi?' 'Bunu yapmamın sebebi, insanların hangi departmandan olduğumu duyduklarına, yüzlerinin aldığı ifadeden hoşlanmam değil. İnsanların bana boktan isimler takmasından ya da kafeteryaya girdiğimde birden bütün konuşmaların kesilmesinden de hoşlanmıyorum. Eğer önemli bir iş olmadığını düşünseydim, sence bunu yapıyor olur muydum?'</p>

  <p class="block7">Birkaç gün önce trende giderlerken, kazınmış saçların ve uzun paltonun gizleyemediği bir kırılganlık sezmişti Thorne, adamda. Şimdi de, küçük de olsa bir zayıflık hissediyordu ama o ifade, daha düşüncesini toplayamadan, ortadan kayboldu.</p>

  <p class="block7">'Biz insanların ne düşündüğünü çok iyi biliyoruz,' dedi Nunn. 'Çoğu insanın...'</p>

  <p class="block7">Neil Diamond söylüyordu: "Beautiful Noise." Thorne'un sevdiği bir şarkıydı. 'Eğer benim ne düşündüğümle ilgili en ufak bir fikrin varsa, duymaktan memnun olurum. Çünkü şu anda, ben bile ne düşündüğümü bilemiyorum.'</p>

  <p class="block7">Nunn, öne doğru eğilip, radyonun sesini açtı. Görünüşe göre, sohbetlerinin sonu gelmişti, Neil Diamond şarkısı hâlâ beyninin içinde dönerken, -artık eskisi kadar sevmiyordu gerçi şarkıyı- öğleden sonra sularında Thorne, Louise i aradı. Telefonu açtığında, Louise'in sesi zorlukla duyuluyordu.</p>

  <p class="block7">'Neler oluyor orada?'</p>

  <p class="block7">Arkadan gelen sesler yüzünden, Louise bağırarak konuşmak zorunda kaldı. 'Phil'in yanında getirdiği heavy-metal albümü.'</p>

  <p class="block7">'Tamam...'</p>

  <p class="block7">Hendricks hâlâ oradaydı.</p>

  <p class="block7">Thorne Louise'in Hendricks'e müziği kısması için seslendiğini duydu; ardından da müzik tamamen kesildi. Louise telefona geri geldiğinde, fısıltıyla konuşuyordu.</p>

  <p class="block7">'Bugün çok gergin.'</p>

  <p class="block7">Demek Hendricks, aralarında geçen konuşmadan Louise'e bahsetmemişti. İyi olmuş, diye düşündü Thorne.</p>

  <p class="block7">Kendisi bir an için Louise'e mesajdan ve Hendricks'in onu ciddiye almamasından bahsetmeyi düşündüyse, bundan hemen vazgeçti. O da, Hendricks'in sorduğu sorulan soracaktı; Brigstocke'nin ne düşündüğünü öğrenmek isteyecekti ve Thorne da bu konulara girmeye hiç niyetli değildi. Ona, DCI'ın yerine geçici olarak görev yaptığını söyleyebilirdi ama daha fazla yalana kimsenin ihtiyacı yoktu. Bir şey söylemedi.</p>

  <p class="block7">Zaten yeteri kadar insanla başı dertteydi.</p>

  <p class="block7">'Neler oldu?' diye sordu Louise.</p>

  <p class="block7">'Aynı şeyler. Kahvaltıda nasıl hissedersen hisset, ondan sonrası hep kötü gidiyor.'</p>

  <p class="block7">'Uykusuz kaldın,' dedi Louise. 'Üzgünüm...'</p>

  <p class="block7">'Önemli değil.' Arkadan birinin seslendiğini duyuyordu. O sabah Hendricks'in yolladığı mesajdan bahsetti.</p>

  <p class="block7">'Öyle mi? Bana bir şey söylemedi.'</p>

  <p class="block7">Şaşırmamıştı. Thorne, Hendricks'in harikasın mesajını düşünürken, o cepheden azından bir süreliğine başka espri gelmeyeceğini biliyordu.</p>

  <p class="block7">'Komik,' dedi Louise. 'Doğru değil ama komik...'</p>

  <p class="block7">Thorne, onun sesinde bir neşe kıvılcımı duyduğuna sevindi.</p>

  <p class="block7">'Ne zaman gelebilirsin?'</p>

  <p class="block7">'Çok geç kalmam. Sekiz, sekiz buçuk.'</p>

  <p class="block7">'Belki gidip o filmi görürüz. Cumartesi geceleri genelde geç matineler de oluyor.'</p>

  <p class="block7">'Ya da üçümüz beraber bir şeyler yaparız,' dedi Thorne. 'Bir DVD alırız.'</p>

  <p class="block7">'Peki,' diyen Louise'in sesi, yine buz gibi olmuştu.</p>

  <p class="block7">'Yarın tüm gün boşum.'</p>

  <p class="block7">'Tamam, her neyse...'</p>

  <p class="block7">Thorne, bu cevaptan Louise'in kırıldığını anlamıştı; o gece için yalnız kalmalarını planlamıştı belli ki.</p>

  <p class="block7">Ama Thorne, hâlâ o video kaydını unutamıyordu. Belki de, Louise'e her şeyi açıklaması daha kolay olacaktı zira telefonu kapattıkları anda, zaten Louise'le başının derde girdiğini biliyordu.</p>

  <p class="block7">Odanın kapısından çıkarken, panik hissi dağılmış gibiydi...</p>

  <p class="block7">Olay Odasına girdiğinde, Louise'le arasını nasıl düzeltebileceğinin yollarını arıyordu. Ceketini giydi ve yüzünde bir gülümsemeyle, Pazartesiye kadar herkesle vedalaştığını ve iyi bir Pazar günü geçirmelerini dilediğini söyledi ekibe. Beyaz tahtanın önünden geçerken, ilk iki kurbanın fotoğraflarına takıldı gözü. Tucker ve Hodson.</p>

  <p class="block7">Ölü beyaz etler ve renkli boyalar.</p>

  <p class="block7">İki ayrı düşünce ve farklı sohbetlerin parçaları, birden kafasında bir araya geldi. Beyni hızla çalışıyordu.</p>

  <p class="block7">Bannard'ın, her motorcunun birbirine benzemesiyle ilgili yaptığı şaka: Hepsi uzun saçlı ve dövmeli.</p>

  <p class="block7">Ve Hendricks'in, Tucker otopsisini beraber izlerlerken söylediği bir şey...</p>

  <p class="block7">Thorne hızla odasına girdi ve kapıyı kapatıp, sırtını dayadı. Bunun, gereksiz bir korku ve endişe olduğunu ümit ediyordu. Hazır kartlı telefonuyla önce Louise'in evini, sonra da Hendricks'in cep telefonunu aradı.</p>

  <p class="block7">İkisi de açmadı.</p>

  <p class="block7">Bir dakika boyunca, hızla nefes alıp verdi, düşünmeye çalıştı. Hemen ardından, başka bir numarayı tuşladı.</p>

  <h1 class="calibre8" id="sigil_toc_id_25">26</h1>

  <p class="block7">Telefonu kapattığında, aklındaki sorulara olabildiğince net cevaplar bulmuştu ama Brooks, memnun değildi.</p>

  <p class="block7">Başka insanları işlere karıştırmaktan hoşlanmıyordu, gereksiz insanlara borçlanmaktan da. Halledilecek her iş, onun kendisine ait olmalıydı; onun hakkıydı.</p>

  <p class="block7">O, işlerini böyle yürütmezdi.</p>

  <p class="block7">Tindall'ın misafir odasındaki yatağın üzerine oturdu ve karşıdaki şifoniyerin aynasında, kendi aksine baktı.</p>

  <p class="block7">İnanılması zor bir görüntüydü; nasıl korkunç bir değişim geçirdiği.</p>

  <p class="block7">İşlerini böyle yürütmezdi...</p>

  <p class="block7">Tanrım...</p>

  <p class="block7">Üstelik, nasıl valiz topladığından ya da nasıl araba kullandığında da bahsetmiyordu. Bunları düşünmüyordu bile; en kötü zamanlarında, içeri girdiği ilk günlerde bile. Ama yaşanan her şey; büyük ya da küçük, insanı değiştiriyordu. Başka birine dönüştürüyordu adeta. Gördüğü ve düşündüğü her şey, bir andan diğerine farklı bir insan yaratıyordu. Zaten nasıl olmasındı ki? Belki de, iyi ya da kötü yaşanan her an, her olay, insanı doğuştan kaderinde yazılı kişi haline getirmek içindi.</p>

  <p class="block7">Cinayet işlemek artık onun için kolaydı; bu kadar basit.</p>

  <p class="block7">Bu seferkinde kimse yardım teklif etmemiş, yol göstermeye çalışmamıştı. Ama bunu anlayabiliyordu.</p>

  <p class="block7">İşler eşitleniyordu artık. Bu herif de, diğerleri kadar ölümü hak ediyordu.</p>

  <p class="block7">Yüzünü şekilden şekle soktu.</p>

  <p class="block7">Diğer insanlarla da çalışabilirdi. Angie'yle beraber evleri soydukları o birkaç yıl, çok keyifli geçmişti mesela.</p>

  <p class="block7">Ama aynı sebeple, aynı amaç için beraber çalışmalıydı iki insan. Onlar, işi yapmış ve evlerini geçindirmişlerdi. Giysilerini almış, tatillere çıkmış ve Robbie'yi hiçbir şeyden mahrum bırakmamışlardı. Hikâye, bundan ibaretti aslında. İş konusunda aynı tavırlar içindeydiler, bir riske girmek söz konusu olduğunda, düşünceleri paraleldi. Çünkü, sınırları aynıydı.</p>

  <p class="block7">Onun yaptığı işle ilgisi olan hiç kimse, böyle hissedemezdi. Çekici tam indirirken hissettiklerini başkası anlayamazdı. Bir yerde öyle bir an gelirdi ki, herkes ama herkes, bu kadarı yeter, derdi. Yürüyüp giderdi. O ise, bu noktaya gelmenin umudunu çoktan kaybetmişti.</p>

  <p class="block7">Kimse onun kadar çok veya onun kadar az hissedemezdi.</p>

  <p class="block7">Öne atılarak yataktan kaydı ve dizlerinin üzerinde, aynaya kadar süründü. Yüzünü, aynaya bastırdı.</p>

  <p class="block7">50 yaşlarında gibi duruyordu. Babasının birkaç kez ziyarete geldiği o zamanlarda göründüğü gibi.</p>

  <p class="block7">Üzgünüm, bebeğim, diye düşündü. Bunlar olmadan önce iyi görünüyordum, yemin ederim. En azından bundan daha iyiydim. Son birkaç ay, yediklerime dikkat ettim ve egzersiz bile yaptım. Sana geri geldiğimde, bok gibi gözükmek istemiyordum. Nicklin ve diğerleri gibi yani...</p>

  <p class="block7">Küçük ya da büyük; her şey seni değiştiriyor. Ama ben, akşam yemeklerinde ekmeklere elimi sürmeyip, Long Lartin'in egzersiz odasında ter atarken, bunu henüz bilmiyordum. Senin bir yere gideceğini tahmin etmemiştim.</p>

  <p class="block7">Bir hapishaneden çıkıp, diğerine adım atacağımı da...</p>

  <p class="block7">'Bay Yashere? Di Thorne.'</p>

  <p class="block7">Bir duraksama oldu. 'Size üç gün önce mesaj bırakmıştım.'</p>

  <p class="block7">'Kayıp spor ayakkabısı.'</p>

  <p class="block7">'Doğru. Kaybolan ayakkabı. Sizde mi?'</p>

  <p class="block7">'Hayır...'</p>

  <p class="block7">'Bu kadar önemli bir delilin kaybolması, büyük problemlere yol açıyor.' Yashere, Nijeryalı aksanıyla, yavaş ama anlaşılır biçimde konuştu.</p>

  <p class="block7">'Söz veriyorum bulacağım,' dedi Thorne. 'Ve bulduğumda da, size onu bizzat, kırmızı kurdeleli bir kutuda teslim edeceğim. Ama şu anda sizden başka bir ricam var.'</p>

  <p class="block7">'Eve gitmek üzereydim.' Kraliyet İddia Makamının, Colindale istasyonunun hemen köşesinde küçük bir ofisi vardı. Ama çalışma saatleri dışında oldukları için, Thorne'u Edmonton'daki ana binada yer alan Kriminal Adliye Ünitesine transfer etmişlerdi. Anthony Yashere ve ekibi, işte burada çalışıyordu: Delilleri toplamak, delillerin güvenliğini sağlamak, inanılırlığını kanıtlamak ve kanlı bir spor ayakkabısı kaybolduğunda, ortalığı birbirine katmak amacıyla.</p>

  <p class="block7">Thorne, ne istediğini açıkladı.</p>

  <p class="block7">Yashere detayları, tarihleri ve isimleri not etti. Thorne'a, mahkeme tutanaklarını birkaç güne kadar ona yollayabileceğini söyledi.</p>

  <p class="block7">'Yeteri kadar çabuk değil,' dedi Thorne. 'Üzgünüm.' Yashere, sesli düşünmeye başladı ve İT sistemine giriş yaparken, Thorne'a prosesin adımlarını açıkladı. Açık olan tüm davaların detaylarını oradan görebilirlerdi ama üç yıl önce sistem yenilenirken, daha eski olan dava kayıtlan silinmişti. Ve maalesef, hâlâ onları yerine koyamamışlardı.</p>

  <p class="block7">Thorne, bilgisayarın tuşlarına basılırken çıkan sesleri dinledi. Bir de telefonun diğer ucundaki adamın sinirli ve yorgun nefes alışverişlerini.</p>

  <p class="block7">,'Çok uzun bir zaman geri gidiyoruz,' dedi Yashere. 'Belki sistemi benden iyi bilen bir arkadaşıma danışmalıyım.'</p>

  <p class="block7">Thorne'un daha iyi bir fikri vardı. 'Savcı kimdi? Raporlarda yazılı olmalı.'</p>

  <p class="block7">'Sanıyorum öyledir.'</p>

  <p class="block7">'Numarası var mı?'</p>

  <p class="block7">Yashere, başka bir sisteme giriş yaparken, Thorne yine bilgisayar tuşlarının sesini dinlemeyi sürdürdü.</p>

  <p class="block7">'Sanırım ev numarasına ihtiyacınız olacak,' dedi Yashere. 'Bir Cumartesi günü bu saatte sizin ve benim gibi çalışan fazla aptal bulamazsınız.' Sonra, Stuart Emery'ye ulaşmaya çalışacağını ve ondan Thorne'u aramasını rica edeceğini söyledi.</p>

  <p class="block7">Thorne, Yashere'ye hazır kartlı numarasını verdi. 'Ona bunun çok acil olduğunu söyler misiniz?'</p>

  <p class="block7">'Lütfen benim kayıp spor ayakkabımı unutmayın, dedektif...'</p>

  <p class="block7">Thorne, tekrar Hendricks'in cep telefonunu tuşladı ama cevap alamadı. Ofisinin içinde dolanıp dururken, iyi akşamlar demek için kapıdan kafasını uzatan Kitson'a, Pazartesi görüşeceklerini söyledi. Dakika başı, saatine bakıyordu.</p>

  <p class="block7">Thorne Yashere'yle konuştuktan 10 dakika sonra, Stuart Emery aradı.</p>

  <p class="block7">Brooks, Tindall'ın mahzeninden yukarı çıkan tahta merdivenleri tırmandı. Burada ışık olmadığı için, mutfak çekmecelerinden birinden aldığı eski bir feneri kullanmak zorunda kalmıştı. İnce ve zayıf bir ışık veren, çocuk feneri. Nemli dergi yığınları ve tozlu videoların durduğu bir karton kutunun içinde duran bez bir alet torbasından, iki çekiç bulmayı başarmıştı. Onları, üst kata çıkartıp, bol ışıkta incelemeye karar verdi.</p>

  <p class="block7">Aralarından küçük olanı seçti: Ucu yeşil boyalı, sivri uçlu çekiç. Koridordan aşağı getirip, kapının yanına bıraktığı naylon poşetin içine attı.</p>

  <p class="block7">Daha çok zamanı vardı.</p>

  <p class="block7">Mutfağa geri gitti ve buzdolabının kapağını açtı. Tindall'ın köpeği hemen sepetinden fırladı ve yiyecek umuduyla yanma yanaştı. Süt, bira, soğan. Bir kapta küçük kesilmiş domatesler vardı. Brooks, domateslerin yanına bir peynirli tost yapıp yemeyi düşündü ama sonunda, bir yağ kalıbı içinde duran ve üzeri folyoyla kaplı' sosisleri yemeye karar verdi.</p>

  <p class="block7">Tabağı eline alıp, duvarın yanındaki küçük masaya taşıdı ve köpek için yere yarım sosis attı. Dışarıda hava çıldırmış bibiydi. Yağmurun hızla çatıya vurduğunu duyabiliyordu.</p>

  <p class="block7">Bir Pazar günü Angie'nin ona nasıl bağırdığını, hatırladı. Robbie'yi alıp futbol oynamaya dışarı götürmüştü ve eve geldiklerinde, -ikisi de sırılsıklam olmuştu. Ellerindeki top da, çamura bulanmıştı. Robbie, bu durumu çok komik bularak, mutfağın ortasında saçlarını sallamaya başlayınca, Angie daha bir havlu alıp gelemeden, çocuğun minicik tişörtünü çıkartıp almış ve bağırmaya devam etmişti.</p>

  <p class="block7">Köpek, bacaklarıyla sandalyeye tırmanmaya çalışıyordu. Brooks, dayanamayarak onu kucağına aldı. Tabakta kalanı yalamasına izin verdi. Köpeğin yumuşak karnını okşadı ve aklına gelen anılardan uzaklaşmaya çalıştı. Olayı parçalar halinde hatırlasa da, Robbie'nin kafasını sallayışını ve yeni çıkmakta olan ön iki dişini göstererek gülmesini net olarak hatırlayabiliyordu.</p>

  <p class="block7">Daha sonra plastik torbaya elini uzattığında, aklına bu kare gelecekti.</p>

  <p class="block7">Stuart Emery, Thorne'a bu bilgiyi ne sebeple istediğini sorarken, gayet ciddi, hatta ters bir ses tonu kullandı.</p>

  <p class="block7">Thorne, basit ve çabuk bir açıklama yaptı.</p>

  <p class="block7">Sadece yanıldığımı düşünmek istiyorum, diye geçirdi içinden. İkinci kere, telefonun diğer ucundaki kişinin, korkularını doğrulayacak veya doğrulamayacak bilgileri bulmasını bekliyordu.</p>

  <p class="block7">'Burada bir yerde 12 yıllık bilgilerin dökümü olacak,' dedi Emery.</p>

  <p class="block7">Yağmur camlara vururken, Thorne da sakin olmaya çalışıyordu.</p>

  <p class="block7">'Regina Brooks'a Karşı, değil mi?'</p>

  <p class="block7">'Eylül 2000. Middlesex Kraliyet Mahkemesi.' Thorne sabırla, klavyeye vurulan her tuşun son olmasını umut ederek bekledi.</p>

  <p class="block7">İyi ki, organize bir adamım,' dedi Emery. 'Karıma sorarsanız, "manyakça" diyecektir.' Tanrı aşkına...</p>

  <p class="block7">İşte... buldum sanırım... "Ceza kayıtları" , "tanık söylemleri" , "otopsi sonuçları" Bunlar sadece benim aldığım notlar.'</p>

  <p class="block7">Thorne onu durdurdu ve geri gitmesini söyledi. Emery okudu ve ismi söyledi. Sonra bir isim daha. En büyük korkusu.</p>

  <p class="block7">Ağzının içinde bir "teşekkür ederim" dedikten sonra, tam telefonu kapatırken, son bir soru geldi aklına. Acele etmeliydi ama bu sorunun cevabı da önemliydi. 'Bu bilgilere isteyen ulaşabilir mi? Yani internetten?'</p>

  <p class="block7">'Aslında bunlar sadece benim notlarım. Kesinleşen cezalar daha sonradan dava dosyalarına not düşülüyor ama yine de, yeteri kadar dikkatle bakarsanız, artık internette her şeyin cevabını bulabilirsiniz.'</p>

  <p class="block7">Eğer zamanın varsa, diye içinden geçirdi Thorne.</p>

  <p class="block7">Panik vücudunu dondurmuş gibiydi ama aynı anda, öfke de tüm kaslarını germişti. Brooks'a duyduğu öfke, onu bunları yapmaya yönlendiren adama duyduğu öfke ve hepsinden çok, kendine duyduğu öfke.</p>

  <p class="block7">Bu gibi acil durumlarda, hatta kâbus durumlarında, prosedür gereği açık olmak lazımdı. Ama Thorne, kendi aptallığı yüzünden, çıkmaz bir yola girmişti artık.</p>

  <p class="block7">Brigstocke'nin cep telefonu numarasını tuşladı.</p>

  <p class="block7">Russell, çok aptalca işler yaptım ve tüm bunlar bitince ne olacağı umurumda değil ama çok önemli bir durum var...</p>

  <p class="block7">Fikrini değiştirdi ve Louise'i tekrar denedi.</p>

  <p class="block7">'Neredeydin? Seni arayıp duruyorum.'</p>

  <p class="block7">'Süpermarkete kadar gitmiştim.'</p>

  <p class="block7">'Phil seninle mi?'</p>

  <p class="block7">'Hayır, bir saat önce gitti. Sen iyi misin?'</p>

  <p class="block7">'Onu aradım ama... Kahretsin...'</p>

  <p class="block7">'Tom, neler oluyor?' Ondan sonra, Thorne Louise'e neler olduğunu anlattı: Hendricks'le ilgili gelen mesajın üzerinde durarak. O arada, daha fazla kendini tutamayarak, geri kalanları da anlattı. Kendine sakladığı her şeyi.</p>

  <p class="block7">Louise, bir an bile beklemedi: 'Sen kahrolası bir aptalsın!'</p>

  <p class="block7">'Biliyorum ama vaktim yok,' diye bağırdı Thorne. 'Daha sonra bana ne istiyorsan söyle ama' şimdi ulaşmam gereken yerler var. Phil'i bulmalıyım.'</p>

  <p class="block7">'Aradığını söylemiştin...'</p>

  <p class="block7">'Telefonu devamlı çalıyor ama açılmıyor. Ya yanında değil ya da duymuyor.'</p>

  <p class="block7">'Nerede olduğunu biliyorum,' dedi Louise. 'Şehirde gidebileceği iki ya da üç yer var, birinde olacaktır. Benim de onunla gitmemi istemişti.'</p>

  <p class="block7">'İki ya da üç mü?'</p>

  <p class="block7">'Bazı geceler üçüne birden gidiyor. Kiminle tanıştığına bağlı.'</p>

  <p class="block7">'Tanrım...'</p>

  <p class="block7">'Dinle, ben oralara gittim. Yerlerini biliyorum.'</p>

  <p class="block7">Thorne, konsantre olamıyordu bir türlü. Panikten başı dönüyordu adeta. Bu gidişle, işlerin iyi sonuçlanması mümkün değil gibi duruyordu. . Senin otopsini kim yapacak, Phil?</p>

  <p class="block7">'Tom...?'</p>

  <p class="block7">'Brigstocke'i aramalıyım. Her şeyi söylemem lazım.'</p>

  <p class="block7">'Bekle.' Louise'in sesi kısık ama çelik gibi çıkmıştı. 'Kimseyi araman gerekmiyor.'</p>

  <p class="block7">'Oralara polis yollamamız lazım.'</p>

  <p class="block7">'Kariyerini çöpe mi atacaksın?'</p>

  <p class="block7">'Şu anda bunun önemi yok.'</p>

  <p class="block7">'Bunu yapabiliriz.'</p>

  <p class="block7">Thorne, arkasını masaya dayadı; her an kusabilecekmiş gibiydi. Omuzlarından aşağı ter damlaları yuvarlanıyor, sırtının çukurunda birleşiyorlardı. Cinayet işleyecek gibiydi.</p>

  <p class="block7">Umutsuzdu. 'Nasıl?'</p>

  <p class="block7">'Kime güveniyorsun?' diye sordu Louise.</p>

  <p class="block7">'Bilmiyorum. Holland... Kitson...'</p>

  <p class="block7">'Holland'ı ara.'</p>

  <p class="block7">Thorne, karşı çıkmak istiyordu ama gücü yoktu. Daha önce beraber çalıştıklarında, Louise'den emir almıştı.</p>

  <p class="block7">Zaten bu konularda Louise ondan daha becerikliydi. 'Tamam.'</p>

  <p class="block7">Louise, ona sakin olmasını ve dinlemesini söyledi. West End'deki iki gay kulübün adreslerini yazdırdı. 'Sen ve Holland o ikisine gideceksiniz. Ben de benim çocuklardan birkaçını alıp, diğer ikisine gideceğim. Önemli olduğunu söylersem, benim için yaparlar bunu. Soru da sormazlar.'</p>

  <p class="block7">'Cumartesi akşamı?'</p>

  <p class="block7">'Benim güvenebileceğim çok insan var, tamam mı?'</p>

  <p class="block7">Thorne telefonu kapadı ve koridordan hızla geçti. Holland'ı masasında otururken buldu; burnunu Auto Trader dergisine gömmüştü.</p>

  <p class="block7">'Senin başını belaya sokmak konusunda ne dediğimi hatırlıyor musun?'</p>

  <p class="block7">Holland, Thorne'un yüzüne kısa bir an baktı ve hemen ayağa kalktı. Bir yandan ondan özür dilerken bir yandan da açıklama yapmaya çalışıyordu. Neler olduğunu elinden geldiğince net biçimde anlatırken, Holland'ı merdivenlerden aşağı neredeyse çekiştirerek indirdi. Kapıları çarparak dışarı, yağmurun altına çıktılar.</p>

  <h1 class="calibre9" id="sigil_toc_id_26">27</h1>

  <p class="block7">15 dakika sonra, Tottenham Court Road'un başına çıkmışlardı.</p>

  <p class="block7">Holland, arabanın tepesine manyetik mavi lambayı yerleştirdi, Thorne da kabloyu alıp, arabanın içindeki sigara çakmağına taktı. İkisi de yol boyunca sessizlerdi; bunun sebebi de sadece konsantre olmak değildi. Thorne'un devamlı kornaya basması ve ıslak yollarda hızla giderlerken duydukları içgüdüsel panik, onları konuşmamaya itmişti.</p>

  <p class="block7">Zaten söylenecek pek fazla şey de yoktu.</p>

  <p class="block7">Aslında Holland'ın Thorne'a sormak istediği sürüyle soru vardı ama bunların zamanı olmadığım da biliyordu.</p>

  <p class="block7">Sessizlik içinde, elleriyle arabanın ön konsolunu tutmuş giderken, kendi kendine de sorması gereken ama cevap bulamadığı sorular olduğunu düşündü. Mesela Sophie'ye bunları nasıl açıklayacağı gibi...</p>

  <p class="block7">Bir ambulans yolun ters tarafına girip üstlerine doğru gelince, Thorne yavaşlayıp direksiyonu kırmak zorunda kaldı. Beklerken, eliyle direksiyona vuruyor ve BMW'nin motoruna devamlı gaz veriyordu.</p>

  <p class="block7">'Bir düşün,' dedi Holland. 'Brooks bir kulübün orta yerinde adam öldürecek değil ya. Cowans'a yaptığı gibi, onu da takip etmiş olmalı.'</p>

  <p class="block7">Başını sallayan Thorne, arkadan gelen otobüsün önüne doğru hızla çıktı. Otobüs şoförü, hem kesintisiz olarak kornaya basıyor hem de arkadan selektör yapıyordu.</p>

  <p class="block7">'Hendricks'in hâlâ... yaşıyor olduğunu varsayarsak,' dedi Holland. 'Gecenin sonuna kadar vaktimiz var demektir.'</p>

  <p class="block7">Thorne saatine bakınca, daha dokuz bile olmadığını fark etti.</p>

  <p class="block7">'Vaktimiz var,' diye tekrarladı Holland.</p>

  <p class="block7">Holland'ın söyledikleri mantıklıydı ama yine de Thorne'un içini rahatlatmıyordu. Aklını kaçırmış gibi araba kullanıyor ve öyle de düşünüyordu. Kafasındakileri bir düzene sokmaya çalışıyor, başaramıyordu.</p>

  <p class="block7">Elinde Hendricks'in bir fotoğrafı yoktu, bu yüzden bardaki insanlara ve çalışanlara ne göstereceğini bilmiyordu. Gözlerini kullanmak zorundaydı. Geçmişte birkaç kere bu tip yerlere gitmişti. Elindeki bira şişesinin üzerini bile okuyamayacak kadar az ışık olurdu içeride.</p>

  <p class="block7">Brooks'un yolladığı video kaydını kullanabileceğini düşündü.</p>

  <p class="block7">Tüm bunlarla benim ne ilgim var?</p>

  <p class="block7">Benimle ilgin var. Bu da yeterli.</p>

  <p class="block7">Thorne artık tek sebebin bu olmadığını biliyordu ama yine de Hendricks'in hedef alınmasındaki asıl etken, kendisiydi. Başka bir motorcudan veya polisten önce seçilmesinin.</p>

  <p class="block7">Oxford Street girişini kırmızı ışıkta geçtiler ama önlerindeki trafik sıkışıklığından dolayı yavaşlamak zorunda kaldılar.</p>

  <p class="block7">'Bu iki kulüp birbirinden birkaç dakika mesafede,' dedi Thorne. 'Hangisini istersin?'</p>

  <p class="block7">Holland başını iki yana salladı. 'İkisine de beraber gideceğiz'</p>

  <p class="block7">'Hayır.'</p>

  <p class="block7">'Haydi, artık yeteri kadar aptallık ettik. Brooks hakkında ne düşündüğünü bilmiyorum, bunları niye yaptığını sanıyorsun...'</p>

  <p class="block7">'İyi. Beraber gideriz.'</p>

  <p class="block7">'Aslında korkuyorum,' dedi Holland gülerek. 'Seni bilmem ama...'</p>

  <p class="block7">Thorne, Holland'ın haklı olduğunu biliyordu ve ihtiyacı olan son şey, başka birinin hayatını daha tehlikeye atmaktı. 'Ayrılırız ama birbirimizi de gözden kaybetmeyiz.' Aslında üç kere cinayet işleyen bir adamdan korkması gerektiğini biliyordu; en azından dikkatli davranması gerektiğini ama, Marcus Brooks'la karşılaşmak, onu nedense ürkütmüyordu. Arkadaşının hayatı kadar...</p>

  <p class="block7">Thorne, Cambridge Circus'ta sağa saptı ve Spice of Life'ın önünde arabayı park etti. Dışarı çıktılar.</p>

  <p class="block7">'Hendricks'i görürsem?'</p>

  <p class="block7">Thorne un elleri yumruk haline gelmişti. Phil Hendricks'e öfke duymak içini rahatlatmıştı biraz olsun.</p>

  <p class="block7">En azından, başkalarına duyabildiği kadar, ona da duyuyordu.</p>

  <p class="block7">'Üstüne atla,' dedi. 'Kahrolasıca aptalın üstüne atla.'</p>

  <p class="block7">Porter'ın ona soru sormadan dediklerini yapacak üç adam bulması, sadece 10 dakikasını almıştı.</p>

  <p class="block7">Bunun sebebinin saygı hatta sevgi olduğunu düşünmek isterdi ama, yağcılık yapmak daha gerçeğe uygun bir tanım olacaktı.</p>

  <p class="block7">Bir şey fark etmiyordu.</p>

  <p class="block7">Thorne'un ısrarları üzerine, Hendricks'in Deptford'daki evine de bir DC göndermişti. Belki de geceyi uzatmadan eve dönmeye karar verirdi. Nehrin güneyinde oturan başka bir polis de, New Cross -Hendricks'in şehre inmeye üşendiği zamanlar gittiği yerel bir kulüp-adındaki kulübe gitmişti. Thorne'a söylediği tüm yerler içinde, gitmesi en az ihtimal olan, oydu aslında. Daha kapalı, daha az "piyasa" yapılan bir yerdi.</p>

  <p class="block7">Thorne ona Hendricks'in telefonuna bakmadığını söylediğinde, onun Çok yüksek sesle müzik çalan bir yerde olduğundan emin olmuştu zaten. Hendricks'in öğleden sonraki halini düşününce, dans edebileceği ve kafasını dağıtabileceği bir yeri tercih edeceğinden emin olmuştu. Belki de kendini iyi hissetmek için, oradan bulduğu biriyle yatacaktı. Ama hepsinde daha çok, bir gün önce Hendricks ona beraber çıkmayı teklif ettiğinde, "evet" demiş olmayı isterdi.</p>

  <p class="block7">Elbette ki artık, Hendricks'in o halinin, Thorne'la konuştukları yüzünden olduğunu biliyordu. Thorne her şeyi itiraf ettiğinde, bu konuda konuşmaya zaman kalmamıştı ama bu iş sona erdiğinde; nasıl biterse bitsin, Louise ona hesap soracaktı. Neden daha önce söylemediğini, Hendricks'e ona bahsetmemesi için neden tembih ettiğini öğrenecekti.</p>

  <p class="block7">'Guv..?'</p>

  <p class="block7">Dedektif Kenny Parsons, Pizza Express'in ön camlarının yanındaki boylu boyunca uzanan cam kapılardaki küçük sırayı işaret etti. Çoğu kişi, sıralarını beklerken şemsiyelerin altına sığınmıştı ama Porter ve Parsons gibiler, yağmura pek de aldırış etmiyordu. Adam; Charing Cross istasyonunun arka tarafında, üyelere özel bir yerdi. Çoğu zaman kulüpten çok bar olarak çalışıyordu ama Cuma ve Cumartesi geceleri dans müzikleri başladığında, çok daha hareketli bir mekâna dönüşüyordu. Porter buraya birkaç kez Hendricks'le gelmişti; hatta onun eski erkek arkadaşı Brendan'la da bu kulüpte tanıştığını hatırlıyordu.</p>

  <p class="block7">Parsons, sıranın önüne geçerek polis kimliğini çıkardı ve ikisi, iri kıyım bir kadın güvenlik görevlisi tarafından hemen içeriye alındılar.</p>

  <p class="block7">Kulüp, son hız geceyle yarışıyordu.</p>

  <p class="block7">Dar merdivenlerden aceleyle inerlerken, Porter cep telefonuna göz attı. Sinyal yerin altında kesilebilirdi; ama başka haberleşme yöntemleri de dinleme cihazlarına takılabileceği için, Thorne'la ikisi yine de şanslarını deneyip, cep telefonlarıyla birbirlerine ulaşmaya karar vermişlerdi.</p>

  <p class="block7">Müzik gitgide yükseliyordu, Porter o anda, Hendricks'in bu seste cep telefonunu duymasının imkânsız olduğunu fark etti. Bu durumda, Thorne ve o da birbirlerinin aramasını duyamayabilirdi. En iyisi, telefonun titreşimini açmak olacaktı.</p>

  <p class="block7">Vestiyerde duran kızla göz göze geldiler. Tam içeri girerlerken, sesini duyurmaya çalışarak Parsons'u kolundan çekti. 'Hazır mısın, Kenny?'</p>

  <p class="block7">Parsons, hazır olduğunu söyledi.'</p>

  <p class="block7">Porter ona Phil Hendricks'in iyi bir tanımlamasını vermişti. Marcus Brooks'un tanımlaması ise, biraz daha çelişkiliydi. 'Merak etme, daha hiç silah veya bıçak kullanmadı,' derken, bir yandan da kapıyı gözlüyordu.</p>

  <p class="block7">'Burası o kadar kalabalık ki, çekiç kullanacaksa bile, havaya kaldırmak için yeri olmayacak.'</p>

  <p class="block7">Parsons'un kulağına doğru eğildi. 'Ciddiyim. Eğer sana birini halletmeni söylersem, sakın iki kere düşünme bile.'</p>

  <p class="block7">Kulübün adı, Crush'dı ve ismine layık bir yere benziyordu. Mekân olarak geniş bir alan değildi ve içeride 100 kişiden fazla olamazdı. Ama son derece boğuk ve sıkışık bir hava vardı. Hoparlörlerden hardcore soul ve Motown müzikleri geliyordu. Küçük dans pisti tıklım tıklımdı ve tüm erkekler, birbirleri için dans ediyor gibiydiler.</p>

  <p class="block7">Ciddi bir rekabet ortamı vardı.</p>

  <p class="block7">Thorne sol tarafı kontrol etmeye karar verdi ama ilerlerken, bir gözüyle Holland'ı da takip altında tutuyordu.</p>

  <p class="block7">Sorun sadece ışığın azlığı değildi; olan loş ışık da devamlı hareket ediyordu. Kırmızılar ve yeşiller yer değiştiriyor, beyaz daireler atlayıp zıplıyordu ama hiçbiri, bir kişinin üzerinde uzun süre odaklanmıyordu.</p>

  <p class="block7">Thorne, Hendricks'i tanımak için ışığa ihtiyacı olmadığını biliyordu ama Brooks öyle değildi.</p>

  <p class="block7">Odanın en uç iki köşesinden ilerleyen dar birer koridor var gibi duruyordu. Thorne'un sol tarafında sandalyelere dizilmiş adamlar, ellerinde içkileriyle sohbet ediyor, sigara içiyor ve gülüşüyorlardı.</p>

  <p class="block7">Bazıları da sadece etrafa bakmakla yetiniyordu. Adamlara dikkatle baktıktan sonra, diğer tarafa yöneldi ve tuvaletlere gitmek için sıraya giren erkeklerin arasına karıştı.</p>

  <p class="block7">Kafasını tuvaletten uzatıp, içeriye bir göz atınca, aynanın önündeki birkaç kişi ona merakla baktı. 'Phil' diye bağırdı ve bekledi. Birisi bir şeyler söyledi, başka bir adam güldü ve duvardaki elektrikli el kurutucusu, dans pistinden gelen bas sesine karışarak çalışmaya başladı.</p>

  <p class="block7">Dışarı çıktığında, ona kafasını olumsuz anlamda sallayan Holland'ı gördü. İkisi birden, barın olduğu tarafa yöneldiler.</p>

  <p class="block7">Freda Payne'in "Band of Gold"u başlayınca, dans pistinde alkışlar yükseldi.</p>

  <p class="block7">Barmen, göğsünde "Crush" yazan dar ve siyah bir tişört giymişti.</p>

  <p class="block7">'Buyrun, beyler.' Avusturalyalı.</p>

  <p class="block7">'Birisine bakıyorum,' dedi Thorne. Ama söylediği anda, bunun aptalca bir laf olduğunu fark etti ve barmenden bir kahkaha veya anlamsız bir şaka gelmeyince, rahatladı. Hendricks'in tarifini yaptı.</p>

  <p class="block7">Bu sefer, adamın yüzünde bir gülümseme belirdi. 'Burada öyle çok adam var.'</p>

  <p class="block7">Thorne içeri girdiğinden beri, değişik tiplerde adamlar görmüştü. Fred Perry giymiş düzgün tipler, bot ve deri ceket arasına, pahalı kotlar giymiş, neredeyse hiç poposu olmayanlar vardı. Ama Cumartesi gecesi gidilen herhangi bir kulüpten daha fazla piercing ve dövme yoktu.</p>

  <p class="block7">'Kahrolasıca herifler o kadar çok ki,' dedi Thorne.</p>

  <p class="block7">Barmen yutkundu. 'Üzgünüm, dostum.' ' 'Yani?'</p>

  <p class="block7">Adam, bardaki diğer çalışanları işaret etti. 'Diğer çocuklara da sorun.'</p>

  <p class="block7">Thorne, barın alt kısmına doğru ilerledi. Şansı bu sefer yaver gitmişti.</p>

  <p class="block7">'Boynunda bir Arsenal dövmesi var mı?'</p>

  <p class="block7">Evet diyen Thorne, nefesini tutup bekledi.</p>

  <p class="block7">'Tamam, bahsettiğiniz adamı biliyorum. Ama bu gece gelmedi. Eğer mesaj bırakmak isterseniz, daha sonra kendisine iletirim.'</p>

  <p class="block7">Thorne, kapıdan çıkmıştı bile.</p>

  <p class="block7">The Adam'daki DJ, Fatboy Slim olmaya çalışan ama beceremeyen birine benziyordu. Çalanlar Porter'ın zevkine uygun olmasa da, müşterilerin çok hoşuna gittiği belliydi. Parsons bile, etrafı kolaçan ederken, müziğin temposuyla başını sallıyordu. Etraftaki adamlardan da birçoğu ona bakıyordu.</p>

  <p class="block7">Uzun boylu ve zenci bir adamdı Parsons ve Porter'ın gözünde tam bir polisti ama ona bakan diğer erkekler bunu fark etmiş gibi değillerdi. Ya da belki, fark etmişlerdi ve bu da çekiciliğinin bir parçasıydı.</p>

  <p class="block7">Kulüp, iki katlıydı. İkisi de birer katı dolaşmaya karar verdiler. İlk içeri girdikleri andaki kadar kalabalık olmadığı için, 15 dakikada işleri bitmişti. Brooks un son tanımlamasına uyan birkaç kişi görseler de, Hendricks'e benzeyen kimse yoktu burada.</p>

  <p class="block7">Çalışanları sorguya çekmeye başladılar ve birkaç dakika sonra, Parsons Porter'ı yanına çağırdı. Porter dans pistindekileri yararak geçmeye çalışırken, Parsons da ona el sallamaya devam etti. Yanında, bir bar taburesine oturmuş, komik denecek kadar uzun bacaklı ve pembe bale tütüsü giymiş bir garson kız vardı. Kızın siyah saçları dimdikti ve aşırı iri göğüsleri vardı.</p>

  <p class="block7">Parsons Porter'ı işaret etti. 'Bana söylediklerini ona da söyle.'</p>

  <p class="block7">Bulundukları yer, dans pistine göre çok daha sakin olduğu için, kızın bağırmasına da gerek kalmamıştı. Ama daha önceden fazlaca bağırdığı anlaşılan kızın sesi, çatal çatal olmuştu. 'Sorduğu adam?</p>

  <p class="block7">Biraz önce buradaydı. Buraya devamlı gelir zaten.'</p>

  <p class="block7">'Bu gece?'</p>

  <p class="block7">'Gittiğini görmedim ama evet, bir saat önce buradaydı. Kuzeyli bir adam, değil mi?'</p>

  <p class="block7">'Yanında kimse var mıydı?' diye sordu Porter. Kız, ellerini saçının arasına daldırdı ve tepelerini biraz daha dikleştirdi. 'Sanırım birkaç kişiyle konuştuğunu gördüm. Bazıları aynı zamanda çıktılar, belki o da onlarla gitmiştir.' Porter'a dikkatle baktı. 'Sen de onunla gelmiştin buraya.'</p>

  <p class="block7">'Nereye gidebileceği hakkında bir fikrin var mı?'</p>

  <p class="block7">'Üzgünüm, tatlım, hiç fikrim yok.' Kız, ayağa kalktı ve yana bıraktığı tepsisini alıp, tekrar işinin başına döndü.</p>

  <p class="block7">Ayaklarında topuklu ayakkabılar vardı ama onlar olmasa bile, Porter'dan en az bir kafa uzundu. 'Göğüsler ve bahşişler...'</p>

  <p class="block7">'Teşekkürler,' dedi Porter.</p>

  <p class="block7">Kızın imajı son derece marjinaldi ama yine de o göğüslerin, kulübün müşterileri arasında ziyan olduğunu düşündü Porter. Kız birkaç adım gittikten sonra, ani bir hareketle geri döndü. 'Köprünün karşı tarafında yeni bir yer açıldığını duydum,' dedi. 'Oraya gitmiş de olabilir.'</p>

  <p class="block7">'Nerede?'</p>

  <p class="block7">'Waterloo. Old Vic'in civarında sanırım. Bilmiyorum ama 10 dakikalık yürüyüş mesafesinde olabilir.'</p>

  <p class="block7">Strand'e geri çıktıklarında, Porter hemen telefonundan mesajları dinlemeye başladı.</p>

  <p class="block7">Hendricks eve gitmemişti ve New Cross'a giden diğer polis memuru da bir sonuç alamamıştı.</p>

  <p class="block7">Porter'a başka gitmesi gereken bir yer olup olmadığını soruyordu adam. Yürürlerken, Porter onu geri aradı ve Brixton'a geçmesini söyledi. Hendricks bir keresinde The Fridge'de bir gay gecesine gitmekten bahsetmişti ve eğer oradaysa, küçük bir ihtimal bile olsa, onu kaçırmak istemiyordu.</p>

  <p class="block7">Cumartesi gecesi biraz eğleniriz, demişti Hendricks.</p>

  <p class="block7">Arabaya geldiklerinde, Parsons yürüyerek gitmenin daha kolay olacağını söyledi. 'Köprüden sağa dönüş yok. Aldwych'in etrafından dolaşmam gerekecek.'</p>

  <p class="block7">Porter, sağ kapının kulbunu hızla çekti. 'O zaman hızlı dolaşırsın.'</p>

  <h1 class="calibre6" id="sigil_toc_id_27">28</h1>

  <p class="block7">Hapishanenin insanda değiştirdiği şeylerden biri de, nasıl beklediğin konusundaydı.</p>

  <p class="block7">İçeride ne kadar uzun zaman kalsan da, çıkmayı beklerken neler yaparsan yap, hep zaman öldürüyordu insan. Yani, hiçbir şey, o işten keyif almak adına yapılmıyordu. Bir bilardo oyunu, eğlence amaçlı değildi mesela, sadece yarım saat geçirmekti hedef. Bu da, beklediğiniz olaylara, başka bir gözle bakmak demekti; eh azından onun için öyleydi. Sabırsız olmak, bir ders iptal olunca sinirlenmek, saçmalıktı aslında. Çünkü siz vakit geçirecek bir uğraş bulmak için beklerken, zaman zaten geçip gidiyordu.</p>

  <p class="block7">Tabii ki, tüm bunlar dışarıda sizi neyin beklediğine bağlıydı. Bazıları içeride son derece sakindi; ama bazıları da, onlara yanlış baktınız diye peşinize düşecek kadar tez canlıydı. Onlar, zamanın nasıl geçtiğini önemsemeyenlerdi, zira hayatlarının sonuna kadar orada kalacaklarını biliyorlardı.</p>

  <p class="block7">Artık, farklı şekilde bekliyordu o. Beklemek, herkes gibi onu da huzursuz ediyordu ve yorgunluk da üstüne biniyordu. Bir önceki gün Tindall'a bağırması, yersiz bir davranış olmuştu. Her şey göz önüne alınırsa...</p>

  <p class="block7">İçerideyken, saat takmaya hiç merakı olmamıştı. Devamlı çalan ziller ve yemek kokuları, zamanı söylemeye yeterliydi zaten. Şimdi ise bir saati vardı ve her birkaç dakikada bir, kontrol ediyordu. Boynunu esnetiyor ve her geçen saniyede plastik torbayı daha sıkı kavrıyordu.</p>

  <p class="block7">Thorne, Beware'den daha büyük kulüpler olduğunu biliyordu. G-A-Y ve Heaven gibi yerlerde, dört ya da beş ayrı kat ve her birinde de binlerce kişi kapasiteli dans pistleri vardı. Ama Thorne için, bu da yeteri kadar büyüktü. Hatta, çok geniş alanlı mekânların onu rahatsız ettiğini söyleyen Hendricks için de. 'Küçük kulüplerde müzik daha iyidir,' demişti. Ayrıca da, seçeneklerin daha bol ve rekabet de daha azdır.'</p>

  <p class="block7">'Zaten seçeneklerin çok da fazla değildir,' demişti Thorne gülerek.</p>

  <p class="block7">'Ama sadece bir tane iyi adama ihtiyacım var,' diye cevaplamıştı Hendricks.</p>

  <p class="block7">Kulüpte 300 ya da 400 kişi vardı, ışık sistemi, daha kesin bir rakam söylemeye izin vermiyordu. Ses düzeni, Holland'la biraz evvel çıktıkları kulübü aratır haldeydi. Ne çaldığını merak etmiyordu ve öğrenmek niyetinde de değildi, insanın bu kadar panik halindeyken dinleyebileceği bir müzik olmadığından emindi sadece.</p>

  <p class="block7">'Kolay olmayacak,' dedi Holland.</p>

  <p class="block7">Thorne başım salladı ve tepede dönen ışıklı küreye, dev aynalarına, etrafa aç gözlerle bakman adamlara baktı. Kısa bir an için; neden burada olduğunu ve hatta nerede olduğunu dahi unutmuş gibi hissetti kendini. Müziği sesi; hatta basına, kafasındaki en basit düşünceleri bile silmiş, fonksiyonlarını sıfırlamış gibiydi.</p>

  <p class="block7">Eğer Hendricks'i görürse, onu tanıyıp tanıyamayacağını merak etti. Kalabalıkta ilerlemeye çalışırken, Holland'ı gözden kaybetti. Çarpan dirsekleri ve ayaklarına sürünen ayakları umursamayarak, yüzlere ve enselere odaklandı.</p>

  <p class="block7">Tanrım, çok gürültü vardı. Ve sıcaktı.</p>

  <p class="block7">İki uzun boylu adamın arasından geçmeye çalışırken, kafasını kazıtmış olanın yüzüne dikkatle baktı. Adamlar da aynı dikkatle ona baktılar.</p>

  <p class="block7">Ses, bir kumaşa sarılmış çekiç gibi, ayaklarından kafasına doğru inip çıkıyordu.</p>

  <p class="block7">Vuruyor, bastırıyor ve kahrolasıca havayı ciğerlerinden çekiyordu.</p>

  <p class="block7">Shtoompshtoompshtoomp...</p>

  <p class="block7">Sanırım başıma bir çekiç darbesi yiyeceğim.</p>

  <p class="block7">Bunun şakasını yapma...</p>

  <p class="block7">Thorne, ceketini çıkardı. Başını çevirerek, Holland'ı görmeye çalıştı. Bir adamın yüzüne vuran ışığın, sonra ceketine çarpmasını ve adamın tekrar dönerek dans etmesini izledi.</p>

  <p class="block7">Shtoompshtoompshtoomp...</p>

  <p class="block7">" Açık gözler, kapalı gözler, dans edenler. Şov yapanlar, kendini kaybedenler. Suratlar, vücutlar, sadece birer şekilden ibaret, hareket eden bir insan kalabalığı.</p>

  <p class="block7">Kahretsin, Phil...</p>

  <p class="block7">İri yarı bir adam, yandan Thorne a çarptı ve dişlerinin arasında ses çıkarmadan "pardon" dedi.</p>

  <p class="block7">Kahretsin kahretsin kahretsin kahretsin...</p>

  <p class="block7">Kendi terini ve diğer insanların terini duyumsuyor. Ağzının kenarında, adrenalin pompası gibi bir tik. Tuz ve metal..</p>

  <p class="block7">Sıcak, ıslak nefeslere ve terli sırtlara çarparak, kaygan zeminde yer bulmaya çalışan ayakkabılarının, Adidas ve Nike'ların arasında çirkin ve biçimsiz kaldığını düşündü. Acaba Phil hangi ayakkabıyı giymişti?</p>

  <p class="block7">Beyaz ve parlak grili olan spor ayakkabıları, büyük ihtimalle.</p>

  <p class="block7">Motorcu botlarıyla dans edemezdi.</p>

  <p class="block7">Shtoomp...</p>

  <p class="block7">Arkadan gelen bir ses, biraz önce yanından geçtiği adam, ona nereye gittiğine dikkat etmesini söylüyor. Thorne durdu ve derin bir nefes aldı. Bir ışık kütlesi geldi ve yüzünde durdu.</p>

  <p class="block7">Kendini zorla zapt ederek, yanındaki adama bir yumruk indirmemeyi başardı.</p>

  <p class="block7">Sonraya saklıyordu.</p>

  <p class="block7">Onun yerine, hızla arkasını döndü ve odanın ortasındaki yükseltilmiş dans platformunun içinden, kalabalığı dirsek ve omuzlarıyla yararak ilerlemeye başladı. Çevresindekilerin ona küfür ettiklerinin farkındaydı ama önemsemedi. Etraftakilerin ellerindeki içkilerin dökülmesine bile aldırış etmeden, DJ kabinine yaklaştı.</p>

  <p class="block7">Cama eğilip, polis kimliğini DJ'e doğru salladı.</p>

  <p class="block7">'Sesi kapat...'</p>

  <p class="block7">DJ, sanki karşısında delirmiş biri varmış gibi anlamsızca baktı. Thorne, birkaç basamaklık merdiveni tırmandı.</p>

  <p class="block7">Bunun herhangi bir istek olmadığını anlayan DJ, Thorne tam yakasına yapışmak üzereyken ayağa kalktı ve kulaklıklarını çıkardı.</p>

  <p class="block7">'HEMEN. ŞİMDİ. SESİ. KAPAT.'</p>

  <p class="block7">Dans edenlerin duraksamasına kadar geçen o birkaç saniye, ortamda bir gariplik yarattı. Kafalar birer birer DJ kabinine doğru dönerken, tepedeki ışıklar hâlâ müzik varmışçasına dönüyordu. Birkaç kişi, ellerini kolların; sallayarak, neler olduğunu öğrenmeye çalıştı.</p>

  <p class="block7">Thorne, mikrofona uzandı: 'Phil?'</p>

  <p class="block7">Dans pistinden bağıranlar mikrofonu ele geçiren adamın dışarı atılmasını talep ediyorlardı.</p>

  <p class="block7">Thorne ağzını mikrofona fazla bastırınca, ses cızırtı yaptı. 'Phil Hendricks?'</p>

  <p class="block7">Kabine doğru yaklaşan iki ızbandut gibi görevliye, polis kimliğini gösteren Thorne, aynı anda gözlerini ayırmadan piste bakıyordu. 10 saniye sonra, cep telefonu çaldı.</p>

  <p class="block7">Birisi, 'belki o arıyordur,' diye bağırdı.</p>

  <p class="block7">Elinde çalan ve titreşen telefonla, dans pistine atladı. Aceleyle dışarı çıkmak isterken, ona elini uzatan bir kaç adamı itti ve birinin de göğsüne bir darbe indirdi. Sonunda kapıyı omzuyla itip, dışarı çıkarken, ona doğru gelen Holland'ı fark etti. Müzik, son hızla devam ediyordu. Thorne, telefona cevap verdi.</p>

  <p class="block7">'Waterloo'ya gidiyorum,' dedi Louise.</p>

  <p class="block7">'Orada ne var?' Thorne, Wardour Street'den karşıya geçti ve bir dükkânın girişinin altına sığındı.</p>

  <p class="block7">Louise, ona Hendricks'in The Adam'da görüldüğünü ve hikâyenin kalanını anlatırken, Holland'ı gören Thorne, ona eliyle işaret vererek, yerini bildirdi.</p>

  <p class="block7">'Elimden geldiğince çabuk yanına geleceğim,' dedi.</p>

  <p class="block7">'Gerek yok. Zaten yanımda Kenny var. Sen neredesin?'</p>

  <p class="block7">Thorne ona bulunduğu yeri söyleyince, Louise onların Old Compton'daki tüm, küçük bar ve kulüpleri kontrol etmelerini söyledi. Bildiği kadarıyla oradakiler Hendricks'in sık gittiği yerler değildi ama mutlaka bir, iki defa uğramıştı hepsine. 'Bir zararı olmaz,' dedi Louise.</p>

  <p class="block7">Thorne, elini dükkânın camına vurdu ve yürümeye başladı. 'Sadece zaman kaybı,' diye söylendi. Arkasından yetişen Holland, ıslak saçlarını elleriyle düzeltti ve neler olduğunu sordu. Yüzünü buruşturan Thorne, başını iki yana salladı.</p>

  <p class="block7">'Başka ne yapabilirsin ki?' dedi Louise.</p>

  <p class="block7">Porter ödemiyordu ama yine de girişin 15 pound olduğunu kapıda gördü. Diğer kulüpler galiba daha ucuzdu ama pek büyük bir fark da yoktu aralarında. Bir gecede üç ya da dört değişik kulüp ve her birinde tek içkiye verilen dört pounddan hesaplanırsa, Phil Hendricks'in bir Cumartesi gecesinde kaç para harcadığını merak etti birden.</p>

  <p class="block7">Parsons ve Porter, sıraya girmeden kapıdan içeri girme hakkına sahip olsalar da, mutlaka siyah ve uzun bir ceket giyen ve kulağında da bir kulaklık olan güvenlik görevlisinin onları durdurduğu ve kim olduklarını sorduğu o garip an geliyordu her kulüpte.</p>

  <p class="block7">Porter, sadece bakıyordu. Parsons, adama yoldan çekilmesini söylüyordu.</p>

  <p class="block7">Bu seferki görevli önce şaşırdı, sonra kızardı ve Porter'a dönüp, çantanızı aramam gerekip gerekmediğini bilemiyorum,' dedi. Ama Parsons'un elini kolunda hissedince, geri adım attı. 'Çantanızda silah filan olabilir,' dedi.</p>

  <p class="block7">'Birkaç tane,' diye cevap verdi Porter. Belki de yeni olduğu içinde ama Vada, The Adarhdan daha kaliteli bir yer gibi duruyordu. Müzik basıncı daha az, ortam daha nezihti ve dans pisti de, orta odanın sadece küçük bir bölümünü kaplıyordu. İçerideki atmosfer sakin görünüyordu ama Porter, daha sonra buranın da kafalarını dağıtmak isteyen müşterilerle dolacağını düşündü.</p>

  <p class="block7">Parsons'la ikisi bara doğru ilerlerken, erkeklerin birbirlerine sokulmuş dans etmelerini ve fısıldaşmalarını görüyordu. Mekânın dizaynını yapan kişi 60'ların sonlarının havasını yakalamaya çalışmıştı; siyah ve kırmızı kadifeler, lifli lambalar ve Caine ve Jagger'in büyütülmüş posterleri vardı etrafta.</p>

  <p class="block7">Porter, bar çalışanlarından işine yarar bir bilgi alamayınca, Parsons'la ayrılıp her yeri aramaya karar verdi.</p>

  <p class="block7">Ama, ses ne kadar azsa, ışıklandırma da ona paralel olarak o kadar kısıktı. Bir sürü kuytu köşe ve karanlık gölge vardı içeride. Porter, siyah veya gri bir tişört, kısa kesilmiş saçların ensede bittiği yerde başlayan bir dövme arıyordu. Banket ve masalara yaklaşarak, tamdık kahkahayı arayarak, en kuytu köşelere bakıyordu.</p>

  <p class="block7">Umudunu kaybetmemeye çalışarak.</p>

  <p class="block7">Küçük merdivenlerin üst tarafında, daha sessiz bir bar var di. Porter her köşeye bakmaya çalışırken, yüzündeki ifadeni: müşteriler tarafından kınama olarak alındığının farkındaydı. Ama yapacak da fazla bir şey yoktu.</p>

  <p class="block7">Yukarı kattaki barmenin de alt kattakinden daha fazla yaran olmadı. Porter'ın arkadaşının daha gelmemiş olabileceğini söylemekten başka bir önerisi yoktu adamın. İçinden, Thorne'a bir kere daha söylendi. Elbette ki, yalan söylemediğim, sadece onu korumak için böyle yaptığını söyleyecekti Thorne ama, Porter bunun saçmalık olduğunu çok iyi biliyordu. Marcus Brooks'un tanımına uyan biri tam önünden geçip ona gülümseyince, Porter birden Thorne'a olan öfkesini unuttu. Kendisi ve Parsons'dan başka daha kaç polisin o anda kulüpte olabileceğini merak etti.</p>

  <p class="block7">O arada, DS barın kapısının önünden başını uzattı ve Porter'a bakarak kafasını iki yana salladı. Bu hareketten, Hendricks'in izini bulamadığından başka, Cumartesi gecesi için yeteri kadar fazla yağcılık yaptığı ve artık evine dönmeye hazır olduğunu da belli oluyordu.</p>

  <p class="block7">Bardan çıkıp, beraberce alt kata inerlerken, Porter sırayla geçtikleri yerlerdeki kuytu köşeleri araştırmaya devam etti. 'Çıkmadan önce, her yere bakmış olmak istiyordu. Bunu yaparken, bir yandan da Thorne'la ilgili olacakları; eğer kötü bir şey olursa onu nasıl teselli edeceğini düşünüyordu. Tam o anda, tanıdığı bir yüz gördü.</p>

  <p class="block7">Adam, kuytu masalardan birinde, kapıya en yakın yerde, iki adam ve bir kadınla beraber oturuyordu. Ortalarındaki masada, çoğu boşalmış bir sürü içki şişesi ve kadehler duruyordu.</p>

  <p class="block7">Porter'ın kendini tanıtmaya vakti yoktu; polis kimliğini uzatarak bu işi kısaca halletti. 'Daha önce tanışmıştık,' dedi. Phil Hendricks'le.'</p>

  <p class="block7">'Muhakkak öyledir,' dedi adam. Bir sigara çıkarıp yaktı ve ince bir duman huzmesini, Porter'ın arkasına doğru bakarak üfledi. 'Buralarda bir yerde takılıyor.'</p>

  <p class="block7">Porter, midesinin kasıldığım hissetti. 'Nerede?'</p>

  <p class="block7">Adamın gözleri, Porter'ın arkasında bir şeyler araştırıyor gibiydi. 'Dazlak kafalı bir herifle beraberdi. Çok samimiydiler.' Porter da arkasını döndü ve kalabalığı gözleriyle taradı. '10 dakika önce buradaydılar...'</p>

  <p class="block7">Adam ve arkadaşları hâlâ konuşurken, Porter kapıya doğru hızla atıldı. Koridorun sonunda Parsons'u gördüğü sırada, cep telefonunu çıkarmış, numaraları tuşlamaya çalışıyordu. [...] Hemen gelmelisin.' Adresi verdi ve telefonu kapattı.</p>

  <p class="block7">'Nereye bakmadık?'</p>

  <p class="block7">'Ofisler?' dedi Parsons. 'Tuvaletler?'</p>

  <p class="block7">Halı kaplı koridorun diğer yanındaki kadınlar tuvaletine doğru Porter koşarken, Parsons da hemen yanındaki erkekler tuvaletine girdi. İçeride, aynanın önünde ellerini yıkayan kadın, tuvalet kapılarını ayağıyla iten Porter'a garip bir ifadeyle baktı. Hendricks, yoktu.</p>

  <p class="block7">Tuvalet kapısı ardından kapanmadan, Porter koridorda koşmaya başlamıştı bile. Sola dönünce, kendini mutfakta buldu; masanın başında oturmuş iki garsonla göz göze geldi ve dışarı çıktı.</p>

  <p class="block7">Gidecek başka bir yer kalmamıştı.</p>

  <p class="block7">Parsons da ortalarda gözükmüyordu. Müzik; duvarlara çarparak yankılanıyor, mutfak kapısından gelen yağmurun sesine karışıyordu. Metal kapıya abandı ve kulübün arka kapısından dışarı çıktı.</p>

  <p class="block7">Burası, kulübün arkasından anayola doğru uzanan, 40-50 yardlık bir dar sokaktı. İki tarafındaki çatılardan akan sular, sokağın ortasında birleşip, ince bir çizgi halinde yola akıyordu. Kapıların cılız ışıkları ve arada bir yanan sokak lambaları, suyun üzerine vuruyor ve ışıltılı bir görünüm oluşturuyordu.</p>

  <p class="block7">Ortalarda bir yerdeki kapının giriş kısmında, iki siluet gördü Porter.</p>

  <p class="block7">Adımlarına dikkat ederek, yavaşça ilerlerken, iki figürden birinin yer değiştirdiğini gördü. Kapıya vurulmuş gibi bir ses duydu sonra. İnleme sesi gibi.</p>

  <p class="block7">'Phil?'</p>

  <p class="block7">Üç, dört adım daha attı ve duvardan uzaklaşıp yolun ortasına geldi. Kafasını çeviren adam, yüzü gölgeler içinde, ona doğru baktı.</p>

  <p class="block7">Hendricks, arkası kapıya sertçe dayanmış halde duruyordu.</p>

  <p class="block7">Boynunu sıkıca kavramış iki el vardı...</p>

  <p class="block7">Çantasına elini atan Porter, hızla koştu ve teleskopik batonunu çıkardı. Adamların yanma geldiğinde, hiç duraksamadan, batonu arkadaki adamın bacaklarına indirdi. Bir yandan da adamı yakasından tutup geri çekti ve yere düşünce, kendi de onun üstüne atladı.</p>

  <p class="block7">'Kahretsin... Louise...'</p>

  <p class="block7">Yerdeki adamın göğsüne bir darbe indirdi ve batonu boynuna bastırdı. Aynı anda, arkadan saçını yakalayan ve boynuna sarılan bir çift el hissetti.</p>

  <p class="block10" id="calibre_pb_4">Phil Hendricks, bir yandan çığlık atıyor, bir yandan da küfürler ederek bağırıyordu. Porter'ın yüzünden kanlar akarken, Hendricks'in sesi de yağmura karışmış, kulaklarında çınlıyordu adeta.</p>
</body>
</html>
