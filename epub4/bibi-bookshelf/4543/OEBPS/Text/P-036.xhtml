<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <h2><i>Yazarın Notu</i></h2>

  <p class="p1">Bu roman bir kurgu ürünü olsa da, yaşanmış olayları temel almaktadır. Agnes Magnúsdóttir İzlanda’da idam edilen son suçludur. 1828 yılının mart ayında, 13’ünü 14’üne bağlayan gece, Kuzey İzlanda’da Vatnsnes yarımadasındaki Illugastadir’de (Illugastaðir) işlenen Natan Ketilsson ile Pétur Jónsson cinayetlerinde üstlendiği rol nedeniyle suçlu bulunmuştur. Agnes’in kemikleri 1934 yılında Fridrik Sigurdsson’unkilerle (Friðrik Sigurðsson) birlikte Thristapar’dan (þristapar) alınıp Tjörn kilisesinin mezarlığında ortak bir mezara gömülmüştür. Natan Ketilsson’un aynı mezarlıkta bulunan mezarının yeri belli değildir. Sigrídur Gudmunsdóttir (Sigrídur Guðmundsdóttir) Kopenhag’a, suçluların dokuma işleri yaptığı bir cezaevine gönderilmiştir. Olaylardan birkaç yıl sonra öldüğüne inanılmaktadır. Varlıklı bir kişi tarafından cezaevinden kurtardığına ve uzun bir yaşam sürdüğüne dair bir söylenti çıkmış olsa da, bu doğru değildir. Bu söylentiler, olaylardan yıllar sonra bile halkın ona duyduğu yakınlığın bir göstergesidir.</p>

  <p>Benim Illugastaðir cinayetleri ve idamları konusundaki yorumum, uzun yıllar boyunca yaptığım araştırmalara, o araştırmalar sırasında ulaştığım kilise kayıtlarına, cemaat belgelerine, nüfus sayımlarına, yerel tarih yayınlarına ve sayısız İzlandalıyla yaptığım konuşmalara dayanıyor. Kimi karakterleri yeniden yaratmış, kimilerini hikâyeden çıkarmış ya da zorunluluklar yüzünden adlarını değiştirmiş olsam da, Björn Blöndal, Yardımcı Rahip Thorvardur (borvarður) Jónsson, Kornsá ailesinin birçok üyesi ve Agnes’in annesiyle kardeşleri de dahil olmak üzere, çoğu karakteri tarihsel kayıtlardan aldım.</p>

  <p>Agnes’in öyküsünü anlatırken adlarını kullandığım karakterlerin yaşamakta olan yakınlarına yönelik herhangi bir suçlamada bulunmam söz konusu değil.</p>

  <p>Her bir bölümün başında yer alan mektuplar, belgeler ve bilgilerin çoğu özgün kaynaklardan çevrilerek uyarlandı. Natan’ın Illugastadir’deki işliğinin yıkıntıları hâlâ ayakta; ayrıca þristapar’da, infaz alanını belirten bir kitabe bulunuyor. Romanda geçen bütün yer adları gerçek; Agnes’in ve öteki karakterlerin adlarını andığı çiftliklerin çoğu bugün de varlığını sürdürüyor.</p>

  <p>Agnes’in yaşamıyla ve cinayetlerle ilgili bilinen ve resmiyet kazanmış birçok gerçeği romanda yeniden canlandırdım; dolayısıyla olayları ya doğrudan doğruya kayıtlardan aldım ya da kimi yorumlara dayanarak kurguladım. Agnes, Stóra-Borg’da bir süre tutulduktan sonra, gerçekten Kornsá çiftliğindeki ailenin gözetimine verilmiş ve son günlerinde ona papazlık etmesi için Yardımcı Rahip borvarður Jónsson’u gerçekten seçmiştir. Rahiple olan ilişkilerinin niteliği, örneğin gizemli karşılaşmaları ve Agnes’in rüyası gibi ayrıntılar, yörede yaşayanların açıklamalarına ve bölgeye ilişkin tarihsel kayıtlara dayanıyor. Karakterlerin yüksek okuryazarlık düzeyi de tarihsel bir gerçek. İzlandalıların okuryazarlık oranı, 18. yüzyılın sonlarından beri neredeyse üniversite düzeyindedir.</p>

  <p>Özellikle evlatlık ve kimsesiz çocuklar, çocuk ölümleri, gayrimeşru ilişkiler ve İzlanda’nın 19. yüzyıldaki akrabalık ilişkileri sistemi gibi konulardaki yayınlarından yararlandığım uzman araştırmacılar Gisli Agust Gunnlaugsson, Olöf Garðarsdóttir, Loftur Guttormson, Gunnar Thorvaldsen, Sören Edvinsson, Richard Tómasson ve Sigurður Magnússon’a teşekkür borçluyum. Ayrıca Ebenezer Henderson, John Barrow, Alexander Bryson, Arthur Dillon, William Hooker, Niels Horrebow, Sir George Mackenzie ve Uno Von Troil gibi 19. yüzyılda İzlanda’yı dolaşmış yabancı gezginlerin güncelerinden de yararlandım. <i>Hunavetningur</i>. <i>Sagnaþættir ur Hunaþing</i> ve <i>Húnavatnsþ Brandsstaðaannall</i> benim için değerli yayınlar oldu.</p>

  <p>Illugastaðir cinayetleri ve Natan Ketilsson’un yaşamı ve ölümüyle ilgili adı anılması gereken kimi kitaplarla yazıları da buraya almak isterim: Guðlaugur Gudmunðsson’un <i>Enginn Ma Undan Lita'</i>sı, þorgeir þorgeirsson’un <i>Yfirvaldið’</i>i, Gunnar S. þorleifsson’un <i>Dauði Natans Ketilssonar’ı,</i> Guðbrandur Jónnson’un <i>Dauði Natans Ketilssonar'ı,</i> Eline Hoffman’ın <i>Dauði Natans Ketilssonar</i>'ı (İzlanda diline çeviren Halldor FriðJónsson), Tomas Guðmundsson’un <i>Fridþæging</i>’i ve Sigrun Huld Þorgrimsdóttir’in <i>Agnes of Friðrikfyrir og eftir dauðdann</i>'ı.</p>

  <p>Hepsi de yararlı olmakla birlikte, bu yayınlarda yer alan düşünceler birbiriyle çelişiyor ve bunların bir bölümünde, Agnes’in “acımasız bir cadı, bir cinayet kışkırtıcısı” olduğu görüşü ağır basıyor. Bu roman, söz konusu kadının biraz daha yoruma açık bir portresini çizmek amacıyla yazılmıştır.</p>
</body>
</html>
