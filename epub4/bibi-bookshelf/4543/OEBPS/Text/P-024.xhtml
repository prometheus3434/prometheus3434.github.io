<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <h3>ONUNCU BÖLÜM</h3>

  <p class="p1">13 Nisan 1828</p>

  <div>
    <br/>
  </div>

  <p class="p1">Vatnsendi çiftliğinden Rósa Gudmunsdóttir ifade için mahkemeye çağrıldı. Dava konusunda bilgisi olmadığını, ama o kış Agnes ona uğradığında efendisi Natan’dan iyilikle bahsettiğini söyledi. Illugastadir’de evlatlık kalan bebek, şimdi Rósa’nın evinde, onun kızı olarak yaşıyormuş. Bebeğin şimdi üç yaşında olduğunu söyledi. Kadın, bebeğin cinayetten dolayı herhangi bir sıkıntı yaşamış olduğunu düşünmediğini, ama çocuğun sürekli “Natan dağlara gitti” dediğini söyledi. Cinayetten sonra bebeğe söylenen buymuş. Rósa, Agnes ile Sigrídur’da sıra dışı bir şey görmemiş, çünkü çok iyi tanımıyormuş onları. Rósa’nın dediğine göre, Natan onlarla iki yıl yaşadıktan sonra, 1825 yazında Vatnsendi’den ayrılmış. Rósa, o sırada Natan’ın kayda değer miktarda parası olduğunu belirtti; hatta saklaması için kadına da 50 gümüş lira vermiş.</p>

  <p class="p1">Natan’ın ayrılmasından sonraki ilkbaharda, Katadalur çiftliğinden Fridrik, Vatnsendi’ye gelmiş ve özel bir konuda konuşmak için Rósa’yı dışarı çağırmış. Rósa sonra, Fridrik’in onu nasıl arzuladığını söylemeye başladığını ve o gece orada kalıp yatağına girmesine izin vermesini istediğini anlattı. Fridrik’i reddedip ondan uzaklaştığını ve kocasından onun içeride kalmasına izin vermemesini istediğini söyledi. Fridrik daha sonra bir kez daha içeri girmek istemiş. Kadının anlattığına göre, daha sonra kocası Ólaf gelip, Fridrik’in ambara girmek, Rósa’nın Natan adına sakladığı paraları görmek istediğini söylemiş. Natan, Fridrik’e, Rósa’nın evinde yatmayı becerebilirse paraları alabileceğini söylemiş. Fridrik, kadının kocasına iki ya da dört gümüş lira önermiş ve Ólaf’a, annesinin gördüğü bir rüyaya göre paraların ambardaki bir fıçının dibinde saklı olduğunu söylemiş. Rósa kocasına, Natan’ın parasının kesinlikle ambarda olmadığını ve Fridrik’in oraya istediği kadar bakabileceğini söylemiş. Sonra kocası dışarı çıkmış, Rósa ve hizmetçisi uyurken Fridrik ambara girip fıçının içindeki her şeyi boşaltmış ama hiçbir şey bulamamış. Kadının dediğine göre oğlan, “annesinin daha doğru rüyalar görmesi gerektiğini” söylemiş. Fridrik sert kayaya çarptığını ve para için nereye bakması gerektiği konusunda annesinden daha iyi bir bilgi alınca geri döneceğini söyleyip oradan ayrılmış. Ama geri dönmemiş.</p>

  <p class="p1">Bundan sonra Fridrik’in, parayı bulamadığı için Natan’dan nefret ettiği düşünülmüş. Rósa sakladığı parayı, Fridrik’in gelişinden sonra, o ilkbaharda Natan’a geri verdiğini, ama uzun bir süre ondan haber alamadığını söyledi. Kadın ayrıca Natan’ın onlarla birlikte yaşadığı sıralarda parasını genellikle çiftliğin içinde ya da dışında bir yerde toprağa gömdüğünü belirtti. Daha fazla kanıt ya da bilgi sunmayan kadın daha sonra burada kayıt altına alınan ifadelerin doğruluğunu teyit etmediğini bildirdi.</p>

  <div>
    <br/>
  </div>

  <p style="text-align: right;">Mahkeme kâtibi, 1828</p>
</body>
</html>
