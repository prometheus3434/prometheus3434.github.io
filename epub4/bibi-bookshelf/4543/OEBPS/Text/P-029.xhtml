<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <h3><br/></h3>

  <p class="p1">Fridrik’le birlikte Illugastadir’e vardığımızda, Natan evde yoktu. Olsaydı neler yaşanırdı, emin değilim. Sigga açıp da içeri girmemize izin verene kadar birkaç dakika boyunca kapıyı çaldık. Kucağında Natan’ın kızı vardı.</p>

  <p>“Olur da geri dönersen, seni içeri almamamı söyledi,” dedi Sigga, ama yine de bizi içeri kabul etti.</p>

  <p>Bize ikram ettiği kahveyi kabul ettim. “Natan nerede?” diye sordum.</p>

  <p>“Geitaskard’dan bir ulak geldi. Worm iyi değilmiş. Natan bu sabah erkenden gitti.”</p>

  <p>“Ne durumdaydı?”</p>

  <p>Sigga yüzüme baktı. “Öfke içindeydi.”</p>

  <p>“Seni yine zorladı mı?” Fridrik, Natan’ın yatağının yanındaki rafı inceliyordu; kutulardan bir-ikisini kaldırıp sallarken Sigga endişeli gözlerle onu izledi.</p>

  <p>“Ne arıyorsun sen?”</p>

  <p>“Yaptıklarının karşılığını,” diye homurdandı Fridrik. Pencereden dışarı, karlara doğru baktı. “Haklı olduğuma eminim. Hepsini avluya gömmüş olduğuna bahse girerim.”</p>

  <p>Sigga’ya baktım. “Benimle ilgili herhangi bir şey söyledi mi?”</p>

  <p>Sigga kafasını salladı.</p>

  <p>Acı acı gülümsedim. “Yüzüme karşı tekrarlamak isteyeceğin şeyler değildir.”</p>

  <p>Fridrik omuzlarındaki karı eliyle süpürüp Sigga’nın yanına oturdu ve kızı kucağına çekti. “Küçük kuşum benim,” dedi. “Karım.”</p>

  <p>Sigga, Fridrik’in okşamalarına karşı koyarak yeniden yatağına oturdu. “Bana öyle deme,” dedi.</p>

  <p>Fridrik kıpkırmızı kesildi. “Niyeymiş o? Sen benimsin.”</p>

  <p>“Natan fikrini değiştirdiğini söyledi bana. Evlenmemize izin vermeyecek.” Sesi bir hıçkırıkla kesildi. “Hiçbir zaman.”</p>

  <p>“Lanet olsun sana Natan!”</p>

  <p>Böylesine tatsız bir durumda bulunmamıza karşın, Fridrik’in abartılı ağlamasına elimde olmadan gülümsedim. “Eminim Natan bundan vazgeçecektir,” dedim.</p>

  <p>Sigga gözlerini silerek kafasını salladı. “Natan bana, benimle evlenecek biri varsa, onun kendisi olacağını söyledi.”</p>

  <p>Midem kasıldı, Fridrik’in de yüzünün bembeyaz olduğunu fark ettim. “Ne?”</p>

  <p>Sigga “Aynen böyle söyledi,” diyerek burnunu çekti.</p>

  <p>“Sen ne dedin peki?” Sesim güçsüz çıkmıştı, titriyordu.</p>

  <p>Sigga hıçkırık nöbetine tutuldu.</p>

  <p>Fridrik “Kabul etmedin, değil mi?” deyip, bir eliyle kıza sarıldı. Sigga yüzünü oğlanın omzuna bastırdı ve bağıra bağıra ağladı.</p>

  <div>
    <br/>
  </div>

  <p class="p1">Üçümüz sonraki iki günü Illugastadir’de birlikte geçirdik, oradan nasıl ayrılacağımızı planlıyorduk. Sigga, Stóra-Borg’a geri dönebileceğini düşünüyordu; ona hava düzelir düzelmez vadiye birlikte gitmeyi önerdim. Fridrik kış bitmeden önce Ásbjarnarstadir çiftliğine gidip iş isteyebileceğimi söyledi. Oradaki çiftçinin Natan’dan hoşlanmadığını, sırf bu yüzden beni işe alabileceğini belirtti.</p>

  <p>Yine bu konuları konuştuğumuz bir öğleden sonra dağ geçidinden aşağı doğru inen yolcular gördük. Kendimizi kaçış planlarımıza öylesine kaptırmıştık ki yaklaştıklarını geç fark ettik. Az da olsa etkisini yitiren soğuğu fırsat bilip avluya çıkmış, biraz temiz hava alıyorduk. Bizi görmüş olmalıydılar.</p>

  <p>“Agnes!” dedi Sigga tıslar gibi. “Bu gelen Natan. Seni burada görünce beni dövecek.”</p>

  <p>Yüreğim davul gibi vuruyordu, ama belli etmemeye çalıştım. “Natan yalnız değil, Sigga. Yanında biri varken hiçbir şey yapmayacaktır.”</p>

  <p>Üçümüz de orada dikilip, gelen iki atlıyı beklemeye başladık. Yeterince yaklaştıklarında, Natan’ın yanındaki atlının koyun katili Pétur olduğunu görüp şaşırdım.</p>

  <p>“Bak Pétur,” dedi Natan. “Üç küçük tilki sinsice dolaşıyor ortalıkta.” Gülümsedi ama bakışları buz gibiydi. Fridrik’e saldırabilir diye düşünüyordum, ama o, atından inerek bana doğru yürüdü.</p>

  <p>“Bunun burada ne işi var?” Gülümsemesi silinmişti. Kızardım ve Pétur’a bir bakış attım. Şaşırmış görünüyordu.</p>

  <p>“Lütfen izin ver de geri gelsin, hiç değilse kış geçene kadar,” diye karşı koydu Sigga.</p>

  <p>“Bıktım senden Agnes.”</p>

  <p>“Ben ne yaptım ki sana?” Sakin durmaya çalışıyordum.</p>

  <p>“Gitmek istediğini kendin söyledin; neden gitmiyorsun?” Bana doğru bir adım daha attı. “Defol!”</p>

  <p>Sigga endişeli görünüyordu. “Kalacak bir yeri yok, Natan. Kar yağacak.”</p>

  <p>Natan güldü. “Hiç de sözünün eri değilsin Agnes. Bir şey söylüyorsun ama sözünün arkasında bambaşka bir anlam pusuya yatmış oluyor. Burayı terk etmek mi istiyorsun? Terk et hadi!”</p>

  <p>Natan’a onu istediğimi, beni yeniden sevmesini istediğimi söylemek geçti içimden. Ama hiçbir şey demedim. Söyleyebileceğim bir şey yoktu.</p>

  <p>Sessizliği bozan Fridrik oldu.</p>

  <p>“Sigga’yla evlenemeyeceksin,” dedi dişlerini gıcırdatarak.</p>

  <p>Natan güldü. “Yine mi bu konu!” Pétur’a döndü. “Çoluk çocukla yaşayınca neler oluyor, görüyor musun? Seni de kendi küçük oyunlarına sokuveriyorlar.”</p>

  <p>Pétur belli belirsiz gülümsedi.</p>

  <p>“Peki.” Natan atıyla bahçenin ilerisine doğru yürümeye başladı. “Agnes kalabilir. Ama büyükodada değil. Pétur’la bu gece burada yatıp yarın sabah yine Geitaskard’a gideceğiz. Geri döndüğümüzde hâlâ buralarda olursanız, arazime izinsiz girdiğinizi söyleyerek sizi Bölge Komiseri’ne teslim ederim. Pétur’a boğazını kestirtmeden önce sen de terk et burayı Fridrik.” Natan güldü, ama Pétur yere bakıyordu.</p>

  <div>
    <br/>
  </div>

  <p class="p1">O gece yine ahırda yattım. Natan’ın beni dışarı attığı geceki kadar soğuk değildi, Sigga da küçük bir yatak hazırlamama yardım etti. Yatak dışkı kokuyor, yerde de bitler cirit atıyordu, ama sonunda uykuya dalabildim.</p>

  <p>Uyandığımda hava kararmıştı. Kalkıp kapı girişine doğru gidince, evin penceresinden hâlâ ışık geldiğini gördüm. Dinlendikten sonra daha sağlıklı düşünebildiğimi hissediyordum ve tam Natan’la aramızı düzeltip düzeltemeyeceğimizi görmek için çiftliğe geri dönecekken, ahırın arkasından gelen ayak seslerini duydum.</p>

  <p>“Sigga?”</p>

  <p>Ayak sesleri kesildi, sonra karın üzerinden gelen yumuşak gacırdamaları yeniden duydum. Bana doğru yaklaşıyordu. Barakanın karanlığına çekilip sırtımı duvara dayadım.</p>

  <p>Hafif bir fısıldama duydum. “Agnes?”</p>

  <p>Fridrik’ti.</p>

  <p>Girişten içeri süzüldü.</p>

  <p>“Burada ne yapıyorsun Tanrı aşkına?”</p>

  <p>Soluk soluğaydı. Karanlıkta onu göremiyordum ama terinin kokusunu alabiliyordum. Bir şeyler şakırdadı.</p>

  <p>“Katadalur’dan buraya yürüdün mü?”</p>

  <p>Öksürdü ve yere tükürdü. “Evet.”</p>

  <p>“Natan seni görürse öldürür.”</p>

  <p>“Uyumasını bekleyeceğim.”</p>

  <p>“Ne yapmak için? Uyanır da Sigga’yla seni kendi yatağının dibinde birbirinize tatlı sözler fısıldarken yakalarsa, önce tavana asar, sonra da gün doğmadan parçalara ayırır seni.”</p>

  <p>Fridrik’in burnunu çektiğini duydum.</p>

  <p>“Tatlı sözler için gelmedim.”</p>

  <p>Sesinin tonundaki bir şey beni duraklattı.</p>

  <p>“Fridrik. Ne için geldin sen buraya?”</p>

  <p>“Bu işi artık kökünden halledeceğim. Bana ait olan şey için geldim.”</p>

  <p>Arkamızda inek uzun uzun inledi. Toynaklarıyla toprağı kazıdığını duydum.</p>

  <p>“Fridrik?”</p>

  <p>“Bunu sen de istiyorsun Agnes. Kabul et.”</p>

  <p>O sırada ay bulutların arasından sıyrıldı ve ben Fridrik’in ellerinde ne olduğunu gördüm. Bir çekiç ve bir bıçak tutuyordu.</p>

  <div>
    <br/>
  </div>

  <p class="p1" style="text-align: center;">*</p>

  <div>
    <br/>
  </div>

  <p class="p1">Ne anımsıyorum? Ona inanmamıştım. Ahırda yere serili yatağıma geri döndüm, birden yorgunluk çökmüştü. Fridrik’le birlikte hiçbir şey yapmak istemiyordum.</p>

  <p>Ne oldu?</p>

  <p>Rahatsız bir uykudan sonra kalkıp dışarı çıktım. Evin penceresinden gelen ışık sönmüştü. Fridrik görünürde yoktu.</p>

  <p>Onu aramaya başladım. Birdenbire korkmuştum. Gece gökyüzü açıktı ve çiftlik ay ışığının altında aydınlıktı. Yıldızların ipiltisi. Kar ayağımın altında gacırdıyordu. El yordamıyla kapı mandalını aradım, ama kapı ses çıkararak kendiliğinden açılıverdi.</p>

  <p>Sigga koridordaki duvarın dibine çömelmişti, Rósa’nın küçük kızını kollarının arasında sıkı sıkı tutuyordu. Hıçkıra hıçkıra ağlıyorlardı.</p>

  <p>“Sigga?”</p>

  <p>Karşılık vermeden önce bir süre bekledi. “Büyükoda,” diye fısıldadı. Onu güçlükle duyuyordum.</p>

  <p>O uzun geçitten içeri doğru yürüdüm. İçimden gelen bir dürtüyle mutfaktan bir ışık aldım. Yüreğim ağzımdaydı.</p>

  <p>Ne oldu?</p>

  <p>Titriyordum, parmaklarım bir an gücünü yitirdi ve lamba elimden düştü, karanlıkta kaldım. Sönen fitilden çıkan yanık kokusu geldi birden ve köşeden bir ses. Yer döşemesi gıcırdadı. Soluk soluğa kalmış biri, derin ve hızlı soluklar, daha başka sesler, tekdüze, bir çocuğun yastığı yumruklaması gibi. Bir inleme, sanki ıslak bir ses, ardından bir fısıltı: “Agnes?”</p>

  <p>Yüreğim bir an durdu. Natan’ın orada olduğunu sandım.</p>

  <p>Ama Fridrik’ti.</p>

  <p>“Agnes,” diye sesleniyordu, “Agnes, neredesin?” Sesi cılızdı.</p>

  <p>“Buradayım,” dedim. Yere eğildim, o som karanlıkta elimle lambayı yokladım. “Işığı düşürdüm.”</p>

  <p>Fridrik’in sesime doğru bir adım yaklaştığını duydum. “Agnes, emin değilim, ama sanırım öldü.” Sesi son sözcükte takılı kalmış gibiydi. “Öldü mü emin değilim, ama.”</p>

  <p>Yüreğim durdu. Eklemlerim kasılmıştı, parmaklarım kıpırdamıyordu. Onları kumlu döşemelerde oradan oraya gezdiriyor ama lambayı bulamıyordum. Onu öldürmemiştir. O daha bir çocuk. Onu öldürmemiştir.</p>

  <p>Sonunda lambayı buldum. Onu yerden kaldırdım, elim döşemedeki kıymıkları sıyırıyordu.</p>

  <p>“Agnes?”</p>

  <p>“Buradayım!” dedim hemen. Sesimin tonu beni şaşırttı. İçimde duyduğum korkunun izi yoktu sesimde. “Lambayı yakmam gerek.”</p>

  <p>“Çabuk ol,” dedi Fridrik.</p>

  <p>Koridora doğru ağır ağır yürüdüm, duvardaki küçük rafta yanan bir mum vardı. Lambayı yaktım, ardından büyükodaya gitmek üzere geri döndüm. Ellerim titriyordu, odanın karanlık girişine doğru ilerlerken lambanın ışığı pürüzlü duvarlarda huzursuzca oynaşıyordu. Büyükodaya ulaştığımda korkudan soluğum kesilmişti. İçeri girmek istemiyordum. Ama Fridrik’in ne yaptığını görmem gerekiyordu.</p>

  <p>Başta bana oyun oynadığını sandım. Lambayı Natan’ın yatağına doğru uzattığımda battaniyeleri ve yüzünü gördüm, uyuyor gibiydi. Bir terslik görünmüyordu. Sonra Fridrik, “Gel Agnes, lambayı bu yana getir,” dedi. Işık yatağın üzerinde süzülerek ilerleyince, Pétur’un kafasının ezilmiş olduğunu fark ettim. Yastık kandan simsiyah olmuştu. Duvarda bir şeyler parıldıyordu; bakınca, birkaç kan damlasının tahtalardan aşağı yavaşça süzüldüğünü gördüm.</p>

  <p>“Tanrım,” dedim. “Tanrım. Güzel Tanrım.”</p>

  <p>Fridrik’in elinde tuttuğu çekicin ucuna bir şey yapışmıştı. Bir tutam saç. Midem bulandı, yere çıkardım.</p>

  <p>Fridrik ayağa kalkmama yardım etti. Çekici hâlâ elinde tutuyordu, yeniden kullanmaya hazır haldeydi. “Natan’a zarar verdin mi?” diye sordum. Fridrik lambayı yatağa yaklaştırmamı söyledi. Natan da kan içindeydi. Yüzünün bir yanı tuhaf görünüyordu, elmacık kemiği düzleşmiş gibiydi. Boynunun kıvrımından aşağı akan kanın Pétur’unki olduğunu düşünmüştüm.</p>

  <p>Göğsümden yukarı doğru bir çığlık yükseldi, bütün gücümü yitirdim. Lamba bir kez daha elimden düştü ve üzerimizi kaplayan karanlıkta ben de yere yığıldım.</p>

  <p>Fridrik koridordaki mumu almış olmalıydı. Odaya girerken yüzünün parladığını gördüm. Ardından ikimiz de bir ses duyduk.</p>

  <p>“Neydi o?” Fridrik çabucak yanıma gelerek beni ayağa kaldırdı. Titriyorduk. Ses yine duyuldu. Bir inleme.</p>

  <p>“Natan?” Mumu Fridrik’in elinden kaptım, sendeleyerek yatağa doğru gittim ve ışığı Natan’ın yüzüne yaklaştırdım. Parlak alevin ışığında gözkapaklarının seğirdiğini gördüm. Yatağın içinde kıpırdamaya çalışıyordu.</p>

  <p>“Ona ne yaptın?” Fridrik bir ceset kadar beyazdı; gözbebekleriyse büyümüş, simsiyah olmuştu.</p>

  <p>“Çekiç...” diye geveledi.</p>

  <p>Natan yine inledi, bu kez Fridrik öne eğilip onu duymaya çalıştı.</p>

  <p>“‘Worm,’ dedi.”</p>

  <p>“Worm Beck mi?”</p>

  <p>“Belki de rüya görüyor.”</p>

  <p>Orada dikilip durduk ve Natan’ın daha fazla yaşam belirtisi gösterip göstermeyeceğini anlamak için bekledik. Sessizlik sağır ediciydi. Neden sonra Natan tek gözünü açıp bana dikti.</p>

  <p>“Agnes?” diye mırıldandı.</p>

  <p>“Buradayım,” dedim. İçimden bir rahatlama hissi geçti. “Buradayım, Natan.”</p>

  <p>Gözü benden Fridrik’e kaydı. Ardından başını çevirdi ve Pétur’un ezilmiş kafatasını gördü. Neler olduğunu bildiğini anladım.</p>

  <p>“Hayır,” diye boğuk bir ses çıkardı. “Hayır, hayır hayır hayır.”</p>

  <p>Fridrik geriye doğru bir adım attı. Onun yanımdan gitmesine izin vermeyecektim.</p>

  <p>“Ne yaptığına bir bak!” diye fısıldadım. “Gör marifetini.”</p>

  <p>“Böyle olsun istemedim! Natan, yemin ederim.” Fridrik’in solukları sıklaşmıştı, ayağımızın dibindeki kanlı çekice bakıyordu.</p>

  <p>Natan yine bağırdı. Yataktan kalkmaya çalışıyordu ama ağırlığını koluna verince bir çığlık attı. Fridrik onun kolunu da kırmış!</p>

  <p>“Onun ölmesini istiyordun!” diye bağırdım Fridrik’e bakarak. “Şimdi ne halt edeceksin?”</p>

  <p>Bir gümbürtü geldi, ikimiz de dönüp baktık ve Natan’ın yere düştüğünü gördük. Sağlam koluyla kendini yataktan dışarı sürüklemiş ama daha ilerleyememişti.</p>

  <p>“Onu kaldırmama yardım et,” dedim Fridrik’e mumu yere koyarken, ama çocuk Natan’a dokunmuyordu. Başını direğe dayaması için eğilip Natan’ın sırtını dikleştirmeye çalıştım ama çok ağırdı. Kafatasının nasıl şişmiş olduğunu ve arkasından boşalan kanı görünce bütün gücümü yitirdim, elim ayağım boşandı. Başını kucağıma aldım ve Natan’ın o geceyi canlı çıkaramayacağını anladım.</p>

  <p>“Fridrik, Fridrik” deyip duruyordu. “Ne istersen veririm, ne kadar istersen öderim.”</p>

  <p>“Seninle konuşmak istiyor,” dedim, fakat Fridrik yüzünü çevirdi, bize bakmıyordu. “Buraya bak,” diye bağırdım. “Öldürdüğün adamla en azından iki kelime konuşabilirsin!”</p>

  <p>Natan mırıldanmayı bırakmıştı. Bedeninin kasıldığını hissettim, gözlerini yukarı kaldırıp bana baktı, başı hafifçe yana kayıyordu. “Agnes...”</p>

  <p>“Evet, benim. Agnes. Buradayım Natan. Yanındayım.”</p>

  <p>Ağzı aralık kalmıştı. Bir şey söylemeye çalışıyor sandım, ama yalnızca bir hırıltı çıktı. Başımı kaldırıp Fridrik’e baktım; saçları gözlerinin üzerine düşmüştü ve kireç gibi bembeyaz kesilmiş yüzünün bir yanı sıçrayan kandan kıpkırmızı olmuştu. Korku dolu gözleri fal taşı gibi açılmıştı.</p>

  <p>“Niye böyle yapıyor?” diye sordu. Natan boğuluyordu, ağzından boşalan kan, çenesinden etekliğimin üzerine akıyordu.</p>

  <p>“Neden böyle yapıyor?!” diye bağırdı Fridrik. “Dursun artık!”</p>

  <p>Uzanıp yerde duran bıçağı aldım. “Hadi durdur o zaman, başladığın işi bitir!”</p>

  <p>Fridrik kafasını salladı. Yüzü kül gibi olmuştu, korku dolu gözlerini bana dikti.</p>

  <p>“Hadi yap!” dedim. “Böyle ağır ağır ölmesine izin mi vereceksin?”</p>

  <p>Fridrik kafasını sallamayı sürdürüyordu. Natan’ın yarasından ince bir şerit halinde bir kez daha kan boşalınca Fridrik geri çekildi. “Hayır,” dedi. “Yapamam. Yapamam.”</p>

  <p>Natan bana baktı, dişleri kandan kırmızılaşmıştı. Dudakları sessizce kıpırdadı, ne demek istediğini anlamıştım.</p>

  <p>Bıçak kolaylıkla girdi içeri. Natan’ın gömleğinde muntazam yırtıklarla deldi; acemice, şapırtılı öpücükler gibiydi çıkan ses. İstesem de kendimi durduramazdım. Ansızın bileğimde bir sıcaklık duyana kadar yumruğum sıkılı kaldı, Natan’ın kanı bütün elimi kaplamıştı. Gecenin soğuğunda kanın sıcaklığı açıkça hissediliyordu. Bıçağın sapını bıraktım ve Natan’ı kendimden öteye itekledim, gözüm bıçağa takılmış kalmıştı. Karnında saplı duruyordu, gömleğinin o bölümü kararmış, bıçağın çevresinde ıslak bir buruşukluk oluşmuştu. Bir an için birbirimize baktık. Mumun ışığı alnının köşesinde, kirpiklerinde parıldadı ve aniden gözlerinde gördüğüm minnettarlık beni şaşkına çevirdi. Çok açık bir saygıyla bakmıştı. Bir tür bağışlamaydı bu.</p>

  <p>“Agnes.” Fridrik arkamdaydı, elleriyle başını tutmuştu. Çekiç yerde duruyordu. “Agnes, öldürdün onu.”</p>

  <p>Ağlamak, çığlık atmak istiyordum. Bedeninin üzerine kapaklanıp bağıra bağıra ağlamak istiyordum. Ama bunun için zaman yoktu.</p>

  <p>Fridrik’ten iğrenmiştim. Dehşet içinde yere çökmüş, ufacık olmuş, ciğerlerini patlatırcasına soluk alıyor ve dinmek bilmeyecekmiş gibi hıçkıra hıçkıra ağlıyordu. Sonunda kesik kesik soluyarak ayağa kalktı, eğildi ve bıçağı Natan’ın karnından çekti aldı.</p>

  <p>“Ne yapıyorsun?” diye sordum ona. Çığlık atmaya gücüm yoktu.</p>

  <p>“Benim bıçağım bu,” dedi Fridrik. Bıçağı pantolonuna sildikten sonra dışarı doğru yürümeye başladı.</p>

  <p>“Bekle!” diye bağırdım.</p>

  <p>Fridrik döndü ve omzunu silkti.</p>

  <p>“Bu yaptığından dolayı asılacaksın,” dedim boğuk bir sesle. Fridrik durakladı. Parmaklarının, bıçağın yapış yapış olmuş sapını sıkıca kavradığını gördüm.</p>

  <p>Sertçe burnunu çekti. “Ben asılırsam,” dedi yavaşça, “sen de canlı canlı yakılırsın.”</p>

  <p>Gözlerimi indirdim, ellerimdeki kanı gördüm. Boynumu kaplayan ve elbisemi sırılsıklam eden kanı. Mumun alevinin belli belirsiz bir hava akımıyla titrediğini fark ettim ve aydınlanmış günün külrengi ışığında odanın nasıl görüneceğini düşündüm.</p>

  <p>Natan’ın Hindisvík’ten satın aldığı balina yağı işte o zaman geldi aklıma.</p>
</body>
</html>
