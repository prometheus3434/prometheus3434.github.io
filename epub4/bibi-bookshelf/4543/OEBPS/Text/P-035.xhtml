<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <h2>Sondeyiş</h2>

  <p class="p1">Suçlular Fridrik Sigurdsson ile Agnes Magnúsdóttir bugün gözetim bölgelerinden alınıp infaz yerlerine götürüldü. Rahip Magnús Arnason, Rahip Gisli Gislason, Rahip Jóhann Tómasson ve yardımcı Rahip Thorvardur Jónsson da onlarla birlikte infaz alanına gitti. Suçlular ölümlerine hazırlanmak için yukarıda adı geçen papazlardan son ikisinin yardımlarını istediler. Papaz Jóhann Tómasson, suçlu Fridrik Sigurdsson’a yaptığı son nasihat konuşmasını bitirdikten sonra, Fridrik’in başı tek balta darbesiyle uçuruldu. Cellatlık görevini üstlenen çiftçi Gudmundur Ketilsson işini beceriyle ve korkusuzca yerine getirdi. Ardından, ilk idam gerçekleştirilirken infazı göremeyeceği kadar uzak bir konumda tutulan suçlu Agnes Magnúsdóttir alana getirildi. Yardımcı Rahip Thorvardur Jónsson suçluyu uygun bir biçimde ölüme hazırladıktan sonra, aynı cellat, aynı ustalıkla kadının kafasını da uçurdu. Cansız başlar infaz alanındaki iki kazığa geçirildi ve bedenleri ham tahtadan yapılmış iki ayrı tabuta konularak izleyicilerin dağılmasından önce oraya gömüldü. İnfazın gerçekleştirilmesi sırasında ve sonrasında her şey olması gerektiği gibi sessiz ve düzen içinde yürümüş, son olarak Rahip Magnús Arnason’un orada bulunanlara yaptığı kısa bir konuşmayla infaz görevi tamamlanmıştır.</p>

  <div>
    <br/>
  </div>

  <p style="text-align: right;">Onaylandı.</p>

  <p style="text-align: right;">B. Blöndal, R. Olsen, A. Arnason</p>

  <p style="text-align: right;">Húnavatn Bölgesi Sulh Yargıçlığı Defteri'nden, 1830</p>
</body>
</html>
