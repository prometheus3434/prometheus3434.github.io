<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <p class="p1"><i>20 Mart 1828</i></p>

  <div>
    <br/>
  </div>

  <p class="p1"><i>Baş Rahip Jóhann Tómasson’un dikkatine,</i></p>

  <div>
    <br/>
  </div>

  <p class="p1"><i>Bu ayın 13’ünü 14’üne bağlayan gece Natan Ketilsson’la birlikte öldürülüp yakıldığı iddia edilen Geitaskard’lı Petur Jónsson’un gömülme işlemleri konusunda bilgi almak dileğiyle gönderdiğiniz, 14 Mart tarihli değerli mektubunuz için teşekkür ederim. Rahibimin de haberi olduğu üzere Petur’un kemiklerinin kutsanmış topraklara gömülüp gömülmemesi üzerine kimi tartışmalar yaşandı. Söz konusu kişi, Yüksek Mahkeme’nin kovuşturmasının ardından soygun, gasp ve çalıntı mal bulundurmaktan suçlu bulundu ve cezası verildi. Ancak Danimarka’dan bize herhangi bir mektup gönderilmiş değildi. Yerel Mahkeme yargıcı geçen yıl 5 Şubat’ta Petur’u mahkûm ederek Rasphus-Kopenhag’da dört yıl kürek cezasına çarptırdıysa da, Petur öldürüldüğünde denizde değildi. Dolayısıyla, tahkikatınıza cevaben belirtmeliyim ki, dininden uzaklaştığı yönünde bir kanaatimiz olmadığı için Petur’un kemikleri Natan’ınkilerin yanında, Hıristiyan usullerine uygun olarak toprağa verildi. Kral Hazretleri’nin, Hıristiyan âdetlerine göre gömülme izni verilmeyenler listesini sunduğu 30 Aralık 1740 tarihli mektubunda bu kişilerin durumu açıkça tanımlanmıştır.</i></p>

  <div>
    <br/>
  </div>

  <p class="p1">BÖLGE KOMİSERİ</p>

  <p class="p1">Björn Blöndal</p>
</body>
</html>
