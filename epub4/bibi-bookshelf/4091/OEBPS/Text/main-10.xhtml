<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">10</h2>

  <h2 class="sgc-1" id="sigil_toc_id_10" title="10 Tümceleri Tarafından Tüketilen Anlatıcı">Tümceleri Tarafından Tüketilen Anlatıcı</h2>

  <p><br /></p>

  <p><br /></p>

  <p>Sadık dostlarım! Bu adamın başından geçenleri benimle birlikte izleyecek kadar kalabalık değilsiniz;&nbsp;ama sayının ne önemi var? Bazıları bu sabah niye&nbsp;gelmedi biliyorum: kahramanımızın birazcık yoldan&nbsp;çıkmasına dayanamadılar. Kur’anın bir âyetini değiştirmeye kalkıştı. Ama artık kendine ait olmayan biri&nbsp;bu. Yazgısını tersyüz ettiler, bunalıma kapıldıysa,&nbsp;bir âyetle, bir tek âyetle biraz ferah buluyorsa, onu&nbsp;bağışlamayı bilelim! Üstelik yargıçları bizler değiliz.&nbsp;Allah o işi görür.</p>

  <p>Bir şey ya da biri bizi tutuyor, durum ne olursa olsun, ağır ve serinkanlı bir el bizleri birbirimize bağlıyor, sabrın ışığını tutuyor bizlere. Sabah rüzgârı&nbsp;sakatlara sağlık getirir, müminlere kapıları açar; bu&nbsp;sırada kitabın sayfalarını çevirip uyandırır tek tek&nbsp;heceleri; tümceler ya da âyetler bekleyişin oluşturduğu sisi dağıtmak için ayağa kalkmaktadır. Bizi sarıp&nbsp;sarmalayan ve gözlerimize çöken uykuyu dağıtan bu&nbsp;rüzgârı severim ben. Metnin düzenini bozar, yağlı sayfalara yapışmış böcekleri kaçırtır.</p>

  <p>Elle yazılmış sözcüklerden kaçan bir gece kelebeği görüyorum. Birkaç yararsız görüntüyü de beraberinde götürüyor. Şu değerli yağa bulanmış bir sözcük magmasından kurtulmaya çabalayan bir kırlangıç görüyorum. Kitabın uzağında durup da kanat çırpan bir yarasa görüyorum. Bir mevsimin, belki de bir dönemin sonunu muştuluyor. Kitabın sayfalarını çeviren rüzgâr sarhoş ediyor adeta beni, bir tepenin üstüne götürüyor; bir kayaya oturup seyre dalıyorum,&nbsp;kenti. Herkes uykuda gibi, koca kent büyük bir mezarlık sanki. Ve ben bu ulaşılmaz yerde, tek başınayım, kitap ve içindekilerle. Suyun mırıltısını işitiyorum; belki de, kitabın sayfaları arasında bir yol bulmuş, bir dere bu; bölümleri geçiyor baştan sona; bütün tümceleri silmiyor sular; mürekkep mi karşı koyuyor yoksa geçit yerlerini suyun kendisi mi seçiyor?&nbsp;İlginç doğrusu! Bir el olsa, derim sık sık, yazılmış&nbsp;bir yapıt üzerinden şöyle bir geçse, sayfalar içinde&nbsp;gereksiz ve şatafatlı, boş ve fazlalık türünden ne varsa silse hepsini!</p>

  <p>Parça parça ama anlamdan yoksun olmayan olay, her yönüyle anlam kazanıyor bende. Sizlere okumak&nbsp;istediğim elyazması, onu her açmaya ve onca kuş, böcek ve görüntüyü zehirleyen sözcüklerden kurtarmak&nbsp;istediğimde parçalarına ayrışıyor. Parça parça, sahip&nbsp;oluyor bana, deli ediyor beni, sizlere, bekleme sabrını gösteren sizlere dek getiriyor. Kitap şöyle: her penceresi bir mahalle, her kapısı bir kent, her sayfası&nbsp;bir sokak olan bir ev: görünüşte ev bir tiyatro dekoru, hani iki pencere arasına mavi bir çarşaf gerilip&nbsp;arkasına yanan bir ampul koyulur, gökteki ay yerine... öyle işte.</p>

  <p>Bu büyük evde oturacağız. Güneş doğmak üzere, şafak karmaşasında. Olağan bunlar: yazma saati, odaların ve duvarların, yolların ve evin katlarının kıpır&nbsp;kıpır olduğu ya da daha doğrusu sözcük üretimiyle&nbsp;çalkalandığı bir saattir. Sözcükler birbiri üstüne yığılırlar, sonra da yayılıp belli bir düzene girerler, herbiri ilkece yerine oturur; coşkulu hareketler, gelip gitmeler ve derinleşmeler saatidir. Herkesin kendi içine&nbsp;daldığı, hecelerin anlattıkları işaretleri kafalarına kaydettikleri ve düşündükleri bir saattir bu. Ev ise, dingin dış yüzeyini bu iç ayaklanmadan korumakta. Bizler, bizler avlu duvarları içerisinde kalan dairesel alanda olacağız ve öykülerin dalgası içinde boğulmamak&nbsp;için anlatacağımız sokaklar kadar geceler uzanacak&nbsp;bu daireden ve bu öyküler, hiçbir durumda sularını&nbsp;şafak sökmeden önce birbirine karıştırmayacaklar! Soluk alıp da olanları anımsayacak çok kısa bir süremiz olacak.</p>

  <p>Biz bizeyiz şu an. Kahramanımız kalkacak. Biz onu görüyoruz, o ise bizi görmüyor. Kendini yalnız&nbsp;sanıyor. Gözetlendiğini sanmıyor. Daha iyi. Dinleyelim ayak seslerini, soluğunu izleyelim, yorgun ruhunu örten örtüyü çekelim. Kimliği gizli mektup arkadaşından hiç haber alamıyor.</p>
</body>
</html>
