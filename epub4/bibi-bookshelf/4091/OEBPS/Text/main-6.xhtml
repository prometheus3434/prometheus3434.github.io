<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
blockquote.sgc-2 {margin: 0 0 0 40px; border: none; padding: 0px;}
  h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">6</h2>

  <h2 class="sgc-1" id="sigil_toc_id_6" title="6 Unutulan Kapı">Unutulan Kapı</h2>

  <p><br /></p>

  <p><br /></p>

  <p>Şimdi de duvardaki gediklerden, unutulup giden aralıklardan geçmek zorundayız. Ayakucumuza basarak yürümeli ve kulak kabartmalıyız, gündüzleri&nbsp;değil ama geceleri, ay, öykümüze gölgesini sunduğunda, yıldızlar göğün bir köşesine toplanıp, uyuklayan&nbsp;dünyayı gözetlerken...</p>

  <p>Ey dostlarım, sizlerle birlikteyken Allah’tan, hiçbir şeyden etkilenmeyen, yüce Allah’tan sözetmeye cesaret edemiyorum. Büyük bir yazarın sözleri geliyor&nbsp;aklıma; kafamı kurcalayıp duruyor hâlâ: «Allah neye önem verir neye vermez bilemeyiz. Yaşam da bir&nbsp;cinayet kadar edeplidir.» Biz köleleriyiz onun ve yorgunuz. Bana gelince, ben çıplak bir taraçada dansedip duran körüm; her an düşebilirim. Serüven denen&nbsp;şey de bu zaten, bizleri birkaç virgül tutuyor sıkıca.</p>

  <p>Baba ölüme gitti ağır ağır. Ölüm hiç acele etmedi ve onu bir sabah, uykuda yakaladı. İşleri Ahmed ele aldı, baskı kurarak. Yedi kızkardeşini yanına çağırdı ve onlara aşağı yukarı şöyle dedi: «Bundan böyle erkek kardeşiniz değilim, babanız da değilim, ama&nbsp;velinizim. Sizleri gözetmeye görev ve hakkım var. Bana boyuneğecek ve saygı göstereceksiniz. Düzenden&nbsp;yana bir erkek olduğumu hatırlatmaya gerek yok,&nbsp;eğer bizde, kadın erkekten daha aşağıysa, Allah bunu böyle istedi, ya da Peygamberimiz böyle karar verdi diye değil ama kadın, yazgısını kabullendi diye böyle. O halde, sizler de katlanın ve suskunluk içinde yaşayın!»</p>

  <p>İşleri böylece açıklığa kavuşturulduktan sonra noterleri getirtti, amcaları çağırdı ve miras sorununu yoluna koydu. Düzen sürüyordu. Ahmed, kimliği gizli mektup arkadaşından kısa bir başsağlığı mektubu&nbsp;aldı; birkaç gün sonra da yanıt verdi:</p>

  <p><br /></p>

  <p><br /></p>

  <blockquote class="sgc-2">
    <p>«Babamın derin etkisi hâlâ bedenimde, o belki öldü, ama biliyorum, birgün dönecek. Bir akşam tepeden inecek ve kentin kapılarını bir bir açacak. Bu etki, bu damga kanım benim, şaşmadan izleyeceğim yol. Zor olmuyor. Acılarım yol&nbsp;alıyor. Gözlerim kuru, masumiyetime biraz irin&nbsp;karışmış. Kendimi hepten bu sarımtırak sıvıya&nbsp;dönüşmüş gibi görüyorum, bu da bana ölümün&nbsp;yer ve zamanını hatırlatıyor.</p>

    <p>«Şimdilik evin efendisi benim. Kızkardeşlerim boyuneğdi. Kanlan ağır akıyor onların. Anam hasta, sessiz dünyasına çekildi. Bense kuşkuluyum; gelecekten, hangi eşya, hangi bahçe,&nbsp;hangi geceyi getireceğim bilmiyorum. Yolcuyum. Karanlık ve bilinmedik yan yollara girip&nbsp;çıkmadan hiç uyuyamıyorum. Bildik bir el —belki benim elim, belki babamınki— beyaz, çıplak&nbsp;ve ıssız, rüzgârın bile çekip gittiği bir kumsalda çizmekte bu yolları. Gelecek bu işte, bu beyaz alanda yürüyen üstü örtülü bir yontu, ele&nbsp;geçmez bir ışık ülkesi. Bu yontu belki de can çekişen atları gözetleyen bir kadın, orada, babanın çizdiği yolun ucunda.</p>

    <p>«Yakında görüşmek üzere.</p>

    <p>«Size, belki de var olmayan size, hatırlatmalıyım, dost olamam ben, bilemem, sevgiyi hiç mi hiç bilemem.</p>

    <p>«Hamiş. Her sabah yataktan kalkarken pencereden bakıyorum, gökyüzü ben uykudayken kayıp gitti mi üstümüzden, ve evin iç avlusuna&nbsp;lav gibi yayılmış mı diye? Önünde sonunda benden kalan ne varsa yakmaya gelecek kanısındayım.»</p>
  </blockquote>

  <p><br /></p>

  <p><br /></p>

  <p>Anlatıcı bu mektubu okurken, ince uzun bir adam ha bire dolanıyordu ortalıkta, kâh dairesel alanın merkezinden geçiyor, kâh çepeçevre dolanıyor, birşeyleri düzeltmek için protesto etmek ya da söz almak&nbsp;ister gibi bastonunu sallıyordu. Orta yerde durdu,&nbsp;bastonuyla anlatıcıyı uzağında tutarak ordakilere&nbsp;seslendi:</p>

  <p><br /></p>

  <p><br /></p>

  <p>Bu adam sizden gerçeği saklıyor. Sizlere her şeyi söylemekten korkuyor. Bu öyküyü ben anlattım ona. Korkunç bir öykü. Kafadan uydurmadım, onu&nbsp;yaşadım. O ailedenim ben. Ahmed’in karısı Fatima’nın, onun karısı rolünü oynayan kızın erkek kardeşiyim. Namuslu ve iyi Müslümanlar olan bizlere çok&nbsp;karmaşık gelen sapkınca bir tutumun girdabına sürüklendi kızcağız. Peşinde kolları hediyelerle yüklü&nbsp;hizmetçileriyle annesi, yedi kızıyla birlikte, eve büyük bir çiçek buketi bırakmaya geldiğinde annemin&nbsp;kulağına şöyle bir şeyler fısıldadı: «Eğer Allah isterse geçmişte bizi biraraya getiren aynı kan, bir kez&nbsp;daha bizi birleştirecek.» Ardından, hoşgeldin sözleri&nbsp;ve kabul töreninden sonra, Fa-ti-ma’nın adını iyice&nbsp;belirterek ağır ağır söyledi, bir yanlışlığa yer vermemek için de birkaç kez yineledi. Annem artık gülümsemiyordu. Bir ayağını yerde sürükleyerek yürüyen,&nbsp;sık sık sara nöbetleri geçiren zavallı Fatima’yı oğluna istemek ha, hem çok güzel, hem çok cansıkıcıydı. Bir kez onun adı söylenince, Fatima’yı yukarı götürdüler, odasına kapattılar, hiçbir şey demediler.&nbsp;Ne evet, ne hayır. Babanın da onaylamasını bekliyorlardı. İki aile arasındaki ilişkiler hiçbir zaman iyi olmamıştı. Kıskançlık, rekabet, sessiz sessiz bir savaşı körüklüyordu. Ama her iki taraf da görünüşü kurtarıyordu çoğu zaman. Bazı kimseler buna ikiyüzlülük derler. İki erkek kardeş birbirini pek sevmezdi. Kadınlar da elbette kocalarının tarafını tutuyorlardı. Gerçekte iki erkek de içten içe birbirinden nefret ediyordu. Kadınlar bu havayı canlı tutmakla yükümlüydüler. Hamamda ya da aile toplantısında birbirlerini iğnelerlerdi. Ama kimse bu iki ailenin günün birinde bir evlilikle birleşeceğini düşünemezdi.&nbsp;Baba önce duraksadı, Ahmed’in bu davranışının gerisinde birtakım ard niyetler olduğundan kuşkulanıyordu. Zaten ender karşılaştığı Ahmed’in, kişiliği kuşkulandırırdı onu. Onunla ilgili hiçbir olumlu kanısı&nbsp;yoktu. Kötülük düşündüğü için kızıyordu; hakkın&nbsp;yerini bulması için Allah’a dua edip duruyordu. Yaşamı boyunca bu mirasa güvenmişti. Ahmed’in gelişiyle, bu bekleyiş yasa dönüştü, kendini yazgının yol&nbsp;açtığı adaletsizliğin ya da kaderin bir oyununun kurbanı gibi hissetti. Başlangıçta, kızını vermeyi istemedi, daha sonra Fatima’yla konuşmak aklına geldi. O&nbsp;evlenmek istiyordu. Sonunda kabul ettiler. Ahmed&nbsp;kendi koşullarını saydı: İki aile birbirinden uzak kalacaktı; o karısıyla yalnız yaşayacaktı. Fatima, ya hamama, ya da hastaneye gidebilmek için çıkabilirdi&nbsp;evden artık. Onu büyük doktorlara götürmek, iyileştirmek, ona şans tanımak istiyordu. Yüzünü örterek&nbsp;kesin bir tonda konuşuyordu. Herkesin pek anlayamadığı şeyler, felsefi düşünceler, birbiriyle uyuşmayan fikirleri sayıp döktü. Çok iyi anımsıyorum, çünkü konuşması kafamı karıştırmıştı, hattâ keyfimi kaçırmıştı. Şöyle diyordu: «Mutlak’ın tek yolcusu olan&nbsp;ben, bu yalanlar ormanında, kendi dış tenime asılmışım. Camdan ya da kristalden bir duvar ardında&nbsp;tutuyorum kendimi ve ötekiler arasındaki alışverişi&nbsp;gözlemliyorum. Bu kadar ağırlık altında küçülmüşler&nbsp;ve sırtları kamburlaşmış. Nicedir kendimle de, sizinle konuşup duran, gördüğünüzü, duyduğunuzu sandığınız öteki kişiyle de alay edip duruyorum. Ben sevgi değilim, ama ele geçmez bir kaleyim, bozulmakta&nbsp;olan bir serap. Tek başıma konuşuyorum, kekeme herifin ağzından çıkan geveleme sözcükler çalılığında&nbsp;yolunuzu şaşırtabilirim... Kesin olarak öldüğüm gün&nbsp;benden haber alacaksınız bu uğurlu ve güneşli bir&nbsp;gün olacak, içimdeki kuşun öteceği gün...» Saçmalıyor&nbsp;diyordu herkes içinden, okudukları kafasını karıştırmış. Aralıksız konuşuyordu, duyulmayacak ölçüde alçak sesle birşeyler söylüyordu, dua ediyor ya da görünmez birine bir sır veriyormuş gibi başını cellabesine gömüyordu. Gerisi mi dostlarım, bilemezsiniz.&nbsp;Anlatıcımız Ahmed’in bırakmış olacağı bir kitaptan&nbsp;okuduğunu öne sürüyor. Oysa bu yanlış! Bu kitap,&nbsp;evet gerçekten var. Anlatıcının pis bir eşarpla kapladığı, güneşten sararmış bu defter değil ama. Hem zaten defter değil ki, Kur’an’ın ucuz bir baskısı o yalnızca. İlginç, ayetlere bakıyor ve bir delinin, kendi kuruntularının kurbanı olan birinin güncesini okuyordu. Bravo. Ne cesaret. Ne saptırma! Ahmed’in&nbsp;güncesi, o bende; çok da olağan. Ölümünün ertesi günü çaldım onu. İşte, o dönemin gazetesiyle kaplamış&nbsp;bakın, tarihini okuyabilirsiniz... Ölüm tarihiyle uyuşmuyor mu? Evet, anlatıcımız çok güçlü! Bize okudukları bu defterlerdekilere benzer nitelikte.</p>

  <p>Arkadaşlar! Gitmeyin! Bekleyin! Beni dinleyin! Ben de bu öyküdenim! Şu tahta merdivene çıkıyorum,&nbsp;sabırlı olun, taraçanın yukarısına bir yerleşeyim, evin&nbsp;duvarlarını aşayım, beyaz badanalı taraçada bir hasır üzerine oturayım, size öyküyü anlatmak için kitabı açayım. Allah’ın lûtfuna uğrayan Fatima ile, kötülüğün sisli dünyasına çekilmiş Ahmed’in garip ve&nbsp;güzel öyküsünü, nice zehirli okla delik deşik edilen&nbsp;erdemin öyküsünü anlatayım. Arkadaşlar, bana doğru gelin, acele etmeyin, anlatıcımızı da çiğnemeyin,&nbsp;bırakın gitsin. Merdivenlere çıkın ve esen rüzgâra dikkat edin, yukarı çıkın, kalenin duvarlarını aşın, kulak&nbsp;kabartın, gözünüzü açın ve birlikte gidelim; bir halı ya&nbsp;da bir bulutun üstünde de değil, ama sözcüklerden ve&nbsp;tümcelerden oluşan, renk renk ve müzikli, kalın bir&nbsp;tabaka üzerinde gidelim. Duyduğunuz bu şarkı, Ahmed’in özellikle sevdiği bir şarkı. Uzaktan geliyor.&nbsp;Yüksek dağları aşarak güneyden geliyor. Hüzünlü.&nbsp;Sanki toprak yavaşça koca taşlarını bir bir kaldırıyor ve bedeni çiğnenmiş, yaralı birinin inlemesini duyuruyor bizlere. Susuyorsunuz ve yüzlerinizdeki hava çok ciddi. Bak hele, kimi görüyorum, yaşlı anlatıcımız geliyor. O da bizimle birlikte oturuyor. Hoşgeldin, evet, ben de senin öykünü izlemekten başka bir&nbsp;şey yapmıyorum. Belki de yoluna çıktım. Sabırsızlığımı bağışla. Seni bu şarkı getirdi. Hepimizi toprağa götürecek. Yaklaş, daha yakınıma gel. Ben anlatırken araya girebilirsin. Şimdi Ahmed’in şu başlıkta açılan ya da devam eden, artık orasını bilmem,&nbsp;güncesini yüksek sesle okuyacağım: «Günler, taşlardır, birbiri üstüne yığılırlar...»</p>

  <p>Bu, yaralı bir adamın itirafı; bir Yunanlı şaire başvuruyor.</p>
</body>
</html>
