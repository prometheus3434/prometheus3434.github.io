<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
blockquote.sgc-2 {margin: 0 0 0 40px; border: none; padding: 0px;}
  h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">4</h2>

  <h2 class="sgc-1" id="sigil_toc_id_4" title="4 Cumartesi Kapısı">Cumartesi Kapısı</h2>

  <p><br /></p>

  <p><br /></p>

  <p>Dostlar, bugün yer değiştirmemiz gerekiyor. Üçüncü durağa doğru gidiyoruz, haftanın yedinci günü, kare biçiminde bir meydan, köylülerin ve hayvanların birlikte uyudukları tahıl pazarı, kentle kırsal kesimin değiştokuş yaptığı yer, alçak duvarlarla&nbsp;çevrili, doğal kaynaklarca sulanan. Kapı, buğday çuvallarına bakıyor. Kahramanımız oraya hiç ayak basmamış, ben ise orada bir keresinde bir eşek satmıştım. Kapı duvara yapılmış, hiçbir yere açılmayan bir&nbsp;tür yıkıntı. Ama biz gezelim hele, biraz batıl inançtan&nbsp;biraz da öyle olması gerektiği düşüncesiyle. İlke olarak bu kapı, yeniyetmelik dönemine rastlamaktadır.&nbsp;Oysa bu iyice karanlık bir dönem. Kahramanımızın&nbsp;izini kaybettik. Babasının elinden tutmuş, zor denemelerden geçmiş olmalı. Bedenin kargaşa içinde olduğu, sarsıntı anı; kuşkuya yem olmuş bir durumda, hep&nbsp;kararsız ve yoklayarak yürüyor... Bu, hayal etmek zorunda olduğumuz bir dönem; beni izlemeye hazırsanız, öykümüzdeki bu durağı yeniden kurmakta bana&nbsp;yardım etmenizi isteyeceğim. Kitapta, beyaz bir boşluk, öylece bırakılmış çıplak sayfalar, okurun özgürce kullanımına sunulmuş. Sıra sizde!</p>

  <p>‘Sanırım bu Ahmed’in bilinçlendiği, başına gelenleri anladığı ve derin bir bunalım geçirdiği an. Bedenindeki gelişmelerle babasının onu kesinlikle erkek yapmak isteği arasında nasıl huzursuz olduğunu düşünüyorum da...’</p>

  <p>‘Ben bu bunalım masalına inanmıyorum. Ahmed’in sonradan uydurulduğunu ve babasının stratejisi doğrultusunda gelişme gösterdiğini düşünüyorum. Kuşkulanmıyor. Bahsi kazanmak ve meydan okumak istiyor. Zeki ve hayalci bir çocuk: bu toplumun, erkekleri kadınlara yeğlediğini çabucak anladı.’</p>

  <p>‘Hayır! Olup bitenler basit şeyler. Ben biliyorum. Burada bulunanların en yaşlısı benim, belki de saygıyla selamladığım, saygıdeğer üstad ve anlatıcıdan&nbsp;daha yaşlı biriyim. Bu öyküyü biliyorum. Herhangi&nbsp;bir şeyi çözmem de gerekmiyor, açıklama yapmam&nbsp;da... Ahmed, babasından hiç ayrılmazdı. Kadınlardan&nbsp;uzakta ev dışında eğitildi. Okulda dövüşmeyi öğrendi; sık sık da kavgaya tutuştu. Babası onu yüreklendiriyor, pazularını yokluyor, yumuşak buluyordu. Sonra o kendisinden korkan kızkardeşlerine saldırdı. Normaldi bu! Onu veraset için hazırlıyorlardı. Erkek oldu. Ev içinde olsun, ev dışında olsun, erkek gibi davranması öğretildi ona.’</p>

  <p>‘Bu bize zaman kazandırmıyor, sevgili büyüğümüz. Öykümüz hiçbir ilerleme göstermediği için söylüyorum bunu sana! Ne olduğu konusunda bir şeyler uydurabilir miyiz? Kitabı gözardı edebilecek miyiz?’</p>

  <p>‘Ben, izin verirseniz, size doğruyu söyleyeceğim. Deli saçması bir şey bu! Ahmed gerçekten var idiyse,&nbsp;tımarhanede olmalı... Sen gizlediğin bu kitapta kanıtın olduğunu söylüyorsun da, niye bize vermiyorsun onu?... Bizler de bilelim bu öykü gerçeğe uyuyor mu, yoksa zamanımız ve sabrımızla dalga geçmek için mi uydurdun bütün bunları!...’</p>

  <p><br /></p>

  <p><br /></p>

  <p>İsyan rüzgârları esmekte! Bu öyküye inanıp inanmamakta serbestsiniz. Ama sizleri bu anlatıya ortak ederken yalnızca ilginizi önceden kestirmek istiyordum... Sonrasını okuyacağım... Etkileyici. Kitabı açıyorum, çeviriyorum beyaz sayfaları... Dinleyin!...</p>

  <p><br /></p>

  <blockquote class="sgc-2">
    <p>«Söylenemez bir gerçek, akla hayale bile sığmaz, ama mutlak bir yalnızlık içerisinde yaşanmış, çaba harcamadan öylece duran, doğal bir gizle çevrili, bir gerçek bu; bu doğal giz onun&nbsp;kabuğu ve kokusu, terkedilmiş ahır kokusu, ya&nbsp;da insanın kendisini bıraktığı başıboş, yorgunluk bitkinlik anlarında, çürüme henüz başlamamışken, henüz açılmamış bir yaranın kokusu; bir&nbsp;tür fiziksel bozulma, ama beden dokunulmamış&nbsp;görüntüsüyle ortada; çünkü acılar ortaya çıkamamış bir derinliklerden gelmekte; insanın kendi içinde mi, başka bir yerde mi bilinmiyor. Yaşamın, boğazını sıkıp boğduğu, ölüme mahkûm,&nbsp;hayallerinin tutsağı, bir gerçek ki bal kavanozundaki bir arı gibi, ona sevgi ve içtenlikle dokununca bütünlüğü bozulan, yalın basit bir şeymiş gözüyle bakınca da pörsüyen, solan bir tenin yenice yerleştiği henüz kazılmış bir mezarlıkta belki. Bu gerçek, sıradan; kısacası zamanı ve yüzü bozuyor, kendime derin bir hüzün&nbsp;duymadan bakamayacağım, bir ayna tutuyor&nbsp;bana, şu gururumuzu okşayan ve bizleri özleme&nbsp;salan gençlik hüzünlerinden değil, varlığımızı&nbsp;parçalarına ayıran, yeryüzünden koparan, ciddiye alınmayan bir nesne gibi çirkef yığınına&nbsp;ya da kimselerin sahip çıkmadığı yitik şeylerin&nbsp;bulunduktan sonra atıldığı, belediyenin kayıp&nbsp;eşya dolaplarına, ya da perili cinli bir evin fare yuvası tavan arasına insanı atıveren bir hüzün bu. Ayna bedenimi bu hale düşüren bir yol&nbsp;oldu bana, eziliyor bedenim; kendine toprakta geçici bir mezar kazmakta ve taşlar altında kaynaşıp duran canlı kökler onu kendilerine çekiyorlar, o da bırakıyor kendini, bu koskoca hüznün —ki çok az insan bunu tanımak değil de&nbsp;yalnızca biçimlerini, ağırlığını ve karanlığını önceden kestirebilmek ayrıcalığına sahiptir— ağırlığı altında yamyassı olup çıkıyor. Ben de bu durumda aynalardan kaçıyorum. Her an kendime&nbsp;ihanet etmeye, yani yazgımın önümde çizdiği ve&nbsp;beni kendi iç derinliklerimde, açıklanamaz bir&nbsp;gerçeğin —dayanılmaz— samimiyetine götüren&nbsp;bu basamaklardan inmeye cesaretim yok. Orada&nbsp;yalnızca, kıvır kıvır kaynaşan solucanlar var bana eşlik eden. Sık sık içimdeki küçük mezarımı&nbsp;düzenlemeyi denemişimdir; öyle ki, yatan gölgeler, dikilmiş bir cinsel organın, benim olması&nbsp;gereken ama hiçbir zaman sahip olamayacağım&nbsp;ve çıkarıp gösteremeyeceğim bir erkeklik organının çevresinde dansetmek için yerlerinden&nbsp;kalkıyorlar. Ben de hem onu doğuran gölge ve&nbsp;ışıkım, hem evin efendisi —ortak bir mezar çukurunu örten bir yıkıntı— hem de konuk; hem&nbsp;ıslak toprağa konan el, hem de otlar arasında&nbsp;gömülü taş; hem kendini arayan bakış, hem de&nbsp;ayna; benimle uyuşan beden kıvrımlarıma göre biçim alan şu ses hem ben’im, hem de ben değilim. Yüzüm bu sesin perdesine sarınmış. Benden mi çıkıyor bu ses yoksa ben uyurken, babamın dudaklarını dudaklarıma yapıştırıp çıkardığı ya da üflediği ses mi yalnızca? Bazan tanıyorum sesimi, bazan da benim değil diyorum!&nbsp;En ince, en gelişmiş, benden en inanılır görüntü o seste yatıyor, beni şaşırtıyor, çıldırtıyor; bedenimin gerilmesine yol açıyor, sesim hemen kıla dönüşen ayva tüyleriyle sarıyor bedenimi. Sesim tenimin yumuşaklığını yok etmeyi başardı&nbsp;ve yüzüm, bu sesi çıkaran yüz. Ben, kuşku duyma hakkı olanların sonuncusuyum. Hayır, bu&nbsp;konuda bana izin yok, ses ciddi, tane tane çıkıyor, beni içine çekiyor, sarsıyor, taa kalabalığın&nbsp;içerisine fırlatıyor; kendisine yaraşır biri olabileyim, kesin bir tavırla doğal bir biçimde bu&nbsp;sesi taşıyayım diye; aşırı bir gurura kapılmadan, öfkelenmeden, çılgınlık yapmadan; sesimin&nbsp;ritmine, tınısına ve ezgisine egemen olmalıyım,&nbsp;iç organlarımın sıcaklığında korumalıyım onu.</p>

    <p>«Gerçek ise sürgüne gidiyor; gerçeğin uzaklaşması ve unutulması için benim ağzımı açıp konuşmam yeterli, ben de onun hem mezarını&nbsp;kazan, hem de onu mezardan çıkartan kişi, hem&nbsp;efendisi, hem kölesi oluyorum. Sesim de böyle:&nbsp;beni hiç ele vermiyor; olduğu gibi kullanmak&nbsp;istesem de, yani bir bakıma onu elevermek istesem de yapamam, beceremem, belki de ölürüm bundan. Zorunlulukları mı? bunları bilirim: öfkeden uzak durmak, çığlık atmamak, aşırı duyarlı tonda, mırıltı, fısıltı gibi seslerden, kısacası düzensizlikten kaçınmak. Ben düzenli biriyim. Bana katlanamayan bu görüntüye aldırmamak için susuyorum. Hey Tanrım, bu gerçek&nbsp;ne ağır benim için! Ne bağlayıcı! Ne çekilmez!&nbsp;Hem mimarıyım evin, hem kendisi; hem ağacın&nbsp;kendisiyim hem de özsuyu; hem ben’im hem de&nbsp;başka bir erkek; hem ben’im hem de başka bir&nbsp;kadın. Hiçbir ayrıntı ne dış dünyadan ne de&nbsp;mezarın derinliklerinden yüze çıkıp gelerek bu&nbsp;katı ve berbat durumu bozamamalı. Kan bile. Bir&nbsp;sabah, çarşaflarım kan lekesi oldu. Kesin bilinen&nbsp;bir şeyi bozmak ya da görüntüsel yapıyı yalanlamak için beyaz bezlerle sarmalanmış bedenimin varlık göstergesinin izleri bu lekeler. İncecik bir kan sızıntısı baldırlarımdan aşağı, soluk&nbsp;kırmızı düzensiz bir çizgi gibi. Belki de kan değildi, kabarmış bir damar, gece boyu koyulaşmış bir varis, belki günün ışımasından hemen&nbsp;önceki bir görüntüydü. Bununla birlikte çarşaf,&nbsp;topraktan henüz çıkarılmış, titreyen bir bedeni&nbsp;sarar gibi ılıktı. Kesin kandı bu, bedenin ad’a&nbsp;karşı direnmesi, gecikmiş bir sünnetin kanının&nbsp;sıçraması. Eskilere dalıp gitmiş bir anının su yüzüne çıkması, tanımadığım, belki de benimki olabilecek bir yaşantının anısı. Yaşanmış bir zaman içinde dolmuş değil de insanlara habersiz olarak verilmiş bir belleği taşıyan kişi olmak ne garip. Bir dağın tepesinde düzlükte kurulu bir bahçede salıncak sallanıyordum ve hangi yana düşeceğimi bilmiyordum. Kırmızı bir&nbsp;çarşaf içinde sallanıyordum ve kan, bezin rengine karışmıştı iyice. Kendi kendimden kurtulmak, terkedilmiş bir göçebe kabilesinin yakarıp&nbsp;yakınmalarını dinleyen bir ağlama duvarına benzeyen, alacakaranlıkta insanların kederlerini&nbsp;açıklamak ve kanlarını akıtmak için geldikleri&nbsp;çöl ortasındaki bir camiyi andıran bu hantal&nbsp;yalnızlık yükünden kurtulmak gereğini duyuyordum. Kısık bir ses duvarı yarıp bana düş’ün sabah yıldızlarını felce uğrattığını söylüyor. Gökyüzüne bakıyorum ve orada yalnızca usta bir&nbsp;elin çizdiği beyaz bir çizgi görüyorum. Bu yola&nbsp;birkaç taş koymalıyım. Yalnızlığımın dikmeleri&nbsp;ve işaret noktaları bunlar; kollarımı uzatıp, aniden bu gökyüzünden inecek gecenin perdesini&nbsp;(ya da bir yüz gibi, boğmayı bile başaramadığım bir baş gibi taşıdığım bu gecenin, yoğun bir&nbsp;parçası gibi düşecek gökyüzünü) aralamak içinmiş gibi ilerlemeliyim. Bu incecik kan sızıntısı&nbsp;yaradan başka bir şey olamazdı. Elim akıntıyı&nbsp;kesmeyi deniyordu. Aralık parmaklarıma bakıyordum, birbirlerine neredeyse beyazlaşmış bu&nbsp;kanla bağlanmışlardı. Aralarından, bahçeyi, kıpırtısız ağaçları, çok yüksek dalların parçalı bir&nbsp;görünüm verdiği gökyüzünü görüyordum. Yüreğim her zamankinden daha hızlı çarpıyordu.&nbsp;Heyecan mı, korku ya da utanç mı, hangisi? Bekliyordum bunu her şeye karşın. Birçok kez annemi ve kızkardeşlerimden birkaçını, bacak aralarına beyaz bez parçaları koyarken ya da bunları oradan çıkarırken görmüştüm. Annem eski çarşafları kesip parçalara ayırarak dolabın bir&nbsp;köşesinde biriktiriyordu. Kızkardeşlerim bunları oradan alıp sessizce kullanırlardı. Her şeyi gözlüyor ve o dolabı gizlice açacağım, bacaklarımın&nbsp;arasına iki üç kat bez koyacağım günü bekliyordum. Geceleyin kanamanın gelişimini kollayacaktım. Sonra bezin üstündeki kan lekelerini inceleyecektim. Yara dediğin buydu işte. Bir tür&nbsp;yazgı, düzene karşı çıkış. Göğüslerimin büyümesi hâlâ önlenmekteydi. Ben de içime doğru&nbsp;gelişerek irileşecek göğüsler düşlüyordum, olur&nbsp;ya! Soluğumu güçleştirecekti. Neyse göğüslerim&nbsp;çıkmadı... Daha önemsiz bir sorundu bu. Aybaşı&nbsp;kanamasından sonra kendime geldim ve kader&nbsp;çizgilerini, kaderin çizdiği biçimde ele aldım.»</p>
  </blockquote>

  <p><br /></p>

  <p><br /></p>

  <p>Cumartesi Kapısı büyük bir sessizliğin üzerine kapanıyor. Büyük bir rahatlıkla çıktı Ahmed bu kapıdan. Yaşamının, bundan böyle görünüşünü olduğu gibi sürdürmesine bağlı olduğunu anladı. Artık babasının isteği değil o, bizzat kendi isteği olacak.</p>
</body>
</html>
