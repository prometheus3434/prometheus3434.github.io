<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">7</h2>

  <h2 class="sgc-1" id="sigil_toc_id_7" title="7 Örülü Kapı">Örülü Kapı</h2>

  <p><br /></p>

  <p><br /></p>

  <p>Kır saçlı, uğursuz bakışlı, kupkuru iki ihtiyar kadın kesin ve kısa tavırlarla Fatima’ya eşlik ettiler. Ne gürültü ne bir tören, bana eş ve yuvaya kadın rolünü&nbsp;üslenecek, kızı teslim etmek zorundaydılar. Beyaz bir&nbsp;cellabe giymişti, yere bakıyordu; gözünü yukarı kaldırmaya cesaret etse bile her iki kadın da, engellerlerdi. Utanma, haya, budur. Erkeğin doğrudan yüzüne bakılmaz. Boyuneğmek amacıyla, görevden dolayı, seyrek olarak da saygı ya da heyecan nedeniyle&nbsp;gözünü dikmemek gerekir. İki kadından her biri bir&nbsp;kolunu tutuyor, sıkıyor ve canını acıtıyorlardı. Adımlarını sıklaştırıyorlar, aceleci, kararlı bir yürüyüşle&nbsp;onu sürüklüyorlardı. Ama onun herhangi&nbsp;bir şeye&nbsp;karar vermişliği yoktu. Sevgiyi bile düşleyemezdi.&nbsp;Bu tür hayallere kaptırmak istemiyordu kendini. Bedeni ihanet ediyor kendine, onu bu genç yaşında, ortada berbat halde bırakıveriyordu. Öbür dünyanın&nbsp;cinleri sık sık yüklüyorlardı onu, kanına dek giriyorlar, onu bozuyor, çok hızlı ya da düzensiz dolaşıma&nbsp;neden oluyorlardı. Kanı soluğunu düzensizleştiriyordu, yere düşüyor ve bilincini yitiriyordu. Bilinçsiz,&nbsp;bedeni terkedip gidiyordu onu. Kontrolsüz el kol baş&nbsp;hareketlerine, çırpınmalara bırakıyordu kendini, tek&nbsp;başına rüzgârla ve cinlerle çarpışıyordu. Bu düğümlerin dolaşık iplerini çözerken kızı yalnız bırakıyorlardı. Bedeni yavaş yavaş yeniden kendine geliyor, yorgun, bitkin, ağrı sızı içinde, yerini alıyordu. Ayıldığında uzanmış halde buluyordu kendini ve dinleniyordu. Normal biçimde soluk alma, kalkabilme ve sokakta yürüyebilme gücünü yeniden kendisine verdiği için Allah’a şükürler ediyordu. Aile içinde herkes, görünmez duvarlara başını vurup dururken görmeye alışıktı onu. Kimse heyecanlanmıyor ve endişelenmiyordu. En fazla şunu söylüyorlardı: «Bak sen,&nbsp;bu kriz geçen haftakinden daha şiddetli... sıcaktan&nbsp;olmalı...» Krizini kendi başına çekiyordu, her şey yerli yerindeydi. Kız ve erkek kardeşleri, gelecekleriyle&nbsp;meşgul, tasarılar kurmaktan hoşnut, toplum içine çıkmaya biraz daha fazla paraları olmadığı için sinirli,&nbsp;ahenkli bir görüntüyü yanlış bir nota gibi bozan kızkardeşleri olduğu için biraz kızgındılar, ama yerli&nbsp;yerindeydiler. Fatima da sonunda, yerini almak durumunda kalmıştı. Taraçanın yanında konforsuz bir&nbsp;odada kalıyordu. Çoğunlukla unutulurdu. Onu orada&nbsp;iki üç kez ağlarken yakaladım, bir şey oldu diye değil, öylece unutmak için, zaman geçirmek için ağlıyordu. Canı çok sıkılıyordu, ailede kimse ona sevgi&nbsp;ve şefkat göstermediği için, varlığını çevrelediği yürekler acısı bir melankoli içinde gömülüp gidiyordu.&nbsp;Gözden çıkarılmış, yorgun, bitkin, neyse daracık bir&nbsp;yaşamın günlük tekdüzeliği üstüne ya yanlışlıkla ya&nbsp;bir uğursuzluk sonucu konuvermiş küçük bir yaratıktı. Kedilerin, bir de sineklerin dönüp durdukları&nbsp;avlunun bir köşesinde terkedilmiş bir masaya bırakılmış ya da çakılmıştı öylece.</p>

  <p>Güzel miydi? Bugün bile hâlâ sorarım kendime. Yüzünde sık sık gelen gitgide daha şiddetli krizlerin&nbsp;yol açtığı erken kırışıklar olduğunu açıkça söylemem&nbsp;gerek. Sık sık gerilen büzülen bu yüzün çizgileri, inceliklerini yitirmişti. Açık renk gözleri, eğer yaşlarla&nbsp;ıslanmamışsa bakışlarına hoşça bir ışık katıyordu.&nbsp;Küçük bir burnu vardı. Yanakları, hiç kaybolmayan&nbsp;ergenlik sivilceleriyle kaplıydı. Hiç hoşlanmadığım&nbsp;yeri kriz anında büzülen ağzıydı, boş bir sayfaya atılmış kocaman bir virgül gibi bir sırıtışı vardı. Sağ&nbsp;bacağının ince, zayıf olmasına karşın bedeni diriydi.&nbsp;Diri ve sert. Göğüsleri meme uçlarındaki tek tük kıllarıyla küçücüktü. Herhangi bir cinsel istek sonucu&nbsp;değil de salt sıkıntısını hafifletmek amacıyla onu&nbsp;kollarımla sıkıca sardığımda, hayaletlere karşı ya da&nbsp;görünmez bir ahtapotun kollarına karşı savaşım veren canlı bir iskelet kesilmiş bu bedeni hissederdim.&nbsp;Onu sıcak, ateşten yanar halde, sinirli, yaşamak, normal soluk almak, koşabilmek, dansedebilmek, yüzmek ve güzelim koca dalgaların ucuna küçük bir yıldız gibi konuvermek için savaşmakta kararlı biri olarak hissederdim. Elindeki olanaklarla ölüme karşı&nbsp;koyduğunu hissediyordum: Bunlar sinirleri ve kandı.&nbsp;Sık sık kanama geçirirdi. Kanının kızdığını ve kendisinin, bu kandan iyi bir şeyler yapabilmek için onu&nbsp;saklamaya lâyık olmadığını söylerdi. Çocuğu olsun&nbsp;istemezdi, her ne kadar rüyaları mahalle piçleriyle&nbsp;dolu olsa da öyleydi., Yanıbaşımda koluma sımsıkı&nbsp;tutunup, başparmağını emerek, gevşemiş, sakinleşmiş bedeniyle uykuya dalardı.</p>

  <p>Evime geldiği gün, bir sır veriyormuş gibi kulağıma şunları fısıldadı: «Beni o evden çıkarttığın için teşekkürler. Bacı kardeş olacağız bundan böyle. Ruhum ve yüreğim senin, ama bedenim, şu kara toprağa ve onu yakıp yıkan şeytana ait o!..» Hemen ardından da uykuya daldı, ben de gecenin henüz başladığı anda gevelenmiş bu sözleri düşünmek için yalnız kaldım. Kendim ve görünüşüm konusunda kuşkuya kapılmaya başlıyordum. Acaba o her şeyi biliyor muydu? Sırlarımı açıklamadan onu durumumdan haberdar etmek için içimden hazırladığım konuşmayı öne atılıp kendisi mi başlatmak istiyordu&nbsp;acaba? Garip! Sonuçta şu kanıya vardım: bu kadın,&nbsp;kendi içinde cinselliğini bir yana bırakmış, bu evliliği de onu sevdiğim için değil de toplumsal açıdan&nbsp;bir şeyleri düzenlemek, herhangi bir sakat yanımı ya&nbsp;da ahlâk sapkınlığımı örtmek amacıyla istediğimi düşünerek kabul etmişti. Hakkında söylenen kötü sözleri önleme gereksinimi duyan bir eşcinsel ya da görünüşü kurtarmaya çalışan iktidarsız biri olduğumu&nbsp;düşünüyor olmalıydı. Bundan böyle görünüşlerle oynaya oyalana geçirecektim ömrümü, her türlü görünüşle, belki de gerçek olan, bana gerçek, çıplak, maskesiz, kilden kalıbı, kılıfı olmayan, örtüsüz, peçesiz,&nbsp;bir yüz hazırlayan, başkalarından farklı olağandışı&nbsp;yanı olmayan bir yüz hazırlayan görünüşlerle bile.</p>

  <p>Hoşlanmıyor da değildim, bana öyle geliyordu ki, cüretli olmak birçok şeyi düzene sokuyordu. Fatima&nbsp;için benimkinin karşısına bir yatak koydurttum,&nbsp;elimden geldiğince meşgul oluyordum. Asla yanımda&nbsp;soyunmazdı. Ben de onun yanında asla. Geniş odamızda utanma duygusu ve namus hüküm sürüyordu.&nbsp;Yine de bir gün o uyurken görmek istedim. Vajina&nbsp;dudakları kesilerek aldırılmış ya da dikilmiş miydi?&nbsp;Yavaşça çarşafları kaldırdım, bir de baktım ki karın&nbsp;bölgesinde çok sıkı, korsa gibi, bekaret kemeri filan&nbsp;gibi bir şey, bir engel vardı, isteği bastırıyor veya&nbsp;iyice kırıp atıyor olabilirdi, tahrik edici şeyler vardı.&nbsp;Fatima’nın varlığı altüst ediyordu beni. Başlangıçta,&nbsp;durumun zorluğundan ve karmaşıklığından hoşlanmıştım. Sonraları sabrım tükenmeye başladı. Yalnızlığımın da kendi dünyamın da efendisi değildim artık. Yanıbaşımdaki bu yaralı varlık, gizli dünyama&nbsp;zorla soktuğum bu umutsuz ve yürekli kişi kadın da&nbsp;değildi, zor bir yola, bir uçuruma düşmeyi kabullenerek, özündeki insanı silerek, ya da gizleyerek, değiştirerek gelmişti, erkek olmaya da özlem duymayan,&nbsp;hiçbir şey olmak istemeyen bir kişiydi, boş bir küp&nbsp;gibi, yokluk gibi bir şey; bedeni ve belleği üzerine&nbsp;acıların çöreklendiği bir kadın; hemen hemen hiç konuşmazdı, arada bir, bir iki tümce mırıldanır derin&nbsp;bir sessizliğe dalar, mistik kitaplar okur, çıt çıkarmadan uyurdu, bu kadın benim uyumamı engellerdi ama. O uykudayken gözlerdim bazen, yüz çizgileri&nbsp;gözönümden yitene dek bakar, düşünce dünyasının&nbsp;derinlerine sızmaya çalışırdım. Karanlık dipsiz kuyular içindeydiler. Sessizlikte sayıklar dururdum ben&nbsp;de, sonunda düşüncelerine ulaşır, sanki benim düşüncelerimmiş gibisine bulurdum da. Beni yansıtan ayna oradaydı, beni, takınağımı, zayıf yanlarımı... Gecenin karanlığında, çatırdayan eski döşeme tahtalarının üstünde, ağır ağır ilerleyişini duyardım. Döşeme filan yoktu da, ben gürültüyü hayal&nbsp;ederdim, gürültü döşemeyi çizerdi, döşeme de eski tahtalarıyla&nbsp;önümde uzanırdı; tahtaları gelip geçen aceleci yolcuların alelacele arkalarında bıraktıkları harabe halindeki evden geliyordu; orman içinde bir ev olmalıydı&nbsp;bu, zamanın yıprattığı meşe ağaçlarıyla çepeçevre&nbsp;sarılı bir baraka: sağlam kalabilmiş dallardan birine çıkıp barakaya tepeden bakardım, çatısı delik deşikti, deliklerden sızan ışık ve bakışlarım, toz toprak&nbsp;arasında ayak izlerini bulurdu, izler beni, farelerin&nbsp;ve adını bilmediğim nice hayvanın mutlu yaşadığı&nbsp;bir mahzene götürürdü, tarihöncesinden kalma bu&nbsp;mağarada gömülüydü benimle aynı odada uyuyan&nbsp;bu kadının düşündükleri. Acıma, şefkat, öfke karışımı duygularla bakıyordum ona. Bu karmaşa sırasında duyarlılığımı ve sabrımı yitiriyor, gitgide daha&nbsp;bir yabancısı oluyordum yazgımın ve tasarılarımın.&nbsp;Şu dilsiz diyebileceğim kişi, kâh ağır kâh hafif olan&nbsp;bu ağırlık, şu güç çıkan soluk, şu kıpırdamayan şey,&nbsp;şu örtülü bakış, şu korseli karın, şu var mı yok mu&nbsp;bilinmez, horgördüğü, kabullenmediği cinsiyeti ile şu&nbsp;yaratık, ancak sara nöbetleri sırasında kıpırdayabiliyor, o anlar için, ölümün kırılgan ince ve belirsiz yüzüne dokunup tekrardan kendi mağarasına dönmek&nbsp;için yaşıyordu, ne, keder ne mutluluk, düşünceleri,&nbsp;yırtık pırtık kendir çuval içinde, fareler kemirmeye&nbsp;çalışmış ama sonunda vazgeçmişler, çünkü üstlerine&nbsp;onları koruyan ve bozulmalarını önleyen zehirli bir&nbsp;madde sürülmüş.</p>

  <p>Çok uyurdu Fatima, kalktığında uzun süre banyoda kalırdı, hizmetçiye bir iki emir verir, tekrardan yalnızlığa çekilirdi. Kızkardeşler arasına hiç karışmazdı, hiçbir daveti kabul etmezdi, ve akşam eve&nbsp;döndüğümde, bana bir şey borçluymuş gibi ha bire&nbsp;teşekkür ederdi.</p>

  <p>Kızkardeşlerim bu evliliği hiçbir zaman anlamadılar. Annem bu konuda benimle konuşmaya cesaret edemiyordu. Ben de babamın berbat halde bıraktığı&nbsp;yarım işlerle uğraşıyordum daha çok.</p>

  <p>Yavaş yavaş kuşkulu ve uykusuz biri oldum çıktım. Fatima’ya bir kötülük yapmadan ondan kurtulmak istiyordum. Benimkinden uzakça bir odaya yerleştirdim onu ve ağırdan ağıra nefret etmeye başladım. Kafamda. kurup uygulamaya başlattığım olay kötüye gidiyordu. Hastalıklı sakat olduğu için daha&nbsp;da güçlü daha sert, düşündüğümden daha da güçlü&nbsp;çıkmıştı.</p>

  <p>Sosyal durumumu mükemmel göstermek için ben ondan yararlanacakken o beni kullanmayı, beni&nbsp;umutsuzluğunun derinlerine sürüklemeyi daha iyi becerdi.</p>

  <p>Böyle yazıyorum ama sözcüklerden emin değilim, çünkü gerçeği ben de bütünüyle bilmiyorum. Bu kadın çok zekiydi. Söylemediği onca söz, çok az ağzını&nbsp;açtığında kullandıkları, sarsılmaz biçimde kanaatini&nbsp;anlatıyor, geleceğe yönelik plan ve tasarıları daha&nbsp;bir güçlendiriyordu. Yaşamaktan çoktan vazgeçmiş,&nbsp;yok oluşa değin ağır sona doğru kesin yol alıyordu.&nbsp;Ani olmayacaktı ölümü, birden vurmayacak; ufkun&nbsp;ötesine açılan çukura doğru geri çekile çekile süren&nbsp;bir yürüyüş olacaktı. Artık ilaçlarını içmiyordu, az&nbsp;yiyor, hemen hemen hiç konuşmuyordu. Ölmek istiyordu ölmek ve beni de kendi düşüşü sırasında beraberinde götürmek. Geceleyin odamı bütünüyle kaplıyor, nöbeti gelmeden az önce yatağımın kıyısına yapışıyordu, beni yanıbaşına düşürene dek kolumdan&nbsp;çekiştiriyor, kendi içinde kıpırdayıp duran şeytanları öldürmek için tüm gücüyle beni boğmaya, öldürmeye çabalıyordu. Her seferinde biraz daha uzuyordu bu süre. Bu duruma nasıl karşı çıkacağımı, bu&nbsp;korkunç dayanılmaz sahnelerden nasıl kurtulacağımı bilemiyordum. Son dayanağı, sevdiği tek varlığın&nbsp;ben olduğunu söylüyordu, her düşüşünde yanında olmamı istiyordu. Yatağıma usulca girdiği o güne kadar anlamamıştım, uyuyordum ben yavaş yavaş göbek altımı okşamaya başladı. Uyandım birden ve o&nbsp;hızla iteledim. Öfkeden köpürüyordum. İlk kez güldü, ama beni rahatlatmadı gülüşü. Ona dayanamıyordum artık. Ölmesini istiyordum. Sakat olduğu, kadın&nbsp;olduğu için kızıyordum, benim isteğimle kötülüğüm&nbsp;yüzünden hesaplarım ve kendi kendimden nefret&nbsp;edişim sonucu orada oluşuna kızıyordum.</p>

  <p>Bir akşam gözleri sonsuz karanlıkların kapısına yanaşmış, yüzü dingin ama çok soluk, vücudu yatağın bir köşesinde tortop olmuş, elleri her zamankinden daha yumuşak ve soğuk, hafifçe gülümseyerek&nbsp;dedi ki bana, «Kim olduğunu ta başından biliyordum,&nbsp;bu nedenle buradayım canım, bacım, yeğenim benim, bu nedenle buraya ölmeye geldim senin yanına. Her ikimiz de kör bir kuyudan aşağı bakarken&nbsp;doğmuşuz, verimsiz kısır bir toprakta, sevgisiz bakışlar arasında. Biz önce kadın sonra sakatız. Ya da&nbsp;kadın olduğumuz için sakatız. Yaramız nedir ne değildir biliyorum... Hep aynı acı. Gidiyorum... Senin&nbsp;karınım ben, sen de benim kadınımsın. Dul bir adam&nbsp;olacaksın, ya ben... tut ki bir yanlıştı, hataydım ben,&nbsp;bir kusur... Çok da önemli değil, ele avuca sığmaz&nbsp;bir... Ah çok konuşuyorum... Başım, başım, aklımı yitiriyorum galiba. İyi geceler. Yakında görüşmek üzere!..»</p>

  <div>
    <p>Çok sonraları başka yerlerden gelen bir ses şöyle diyecek: «Ye beni; al yeniden doymak bilmeyen aç karnına, mağarana şu şekilde beni de kat...»<br /></p>
  </div>
</body>
</html>
