<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
blockquote.sgc-3 {margin: 0 0 0 40px; border: none; padding: 0px;}
  p.sgc-2 {font-style: italic}
  h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">9</h2>

  <h2 class="sgc-1" id="sigil_toc_id_9" title="9 Ev Yapar Gibi Yüz Yapmak">Ev Yapar Gibi Yüz Yapmak</h2>

  <p><br /></p>

  <p><br /></p>

  <p>Günceyi okumaya devam etmeden önce, ailenin kalan bölümünün ne olduğu konusunu merak edenlere, zavallı Fatima’nın ölümünden sonra, Ahmed’in&nbsp;işlerin kontrolünü yapamadığını ve ortada hiç gözükmeyip odasına kapandığını söylemek isterim. Karısının ölümünü çabuklaştırmasından kuşkulanıldı ve iki&nbsp;aile sonsuza kadar birbirine düşman oldu.</p>

  <p>Her şey yavaş yavaş bozulup gitti: Büyük evin duvarları çatlaklarla doluydu, avludaki ağaçlar bakımsızlıktan kuruyup öldüler, ana bu düşüşü Allah’ın isteğini ters yöne çevirdiği için, gökyüzünün bir intikamı olarak yaşadı; sonunda, suskunluk ve sakin bir delilik içinde yok olup gitti. Evde kalan kızlar mirastan kalan parayı çarçur ettiler, gizlenen erkek kardeşi şöyle ya da böyle mahvetmeye çalışıyorlardı; ama&nbsp;bu kardeş erişilmezdi; görünmezliğini koruyor, her&nbsp;şeye karşın hüküm sürüyordu. Geceleri ayak sesleri&nbsp;duyuluyor, ama onu kimse görmüyordu ortalıkta. Ağır&nbsp;bir giz üzerine kapatılmıştı pencereler ve kapılar. Girişe çocukların kullandığı taş yazı tahtası asma alışkanlığını edinmişti, üstüne beyaz tebeşirle ya bir düşünce, bir sözcük, Kur’an’dan bir âyet ya da dua yazıyordu. Kime yazıyor, kime sesleniyordu dersiniz?&nbsp;Malika’nın okuma yazması yoktu. Kızkardeşleri onun&nbsp;odasına dek çıkmaya cesaret edemezlerdi. Ama her günün ya da hemen hemen her günün bir düşüncesi, rengi, müziği vardı.</p>

  <p>Olay olduğu gün işte, tahtada şöyle bir yazı vardı: «Gece ne diyor? Barınağına dön!»</p>

  <p>Bir başka gün şu âyet: «Allah’a aitiz biz, ona döneceğiz.» Küçük harflerle de şunları eklemiş: «Eğer istersem.» Sapkınlık! Sapkınlık! Kardeşler! O dönemden sonra kendini geliştirecek ve yalnızlığını, amacı&nbsp;ve arkadaşı yapana dek zenginleştirecek. Zaman zaman, terketmeyi de düşünecek bu yalnızlığı, dışarı&nbsp;çıkmak ve her şeyi, bir çılgınlık ve yıkıcı bir öfke&nbsp;atılımıyla devirmek. Günceyi ve mektuplarını okurken bile, olup bitecekleri anlayabileceğinizden emin&nbsp;değilim.</p>

  <p><br /></p>

  <p><br /></p>

  <blockquote class="sgc-3">
    <p>«<i>15 Nisan</i>. Hep verici oldum. Şimdi kendimi bundan korumaya çalışıyorum. Bahis gibi birşey benim için. Ve kaybettim bahsi ben. Kadın&nbsp;olmak, herkesin kolayca alıştığı doğal bir sakatlık. Erkek olmak, bir düş, bir güç gösterisi ki,&nbsp;herkes doğrulamakta ve ayrıcalık gibi ele almakta. Yalnızca varolmak ise bir meydan okuyuş. Erkek olarak da, kadın olarak da yoruldum.&nbsp;Şu onarılması gereken beden, yama yapılması&nbsp;gereken şu aşınmış kumaş, kalın ve kısık şu ses,&nbsp;şu sönmüş göğüs ve şu yaralı bakış olmasaydı,&nbsp;şu dar görüşlü ruhlar, şu kutsal kitap, şu mağara içinde edilmiş söz, şu mağara ağzını örüp&nbsp;de koruyan örümcek ağı olmasaydı, kalbi yoran&nbsp;astım, beni bu odadan uzaklaştıran şu kif, peşimi bir an için bile bırakmayan şu derin hüzün olmasaydı... Şu pencereleri açardım ve tek&nbsp;barınağım, tek sığınağım, yuvam, aynam, hayallerime giden yol olan yalnızlığın doruklarına ulaşmak için en yüksek duvarları bir çırpıda&nbsp;aşardım.»</p>

    <p>«<i>16 Nisan</i>. Biri bana «Sesler yalnızken bir başka çınlar» demişti. Issız ve boş bir cam kafeste nasıl konuşulur? Alçak sesle, iç sesinle, öylesine kısık bir ses ki, öyle derin ki henüz dile&nbsp;getirilmemiş bir düşünceye yankı veren türden.</p>

    <p>«Gariplikleriyle beni şaşırtan gizli düşüncelerimin yankısına yer vermek için zaman zaman, geri çekilen sessizliğe alışmaya çalışıyorum.»</p>

    <p><br /></p>

    <p><br /></p>

    <p>«<i>16 Nisan, akşam</i>. Küvette uyuya kaldım. Su buharını, kafesimin camlarını kaplayan sisi severim. Düşüncelerim eğlenir, takılır, buharlaşmış bu su içinde yoğunluğunu yitirip, panayır&nbsp;yerlerinin küçük kıvılcımları gibi oynaşır durur.&nbsp;Kendinden geçmiş haldeyken kurulan düşler tatlı ama tehlikeli. Bir erkek geldi, sisi ve aradaki&nbsp;mesafeyi aştı, elini ter içindeki yüzüme koydu.&nbsp;Gözlerim kapalı ılık suyun içinde izin verdim,&nbsp;yapsındı. Sonra ağır elini göğsüme koydu, uyandı göğüs, sonra başını suya daldırıp karnımın&nbsp;alt kısmına koydu, oramı öptü. Öylesine güçlü&nbsp;bir duygu idi ki, kapıldığım anda bilincimi yitirdim, az daha boğulup gidecektim. Yarı açık&nbsp;ağzıma sular dolduğu anda uyandım.</p>

    <p>«Tüm varlığımla sarsılmıştım. Kalktım kurulandım, yatağıma, kitaplarıma ve saplantılarıma kavuştum yeniden.»</p>

    <p><br /></p>

    <p><br /></p>

    <p>«<i>17 Nisan, sabah</i>. Hâlâ dünkü rüyanın etkisi altındayım. Rüya mıydı? Gerçekten geldi mi o adam? Dayanma gücüm sınırsız. Bedenimin&nbsp;dilini kaybettim, zaten hiçbir zaman sahip olamadım ki. Onu öğrenmeliydim, ve önce bir kadın gibi konuşmalıydım. Kadın gibi mi? Neden?&nbsp;Erkek miyim ki ben? Uzun dönüş yolu, çok uzun, sabırla dönmek ne aklın, ne de kafanın denetiminde olan ilk duyguları yeniden bulmak gerekecek. Nasıl konuşmalı? Üstelik kiminle konuşacağım? Vay canına, arkadaşım da mektup yazmadı. Çok ağırbaşlı. Bir gün kendimi ona göstermeye cesaret edecek miyim? Son mektubuna da yanıt vermem gerek. Yazmak istemiyorum.&nbsp;Hele birkaç gün geçsin. Ne yapacak görelim bakalım. Banyoma dek gelen o. Sesinden tanıdım,&nbsp;bir iç ses bu, yazısında görünen bir yazı, karaladığı sözcükler gibi eğik bir yazı. Mektuplarından bazılarını okuyunca her yanımı bir titreme tutar. Sanki sözleriyle okşuyor beni, bedenimin en duyarlı yerlerine dokunuyor. Evet, dinginliğe gereksinim duyuyorum bedenimi uyandırmak için; bedenimin kendisinin olan arzuyu&nbsp;yeniden bulmak için hâlâ vakit var.</p>

    <p>«(...) Vicdanım ne mi diyor?... Vicdanım... son zamanlarda hiçbir şey demedi. Başka yerdeydi, kötü cins mayası tutmamış hamur gibi&nbsp;uykuda... Ağzıma üfleyebilirdi vicdanım, boğulmuş bir kadını kurtarmak için yapıldığı gibi...&nbsp;‘Kimsen o olmalısın’ demeliydi..., kalkabilirdi&nbsp;ayağa... Ama o kalın, kil tabakaları altında, kil&nbsp;ise soluk almayı engelliyor... Alçıya alınmış bir&nbsp;vicdanım var benim... Amma komik... Yarın bir&nbsp;yargıç önüne çıkabilir ve vicdanım üzerine çöreklenen ve onu boğan, benim ben olmamı engelleyen kilden davacı olduğumu söyleyebilirim&nbsp;gururla! Burada görebiliyorum yargıcın şaşırıp&nbsp;kalmış ve yusyuvarlak suratını, başkalarından&nbsp;daha kokuşmuş değil, ama ben yine de, kokuşmaları soluk alıp verme kadar doğal olanlar&nbsp;arasından seçeceğim onu. Yargıç mı, hiç de komik değil, hiç de gülünç değil... Ama ya erkek&nbsp;giysileri içinde çıkarsam ortaya, yargıcı karanlık bir kapı aralığında sıkıştırana dek izler ve dudaklarından öperdim... Bütün bu görüntüler iğrendiriyor beni. Dudaklarım tertemiz, saf, başka dudaklara değecekleri gün, kendi hallerine&nbsp;dönecekler... ama neden başka dudaklarla birleşecek ki... Yine de rüyalarımda dolgun dudaklar dolaşıyor bütün bedenimde ve göbek altımda uzunca duruyorlar... Öylesine zevk veriyor&nbsp;ki bu bana uyanıyorum... ve elimi oramda buluyorum... Neyse bırakalım bunları. Vicdanım&nbsp;ne diyor? Bir pencere aç ve güneşe karşıdan&nbsp;bak...»</p>

    <p><br /></p>

    <p><br /></p>

    <p>«<i>19 Nisan</i>. Kederli bir gün. Pencereyi açtım. Gökyüzü bulutsuz. Aynada kendime bakmayı&nbsp;öğreniyorum yeni yeni. Bedenimi görmeyi öğreniyorum, önce giyinik, sonra çıplak. Birazcık&nbsp;zayıfım. Göğüslerim o kadar küçük ki... Yalnızca kalçalarımda kadınsı birşeyler var... Bacaklarımdaki tüyleri almaya ve dönüş sözcüklerini&nbsp;bulmaya karar verdim. Bu dönüşün ritmini ve&nbsp;havasını hemen hemen aldım sayılır. Yıldızsız&nbsp;bir gecenin içindeki bir gündüz bu. Geceleri gecelere ekleyeceğim dokuyarak ve günü görmeyeceğim artık, ışığını, renklerini, gizlerini...</p>

    <p>«Uygunsuz yaşayan biri için fantezi konusu ben, ip cambazının üzerinde yürüyeceği ses ben, hokkabazı ortadan yok edecek beden ben&nbsp;olacağım; Peygamberin ağzından çıkan bir ad;&nbsp;kuşun saklanacağı çalılık ben... Konudan uzaklaşıyorum ama, bir süredir kendimi azadedilmiş, evet kadın olmaya hazır biri gibi hissediyorum. Ama çocukluğa dek inmek gerektiği söyleniyor, ben söylüyorum kendime, küçük bir kız&nbsp;çocuğu olmak, genç kız, âşık genç kız, sonra&nbsp;kadın olmak gerekecek..., ne çok iş, ne uzun&nbsp;yol..., hiçbir zaman ulaşamayacağım, başaramayacağım.»</p>

    <p>«<i>20 Nisan</i>. Şimdi, kendim tarafından gözaltında tutuluyorum. Kendimi, güç beğenen, yerine getirilmesi olanaksız istekleri bulunan ve şöyle diyen filozofun devesi gibi hissediyorum:</p>

    <p><br /></p>

    <p>«‘<i>Serbestçe seçim yapmama izin verilseydi,</i></p>

    <p class="sgc-2">Seve seve küçük bir alan seçerdim.</p>

    <p class="sgc-2">Cennetin ortasında</p>

    <p><i>Dahası — kapısının önünde!</i>’»</p>

    <p><br /></p>

    <p>«<i>20 Nisan (gece)</i>. Yazmayı düşündüğüm mektup: Dostum, zorlayıcı oluyorsunuz, sıkıştıran, kaygılı, birisiniz. Başkalaşma içindeyim. Biraz aksaya topallaya, kendimden kendime doğru gitmekteyim, çekingenlik ve duraksama içinde, sakat biri gibi ayağımı sürüye sürüye yol almaktayım. Gidiyorum, bu yolculuğa ne zaman, nerede son vereceğimi bilmiyorum. Mektubunuz sarstı beni. Benim hakkımda çok şey biliyorsunuz,&nbsp;sizi okurken, üstümdeki giysilerin tek tek yok olduğunu görüyorum. Gizler kafesine nasıl girebildiniz? Coşkularınızın, heyecanlarınızın bana&nbsp;yeniden yaşamayı öğretebileceğine inanıyor musunuz? Yani soluk aldığımı düşünmeden soluk&nbsp;almayı, yürüdüğümü düşünmeksizin yürümeyi,&nbsp;kafaya takmadan elimi bir başka tenin üstüne&nbsp;koymayı ve ufacık ışık kırıntısında bile heyecanlanan çocukluk çağımızdaki gibi olmadık şeylere gülmeyi?...</p>

    <p>«Size nasıl yanıt vereyim? Henüz kendimi bulamadım, aldatılmış, boş bir eve çevrilmiş&nbsp;ruhsuz bedenimden çıkagelen karmaşık heyecanlar tek bildiğim...</p>

    <p>«İsteyerek, dış dünya ile bağlantımı kestim. Ailemden isteğimle ayrıldım, toplumdan, uzun&nbsp;süre oturduğum şu bedenden koptum. Fiziksel&nbsp;düzensizliklerden sözediyorsunuz. Bu, önceden sezmek, düşlemek değil de nedir? Sizi anlamak, bulmak, zamanla yüzünüzün çizgilerini yakalayıp çizmekten zevk alıyorum, ve tümcelerinizden kalkarak bedeninizi yaratmak istiyorum yeniden; sesinizi, onu biliyorum bakın; kalın, hafifçe kısık, kendinizi koyverdeğiniz zaman, sıcacık... Yanılıyorsam söyleyin. Olmayan birinin,&nbsp;bir filozofun, bir şairin, bir peygamberin sesini&nbsp;bulmayı denemediniz mi hiç? Ben, Peygamberimiz Hz. Muhammed’in sesini tanıdığımı sanıyorum. Onun çok konuşmadığını biliyorum. Sakin ağır, arı bir ses: sesi bozan hiçbir şey yok.&nbsp;Size sesten sözediyorum, çünkü benimki öylesine başkalaşım geçirdi ki, şu sıralar, eski tonunu bulmaya çalışıyorum. Güç bu! Sessiz duruyorum. ve sesimin kaybolmasından, alıp başını&nbsp;gitmesinden korkuyorum. Yalnızken yüksek sesle konuşmak istemiyorum. Ama ta içlerimden&nbsp;haykırışımı duyuyorum. Her çığlık, kendi derinliklerime bir iniş. Bir iniş bu, düşüş değil.&nbsp;Sanki bir erinç hali. Haykırabilmek ve kendi sesini duyabilmek... Tümüyle kendi içine, beden&nbsp;kafesi içine kayıvermek... Kitap okurken yazarının sesini duymaya çalışarak eğleniyorum. Garip olan, genellikle bir erkeğin sesini bir kadınınki ile, bir çocuğunkini bir yetişkininkiyle karıştırmam. Sesiniz kimi kez kadınsı bir şeye bürünerek ulaşıyor bana, ama her şey aslında benim sizin yazdıklarınızı okurkenki anıma bağlı.&nbsp;Öfkeliysem, o sırada mektuplarınızdan biri çarpınca gözüme, tatlı mı tatlı, dayanılmaz bir kadın sesi duyduğum. Kimsiniz? Hiç sözetmiyorsunuz bundan bana. Yakında görüşmek üzere.</p>

    <p>«Hamiş. Mektuplarınızı bundan böyle dükkânımın karşısındaki kuyumcuya bırakın. Emrimdekilere güvenemiyorum artık! Tedbirli olmak daha iyi!</p>

    <p>«Farkında mısınız, şu sıralar gökyüzü garip bir morlukta; dolunay var: her tür sanrıya, izin&nbsp;var...»</p>

    <p><br /></p>

    <p><br /></p>

    <p>«<i>22 Nisan</i>. Kuyumcuya bırakması için mektubumu Malika’ya vermeyi unuttum. Ne çok şeyi unutur oldum şu sıralar. Karanlıkta rahatça düşünebiliyorum, düşünceler sapıtınca, karanlıklara tutunuyorum, biri sanki bana tutayım&nbsp;diye ip atıyor, kalıbımda dinginliği sağlayana&nbsp;dek sallanıyorum ucunda. Şu ana dek görmezlikten geldiğim bir sorun üzerinde toplamaya&nbsp;gereksinim duyuyorum tüm gücümü. Kendimle&nbsp;bile bunu konuşmaya cesaretim yok.</p>

    <p>«Gece üstüne kapalı gecede hıçkırıklar kadar sessizlikler var.</p>

    <p>«Küçükken hamama gittiğim günlerden bu yana çıplak kadın ya da erkek bedeni görmedim. Bazan rüyalarımda bedenler var; dokunuyorlar bana, okşuyorlar beni, sonra gidiyorlar.&nbsp;Her şey uyku gizleri içinde olup bitmekte. Uyanınca, beni delip geçen, geçerken de sanki cildimi acıtmadan ve şiddete başvurmadan tırmalamışlar gibi sıyrıklar bırakan bir zevk, duyduğum. Yüzleri hiç seçemiyorum. Erkek bedeni mi?&nbsp;Kadın bedeni mi? Bulanık, belirsiz görüntüler&nbsp;kalıyor kafamda. Dış hayatım varken, dışarı çıktığımda, veya yolculuklarda, halkın cinsellik yönünden ne denli aç olduğunu farkederdim. Erkekler, bedenlerini sanki taşlaştırarak bakıyorlar&nbsp;kadınlara; her bakış, cellabeyi, ve giysiyi yırtarak soyuyor âdeta. Kalçaları, göğüsleri elleyip&nbsp;yokluyorlar; kendi uzun entarileri altında erkeklik organlarını herekete geçiriyorlar.</p>

    <p>«Bir ara babamı gördüğümü anımsıyorum, dölünü bırakırken gördüm anneme, beyaz renkliydi, üstüne eğilmiş, konuşmuyor; annem ise inliyor. Küçüktüm, daha sonraları çiftliğimizdeki hayvanlarda gördüğüm bu görüntü saplandı kafama. Küçüktüm ama enayi değildim. Erkekler hamamında görmüştüm, meninin rengi beyazdı. Küçüktüm ve bundan iğreniyordum.&nbsp;Gülünç mü desem, komik mi, bilemiyorum, o&nbsp;sahneyi şöyle bir görmüştüm ve aklımdan çıkmıyordu çaresiz. Üzüntüm soluk aldırmıyordu.&nbsp;Gördüklerimi unutmak ve bir taş yığını altına,&nbsp;toprağa gömmek için koşup duruyordum. Ama&nbsp;nerde, daha büyümüş, şekli daha değişmiş, kıpır kıpır gözümün önüne yeniden geliyordu. Babam gitgide daha gülünç bir duruşta, el kol, baş&nbsp;hareketleriyle, pörsümüş kalçalarını, sallaya hoplata, annemin bacakları beline dolanmış sırtında, bağırıyor; adam ise kadını susturmak için&nbsp;vuruyor, daha da çok bağırıyor bu kez alttaki;&nbsp;o ise gülüyor; birbirine girişmiş, karışmış, kaba&nbsp;bir görünüm oluşturan bu iki beden ve ben, küçücük, yatağın kenarına oturmuşum, öyle miniğim ki kimse beni görmüyor, küçük ama alıcı,&nbsp;kapıcı gözlerim var, babamın annemin karnına&nbsp;boşalttığı dölle aynı renkte, çok güçlü bir zamkla olduğum yere çivilenmişim, küçüğüm, sallanan, gıcırdayan karyolanın kıyısına yapışmışım&nbsp;âdeta; gözlerim yüzümden de büyüktü; burnum&nbsp;her bir kokuyu algılamıştı; boğuluyordum; öksürüyordum ama kimse duymuyordu ki beni...&nbsp;Oradan kopmaya, kalkmaya, kusmak için dışarı koşmaya ve saklanmaya çabaladım... Çekiyordum kendimi olduğum yerden ama kıpırdatamıyordum bile... Zorla kalktım, çektim kendimi,&nbsp;kıçımın bir parça derisi döşeme tahtasına yapışık kaldı, koşuyordum, kıçım kan içinde, koşuyordum ağlayarak, kentin dışındaki ormana doğru, küçüktüm, babamın önündeki o kocaman organın peşimden geldiğini hissediyordum, beni yakaladı ve eve getirdi.. Soluk aldım bir, bir daha... Bütün bu görüntüler çok uzakta şu&nbsp;an...</p>

    <p>«Kafam ağır. Nereye koymalı onu. Nereye bırakmalı, kime emanet etmeli; kartondan yuvarlak şapka kutularına mı koymalı. Gece mavisi kadife üstüne mi. Yavaşça. İpek bir eşarpla&nbsp;örtmek. Çiçeksiz. Düz tutmak için üstüne biraz&nbsp;pamuk ya da bir tahta parçası koymalı. Elleri&nbsp;gözler üstünden geçirmek, kapatmak için. Saçları özenle taramak, çok çekiştirmeden. Yavaş&nbsp;yavaş. Sinirlenmeden. Çıplak ayakla yürümeli.&nbsp;Dikkat, eşyalar, kırık saat, porselenden tek gözlü köpek, tahta kaşık, hüzünlü bir koltuk, yorgun, basık bir masa, çölde abdest almak için&nbsp;kara bir taşı, bu yatağı çarşafları, kapalı pencerenin yanındaki şu sandalye (özlem sandalyesi), bu seccade, hiçbiri uyanmasın, yavaş... Evet&nbsp;ne diyordum, başım! Yitirmek isterdim başımı,&nbsp;bir kerecik olsun yitirmek, sonra da bedenim&nbsp;tortop, beklerdim, yasemin kokulu güllerden bir&nbsp;demet içinde onu getirsinler bana diye... Ah!&nbsp;Soluk almamı ve uyumamı engelleyen ne varsa&nbsp;hepsinden kopmak, ayrılmak zorunda kalsaydım,&nbsp;geriye bana birşey kalmazdı ki... Bir hiç olurdum... bir düşünce... belki de bazılarına göre&nbsp;buruşturulmuş bir resim, başka bazılarına göre&nbsp;ise bir kuşku.</p>

    <p>«Geceyi geçen ben değilim artık... Gece beni karanlıkları ve belirsizlikleri içinde sürüklüyor...»</p>

    <p><br /></p>

    <p><br /></p>

    <p>«<i>25 Nisan</i>. Kahvaltı tepsisinde, dörde katlanmış bir kâğıt. Uzaklardaki dostumdan bir işaret:</p>

    <p>«Kendine benzemek, farklı olmak değil midir?’ Bir süre için gidiyorum. Sizden uzaklaşıyor ve kendime yaklaşıyorum... Mutlak bir yalnızlığa indirgendim. Ailemin bağrında ona yabancı kalan ben, ihmal edilebilir biriyim, bir yana atılabilen biri kesinlikle. Basit ve yalnız.&nbsp;Tutkularım, onları siz biliyorsunuz: mistik birkaç şairle haşir neşir olmak ve sizin izinizde yürümek... Öğrencilere mutlak olanı sevmeyi öğretiyorum. Zavallı ben! Yakında daha uzun yazacağım size.</p>

    <p>«İlkyazın pırıltısı üstünüze olsun.»</p>

    <p><br /></p>

    <p><br /></p>

    <p>«<i>Aynı sabah</i>. Yola çıkabilmek, yolculuklarda dolaşmak; unutmak bir tuzak mı, yoksa şans mı&nbsp;bilmiyorum. Bu odada yalnızlığa çekildiğimden&nbsp;beri, sizin gözlerinizle, sizin tümcelerinizle dışarıya çıkıyor, kenti görüyorum. Yolculuk yapmaya, buradan uzaklara gitmeye gereksinim duyuyorum. Biliyorsunuz, benim yurdum bir ülke&nbsp;değil, bir aile de değil. Bir bakış, bir yüz, bir&nbsp;karşılaşma, sevgi ve sevgisizlik yüklü uzun bir&nbsp;gece benim yurdum. Burada kalacağım, kıpırdamadan ve mektuplarınızı bekleyeceğim; onları okumak demek, uzaklara gitmek demek zaten, seyir defterinizi sayfa sayfa bırakabileceğiniz emanet yeri olacağım size. Dostça, sevgiyle&nbsp;bağrıma basıp saklayacağım onları. Ben de size&nbsp;yazacağım ve tümünü, dönüşünüzde size vereceğim. Ellerimizin birbirini bulmasını beklerken,&nbsp;hece alışverişi yapacağız, siz bana, ben size...</p>

    <p>«İlkyaz pırıltısı için sağolun. Dostum, burada ne ilkyazı, ne de pırıltılı ışığı görüyorum, ama benim karşımda yine ben varım, olanaksız bir&nbsp;tutkunun sonsuz gibi görünen dönüşü içinde bana karşı bir ben.</p>

    <p>«İyi yolculuklar! Gözleri ıslak bir çocuk çıkarsa karşınıza,</p>

    <p>«Bilin ki bu birazcık geçmişim benim, size sarılıp öpen geçmişim...»</p>

    <p><br /></p>

    <p><br /></p>

    <p>«<i>Mayıs</i>. Zaman kavramını yitirdim. İlginçtir, takvimim nisan sonunda durmuş. Gün yaprakları eksik. Bir el koparmış onları. Bir başka el, büyü yapmak için seçmiş. Zamanla oynamak&nbsp;ve yıldızlara karşı temkinli olmak. Benim zamanımın takvimiyle uzak yakın benzerliği yok,&nbsp;bitmiş ya da bitmemiş olsun.</p>

    <p>«Bu sabah, bir çocuğu evlât edinmek fikri geldi takıldı kafama. Nasıl geldiyse, aynı çabuklukla da yitip giden kısa bir fikir. Bir çocuk&nbsp;ha? Kendim de yapabilirim, kimden olursa olsun, sütçüden, müezzinden, ölü yıkayıcısından,&nbsp;kim olursa, yeter ki kör biri olsun... Neden bir&nbsp;delikanlıyı kaçırmayayım, gözlerini bağlayıp, yüzümü göstermeden, bedenimden zevk alacak bir&nbsp;geceyle onu ödüllendirmeyeyim? Ama bunun&nbsp;için, suç ortakları gerek, böyle bir açığa vurmanın tehlikesini de göze almak istemiyorum.&nbsp;Bedenim son zamanlarda gitgide kesinlik kazanan zevklerle yüklü, ve ben o açlığı nasıl doyuracağımı bilemiyorum. Bir başka fikir; garip&nbsp;ama: bir dişi kediyle yaşamak! En azından kim&nbsp;olduğumu bilmez, onun için ben, cinsiyeti sözkonusu olmayan bir insanım.</p>

    <p>«Ben gölgeyi ve görünmeyeni seçtim. İşte kuşku kuvvetli, canlı, dayanılmaz bir ışık gibi&nbsp;girmeye başlıyor. Anlaşılmazlığına sonuna dek&nbsp;dayanacağım, ama yaklaşan ışığa, asla yüzümü&nbsp;çırılçıplak içdünyasıyla vermeyeceğim.</p>

    <p>«Kızkardeşlerimin evi terkettiklerini öğrendim. Tek tek gitmişler; annem odalardan birine kapatmış kendini, gönüllü olarak bir yüzyıllık&nbsp;sessizlik ve ağır hapis cezası çekiyor. Ev çok&nbsp;büyük. Çok eskimiş; harabeye dönüşmüş. Böylece bir ucunda ben, öte ucunda annem. Nerede olduğumu biliyor. Ben ise bilmiyorum nerededir annem. Malika işlerimizi yapıp her ikimize&nbsp;de çile çekişimizde yardım ediyor.</p>

    <p>«Gece içinde gece mi var, yoksa gecede süren bir gündüz mü? Bende birşeyler ürperiyor. Ruhum olmalı.»</p>
  </blockquote>
</body>
</html>
