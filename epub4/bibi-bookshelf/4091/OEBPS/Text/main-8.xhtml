<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
p.sgc-3 {font-style: italic}
  blockquote.sgc-2 {margin: 0 0 0 40px; border: none; padding: 0px;}
  h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">8</h2>

  <h2 class="sgc-1" id="sigil_toc_id_8" title="8 Her Türlü Barınağa Direnen">Her Türlü Barınağa Direnen</h2>

  <p><br /></p>

  <p><br /></p>

  <p>İşte böylece dul kaldı! Dostlar! Hayatının bu bölümü dayanılmaz, anlaşılmaz.</p>

  <p>‘Hayır! Çok mantıklı!’ diye yanıtladı oradakilerden biri. Kendi kişiliğini güçlendirmek, sağlama almak için bu zavallı sakatı kullanmış oldu. Geçen yüzyılın sonunda ülkenin güney kısmında geçen bir öyküyü çağrıştırıyor bana bu. İzin verin de çabucak onu anlatayım size: Bir savaşçı kabile reisinin öyküsü; korkunç biri, kendine Antar adını takmış; acımasız bir şef, baskı yanlısı, öyle ki ünü kabilesinin sınırlarını aşmış. Adamlarını bağırıp çağırmadan tepinmeden yönetir, söyledikleriyle kontrast teşkil eden&nbsp;incecik sesiyle emirlerini verir ve kimse dinlememezlik edemezdi. Has ordusu vardı ve işgal güçlerine&nbsp;karşı koyarken merkezi otorite sorunu yoktu, ordusundan emindi, korkuluyordu kendisinden ve saygı görüyordu; adamlarında en ufak zayıflığa&nbsp;ve bozguna tahammülü yoktu, böylelerini arar bulur&nbsp;ve belalıları cezalandırır, özel biçimde gösterirdi hiçbir zaman keyfi olmayan gücünü ve yargı anlayışını; fikirlerini, sert yanını, sonuna dek savunur, kısacası örnek bir insandı, efsanevi cesareti vardı; işte&nbsp;bu adamın, tüfeği ile birlikte uyuyan bu gizli Antar’ın öldüğü gün, bu terör ve gücün, bir kadın bedeninde çöreklendiği görülmüş. Öldüğü yere bir türbe kondurmuşlar; bugün ermiş, erkek ya da kadın evliya, gezginlerin ruhu; kaçanları koruyan, kuşkunun kemirdiği evden kaçmış kişileri, gerçeğin içyüzünü arayanların koruyucusu.</p>

  <p>Bu sırada anlatıcı araya girdi, gülümseyerek dedi ki: Evet dostum, ben bu öyküyü de biliyorum. Yüzyıl önce mi ne geçmiş. «Yalnız lider» denmiş, ona kim yaklaşırsa adeta büyülermiş bu kişi. Kimi zaman&nbsp;peçeli çıkarmış insan içine; askerleri kendilerini suçüstü yakalamak istediğini sanırlarmış; gecelerini çok&nbsp;çok güzel bir genç adamla paylaşırmış; bir tür haydut, eşkiya ki üzerinden hançerini hiç eksik etmezmiş, kendini ya korumak ya da öldürmek için olsa&nbsp;gerek. Mağarada yaşarmış ve zamanını kif* içerek,&nbsp;bir de gecelerin güzelini bekleyerek geçirirmiş. Hiç&nbsp;kuşkusuz, bu güzelin yalnızca kendi altında ve kollarındayken kadın olduğunu hiç bilmezmiş; ona para&nbsp;verirmiş kadın. O da reddedermiş; kadın hayduta&nbsp;yağmalanacak yerleri bildirir ve güvenliğini daha&nbsp;bir garantiye alırmış, pekiştirirmiş, sonra kaybolur&nbsp;ortalıktan, apansız, yıldızsız bir gecede çıkar gelirmiş. Çok az konuşurlarmış; vücutları birbirine karışır birbirlerinin ruhlarını baştan çıkarırlarmış. Bir&nbsp;gece kavgaya tutuştukları anlatılır, çünkü sevişme&nbsp;sırasında kadın olan, ötekisini yüzüstü çevirip üste&nbsp;çıkmış ve oğlancılığa öykünmüş. Gururu kırılan erkek öfkesinden bas bas bağırıyormuş, ama kadın bütün gücüyle hakim olmuş duruma, yüzünü yere çarpıp hareketsiz hale getirmiş. Adam biraz kurtulmayı&nbsp;başarınca, hançerine sarılmış ama kadın olan daha&nbsp;atik davranmış, üstüne çıkıp onu devirmiş; düşerken&nbsp;hançer kolunu sıyırmış, herif ağlamaya başlamış, kadın yüzüne bir tükürük atmış, basmış hayalarına tekmeyi ve çekip gitmiş, bir daha görmeye gelmemiş&nbsp;onu, yaralı eşkıya da delirmiş, sonunda mağarasını&nbsp;terkeylemiş ve cami kapılarında sürünmüş, bir yandan aşk hastalığı öte yandan öfke. Kalabalıkta yitip&nbsp;gitmiş olmalı ya da yer sarsıntıları tarafından filan&nbsp;yutulmuş. Bizim lidere gelince genç yaşta ortada hastalık filan yokken ölüp gitmiş uykusunda. Ölüyü yıkamak ve kefenlemek için soyduklarında şaşkınlık&nbsp;içinde kalmışlar, düşünün bir, bu gizli gerçeğin özünde aniden güzel mi güzel bir kadın çıkmasın mı; koyu karanlıkla göz kamaştıran ışık arasında salınan&nbsp;bir çapraşık bilmece gibi.</p>

  <p>____________</p>

  <p><sup>*Kif: Kuzey Afrika’da hintkeneviri yapraklarından elde edilen ve tütüne karıştırılarak esrar gibi içilen toz. (Çev.)</sup><br /></p>

  <p>Bu öykü zamanında bütün ülkede dolandı. Bugünse biraz değişmiş olarak karşımıza çıkıyor. Dağların doruklarındaki kaynaklarıyla birlikte akan ve dolaşan öykülerin yazgısı bu değil midir? İnsanlardan daha uzun yaşar ve günleri daha bir güzelleştirirler.</p>

  <p>‘Peki ama bizim kahramana ne oldu Fatima’nın ölümünden sonra?’ diye atıldı bir ses.</p>

  <p>Kedere boğuldu, eskisinden daha da beter bir keder; zira tüm yaşantısı, deri değiştire değiştire, acılar çeke çeke, yüzüne maskeler taka taka, çatlaklarla kaplanmış bir deriye dönmüştü. Odasına çekildi, işlerin yönetimini aileye yürekten bağlı bir adama bırakarak, kendisi anlaşılmaz ya da okunmaz şeyler&nbsp;yazmaya koyuldu. İşte o sıralar yeniden kimliği gizli arkadaşından mektuplar aldı. Bu mektuplar aynı&nbsp;yazıyla yazılmıştı, incecik tek tek, gizemli. Asla adı&nbsp;verilmeyen bu ırak ses, ona yaşaması ve durumunu&nbsp;iyice bir düşünmesi için yardım ediyordu. Mektup arkadaşıyla sıcak içten bir bağ kuruyordu; nihayet konuşabilir, kendi gerçeği içerisinde bulunabilir, maskesiz, gözetimli ve sınırlı da olsa özgürce, hatta içten içe ve sessizce de olsa neşeyle yaşayabilirdi. İşte&nbsp;Fatima’nın ölümünden sonra aldığı mektup:</p>

  <p><br /></p>

  <p><br /></p>

  <blockquote class="sgc-2">
    <p>«<i>Perşembe 8 Nisan</i>. Dostum, yaralı olduğunuzu biliyorum, hissediyorum. Şu zavallı kızın ölümünden çok önce yaslı günler yaşadığınızı biliyorum. Bedeninize çentik atan, onu bıçak gibi kesen ve günlerinizi karartan acımasızlıklardan başlamak üzere tüm sertlikler konusunda&nbsp;kendinizi yeterli sandınız. Salt gurur ya da tutku yüzünden, felâketi en yakınlarınıza kadar&nbsp;soktunuz ve bunu zevk değil tehlikeli bir oyun&nbsp;haline getirdiniz ve sonunda, siz maskelerinizden birinin ana maddesi olan deriyi yitirmiş oldunuz. Bu ilişkiyi acıma duygusundan değil de&nbsp;salt öç almak için kurdunuz. İşte bunda hata&nbsp;ettiniz, zekânız da tutkunuza yakışmayan oyun&nbsp;ve dolaplar içerisinde yok oldu gitti. Size açıkça&nbsp;ve dostça söylememe izin verin: Böylesi bir duruma başka biri dayanamaz, ama sizin için böyle olmayabilirdi diye düşünüyordum. Kızcağız&nbsp;çoktan ölmüş, düşüşü çok çok uzun süreden beri başlamıştı. Siz çok geç çıktınız yoluna. Şimdi neye yarar, kitaplarla mumlarla dolu bir odaya kendinizi kapatmak? Niçin sokağa inmiyorsunuz, maskeleri ve korkuyu bir yana atıp? Size bunu söylüyorum ve biliyorum ki acı çekiyorsunuz. Sizi çoktan beri tanıyor ve gözlüyorum, içinizden geçeni okumayı öğrendim, sizdeki melankoli, birbirimizden uzakta olmamıza&nbsp;ve karşılaşmamızın olanaksızlığına karşın bana&nbsp;ulaşıyor. Şimdi ne yapacaksınız? Toplumumuz&nbsp;kadınlara karşı ne kadar acımasızdır bilirsiniz,&nbsp;dinimiz erkeğe ne çok kolaylık sağlar; bilirsiniz&nbsp;ki seçim ve isteklerine göre yaşamak için, gücü&nbsp;olması gerekir insanın. Ayrıcalıklı yaşamaktan&nbsp;hoşlandınız; belki de istemeden, kızkardeşlerinizi tanımazlıktan geldiniz, horgördünüz. Sizden&nbsp;nefret ediyorlar ve çekip gitmenizden başka bir&nbsp;şey beklemiyorlar. Annenize, yürekli bir kadın&nbsp;olan ve yaşamboyu itaatten öte birşey yapmamış olan annenize karşı sevgi ve saygıda kusur işlediniz. Sizi bekleyip duruyor, onun kucağına ve sevgisine yeniden döneceğinizi umuyor. Kocasının ölümünden bu yana delilik ve sessizlik&nbsp;mahvetti ve siz de unuttunuz onu; sizin terkedişinizden dolayı ölmekte, kulakları duymuyor,&nbsp;gözleri görmüyor. Sizi bekliyor.</p>

    <p>«Ben de, ben de sizi bekliyorum. Ama daha sabırlıyımdır. Size ve yazgınıza, öyle bir sevgiyle dolu ki yüreğim... Çok yakında görüşmek üzere!»</p>

    <p><br /></p>

    <p><br /></p>
  </blockquote>

  <p>Bu mektup hoşuna gitmedi. Yargılandığı ve ağır biçimde eleştirildiği duygusuna kapılıyordu. Bu mektuplaşmayı kesmeyi düşündü bir an; ama kendinde&nbsp;olup biteni açıklamak ve anlamak isteği, susmaya ve&nbsp;gurura üstün geldi.</p>

  <p><br /></p>

  <p><br /></p>

  <blockquote class="sgc-2">
    <p>«<i>Cumartesi, gece</i>. Son mektubunuz beni rahatsız etti. Size yanıt vermeden önce uzun süre kararsız kaldım. Yalnızlığımın yalnızca sırdaşı değil, tanığı da olmanız gerek. Benim kendi seçimim ve kendi yetki bölgem o. Orada, bedene yerleşmiş ve iyileşmek istemeyen bir yara gibi oturuyorum. Orada yerleşmiş, oturuyorum&nbsp;diyorum, ama iyi bir düşünülürse beni asıl yalnızlığın korkuları, ağır sessiz anları ve her yanı kaplayan boşluklarıyla kendine yetki bölgesi&nbsp;olarak, mutluluğun ölüm tadında olduğu dingin&nbsp;bir barınak olarak seçtiği anlaşılır. Orada tek&nbsp;umudum olmaksızın yaşamak zorunda olduğumu biliyorum; zaman bu zorunluluğu dönüşüme uğratıp daha bir berkitiyor. Bunun insan&nbsp;mizacı ya da görev kavramlarının daha ötesine&nbsp;uzanan bir sorun olduğunu söylemek isterdim&nbsp;size. Bunu bir gün anlayacaksınız, belki eğer&nbsp;yüzyüze gelirsek.</p>

    <p>«Bu odaya çekildiğimden beri başka çıkış yolu da göremediğim, bir çölün kumları üstünde ilerlemeyi sürdürüyorum. Bu çölde ufuk çizgisi gerektiğinde mavi, sürekli hareketli, ben&nbsp;ise bu mavi çizgiyi aşmayı, amaçsız bozkırda&nbsp;başıma neler gelebileceğini düşünmeksizin yürümeyi düşlüyorum... Kendimden kurtulmak, yıkanıp arınmak, kafamı kurcalayan ama kimselere açamadığım, bir sorudan kurtulmak için&nbsp;yürüyorum: arzu! Bedenime sızmış, içimde taşımaktan yorgun ve bitkin düştüm, ne atabiliyor ne de kendime maledebiliyorum. Benim olmayan bir yüz ve bir ad bile veremeyeceğim&nbsp;bir istekle hiç teselli bulmadan kalakalacağım.</p>

    <p>«Mektubunuz neden beni sarstı onu anlatacağım: hemen ahlaksal konulara dalıyorsunuz. Biliyorsunuz ben, psikolojiden ve suçluluğu besleyen her şeyden nefret ederim. İslâm dinindeki&nbsp;alınyazısı (sahi var mı böyle bir şey?) inancının, bizleri bu soysuz, küçük ve kötü kokulu&nbsp;duygudan koruduğunu düşünürdüm. Eğer size&nbsp;yazıyorsam, mektupla söyleşi kurmayı kabullenmişsem, toplumsal ahlâkı burada yansıtmak&nbsp;amacıyla değil elbet. Yaşadığım büyük, çok büyük deney, kadın niçin kadındır, erkek niçin&nbsp;erkektiri bildiğini ve açıklayabildiğini önesüren&nbsp;şu küçük psikolojik şemaların dışında bir anlam&nbsp;taşıyor. Biliniz ki dostum ülkemizde var olduğu kadarıyla aile, güç temsilcisi baba, ve erkeğin kendisine tanıdığı azıcık bir analık yetkesi&nbsp;ile hizmetçi durumuna düşürülmüş kadınlardan&nbsp;oluşan aileyi istemiyorum ben, benim için sisli&nbsp;bir ortam, tanımıyorum artık onu.</p>

    <p>«Burada kesiyorum, çünkü tepem atıyor ve her ne kadar çölde ya da bozkır ortasında yolunu şaşırsa da amacımın taşıdığı anlamı, düşüncelerimin temelini sarsan öfkeyi ve beni yaşatan sıkıntıyı, acıları, aynı yara içinde barındırmama olanak yok. Şimdilik bu kadar deyip kitaplarıma dönüyorum yeniden şu an. Belki yarın pencereyi açarım. Çok yakında görüşmek üzere. Haydi hoşçakal, yalnızlığımın tek dostu!»</p>
  </blockquote>

  <p><br /></p>

  <p><br /></p>

  <p>Dostlar, burada kitabı kapatıyor, yüreğimi açıyor, aklıma sesleniyorum: inzivadaki bu dönemde, ortalıkta hiç görünmüyordu artık. En üstteki odasına kapanmış, dış dünya ile, okunaksız, garip yazı pusulalarıyla ilişki kuruyordu. Annesi okuma bilmiyordu. Bu oyuna kapılmayı reddedip kendisine yazılmış pusulaları&nbsp;bir yana atıyordu. Kızkardeşlerin üçü, artık büyük&nbsp;evde kalmıyorlardı, onlara da ender olarak yazıyordu. Evlenmişlerdi, acı çeken annelerini görmeye çok&nbsp;az gelirlerdi. Ahmed ortada gözükmediği, hatta yok&nbsp;olduğu halde, yine de hüküm sürüyordu. Evde varlığı hissediliyor ve korkuluyordu ondan. Herkes alçak&nbsp;sesle konuşur, onu rahatsız etmekten çekinirdi. Yukarıdaydı, dışarı hiç çıkmıyordu artık. Yalnızca Malika, onun doğumunu gören yaşlı hizmetçi, ona karşı birazcık sevgi duyuyordu, kapısını iteleyebiliyor ve&nbsp;işlerini görüyordu. Yemek getiriyor —gizlice şarap&nbsp;ve kif getirmeye bile vardırıyordu işi— odasını ve bitişikteki banyoyu temizliyordu. İçeri girdiğinde, Ahmed hemen bir çarşafa bürünüyor ve eski kentin tümünü görebilen küçük balkonunda bir sandalyeye kuruluyordu. Kadın giderken bir torbaya boş şarap şişelerini gizlice dolduruyor ve ‘Allah kazadan belâdan,&nbsp;her türlü delilikten korusun bizi yarabbim!’, ya da,&nbsp;‘Allah, hayata ve ışığa döndürsün onu yeniden!’ türünden dualar mırıldanıyordu. Böylece, görünmez&nbsp;adam gücünü kullanıp geliştiriyordu. Kimseler anlamına varamıyordu bu inziva yaşantısının. Bu ne demek olduğu konusunda kuşkular taşıyan kişi annesi; o da hasta bedeni ve karışık aklı ile meşguldü fazlasıyla. Ahmed çoğunlukla tıraş olarak, bacaklarındaki tüyleri alarak geçiriyordu zamanını. Şöyle ya da&nbsp;böyle, kendisine verilen yazgısında köklü değişiklikler olacağını ummaktaydı. Bunun için de zamana hem&nbsp;de çok zamana gereksinimi vardı; sanki yabancı bir&nbsp;bakışın, yüzüne dokunmasına ve başkalaşım halindeki ya da aslına, doğanın yasalarına, dönmekte olan&nbsp;bedenine konmasına gerek duyması gibi. Arada sırada sinirine dokunsa da şu bilinmedik dostuyla yazışmayı sürdürüyordu. İzin verin de sevgili arkadaşlar,&nbsp;yeniden açayım kitabı ve okuyayım size:</p>

  <p><br /></p>

  <p><br /></p>

  <blockquote class="sgc-2">
    <p>«<i>Salı 13 Nisan</i>. Bundan böyle dostum, asla, ailenizi ilgilendiren sorunlara değinmeyeceğim.&nbsp;Az daha saygısızlık ediyorduysam, beni saran&nbsp;ve sarsan duyguların aşırı boyutlara varmasındandı. Karşılıklı yazılan her tümcenin, içinde&nbsp;gözlerimiz bağlı ve asla karşılaşamayacağımızı&nbsp;bile bile, elyordamıyla yolaldığımız labirentimizi daha da karmaşık hale getirmekten öte bir&nbsp;şeye yaramayan şu mektuplaşma işine ne diye&nbsp;atıldım ki?</p>

    <p>«Sezgisi güçlü biriyim ve her zaman öyle oldu. Peşinize düştüğümde, bu güçlü ve anlatılması zor duygu yol gösterdi bana. Sizi uzaktan&nbsp;gözledim ve çevrenize yaydığınız dalgalardan&nbsp;—fiziksel olarak— etkilendim. Bu tür ilişkiye&nbsp;belki de inanmazsınız, hemen anlamıştım ama&nbsp;karşımda kendi varlığının dışına çıkabilmiş, bedeninin dışına taşmış, olağanüstü biriyle karşı&nbsp;karşıyaydım. Fiziksel anlamıyla duyumsadım,&nbsp;öteki insanlar gibi olmadığınızı hissettim. Merakım tutkuya dönüştü. Sezgilerim sıkıştırıyordu beni, araştırmamda ve yaklaşımımda beni&nbsp;her zaman daha ileriye iteliyordu. Çok çok mektup yazdım, size göndermedim. Her seferinde,&nbsp;acaba diyordum, ne hakla sizi sorularımla izlemekte idim, niçindi yüzünüze esas çizgileriyle&nbsp;görüntüsünü kazandırmak için böylesi bir inat.</p>

    <p>«Size başka türlü nasıl yaklaşabilirdim ki, çünkü size söyleyeceklerim henüz bizim toplumumuzda ve özellikle herkesin içinde söylenemez şeylerdi. Size, itiraf ettiğim şeyler konusunda duygularınızı bilmekte sabırsızlanıyorum.&nbsp;Mektuplaşmamız şimdilik bizi bağlayan ve geleceğimizi tartışmalı kılan bir suçluluğun eşiğinde.</p>

    <p>«Sözlerime son verirken, şafak vakti kulağınıza, XII. yüzyıl mistik şairi İbn-el-Fârid’den şu dizeleri fısıldamak isterim:</p>

    <p>«<i>Gece seni sarmalıyorsa ve gömüyorsa</i></p>

    <p class="sgc-3">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;yalnızlığına onları&nbsp;</p>

    <p class="sgc-3">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; [şu evler]</p>

    <p class="sgc-3">onların karanlıklarında istekten bir ateş</p>

    <p><i>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; yak...</i>»</p>

    <p>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Her zaman senin.»</p>
  </blockquote>
</body>
</html>
