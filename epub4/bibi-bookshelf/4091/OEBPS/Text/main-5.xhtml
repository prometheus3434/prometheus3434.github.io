<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
blockquote.sgc-4 {margin: 0 0 0 40px; border: none; padding: 0px;}
  p.sgc-3 {text-align: center;}
  p.sgc-2 {font-style: italic; text-align: center}
  h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">5</h2>

  <h2 class="sgc-1" id="sigil_toc_id_5" title="5 El Had Kapısı">El Had Kapısı</h2>

  <p><br /></p>

  <p><br /></p>

  <p>Bu minicik bir kapı; geçmek için eğilmek gerek. Medine’nin* girişinde, ama, öteki ucunda bulunan çıkış kapısıyla da bağlantılı. Aslında, gerçek olmayan&nbsp;yalancı girişler bunlar. Her şey nereden gelindiğine&nbsp;bağlı. Bütün öyküde giriş çıkış kapıları olduğunu bilmek hoş bir şey. Ahmed de zaten iki kapı arasında&nbsp;gelgitler yapacak. Yirmi yaşında şimdi. Kültürlü bir&nbsp;genç, babası, endişe içinde, geleceğini düşünüyor onun.&nbsp;Sanırım herkes öykümüzü bu dönemeçte beklemekte.&nbsp;Olaylar şu biçimde gelişme gösterdi:</p>

  <p>__________</p>

  <p><sup>*Medine: Kuzey Afrika’daki bir kentin Müslüman kesimi. (Çev.)</sup><br /></p>

  <p>Ahmed birgün babasını görmek için atölyesine gitti ve ona dedi ki:</p>

  <p>‘Baba, sesimi nasıl buluyorsun benim?’</p>

  <p>‘İyi, ne çok kalın, ne çok ince.’</p>

  <p>‘Tamam,’ diye yanıtladı Ahmed. ‘Ya tenim, onu nasıl buluyorsun?’</p>

  <p>‘Tenin mi? Bir özelliği yok.’</p>

  <p>‘Farkında mısın? Her gün tıraş olmuyorum.’ Evet, peki niçin?’</p>

  <p>‘Kaslarım hakkında ne düşünüyorsun?’</p>

  <p>‘Hangi kaslar?’</p>

  <p>‘Göğüs kaslarım örneğin?’</p>

  <p>‘Bilmem ki.’</p>

  <p>‘Göğsümün burası sert, farkına vardın mı? Baba, bıyık bırakacağım.’</p>

  <p>‘Hoşuna gidiyorsa bırak tabii.’</p>

  <p>‘Bundan başka, takım elbise de giyeceğim, kıravat takacağım.’</p>

  <p>‘Nasıl istersen, Ahmed.’</p>

  <p>‘Baba evlenmek isterdim...’</p>

  <p>‘Ne? Çok gençsin henüz...’</p>

  <p>‘Sen de genç evlenmedin mi?’</p>

  <p>‘Evet ama, o zaman başkaydı...’</p>

  <p>‘Benim zamanıma ne olmuş?’</p>

  <p>‘Bilmiyorum. Canımı sıkıyorsun.’</p>

  <p>‘Yalan zamanı. Yutturmaca dönemi. Ben bir varlık mıyım, bir görüntü mü, bir beden miyim, bir otorite mi? Bahçedeki rengi kaçmış taşlardan biri mi, yoksa kuru sert bir ağaç mı? Ben kimim söylesene bana?’</p>

  <p>‘Bütün bu sorular niçin?’</p>

  <p>‘İkimiz de, her şeye karşıdan bakabilelim diye soruyorum bu soruları. Ne'sen enayisin ne de ben. Durumumu, yalnızca kabullenmek ve yaşamakla kalmıyorum, seviyorum da. İlginç geliyor bana. Hayatta elde edemeyeceğim ayrıcalıklar sağlıyor bana. Önümde kapılar açıyor ben de hoşlanıyorum bu durumdan,&nbsp;daha sonra beni camlı kafeslere kapatıyor olsa da seviyorum. Uykuda, boğulur gibi oluyorum. Kendi salyamda boğuluyorum. Kaygan toprağa yapışıyorum.&nbsp;Böyle böyle yokluğa yaklaşıyorum. Ama uyandığımda her şeye karşın neysem o olmaktan mutluluk duyuyorum. Bütün anatomi, biyoloji, psikoloji hatta astroloji kitaplarını okudum. Çok okudum ve mutlulukta karar kıldım. Acılar, yalnızlığın verdiği mutsuzluk, tüm bunlardan, büyükçe bir defterin içinde&nbsp;kurtuluyorum. Yaşamı yeğlemekle, serüveni de kabullendim. Bu öykünün sonuna dek gitmek isterdim.&nbsp;Ben bir erkeğim. Peygamberimizin geleneğine uygun&nbsp;olarak adım Ahmed, ve bir eş istiyorum. Nişan törenim&nbsp;gizli ve büyük bir eğlence olsun. Baba beni bir erkek&nbsp;yaptın, öylece de kalmalıyım. Sevgili Peygamberimizin de dediği gibi, «Ancak evli bir erkek tam bir Müslüman’dır.»’</p>

  <p>Baba büyük bir şaşkınlık içindeydi. Oğluna ne diyeceğini, kimden öğüt alacağını bilemiyordu. Ne de olsa Ahmed mantığı son sınırına dek zorluyordu. Daha babasına her şeyi söylememişti. Bir planı vardı.&nbsp;Sıkıntı yüklü bir sessizlik. Otoriter olmuştu Ahmed.&nbsp;Evde kızkardeşleri ona hizmet ediyor, kahvaltısını,&nbsp;akşam yemeklerini onlar getiriyordu önüne. Yukardaki odaya kapanıyordu. Seyrek olarak karşılaştığı&nbsp;annesiyle içli dışlı olmayı yasaklamıştı sanki kendine. Atölyede daha şimdiden işleri o ele almaya başlamıştı. Etkileyici, çağdaş kafalı, sinsi, her haliyle&nbsp;yetkin bir tüccar. Babasını geçmişti. O da oğlunun&nbsp;kendini aşmasına ses çıkarmıyordu. Hiç arkadaşı yoktu. Ağzına sıkı, ve korkunçtu, kendisinden çekiniliyordu. Odasında bir taht kurmuş oturuyor, geç yatıyor, erken kalkıyordu. Çok okuyordu, geceleri de&nbsp;sürekli yazıyordu. Dört beş gün kaldığı oluyordu odasına kapanıp. Yalnızca annesi, kapısını tıklatma yürekliliğini gösteriyordu. Konuşmamak için öksürüyor,&nbsp;yaşadığını belli eder gibi işaret veriyordu böylece.&nbsp;Birgün annesini yanına çağırdı, kesin bir tonda dedi&nbsp;ki: ‘Karım olacak kızı seçtim.’</p>

  <p>Baba, anneye daha önce sözünü etmişti bunun, kadın birşey demedi. Şaşkınlık belirtisi bile yoktu&nbsp;yüzünde. Zaten artık hiçbir şey onu şaşırtamazdı, delirmeye başladığını sanıyordu. Oğlunun bir canavar&nbsp;olduğunu düşünmeye cesaret edemedi. Bir yıldır, davranışları onu iyice değiştirmiş, tanınmaz duruma sokmuştu. Yıkıcı, şiddet yanlısı olmuştu, her neyse, garip bir durum. Gözlerini kaldırıp sordu:</p>

  <p>‘Kim?’</p>

  <p>‘Fatima.’</p>

  <p>‘Hangi Fatima.’</p>

  <p>‘Yeğenim Fatima, amcamın kızı, babamın küçüğü olan amcamın, senin her kızının doğuşunda sevinen adamın kızı...’</p>

  <p>‘Ama olmaz ki, Fatima hasta biri... Saralı, üstelik topal...’</p>

  <p>‘İyi ya!’</p>

  <p>‘Canavarlık bu... Canavar.’</p>

  <p>‘Senin oğlunum, başkasının değil.’</p>

  <p>‘Felâket getireceksin.’</p>

  <p>‘Size boyuneğmekten başka nedir yaptığım? Sen ve babam; siz çizdiniz bana bu yolu, ben de benimsedim, izledim. Sonra, merak bu ya, biraz daha ileri gideyim dedim, ne buldum dersin? Bu yolun sonunda ne var biliyor musun? Bir uçurum. Yol, kesin olarak, uçsuz bucaksız bir düzlüğe yukarıdan bakan büyük bir kayalığın tepesinde bitiyor. Buradan aşağıya çöp atılıyor; aşağısı, rastlantı sonucu oraya açılan, kentin lağım sularıyla sulanmakta ve bu sular&nbsp;çürümüş ne varsa her şeyi canlandırmakta; kokular&nbsp;birbirine karışıyor; mide bulandırmıyor ama bir kötülük sarhoşluğu veriyor insana. Ah, için rahat olsun, oralara kadar gitmedim. Bütün bunları hayal&nbsp;ediyor, hissediyor ve görüyorum.’</p>

  <p>‘Ben hiçbir şeye karar vermedim.’</p>

  <p>‘Doğru. Bu ailede kadınlar bir sessizlik kefenine bürünürler, boyuneğerler... Kızkardeşlerim de öyle;&nbsp;sen susmayı yeğliyorsun; bense emrediyorum. Ne yaptın, nasıl ettin de kızlarına şiddet yanlısı güç gösterebilecek tek özellik katamadın. Buradalar, gidip geliyorlar duvar diplerinden, sine sine. Ve Allah bir koca göndersin diye bekliyorlar... Ne sefalet! Bedenimi&nbsp;gördün mü sen? Büyüdü, kendi içine girip yerleşti yeniden; öteki kabuktan kurtuldum; kırılgan ve saydamdı o. Alçıyla sıvadım tenimi. Bedenim büyüdü, ve&nbsp;ben bir başkasının bedeninde uyumuyorum artık. Sizin kefeninizin bir kıyıcığında yatıyorum. Tek söz&nbsp;etmiyorsun. Haklısın da. Ben başka şeylerden söz açacağım sana. Kuran’daki, bana ezberletilen âyetlerin&nbsp;bazıları, bir süredir hiç nedensiz aklıma geliveriyor,&nbsp;kafamdan geçiyorlar; bir an duraklıyorlar, sonra da&nbsp;yitip gidiyorlar.</p>

  <p><br /></p>

  <p class="sgc-2">Allah sizlere çocuklarınız</p>

  <p class="sgc-2">&nbsp;konusunda şöyle buyurdu:&nbsp;</p>

  <p class="sgc-2">bir erkek iki kıza bedeldir...*</p>

  <p class="sgc-3"><br /></p>

  <p><sup>_____________</sup></p>

  <p><sup>*Nisa Sûresi, IV, 11-12.</sup><br /></p>

  <p>‘Evet! Ama bunlar aklımda kalsın istemiyorum, rüzgâra veriyorum alıp götürsün. Evlenmek ve yuva&nbsp;kurmak istiyorum; dedikleri gibi sıcak bir yuva, bir&nbsp;ocak; evim bir sırça kafes olacak, pek fazla bir şey&nbsp;değil, yalnızca, ışığı ve görüntüyü sürekli birbirine&nbsp;gönderen aynalarla kaplı bir oda... Önce nişanlanacağım. Her şey sırasıyla. Şimdilik, yazacağım, belki&nbsp;kurbanım sayılan kadın için. O ya da ben. Seçmek&nbsp;sizden!’</p>

  <p><br /></p>

  <p><br /></p>

  <p>Ey arkadaşlarım! Elimizden gidiyor kahramanımız. Kafamdaki durumuyla kötü biri olmaması gerekiyordu. Bizleri yolda ekecek gibime geliyor. Bu sert dönüş, bu âni şiddet beni endişelendiriyor ve bu bizi&nbsp;nereye götürür bilemiyorum. Açıkça söyleyeyim ki,&nbsp;bu oldukça sinirime dokunuyor! İblisin teki, üstüne&nbsp;uğursuzluk çökmüş, büyücüler büyü yapmış ona. Kötülükler aşıyor onu. Ey beni dinleyenler, inanır mısınız, utanması arlanması yok o adamın, bir canavar&nbsp;o! Şiirler yazan bir canavar! Kuşku duyuyorum basbayağı ve bu yeni görünüşle uyuşamıyorum. Kitaba&nbsp;dönüyorum. Mürekkebin rengi uçmuş. Su damlacıkları —belki de gözyaşları— sayfayı okunmaz hale getirmiş. Güçlükle çözebildim.</p>

  <p><br /></p>

  <p><br /></p>

  <blockquote class="sgc-4">
    <p>«Bedenimin ağrıyıp sızlayan kollarında kendimi tutuyorum. Kendimden kaçmak için sanki en kuytu yerlere iniyorum. Bir kıvrımın içine kayıyorum, bu vadinin kokusunu seviyorum. Olmayan birinin yolladığı kısrağın kişnemesiyle&nbsp;sıçrıyorum. Beyaz bir kısrak bu, gözlerimi saklıyorum. Bedenim yavaş yavaş açılıyor isteğime.&nbsp;Onu elinden tutuyorum. Karşı koyuyor. Kısrak&nbsp;koşup duruyor. Kollarımla kendime sarılmış halde uykuya dalıyorum...</p>

    <p>«Ölü bir atın kulağına böyle mırıldanıp duran deniz mi? Bir at mı, yoksa bir deniz kızı mı?</p>

    <p>«Denizin saçlarının kapıverdiği hangi deniz kazası töreni? Bir görüntü içine hapsolmuşum, yüksek dalgalar da peşimde. Düşüyorum. Bayılıyorum. Uykudayken bayılmak, bilincini yitirmek, elle dokununca bildik eşyaları tanımamak&nbsp;olası mı? Ben döner görüntülerle inşa ettim evimi. Oyun oynamıyorum. Ölmemeye çalışıyorum.&nbsp;Ben kimim? sorusuna yanıt bulmak için önümde en azından bütün bir yaşam var. Öteki kim&nbsp;peki? Bir sabah fırtınası mı? Kıpırtısız bir görüntü mü? Titrek bir yaprak mı? Bir dağ üzerindeki beyaz bir duman mı? Temiz bir suyun&nbsp;sıçraması mı? Umutsuz insanların gezdiği bir&nbsp;bataklık mı? Uçuruma açılan bir pencere mi?&nbsp;Gecenin öte yakasında bir bahçe mi? Eski bir&nbsp;madeni para mı? Ölü bir adamı örten bir gömlek mi? Yarı aralık dudaklarda birazcık kan&nbsp;mı? Yanlış yere konmuş bir maske mi? Kır saçlar üzerinde sarışın bir peruk mu? Bütün bu&nbsp;sözcükleri yazıyorum; aynı zamanda rüzgârın&nbsp;sesini duyuyorum, ama dışarıda değil, kafamın&nbsp;içinde. Çok hızlı esiyor. Düşler dünyasına girdiğim pancurları çarpıyor. Kapının birinin eğilmiş olduğunu görüyorum. Başka yaşamlara kucak açmak için, başka yüzleri, üzüntülü ya da&nbsp;neşeli yüzleri okşamak için başımı koymaya alışık olduğum yere mi yıkılacak? Severim onları ben, çünkü ben’im hepsini yaratan. O yüzleri&nbsp;kendiminkinden farklı buluyorum; belli bir biçimleri yok ya da soylu görünümleri var. Günışığında çok mutlular ve büyücü kadının kazandıkları gibi ağaç dallarına takılı. Bazan bu yüzlerin kışı beni katlediyor. Terkediyorum ben de&nbsp;onları... Başka yerlerde yüzler arıyorum. Eller&nbsp;alıyorum. Büyük ve incecik olanlarını seçiyorum. Onları sıkıyor, öpüyor, emiyorum. Kendimden geçiyorum sanki. Eller daha az karşı koymakta bana. Yüzlerini buruşturmayı bilmiyorlar. Oysa yüzler, her zaman yüzlerini buruşturarak öc alıyorlar, özgürlüğümden. Bu nedenle&nbsp;uzaklaştırıyorum onları. Sertçe değil. Ama, bir&nbsp;kenara koyuyorum onları, yığıyorum üstüste.&nbsp;Eziliyorlar. Acı çekiyorlar. Bazıları haykıracak&nbsp;duruma geliyor. Baykuş sesleri. Miyavlamalar.&nbsp;Diş gıcırtıları. Umursamaz yüzler. Ne kadın ne&nbsp;de erkekler. Ama mutlak güzellikte yüzler. Eller de ihanet ediyor bana, özellikle de yüzleri&nbsp;onlarla birleştirmeye çabalayınca. Önemli olan&nbsp;ilk şey, o denizdeki fırtınalara kapılmamaya çalışmak. Deniz kazası ve sonrası bende bir saplantı oldu. Her şeyimi kaybedebilirim, öte yandan dışarıda başkalarıyla birarada olmayı da&nbsp;istemiyorum. Çıplak oluşum en yüce ayrıcalığım benim. Çıplaklığımı seyreden tek erkek benim. Onu lanetleyecek olan da ben. Dansediyorum. Dönüp duruyorum. Ellerimi çırpıyorum.&nbsp;Ayaklarımla yere vuruyorum. İçerisine yaratıklarımı sakladığım mahzenin yerdeki kapağına&nbsp;doğru eğiliyorum. Düşmekten ve gülümsemeyen&nbsp;o yüzlerden birine karışmaktan korkuyorum.&nbsp;Dönüyorum dönüyorum çevremde, fırıl fırıl, dengemi kaybedene dek dönüyorum. Ter damlacıkları beliriyor alnımda inci taneleri gibi. Bedenim bir Afrika ritmine kaptırmış kendini, dansediyor... Duyuyorum onu. Çalılıklar beliriyor,&nbsp;çıplak erkeklerin arasına karışıyorum. Kendi&nbsp;kendime kim olduğumu sormayı bile unutuyorum. Yüreğimin sessizliğini özlüyorum; izlenip&nbsp;sıkıştırılmışım, ağzımı ormanda bir aleve veriyorum. Afrika’da değilim, bir deniz mezarlığındayım, üşüyorum. Mezarların hepsi de boş. Terkedilmişler. Esen rüzgâr, çukurların tutsağı. Gece mavisi renginde bir at dolaşıyor bu mezarlıkta. Gözlerim, gözlerim düşüyor, ve bu atın&nbsp;kafasına yerleşiyorlar. Karanlıklar örtüyor beni. Korunmada gibiyim. Sıcak eller arasında. Eller sırtımı okşuyor, birden anlıyorum bunların&nbsp;hangi eller olduğunu. Benim ellerim değil! Her&nbsp;şeyi özlüyorum, ve geri çekiliyorum. Yorgunluk&nbsp;mu, yoksa kendime, evime dönüş düşüncesi mi?&nbsp;Gülmek isteği bu. Çünkü biliyorum ki yalnızlığa mahkûm olan ben, korkuyu yenemem. İç sıkıntısı buna diyorlar işte. Onu yalnızlığıma&nbsp;uyarlayabilmek için yıllarımı verdim. Her şeyden el etek çekmem, isteyerek, yeğleyerek, seve&nbsp;seve oldu. Üstelik bu kapalı yaşantıdan, yüzler&nbsp;ve eller, yolculuklar ve şiirler çıkaracağım. Acılarımdan bir saray kuruyorum, ölüme yer yok&nbsp;orada. Onu içeri almayan, ben bile değilim.&nbsp;Ölümün girişi yasak oraya. Acı kendi kendisine yetiyor zaten. Daha büyük darbeye ne gerek&nbsp;var. Bu beden acıyı tutup biriktiren, ölümü yıldıran liflerden oluşmuş. İşte benim özgürlüğüm&nbsp;bu. İç sıkıntısı çekip gider, ben şafak sökene&nbsp;dek kendimle didişerek yalnız başıma kalırım.&nbsp;Sabah olunca, yorgunluktan ve sevinçten bitkin düşerim. Ötekiler hiçbir şey anlamaz. Çılgınlıklarıma yakışmaz onlar.</p>

    <p>«İşte benim gecelerim: büyülü geceler. Bu geceleri kayalıkların ta tepesine yerleştirmeyi de severim, rüzgârın gelip onları şöyle bir silkelemesinden, yıkamasından, uykudan arındırıp karanlıktan sıyırmasından, soyup, bir tek düş&nbsp;bulutuna sarmalayıp bana getirmesinden hoşlanırım. Ayan beyan olur her şey, pırıl pırıl. Unuturum ben de. Yavaşça, öbürünün açılan bedenine dalarım.</p>

    <p>«Kimselere birşeycikler sormam artık. Kahvemi içer, yaşantımı sürdürürüm iyi kötü. Kimselere birşey sormam, çünkü sorularımın yanıtı yoktur. Bilirim bunu ben, çünkü aynanın iki yüzünde de yaşamaktayım. Gerçekte ciddi biri değilimdir. Kötü bir şey yapmak zorunda kalsam&nbsp;bile dalga geçmeyi severim. Çok zaman var ki&nbsp;kötülük denen şeyin üzerlerinde bir yerdeyim&nbsp;artık. Her şeye uzaktan, yalnızlığımın doruklarından bakarım. Garip bir durum. Haşinliğim,&nbsp;çekilmezliğim, önümde kapıları açıveriyor. Bu&nbsp;kadar da istemem! İçinde bulunduğum, çevrelediğim zamanı severim. Bunun dışında ise biraz yitmiş gibiyim. İşte o zaman ciddi bir tavır&nbsp;takınırım. Şımarık çocukluk döneminden, öngörülenden önce çıkarım, onu bunu itip kakarım,&nbsp;sevgiyi değil de terkedilmeyi isterim. Anlamazlar. Zaten içinde bulunduğum durumu bütün&nbsp;korkunçluğu içinde sürdürmem bundan ileri geliyor.</p>

    <p>«Bugün canım, karım olacak kızı düşünmek istiyor. Henüz istekten sözetmiyorum, kölelikten sözediyorum. Bir ayağını sürüyerek gelecek,&nbsp;yüzü acıyla kasılmış, kaygılı bakışıyla benim&nbsp;onu isteyişimden şaşkınlığa düşmüş halde. Onu&nbsp;odama çıkaracağım ve kendisine gecelerimden&nbsp;söz açacağım. Elini öpeceğim, güzel olduğunu&nbsp;söyleyeceğim; ağlatacağım onu, sonra da krizi&nbsp;tutmuşken bırakacağım; onu ölüme karşı savaşırken, salyaları akarken, yakarırken inceleyeceğim, alnından öpeceğim, yatışacak, sonra da geriye dönüp bakmadan evine gidecek.</p>

    <p>«Bunalmış değilim, çileden çıkmış gibiyim. Üzgün değilim. Umutsuzum. Gecem bana bir&nbsp;şey vermedi. Gelip geçti, farkına varmaksızın.&nbsp;Dingin! bomboş, kapkara.»</p>
  </blockquote>

  <p><br /></p>

  <p><br /></p>

  <p>Dostlar, size bu kapının dar olduğunu söylemiştim. Yüzlerinizde sıkıntı ve kaygı okuyorum. Bu itiraf bizleri aydınlatıyor ve uzaklaştırıyor. Kahramanımıza gittikçe daha garip bir hava veriyor. Ne idüğü belirsiz mektup alışverişleri kahramanımızın yaşamını altüst edecekti. Deftere yazılmış olan bu mektupların çoğunda tarih yok. Ama okudukça onları öykümüzde ulaştığımız döneme yerleştirebiliriz. İmzalı&nbsp;değil mektuplar, ya da kesinlikle okunmuyor imzalar... Bazan bir X işareti, bazan da baş harfler ya da&nbsp;girintili çıkıntılı arabesk işaretler.</p>

  <p>Bunlar kim olduğu bilinmeyen bir erkek ya da kadın mektup arkadaşından mı gelmiş? Yoksa hayali&nbsp;mektuplar mı? Ya da yalnız kaldığında kendi kendine&nbsp;yazdığı mektuplar mı?</p>

  <p>İlk mektup defterde yok. Kaybolmuş olmalı. İkincisi, ona yazılan yanıttır:</p>

  <p><br /></p>

  <p><br /></p>

  <blockquote class="sgc-4">
    <p>«Yaşam bana ceza diye sunulmuş sanki! Mektubunuz beni şaşırtmadı. Yaşamımla ilgili özel ve şaşırtıcı bilgileri nasıl edindiğinizi anladım&nbsp;sanırım. Bir yokluğa ya da bir hataya saldırıyorsunuz. Ben bile ben olduğum şey değilim:&nbsp;belki kadın kişi, belki de başkası! Ama bu soruları sorarken takındığınız tavır, hayallerime&nbsp;sızarkenki düşüncesizliğiniz, işleyeceğim suçlara ya da yol açacağım mutsuzluğa ortak eder&nbsp;sizi. İmzanız okunmaz bir karalama. Mektubunuzda tarih yok. Azrail misiniz siz? Eğer öyleyseniz gelin beni görmeye, birlikte güleceğiz demektir... Postrestant! Baş harfler! Ne çok giz...»</p>

    <p>«Mektubunuzu bahçenin girişindeki taşın altında buldum. Bana yanıt verdiğiniz için teşekkürler. Her zamanki gibi elegeçmez türdensiniz. Sizi uzun süredir bekliyorum. Sorularım&nbsp;kuşkusuz pek kesin değildi. Bana karşı anlayışlı olunuz. Kimliğimi açıklayamam ki. Tehlikeli&nbsp;olur, sizi de beni de felâkete sürükler. Mektuplaştığımızı kimse bilmemeli. Gizlere karşı saygılı oluşunuza güveniyorum.</p>

    <p>«Bana yol gösteren ve size yönelten yazgı, olanaksız mühürüyle damgalı. Yine de ben bu&nbsp;yolda düşün umutla beslediği bir sabırla yürümekten hoşlanıyorum. Her ateş bastığında, sizi&nbsp;düşlüyorum, sizi gördüğüm bu düşte, siz beni&nbsp;görmüyorsunuz. Kendi kendinizle konuştuğunuzu duyuyorum, ya da defterin boş sayfalarında&nbsp;çırılçıplak yatıyorsunuz, sizi gözlüyor ve soluk&nbsp;soluğa izliyorum, çünkü delilik bu, kıpırdanıyor, koşuyorsunuz; sizi bir an durdurmak, kısacık bir an gözlerinize, kirpiklerinize bakmak isterdim. Ama çok bulanık bir görüntü var size&nbsp;değgin bende. Belki de böylesi daha iyi!»</p>

    <p><br /></p>

    <p><br /></p>

    <p>«Madem evime kadar gelip beni didik didik izliyor, davranışlarımı ve düşüncelerimi gözlüyorsunuz, ben de ev işi yapmaya karar verdim.&nbsp;Odam çok büyük değil; birbirine koşut aynalar,&nbsp;günışığı, büyük pencereler ve yalnızlığım, o büyük görünsün diye ellerinden geleni yapıyorlar.&nbsp;Onu, yaşamımın ve anılarımın özü yaparak daha da büyüteceğim. Çünkü zamanın, belleğin&nbsp;bir katında bıraktıklarından daha çok ortalıkta&nbsp;kalabalık yapan birşey yoktur. (Herkes belleğin&nbsp;bir köşesi der, bense bir köşe değil, kat, diyorum, nice şey var üstüste yığılmış, bir işaret bekliyorlar yuvarlanıvermek ve gelip, güncel yaşantımı mahvetmek için.) Gelecek ziyaretinizde, şaşıp kalacak, tanımayacaksınız buraları. Sizi yitirmek için elimden geleni yaptığımı, yıkımınızı&nbsp;hızlandırdığımı gizlemiyorum. Cüretinizin ağına, kısaca söylersek, yolun kıyısındaki bir hendeğe düşeceksiniz. Ama bir süre birlikte olalım.&nbsp;Gözden yitirmeyelim birbirimizi. Yakında görüşmek üzere.»</p>

    <p><br /></p>

    <p><br /></p>

    <p>«Size kadar gelecek zamanım olmadığından ve varlığımın sizi sarsmayacağından pek emin&nbsp;olmadığım için, hâlâ size yazmayı yeğliyorum.&nbsp;Ne güzelliğinizden, ne sizi sarıp sarmalayan ve&nbsp;koruyan inceliğinizden, ne de yazgınızın dalavereli olduğundan söz açacağım.</p>

    <p>«Çevreye evlenme istek ve özlemi içinde olduğunuzu yaydığınızı öğrendim. İlke olarak güzel bir jest! Ama ruhunuz yoldan çıkmış gibi. Hiç çekinmeden savunmasız bir zavallıyı kurban mı edeceksiniz? Olmaz! Size yakışmaz bu.&nbsp;Ama amcalarınızdan birine zarar vermek istiyorsanız, birkaç önerim olacak size. Ama dehanızın bambaşka boyutta tutkuları olduğu kanısındayım!</p>

    <p>«Bu dalavereleri yaza ya da güze bırakalım. Bakın ilkbahar nasıl da eğilmiş bedenlerimizin&nbsp;üstüne ve yüreklerimizi açıyor incelikle.</p>

    <p>«Bir süre daha gizli bir kimliğin gölgesinde kalacağım, burada her tür sapma olabilir, özellikle size, düşüncelerinize, ruhunuza, yanıbaşıma uzanmış bedeninize ileten sapmalar...»</p>

    <p><br /></p>

    <p><br /></p>

    <p>«Babam hasta. Bütün planlarımdan vazgeçmek zorundayım. Güç bir zaman olduğunu hissediyorum. Bu dünyadan gideceği düşüncesi saplantı oldu bende. Öksürdüğünü duysam fena oluyorum. Annemse buna hazıra benzemiyor. Odamdan çıkıyorum; gidip yanında kalıyorum&nbsp;uyumaksızın. Soluğunu dinliyorum. Ona bakıyor, gizlice ağlıyorum.</p>

    <p>«Tutmuş size korkularımdan, acılarımdan sözediyorum. Oysa siz, beni size çok yaklaştıran&nbsp;gizli kimliğe yerleşmişsiniz. Ne yüzünüzü görmek, ne sesinizi duymak isterdim. Bırakın mektuplarınızdan çözeyim kim olduğunuzu. Size kendimle ilgili haberleri geç verdiğim için kızmayın bana.»</p>
  </blockquote>

  <p><br /></p>

  <p><br /></p>

  <p>Mektuplaşma burada kesiliyor, yerini daha önemli bir olaya, kesin sonuca götüren sınamaya, kahramanımızın yaşamını altüst edecek önemli bir dönemece bırakıyor. Baba ölmeden bir süre önce, birtakım küçük olaylar, entrikalar ve girişimler oldu; bunlar&nbsp;mirasçısının isteğini güçlendirecek ve statüsüne tartışılmaz bir yasallık kazandıracak. El Had Kapısı, adından da anlaşıldığı gibi, sınır kapısıdır, bir duruma&nbsp;son vermek için dikilen duvardır. Bu son kapımız olacak. Çünkü haber bile vermeden üstümüze kapandı.&nbsp;Ben de tutup size yedi kapıdan sözetmiştim, bugün artık duruma egemen değilim. Öykümüz bu kapıda durmuyor, sürüp gidiyor, ama artık duvarda açılmış kapıları geçmeyecek. Dairesel bir sokakta dönüp duracak, bizler de onu giderek artan bir dikkatle izlemek&nbsp;zorunda kalacağız.</p>
</body>
</html>
