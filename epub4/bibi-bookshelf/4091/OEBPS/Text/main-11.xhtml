<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">11</h2>

  <h2 class="sgc-1" id="sigil_toc_id_11" title="11 Kadın Göğüslü Adam">Kadın Göğüslü Adam</h2>

  <p><br /></p>

  <p><br /></p>

  <p>Uzun süre ortalıkta görünmedim. Kendime tanıdığım sınırları aşmış olmalıyım. Şu an kimim ben? Aynaya bakmaya korkuyorum. Cildim ne durumda,&nbsp;yüzüm, dış görünüşüm? Ne çok yalnızlık, ne çok sıkıntı tüketti beni. Kitaplarla ve gizle çevriliydim ben.&nbsp;Bugün onlardan kurtulmaya çalışıyorum. Tam olarak&nbsp;neden kurtulmak? Kendimde biriktirdiğim korkudan&nbsp;mı? Bana hem peçe, hem örtü olan şu sis katmanından mı? Bendeki şu öteki kişiyle olan bağlarımdan,&nbsp;bana yazıp duran ve hâlâ bu dünyadan biriymiş izlenimini bırakmaya çalışan kişiden kurtulmak mı?&nbsp;Yazgımdan ve ona ilk tanık olanlardan mı? Ölüm duygusu kendisine sığınacağım kadar bildik bir şey bende. O halde dışarı çıkacağım. Yeniden doğmak zamanıdır. Gerçekte değişiklik geçirmeyeceğim ama yalnızca kendime geleceğim, bana yazılan yazgı yeniden&nbsp;işlemeye başlayıp da beni yolumdan çevirmeden önce.</p>

  <p>Dışarı çıkmak. Yer altından yeryüzüne yükselmek. Bedenim üstündeki ağır taşları atar da yeryüzü toprağına yepyeni bir şey gibi konuverir. Bu bellekten&nbsp;kendimi çıkarıp atmak düşüncesi sevindiriyor beni.&nbsp;Sevinç denen şeyi unutmuştum. Oh, ne rahatlama, beni dağlara götürecek yolu kendi ellerimin çizeceğini&nbsp;düşünmek ne zevk! Biliyorum! Bu pencereye varana&nbsp;dek epey zaman harcadım! Kendimi kuş gibi hissediyorum. Sevinçten bağırıp şarkılar mı söyleyeceğim şimdi? Gitmek ve bu bozguna uğramış yaşamı, biri&nbsp;tarafından terkedilmiş gibi bırakmak. Yaşamım da,&nbsp;bıkkınlığın, uzun gecelerin, bu bedene zorla kabul ettirilen yalnızlığın kıvırıp buruşturduğu şu çarşaflara&nbsp;ve şu yatağa benziyor. Hiçbir şeyi düzeltmeden yola&nbsp;çıkacağım. Bavul falan almayacağım yanıma, yalnızca para ve çektiğim cehennem azabının tek tanığı olan&nbsp;ve izini taşıyan şu defteri alıyorum. Yarısı kapkara&nbsp;olmuş, öbür yarısına daha mutlu anlatılar yazacağımı umarım. Uğursuz hayvanların oraya sızmasını engelleyeceğim ve sayfaları açık bırakacağım kelebeklere ve bazı yaban güllerine. Daha yumuşak bir yatakta uyuyacaklar; burada sözcükler, çakıl taşları değil de incir yaprakları olacak. Bunlar zamanla koku&nbsp;ve renklerini yitirmeden kuruyacaklar.</p>

  <p>Göğsümü saran salgıları çıkardım, karnımın alt kısmını uzun uzun okşadım. Zevk değildi aldığım,&nbsp;ya da bir tür güçlü bir duyguya kapılıştı, elektrik boşalmaları gibi. Kendine dönmenin zaman alacağını,&nbsp;duyguları eğitmek ve alışkanlıklardan vazgeçmek gerektiğini anladım. İnziva yaşantısı yeterli olmadı; işte bu nedenle bedenimi serüvenlere salmaya, yollara,&nbsp;başka başka kentlere, bambaşka yerlere atmaya karar verdim.</p>

  <p><br /></p>

  <p><br /></p>

  <p>İlk başıma gelen olay, bir yanlış anlama olayı oldu. Dilenci ya da büyücü, kurnaz sokak sürtüğü falan gibi ihtiyar bir kadın, rengârenk yırtık pırtık örtülere sarınmış, keskin ve kötü bakışlarıyla çıktı yoluma dar sokaklardan birinde; öylesine daracık ki sokağa Zankat Vahad adını takmışlar: yani tek kişilik&nbsp;yol. Kadın bana yol vermiyordu. Zor değildi geçmek.&nbsp;Enlemesine durup, kollarını duvarı tutar gibi uzatıp&nbsp;biraz açmak yeterliydi. Kadın ışığı önlüyor, havanın&nbsp;girmesini engelliyordu. Maskesiz olarak, sokakta ilk&nbsp;adımımda daha, kim olduğunu kimseler bilmesin dediğim bedenim, cellâbemin altında herhangi biri&nbsp;ben, sabah sabah şu berbat ve insanı delip geçer gibi&nbsp;bakan yüzle karşı karşıya geliyordu.</p>

  <p>Sorusu keskindi:</p>

  <p>‘Kimsin sen?’</p>

  <p>Her tür soruya karşılık bulabilir, binlerce yanıt uydurabilir, hayal edebilirdim, ama tek bu soru beni&nbsp;deli ediyor, ağzımı dilimi bağlıyordu. Uzun hikâyelere girişip, yaşamımı anlatacak değildim. Ne var ki&nbsp;ihtiyar, birşeylerden kuşku duyuyordu. Bakışı masum bir bakış değildi. İnce elekten geçiriyor, soyuyor,&nbsp;sınamadan geçiriyordu adeta; kuşku sonucu her şeyi&nbsp;biliyordu, kanıttı aradığı. Biliyordu ve sabırsızdı. Aynı bastıran sesle:</p>

  <p>‘Cellabenin altında ne saklıyorsun sen, kadın mı erkek mi, çocuk mu ihtiyar biri mi, güvercin mi, örümcek mi? Konuş çabuk, yoksa bu sokaktan çıkamazsın,&nbsp;zaten burası sokak değil bir çıkmaz; anahtarı bendedir, havayı ve ışığı bile ben sokarım istersem.’&nbsp;</p>

  <p>‘Kim olduğumu biliyorsun bırak da geçeyim.’&nbsp;</p>

  <p>‘Sana ne benim ne bildiğimden! Senden duymak&nbsp;istiyorum kim olduğunu... adını verme istemem, görünmeyeni bilmek isterim, sakladığın ne? Göğsündeki?’</p>

  <p>‘Ben de bilmiyorum, uzun bir labirentten henüz çıkıyorum, orada her tür soru yakıcı yara, yara bere&nbsp;içinde bir beden benimki... Buna karşın, az yaşadı&nbsp;bu beden. Gölgeden henüz çıkıyorum...’</p>

  <p>‘Gölgeden mi, koyu karanlıklardan mı?’&nbsp;</p>

  <p>‘Yalnızlıktı, sessizlik, korkunç aynaydı.’</p>

  <p>‘Tutku demek istiyorsun...’</p>

  <p>‘Ah ne yazık evet! Ağır ve korkunç bir yalnızlıkta kendine olan tutkusu insanın.’</p>

  <p>‘Eee, adını sanını söyleyemediğin şu bedeni görelim bakalım. Göster!’</p>

  <p>Duraksadığımı görünce üstüme atladı, güçlü elleriyle cellabemi yırttı, sonra gömleğimi. İki küçük göğsüm çıktı ortaya. Onları görünce yüzü yumuşadı,&nbsp;şaşkınlığın ve arzunun birbirine karıştığı şimşeklerle&nbsp;aydınlandı yüzü. Yavaşça soktu ellerini dokundu göğüslerime, başını bana yanaştırdı, dudaklarını sağ&nbsp;göğsümün ucuna yapıştırıp öptü, emdi. Ağzında diş&nbsp;yoktu, bebek ağzı gibi yumuşacıktı. Önce izin verdimse de sonra birden şiddetle karşı koydum, bütün&nbsp;gücümle ittim onu. Yere yuvarlandı, ben de cellabemi kapatmaya çalışarak kaçtım oradan.</p>

  <p>Bir daha rastlamadım ona, en azından hemen ardımda değildi. Ama daha sonra olanlar çok sarstı beni. Anlatmalı mıyım? Yazamıyorum da bunları. Yani utanıyorum demek istiyorum. Yanaklarımın kızardığını hissediyorum o günü anımsayınca, kafamda her&nbsp;şey karmakarışık oldu, duygu dünyam sarsıldı. O dişsiz ağzın göğsüme yapışması, birkaç saniyecik de sürse, o okşanma sırasında duyduğum fiziksel duygu,&nbsp;zevkti. İtiraf etmeye utanıyorum. Akşam, olanları&nbsp;unutmak için lüks bir otel odasında kaldım. Bana&nbsp;sanki bir başka yaşamı çağrıştırmak için gülümseyip&nbsp;duran o kapkara çehre izledi durdu beni. Kadın topallıyordu. Önceleri bunu farketmemiştim. Sesi bana&nbsp;hepten yabancı gelmedi, çocukluğumdan bir yerlerdendi... O zaman işte deli ve bunak annemin yüzü,&nbsp;bütün gecemi kapladı. Yavaş yavaş yerini o ihtiyar&nbsp;kadınınkine bıraktı. Fena oldum. Otele, resmi adımla kayıt yaptırmıştım. Ama kapıcının kuşkulu meraklı bakışlarını farkettim. Sözlerimi yarıda kestim. Yatağıma uzandım, çırılçıplaktım, duyularıma, onlar&nbsp;için yasak olan zevkleri tattırmayı denedim. Uzun&nbsp;uzun okşadım göğüslerimi, vajina dudaklarını. Altüst&nbsp;olmuştum. Utanç içindeydim. Bedeni keşfe çıkmanın&nbsp;yolu ellerle karnımın alt kısımlarının birleşmesinden&nbsp;geçiyordu. Parmaklarım hafiften okşuyordu tenimi.&nbsp;Ter içinde kalmıştım, tir tir titriyor, ama bunun zevk&nbsp;mi yoksa iğrenme duygusu mu olduğunu bilmiyordum. Yıkandım, aynanın karşısına geçtim ve bedenimi seyre koyuldum. Ayna buğulandı ve kendimi zor&nbsp;görebildim. Bu karmaşık, bulanık görüntüyü seviyordum; ruhumun yıkandığı anlardı böylesi anlar. Koltuk altlarımdaki tüyleri aldım, kokular süründüm,&nbsp;unutulmuş bir duyguyu ya da insanı özgürlüğüne kavuşturan bir coşku halini aramaktaydım. Kendimi serbest bırakmak istiyordum. Ayna önündeki bu okşamalar âdet halini aldı, bedenimle görüntüsü arasında&nbsp;bir çeşit antlaşma haline geldi; uzak bir zamana gömülmüş olan ve uyandırmak için tenime parmaklarımla hafifçe dokunmamın gerektiği bir görüntü. Bu&nbsp;seanstan daha önce ya da daha sonra yazmaya koyuluyordum. Esin gelmediği zamanlar da oluyordu sık&nbsp;sık. Görüntülerle birlikte olan okşayışlar daha bir şiddetliydi. Bu görüntüleri nerelerde arayacağımı, bilmiyordum. Boşuboşuna birşeyler uydurmaya çalışıyordum, ama bozuluyordu, olmuyordu, bazen boş sayfa&nbsp;önünde böyle, birşey yazamadan kalakalırdım. Bedenim hem bu sayfa hem de kitabın kendisiydi. Bedeni uyandırmak için onu beslemek, görüntülerle sarmalamak, heceler ve heyecanlar yüklemek ve tavında tutmak hülyalara daldırmak gerekiyordu onu.</p>

  <p>Yeniden kapanmıştım. İlk kez başıma gelen şeyi unutamıyordum. Saplantı olmuştu bende. Ondan korkuyordum. Ama ne pahasına olursa olsun kararımdan vazgeçmeliydim, ödün veremezdim. Aileyle bağlarımı koparmak doğaldı. Gerekliydi. Yararlıydı. Kendimle kopuş doğal değildi, hatta kendime zorla kabul&nbsp;ettirmek istediğim kişiden de kopamazdım. Gerçekte&nbsp;şiddetinden pek az kuşkulandığım bir yazgının önünde, sele kapılmış gibi rastgele yol alıyordum.</p>

  <p>Hangi kentte olduğumuzu anımsamıyorum. Şu an denizi ve çok eski surlar anımsıyorum, mavi ve pembeye boyanmış balıkçı tekneleri, zaman ve pasın kemirdiği gemiler, eşi görülmemiş kuşların yaşadığı bir&nbsp;ada, yasak ada, kentin dış kapısında, kısır kadınların&nbsp;koştuğu bir marabut, beyaz sokaklar, çatlak duvarlar,&nbsp;kahve önünde uyuklayan Medine’deki son Yahudilerden biri, berbat giyimli turistler, piç kuruları, bir deniz mezarlığı, limana konduruverilmiş ve üzerlerinde ızgara sardalya yenen masalar. İki adam bir balık&nbsp;ağının ilmeklerini onarıyor. Yere bağdaş kurup oturmuşlar, aralarında konuşuyorlar, sesleri bana dek ulaşıyor;</p>

  <p>‘Zamana bak sen...’</p>

  <p>‘Zamana ve efendilerine...’</p>

  <p>‘Kadınlar...’</p>

  <p>‘Kadınlar artık kadın değil..., dışardalar..., içerdeler..., gözleri açık..., bellerine sıkılar...’</p>

  <p>‘Bu ağ ve ilmekleri bir işe yaramaz artık.’</p>

  <p>‘Ya erkekler?’</p>

  <p>Ötekisi ne yanıt verdi unuttum. Belki de hiçbir şey.</p>

  <p>Dalgalar ye rüzgârla dolu bir sessizlik.</p>

  <p><br /></p>

  <p><br /></p>

  <p>Gecenin ve sisin hüküm sürdüğü bu kentte Um Abbas’a rastlamış olmalıyım. Birisi tarafından yollanmış gibi beni görmeye geldi. Sıcak bir gece henüz&nbsp;bastırmıştı. Kadın elini omuzuma koydu, kentin tek&nbsp;kahvesinde, dış kısmındaydık. Bana dedi ki:</p>

  <p>‘Peygamber efendimizin izleyicilerinden biri koydu beni senin peşine. Uzun süredir seni arıyorum. Bir şey söyleme, bırak ne diyeceğini ben bulayım.’&nbsp;</p>

  <p>Aptal gibiydim, susmayı yeğliyordum. Bir sandalya çekip yanıma oturdu. Karanfil tohumu kokusu&nbsp;sardı ortalığı. Tere karıştığı ölçüde iğrençleşen bir&nbsp;koku. Üstüme doğru eğilip bana dedi ki:</p>

  <p>'Seni tanıyorum.’</p>

  <p>Biraz uzaklaşmak istedim ondan, eliyle yapıştı koluma, bırakmadı. Bağırsa mıydım? Hayır, yardım&nbsp;çağırsam? Peki ama niye? Kolumu bıraktı ve kararlı&nbsp;bir sesle:</p>

  <div>
    <p>‘Beni izleyeceksin!’ dedi.<br /></p>
  </div>

  <p>Karşıkoyar gibi bile yapmadım, bu çağrıya hayır diyebilir miydim? Yazgıyı yolundan döndürmek olası mı? Sonra belki de serüvenin başlangıcındaydım...</p>

  <p>Bu yaşlı haberci kadının dış görünümü nasıldı? Yüzüne ne demeli? İyiliğin mi, muzipliğin mi, kötülüğün yüzü mü? Şöyle diyelim, ön dişleri fırlak, yara bere içindeki dudağının üstüne düşmüş, alnı küçük, diklemesine kırışıklar var, yanakları çukur, ama&nbsp;gözlerinde zekâ pırıltısı vardı.</p>

  <p>Emirlerini dinliyordum. Ne dese yapmaya, işi oluruna bırakmaya kararlıydım. Sessizce izledim onu.&nbsp;Karanlık bir sokağa gelince beni duvara yapıştırdı,&nbsp;üstümü başımı karıştırmaya başladı. Para ya da mücevher aramadığını çabucak anladım. Bir sezgisini&nbsp;doğrulamak ister gibi bedenimi yokluyordu elleri. Küçücük göğüslerim onu rahatlatmadı. Elini donuma&nbsp;soktu, bir an karnımın altında tuttu, sonra parmağını vajinama soktu, çok canım yandı, çığlık attım, öteki eliyle ağzımı kapatıp bana şöyle dedi:</p>

  <p>‘Zaten kuşkulanıyordum.’</p>

  <p>‘Ben de!’ diye fısıldadım dudaklarımın arasından.</p>

  <p>Panayır, kentin dışında kurulmuştu, anlatıcıların, yılan oynatıcılarının yıllardır kalabalık ve sadık bir&nbsp;izleyici topluluğu önünde gösteri yaptığı büyük alanın tam karşısında.</p>

  <p>İskelelerin önünde büyük bir kalabalık yığılmış, bir çığırtkan, insanları piyango bileti almaya çağırıyordu; elindeki seyyar mikrofona, tek tük Fransızca&nbsp;karışık bir Arapçayla hep aynı formülü yineliyordu.&nbsp;Yalnız Fransızca değil İspanyolca, İngilizce ve hattâ&nbsp;hayalî bir dilden sözcükler de katıyor ve panayırların garip diliyle:</p>

  <p>— Errrbee... Errrbee... bir milyon... meliyun... talvaza bilaluan... renkli televizyon... bir Mercedes...&nbsp;hayda bree! bin... üçbin... Arba Alaf... Çevir, çevir şansını dene... Ayvaa!. Krista... Aşşkk... Bir tane kaldı, bakali... Aşr’a biletta... Aşr’a... Ayvaa... Bir daha... Serrüveeennn... çark dönmeye başlıyor... Ama önce... hem görün, hem dinleyin... Tferju ve tsatabu&nbsp;raskum fe güzel Malika... hem söylüyor, hem oynuyor Farid El Atraş’tan parçalarla!! Malika!</p>

  <p>Piyango eşyasının sıralandığı rafların ardından Malika ortaya çıktı. Kadının birkaç günlük sakalı,&nbsp;berbat biçimde ruj sürülmüş dudaklarının üstüne&nbsp;inen koskocaman bir bıyığı vardı; modası geçmiş bir&nbsp;kaftan giymişti, belinde altın kemer, memelerinin bez&nbsp;tıkıştırılarak yapıldığı hemen belli oluyordu. Farid&nbsp;El Atraş’ın müziğiyle dansediyordu. Biraz öne çıkınca kıllı bacakları görülüyordu. Çığırtkanın elinden&nbsp;mikrofonu aldı, kalçalarını kıvırta kıvırta iyice öne&nbsp;yaklaştı. Kalabalık, coşku çığlıkları atıyordu. Bununla birlikte hiçbiri enayi değildi. Malika erkekti. Garip, ama aynı zamanda yabancısı olmadıkları bir durumdu: Bütün bu insanları, gülmek ve mizah düşkünlüğü böylesine bir çirkefliğin içinde birleştiriyordu. Adam, Farid Al Atraş’tan pleybekle şarkı söylüyor, kadınlar gibi oynuyor, erkeklerin kimine göz kırpıyor, kimine de eliyle öpücük dağıtıyordu.</p>

  <p>Daha önce de, panayırlarda kadın yerine tam olarak gizlenmeden erkeklerin oynadığı gösterilerden&nbsp;sözedildiğini duymuştum. Her şey alaycı bir hava&nbsp;içinde geçer, yapılanlarda gerçek bir anlaşılmazlık&nbsp;sözkonusu olmaz. Hattâ sesi ve havası özellikle erkeksi olan ünlü bir aktör, yalnızca kadın rollerine çıkardı, cadaloz kadın tiplerini canlandırırdı, erkeğe hükmeden, onu gülünç duruma düşüren tipler. Adı, Bu&nbsp;Şayyib’ti ve kimselere aman vermezdi. Öldüğünde büyük oğlu onun yerini almaya çalıştı ama başaramadı.</p>

  <p>Yaşlı kadının oğlu Abbas beni görmeye geldi ve kendisini izlemem için işaret etti. Malika dansı bırakmış, sahnede göğsündeki kumaş parçalarını düzeltiyordu. Dudağının bir kenarında sigarası vardı, dumanı gözüne kaçmasın diye de gözlerini kırpıştırıp duruyordu. Abbas hem çığırtkan hem de patrondu. Benimle konuşurken r harflerini yuvarlamıyordu dilinde:</p>

  <p>‘Bizler göçebeleriz, yaşantımız coşkuludur ama çıkmazlarla doludur. Hepsi de numara, işin püf noktası bunda zaten, gizlemiyoruz üstelik; bunun için de&nbsp;geliyor insanlar, Malika için; ben nasıl yüzü yaralı&nbsp;bir denizci değilsem Malika da binbir gece masallarının dansözü değil. Piyango için geliyorlar; döndürdüğümüz çark ise hileli, böyle olduğundan kuşkulanıyorlar, ama oyunu kabul ediyorlar. Yalnızca, sigara içen ve ölü taklidi yapan eşek gerçek. Ben yetiştirdim onu. Bana pahalıya geliyor çünkü. Çok iyi bakıyorum ona. Akrobat çocukların tümü de yetim. Babaları da ağabeyleri de benim. Kafamı kızdırırlarsa dövüyorum. N’apalım, burada bu iş böyle. Bu ülkede&nbsp;ezmezsen ezilirsin. Ben de dövüyorum ve durumu idare ediyorum. N’apalım böyle. Ya kazanırsın ya kaybedersin. Annem büyücüye benziyor ama değil. Bir&nbsp;ermiştir o. İşleri o yönetiyor. İskambil falı bakıyor,&nbsp;oyuncuları o bulur. Malika’yı da o getirmişti bana;&nbsp;ama aptal herif, bizi bırakıyor. Karısı onu terketmekle tehdit etmiş. O da gidiyor. Yerine sen geçeceksin.&nbsp;Numaraları biraz değiştireceğiz: gösterinin ilk bölümünde erkek kılığına gireceksin, sonra beş dakikalığına toz olup, baştan çıkarıcı kadın kılığıyla geri döneceksin, deli olacaklar izleyen erkekler gör bak.&nbsp;Müthiş bir şey olacak, şimdiden görüyorum... Mizansenli tam bir gösteri, biraz bekleme ve biraz çıplaklık, çok değil. Biraz bacak, biraz but... Yazık ki göğüslerin iri değil. Burada erkekler iri göğüslere ve koca kıçlara bayılırlar. Sen çok sıskasın. Ama zararı yok!.. Neler yapacağını, izleyicilerin karşısında çaktırmadan neler yapacağını öğreneceksin. Birlikte çalışacağız. Yarın başlıyorsun. Bazen erkekler coşar ve&nbsp;oyuncuya para atarlar. Onları toplayıp bana vereceksin haa. İtiraz yok!’</p>

  <p>Bu uzun söylev boyunca hiç konuşmadım. Kafam karışmıştı, büyülenmiştim. Ağır ağır yüzeye doğru çıkıyordum, ama titreyerek. Olacağım kişiye dönüyordum. Ürperiyordum. Bir başka yaşam tarafından, yeni serüvenlerle çağrılan bir bedenin coşku hâli buydu. Bir sirk arabasında yattım. Çevremde akrobat çocuklar vardı, çok saygılıydılar. Çevre saman ve sidikli toprak kokuyordu. Öyle şiddetli bir kokuydu ki mahvoldum. Gece uzun ve ağırdı. Rüya üstüne&nbsp;rüya gördüm. Çölde kireçleşmiş at kafaları. Kırmızı&nbsp;karıncaların yediği açık bir el. Müziği ve armonisi olmayan şarkılar, kafası tıraşlı, tek bacaklı bir adam&nbsp;bir ağacı kırbaçlıyor. Yukarı doğru çıkan sokak gün&nbsp;batımında gökyüzünde kayboluyor. Akrobat çocuklar&nbsp;üstüste çıkıp piramit yapıyorlar. Oyun oynadıkları&nbsp;yok. Astımlı bir ihtiyarın göğe çıkmasına yardım ediyorlar. Onu cennetin eşiğine koyduklarını söylüyorlar. Piramit yüksek. Tepesini göremiyorum. Bir bulut&nbsp;örtüyor. Hasta adamın ufak tefek bedeni elden ele&nbsp;geçiyor. Mutlu biri. Bu yolla gitmek istiyormuş. Ruhu&nbsp;onu bırakıp tek başına göğe çıksın istemiyormuş. Çocuklar gülüyorlar. Patron bu işi seyyar mikrofonuyla yürütüyor. Gökyüzünde kaybolan kuşlarınki gibi&nbsp;tatlı bir ölüm. İhtiyar mendilini çıkarıyor ve son bir&nbsp;selâm gibi sallıyor. Hafif kendisi ve gülümsüyor.&nbsp;Sonrası sessizlik. Patron gözden kaybolmuş. Ufaklıklar tek tek iniyorlar. Ellerinde ihtiyarın giysileri. Görev tamam. Son kez patronun büyük babasını göğe&nbsp;böyle yollamışlar. Yukarıda havanın çok güzel olduğunu söylüyorlar. Oldukça kalın bir bulut örtüsü üstüne koyuyorlar onu, başka eller gelip alsın diye bekliyorlar. Daha fazla konuşmaya hakları yok. Zaten&nbsp;daha fazlasını da bilmiyorlar. Onlar sadece merdiveni yapmak ve ulaşımı sağlamakla yetiniyorlar. Geri&nbsp;kalanı onların işi değil.</p>

  <p>Bu ilk gece bitmek tükenmek bilmedi. Samanların üzerine işeyen atların boğucu kokusu bana bu hayalleri gördürmüş olmalı. En belirginleri kalmış aklımda. Ertesi gün boyalı bir yüz anımsıyorum. Ağlayan bir erkek yüzü. Rimelleri sert sakalına ve bıyıklarına iniyor, nedensiz ağlıyordu. Sütten erken kesilmiş bir çocuk gibi, ona meme vereyim istiyordu. Yanıma gelince, beni bu hikâyeye sürükleyen koca karıyı tanıdım. Malika kılığına girmiş, gerçekten ağlıyordu.</p>

  <p>Kimisi çarpıyor, kimisi tersliyor, ama hepsini unutarak başarıyla çıkıyorum işin içinden.</p>

  <p>Sabahleyin portatif sahnede birkaç prova yaptım. Kocakarı bıyığımı yapıştırdı —rüyamda bıyık ondaydı—, sakal yerine yanaklarıma kapkara bir toz sürdü. Kaftan eski ve özellikle çok kirliydi. Kat kat berbat bir koku. Kadın bana Zahra «Amirat Lob», aşk&nbsp;perisi adını taktı. Dansediyor ve söylenenleri yerine&nbsp;getiriyordum. Merakım daha da ötelere gitmeye zorluyordu beni. Bu «sanatçı aile» konusunda belki hiçbir şey bilmeyecektim, ama kendi hakkımda daha&nbsp;fazla şeyler bilmeyi umuyordum.</p>

  <p>Hiçbir korku yoktu içimde. Tersine, ağzım kulaklarıma varıyordu, mutluydum, bir tüy kadar hafiftim ve çevreme ışıklar saçıyordum.</p>
</body>
</html>
