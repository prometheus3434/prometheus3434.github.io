<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
h2.sgc-1 {text-align: center;}
</style>
</head>

<body>
  <h2 class="sgc-1 sigil_not_in_toc">2</h2>

  <h2 class="sgc-1" id="sigil_toc_id_2" title="2 Perşembe Kapısı">Perşembe Kapısı</h2>

  <p><br /></p>

  <p><br /></p>

  <p>İyi’nin dostları! Bilesiniz ki burada dairesel bir yolda, belki de bir gemide nereden geçeceğimizi bilemediğim bir deniz yolculuğu için sözün gizi tarafından biraraya getirilmiş bulunuyoruz. Bu öyküde geceden bir şeyler var; karanlık, ama görüntü yönünden zengin; bir ışığa açılıyor olmalı, incecik, yumuşacık; şafakla birlikte bizler kurtulmuş olacağız, bir&nbsp;gece daha yaşlanmış, uzun ve ağır bir gece boyunca&nbsp;yarım yüzyıl, ve anılar yuvası belleğimizin beyaz mermer avlusuna saçılmış birkaç beyaz kâğıt yaprak...&nbsp;Aranızdan bazıları bu yeni yuvada oturmayı, en azından bedenleri ölçüsünde bir yer kaplamayı deneyecek. Biliyorum, girişimleri unutulmayacak kadar büyük olacak: unutuş, tertemiz suları olan bir çeşmedir,&nbsp;ne olursa olsun yaklaşmamak gerek, susasanız bile.&nbsp;Çünkü bu öykü de bir çöldür. Yakıcı kumlarda yalınayak yürümek gerekecek, yürümek ve susmak,&nbsp;ufukta beliren, göğe doğru yükselen vahalar olduğuna inanmak; yürümek, ama başdönmesine kapılıp&nbsp;da geri dönmemek gerek. Adımlarımız yolumuzu belirler, bizler ilerledikçe; ardımızda hiçbir iz bırakmazlar; yalnızca boşluk, uçurum, hiçlik. O zaman hep&nbsp;ileriye bakacağız ve ayaklarımıza güveneceğiz. Ayaklarımız bu öyküye aklımızın erebileceği bir uzaklığa&nbsp;götürecek bizi. Şu an, biliyorsunuz ki ne kuşku var, ne de alay bu yolculukta. Yedinci kapıya vardığımızda İyiliğin gerçek insanları olacağız. Bu bir serüven mi, yoksa bir sınama mı? Hem o, hem öbürü diyeceğim. Benimle gelenler bağlılık andı için sağ ellerini&nbsp;kaldırsınlar. Ötekiler başka öykülere, başka anlatıcılara gidebilirler. Ben lâf olsun diye öykü anlatmıyorum. Bunlar bana gelen, bana yerleşen ve beni değiştiren öyküler. Bedenimin çok yüklü bölümlerini&nbsp;rahatlatmak ve yeni yeni öyküler kapmak için bunları bedenimden çıkarmam gerek. Sizlere ihtiyacım&nbsp;var. Sizleri kalkıştığım yeni girişime ortak ediyorum.&nbsp;Sırtlanmışım sizleri ve gemiyi. Her durak, susma ve&nbsp;düşünme için kullanılacak. Dua ve tapınma yok, ama&nbsp;büyük bir inanç var.</p>

  <p>Bugün birinci kapıya giden yola giriyoruz. Perşembe Kapısı. Neden bu kapıyla başlıyoruz ve niye böyle adlandırılmış? Perşembe, haftanın beşinci günü, yani değiştokuş günü. Bazıları bugünün alışveriş&nbsp;günü olduğunu söyler, dağlılar ve ovalardan gelen&nbsp;köylülerin kente akın edip dibinde haftalık ürünlerini sattıkları kapı bu. Belki de doğru, ama ben bunun&nbsp;bir çakışma, bir rastlantı sorunu olduğunu söylüyorum. Ama ne önemi var. Uzaktan gözümüze çarpan&nbsp;bu kapı gözalıcı ve gösterişli. Görkemli. Ağaç işlemeleri ellibeş sanatçının elinden çıkmış, üstünde de birbirinden farklı beşyüzden çok motif göreceksiniz. Demek ki bu ağır ve güzel kapı, kitabın da giriş yeridir,&nbsp;öncelikli bir yere sahiptir. Giriş ve geliş. Giriş ve doğuş. Kahramanımız bir perşembe sabahı doğdu, birkaç gün gecikmeyle geldi dünyaya. Annesi daha pazartesiden hazırdı doğuma, ama perşembeye kadar&nbsp;onu karnında tutmayı başardı. Çünkü haftanın bu günü doğanlar erkek oluyordu. Ahmed olsun adı. Çok&nbsp;yaygın bir ad. Ne? Kemais mi olsun diyorsun? Ne&nbsp;önemi var. Peki, öyküyü sürdürüyorum: Ahmed güneşli bir günde dünyaya geldi. Babasına göre o gün&nbsp;gökyüzü kapalıydı, göğe ışığı Ahmed getirdi. Olsun,&nbsp;kabul! Uzun bir bekleyişin ardından geldi işte. Şanslı biri değildi babası; uzaklardan gelen ağır bir uğursuzluğun yaşamına çöktüğüne inanmıştı: yedi doğumda yedi kızı oldu. Ev tam on kadın tarafından işgal&nbsp;edilmiş durumdaydı, yedi kız, anne, Ayşe teyze ve&nbsp;yaşlı hizmetçi kadın Malika. Uğursuzluk zamanla yayılan bir mutsuzluk kadar büyüdü. Baba, bir kızın&nbsp;yeteceği kanısındaydı. Yedi tanesi çoktu, üstelik acıklıydı. Kaç kez İslâmdan önceki dönemlerde kız çocuklarını diri diri gömen Arapların öyküsünü anımsadı.&nbsp;Bu felâketten kurtulamayacağına göre, kin duymuyordu onlara, hayır, ama kayıtsızdı kızlara karşı. Çoluk çocuğu olmayan biri gibi yaşıyordu kendi evinde.&nbsp;Onları unutmak, gözönünden kovalamak için her şeyi yapıyordu. Sözgelimi, adlarını ağzına bile almıyordu. Anneyle teyze ilgileniyorlardı onlarla, O ise yalnızlığı seçiyor, bazan da sessizce ağlıyordu. Utancın&nbsp;yüzüne çöreklendiğini, bedeninin lânetli bir tohumun&nbsp;tutsağı olduğunu ve kendisini kısır bir koca ya da&nbsp;bekâr bir erkek gibi gördüğünü söylüyordu. Kızlarından birinin yüzüne elini sürdüğünü anımsamıyordu&nbsp;bile. Onlarla kendisi arasına kalın bir duvar çekmişti; çaresiz ve neşesizdi. İki erkek kardeşinin alaylarına dayanamıyordu; her doğumda eve hediye olarak&nbsp;biri kaftan, öbürü küpeyle gelirlerdi, gülümseyen ve&nbsp;alaycı halleriyle sanki yine bir bahis kazanmışlar,&nbsp;sanki onlar ilenmişler gibi. Duydukları büyük sevinci&nbsp;açıkça gösteriyor, miras konusunda neler kuruyorlardı neler. Ey dostlarım, yandaşlarım, bilmiyor değilsiniz, dinimiz, ardında mirasçısı olmayan erkeğe karşı&nbsp;acımasızdır: Ölenin bütün varını yoğunu ya da malının mülkünün tamamına yakınını erkek kardeşler yararına elinden alır. Kızlara gelince, onlar mirasın yalnızca üçte birini alırlar. Demek ki bu yüzden erkek&nbsp;kardeşler, ağabeyin ölümünü, malvarlığının büyük&nbsp;bir bölümünü aralarında bölüşmek için beklemekteydiler. Korkunç bir kin vardı aralarında. O ise, yazgısını değiştirmek için her yolu denemişti. Hekimlere&nbsp;gitmiş, hocalara, şarlatanlara, ülkenin her yanındaki&nbsp;üfürükçülere başvurmuştu. Karısını yedi gün yedi gece süreyle bir marabut zaviyesine bile göndermiş, kadıncağız orada kuru ekmek ve su ile yetinmişti. Üstüne dişi deve sidiği serpilmiş, sonra on yedi tür tütsünün küllerini denize savurmuştu. Gidip Mekke’de&nbsp;kalmış, dönüşünde üstüne muskalar, yazılı dualar takmıştı. Hindistan’dan ve Yemen’den gelen ender bitkileri kaynatıp kaynatıp içmişti. İhtiyar bir büyücü kadının hazırladığı tuzlu mu tuzlu, acının acısı bir sıvıyı içmiş, ateşi yükselmiş, dayanılmaz bulantılara,&nbsp;başağrılarına yakalanmıştı. Yıpranıyordu bedeni. Yüzü kırışıyordu. Zayıflıyor, sık sık bilincini yitiriyordu.&nbsp;Yaşamı bir cehenneme dönmüştü, kocası hiç hoşnut&nbsp;değildi, incinmiş gururu, kırılmış onuru ile kadını sarsalıyor, üstlerine çökülen lanetten onu sorumlu tutuyordu. Bir gün dövmüştü bile onu, son bir denemeye hayır dediği için. Bir ölünün elini çıplak karnında yukarıdan aşağıya dolaştıracak, sonra kadın,&nbsp;ölünün elini kaşık gibi kullanıp kuskus yiyecekti. Sonunda kabullenmişti tabii. Ey arkadaşlar, sizlere zavallı kadının bayıldığını, bütün ağırlığıyla ölünün soğuk bedeni üstüne düştüğünü söylemek gereksiz. Yoksul bir aile seçilmişti bu iş için; kör ve dişleri dökülmüş yaşlı dedelerini kaybeden komşulardı bunlar.&nbsp;Karşılık olarak da teşekkür yerine geçecek azbuçuk&nbsp;bir para vermişti kocası onlara. Kadın her tür özveriye hazırdı ve her gebe kalışında delice umutlar besliyordu. Ama her doğumda birdenbire bütün neşesi&nbsp;kaçıyordu. O da kızlarıyla daha az ilgilenmeye başlıyordu. Orada yanında oldukları için kızıyor, kendinden iğreniyor, kendini cezalandırmak için de karnına&nbsp;karnına vuruyordu. Kocası büyücünün söylediği gecelerde yatıyordu onunla. Ama bütün bunlar hiçbir&nbsp;işe yaramıyordu. Kız üstüne kız; kendi bedeninden&nbsp;nefrete kadar; yaşamını kapkara edene kadar... Her&nbsp;doğum olayı tahmin ettiğiniz gibi çaresizlik, gözyaşları, öfke çığlıklarıyla karşılandı. Her ad koyma töreni, sessiz ve soğuk bir tören oldu, yası, bu yedi kez&nbsp;felâkete uğramış aileye bir çeşit yerleştirme biçimiydi bu. Öküz ya da hiç olmazsa bir dana filan keseceğine adam cılız bir keçi satın alır, kanını Mekke’ye&nbsp;doğru akıtırdı çok acele tarafından. Çocuğun adını&nbsp;çarçabuk, dudakları arasında kimsenin duyamayacağı biçimde mırıldanır, sonra ortadan kaybolur ve eve&nbsp;ancak birkaç gün orada burada dolaştıktan sonra dönerdi. Yedisinin de ad koyma törenleri az çok bu şekilde savuşturuldu. Ama sekizincisi için adam en ince ayrıntılara dek aylarca hazırlık yaptı. Artık üfürükçülere inanmıyordu. Doktorlar Allah’a bırakıyorlardı işi; büyücülerse açık açık sömürüyorlardı onu.&nbsp;Hocalar ve tekkeler suskunluklarını sürdürüyordu.&nbsp;İşte böylesi bir anda, tüm kapıların kapalı olduğu bir&nbsp;zamanda, yazgıyla alıp veremediği işini iyiye bağlamaya karar verdi. Bir düş gördü: evde her şey yerli&nbsp;yerindeydi, kendisi yatıyordu, ölüm ziyarete geldi onu;&nbsp;yüzü yeniyetme bir delikanlının ince yüzü gibiydi.&nbsp;Eğildi üstüne ve onu alnından öptü. Delikanlı şaşırtıcı&nbsp;derecede güzeldi. Yüzü sürekli değişiyordu. Ya biraz&nbsp;önceki genç adam, ya da hafif ve gittikçe küçülen bir&nbsp;genç kadın yüzü. Onu öpenin kim olduğunu bilmiyordu artık. Kesin bildiği tek şey, gençlik kılığında&nbsp;ve canlı görünse de, ölümün onun üstüne eğilmiş olduğuydu. Sabah olunca ölüm düşüncesini unuttu, yalnızca delikanlının yüzü kaldı gözünün önünde. Kimseye söz açmadı bundan, kendisinin de, bütün ailesinin de yaşamını altüst edecek düşünceyi olgunlaşmaya bıraktı. Mutluydu bu düşüncesinden, hangi düşünce? diyeceksiniz bana. Eh, izin verirseniz, dinlenmek&nbsp;için çekileceğim. Size gelince, yarına dek vaktiniz var&nbsp;umutsuzluğun kıyısındaki bu adamın, kahramanımızın doğumundan birkaç hafta önce aklına gelen dahiyane düşünceyi bulmanız için. Dostlar, İyiden yana olanlar, yarın ekmek ve hurma getirin gelirken. Gün&nbsp;uzun olacak ve daracık sokaklardan geçeceğiz.</p>

  <p><br /></p>

  <p><br /></p>

  <p>Gördüğünüz gibi, kervanımız ilk kapının yolunda biraz ilerledi. Görüyorum ki hepiniz yolculuk için azığınızı getirmişsiniz. Bu gece ben uyuyamadım. Ardımda hayaletler vardı, eziyet ettiler bana. Sokağa&nbsp;çıktım, ama sokakta sarhoştan, hayduttan başka şey&nbsp;görmedim. Beni soymak istedilerse de, bir şey bulamadılar. Şafak vakti eve döndüm. Öğlene kadar uyudum. Bu nedenle geciktim. Ama gözlerinizde endişe&nbsp;var. Sizleri nereye götürdüğümü bilmiyorsunuz. Korkmayın, ben de bilmiyorum. Yüzlerinizden okuduğum,&nbsp;bu giderilmemiş merak birgün giderilecek mi ki? Beni dinlemeyi siz istediniz, o halde, sonuna kadar izleyin beni... Neyin sonu? Dairesel sokakların başı sonu&nbsp;yoktur ki!</p>

  <p><br /></p>

  <p><br /></p>

  <p>Adamın düşüncesi basit, ama gerçekleştirilmesi, tüm gücüyle elde tutulması zordu. Doğacak çocuk&nbsp;kızsa bile, erkek olacaktı! Kararı buydu, sarsılmaz&nbsp;bir karar, çaresiz bir saplanma. Bir akşam, gebe karısını yanına çağırdı. Önünde teras olan bir odaya kapandı onunla, sert ve ciddi bir sesle dedi ki: «Bugüne kadar yaşamımız aptalca bir bekleyişle geçti. Yazgıya sözlerimizle karşı çıktık ancak. Şanssızlığımız,&nbsp;mutsuzluğumuz demiyorum, bizden kaynaklanmıyor.&nbsp;Sen iyi bir kadınsın. Söz dinleyen uysal bir eş, ama&nbsp;yedinci kızdan sonra anladım ki bir tür sakatlık var&nbsp;sende: Rahmin erkek çocuk tutmuyor; öyle bir yapıda ki, vere vere —aralıklı sürelerle— dişiler veriyor.&nbsp;Senin elindense bir şey gelmiyor. Bir oluşum bozukluğu olmalı bu, karnındaki tohumun erkek evlat verme olasılığı taşıdığı her kez, beliren doğal olarak ve senden habersiz kendini gösteren, bir konukseverlik eksikliği olmalı. Bu konuda sana kızamam. Ben de&nbsp;iyi bir erkeğim, seni boşamayacağım, ikinci bir kadınla evlenmeyeceğim. Ben de bu hastalıklı rahim üzerine, ısrarla gidiyorum. Onu sağlığına kavuşturan kişi olmak, düzenini, alıştığı şeyleri bozmak istiyorum.&nbsp;Meydan okuyorum işte. O bana bir erkek çocuk verecek. Onurum sonunda kurtulacak; herkes gururlandığımı görecek; yüzüme renk gelecek, suratım, kardeşleri olacak o açgözlülerin servetini yağmalamalarını ve sizleri yokluk içinde bırakmalarını engelleyerek artık huzur içinde ölebilecek bir adamın, bir babanın suratına benzeyecek. Sana karşı sabırlı davrandım. Çıkmazdan kurtulmak için bütün ülkeyi dolaştık. Çok öfkeli olduğum zamanlar bile kaba kuvvete başvurmamak için kendimi tutuyordum. Pek tabiî kızlarına karşı, şefkatli olmayışımı başıma kakabilirsin. Onlar senin kızların. Adımı verdim onlara.&nbsp;Şefkat gösteremezdim, çünkü ben hiç istemedim onları. Onca istekle beklediğim şu erkek çocuk yerine&nbsp;yanlışlıkla onlar çıkageldi. Anlıyorsun şimdi neden&nbsp;artık onları görmek ve yazgıları konusunda canımı&nbsp;sıkmak istemediğimi. Seninle birlikte büyüdüler. Sahi, babaları olmadığını bilirler mi hiç? Ya da babalarının iyice kızmış yaralı bir hayaletten başka bir&nbsp;şey olmadığını? Doğumları birer yastı benim için.&nbsp;Ben de sekizinci doğum olayının bayram olmasına,&nbsp;törenlerin en büyüğü olmasına, yedi gün yedi gece&nbsp;sürecek bir sevinç olmasına karar verdim. Sen bir&nbsp;ana olacaksın, gerçek bir ana, bir prenses, çünkü&nbsp;bir erkek çocuk dünyaya getireceksin. Doğuracağın&nbsp;çocuk erkek olacak erkek, adı Ahmed olacak, kız olarak doğsa bile! Her şeyi ayarladım, düşündüm. Lala&nbsp;Radia’yı getireceğiz, yaşlı ebe Radia, bir, bilemedin&nbsp;iki yıl ya yaşar ya yaşamaz. Sonra gizimizi saklasın&nbsp;diye paralar vereceğim. Çoktan gidip konuştum&nbsp;onunla, o da bana aynı şeyi düşündüğünü söyledi. Hemen anlaştık. Sen pek tabii ki bu gize hem kuyu, hem mezar olacaksın. Mutluluğun, yaşamın bile buna bağlı olacak bundan böyle. Bu çocuk erkek gibi&nbsp;karşılanacak, bu tatsız tuzsuz evi varlığıyla aydınlatacak, erkeklere özgü geleneklere göre yetiştirilecek.&nbsp;Ve doğal olarak aileyi ölümünden sonra o yönetecek,&nbsp;sizleri o koruyacak. Bu gizi üç kişi bileceğiz. Sonra&nbsp;iki kişi kalacağız, Lala Radia yaşlı ve bunak, yakında&nbsp;aramızdan ayrılır, daha sonra tek sen kalacaksın,&nbsp;çünkü ben senden yirmi yaş daha büyüğüm, herhalde senden önce giderim. Ahmed tek başına kalacak&nbsp;ve bu kadınlar evine hükmedecek, giz antlaşması yapacağız: sağ elini ver bana; parmaklarımız birleşsin,&nbsp;bu birleşmiş iki eli dudaklarımıza, sonra alnımıza dokunduralım, sonra da ölene dek sırrımızı saklayacağımız konusunda yemin edelim. Şimdi aptest alalım,&nbsp;önce dua edeceğiz sonra açık Kur’an üzerine el basıp&nbsp;yemin edeceğiz.»</p>

  <p>Böylece antlaşma kitaba el basarak yapıldı! Kadının kabul etmekten başka yapacağı yoktu. Kocasının dediklerine her zamanki gibi kesin biçimde uydu, ama bu kez boyuneğişi, ortak girişilmiş bir eylem adınaydı. Sonunda kocası ile bir konuda suç ortaklığı yapıyordu. Yaşamı bir anlam taşıyacaktı; uzak ve kuşku duyulmaz denizlerde yolalacak olan gizemin gemisine binmişti.</p>

  <p>Büyük gün, doğum günü geldi çattı. Kadın hâlâ küçük bir umut taşıyordu: belki de yazgısı artık gerçek bir sevinç yaşatacaktı ona, dalavera ve dolaplara gerek bırakmayacaktı. Ne yazık ki böyle olmadı!&nbsp;Yazgı, sözüne sadıktı ve inatçıydı. Lala Radia, pazartesiden beri evdeydi. Özenle hazırlıyordu bu doğumu, bunun bambaşka, belki de meslek yaşamındaki son işi olacağını biliyordu. Herkes niye böyle&nbsp;kıpırtıdaydı, anlamıyordu kızlar. Lala Radia, onların kulaklarına bir erkek çocuk doğacağını fısıldadı.&nbsp;Sezgilerinde hiç yanılmadığını söylüyordu, bunlar&nbsp;akılla mantıkla açıklanamayacak şeylerdi; çocuğun&nbsp;ana karnındaki hareketlerinden hissediyordu, bir erkek çocuk olabilirdi böyle kıpırdanan. Erkek özelliği&nbsp;olan bir sertlikte atıyordu tekmeleri! Kafaları karışmıştı kızların. Böyle bir doğum bu ailede her şeyi altüst edecekti. Tek söz etmeden birbirine baktılar,&nbsp;zaten yaşantılarında coşku verici bir şey yoktu ki.&nbsp;Belki de erkek kardeş onları sevmeyi becerebilirdi.&nbsp;Dedikodu çoktan mahalleyi ve ailenin geri kalan üyelerini dolaşmıştı: Hacı Ahmed’in oğlu olacaktı...</p>

  <p><br /></p>

  <p><br /></p>

  <p>Şimdi dostlarım, zaman çok çabuk geçecek ve bizi bizden alacak. Seyirci değiliz bizler artık; hepimizi önünde sonunda aynı mezarlığa gömecek bu öyküye birlikte katılmış olduk. Bu, Allah’ın isteği, yalan ile kavrulacak. Bir derenin akış yönü değiştirilecek,&nbsp;dere kabaracak, ırmak olacak, kendi halindeki evi&nbsp;barkı sular basacak. Bizler, hayal dünyasının kıymığındaki o mezarlık olacağız. Korkunç görünümlü eller gelip ölüleri topraktan çıkaracak ve onları unutkanlık veren ender bir otla değiştirecekler. Ey dostlarım! Bizi birden aydınlığa boğan şu ışık kuşku yüklü, karanlıkları haber veriyor.</p>

  <p>Sağ elinizi kaldırın ve söyleyeceklerimi tekrarlayın: hoşgeldin ey uzakların varlığı, yanlışlığın yüzü, yalanın masumluğu, gölgenin benzeri, ey, nicedir&nbsp;beklenen, istenen sen, yazgıyı yalancı çıkarmak için&nbsp;çağrıldın, sevinci getiriyorsun ama mutluluğu değil,&nbsp;çölde çadır kuruyorsun ama, rüzgârın evi o, sense&nbsp;küllerden bir servet, ömrün uzun olacak, ateşin ve&nbsp;sabrın denek tahtası. Hoşgeldin! Ey sen gün ve güneş! Kötülükten nefret edeceksin, senin iyilik yapıp&nbsp;yapmayacağını kim bilir?.. Hoşgeldin... Hoşgeldin!</p>

  <p><br /></p>

  <p><br /></p>

  <p>Ne diyordum?</p>

  <p>Bütün aile çağırıldı... Çarşamba akşamından toplandılar Hacı Ahmed’in evinde. Ayşe teyze, deliler gibi koşuşuyordu. İki erkek kardeş, karıları, çocukları hepsi gelmişlerdi, endişeli ve sabırsızdılar.&nbsp;Yakın yeğenler ve hısım akraba da çağrılıydı. Lala&nbsp;Radia, Hacı’nın karısıyla odaya kapanmıştı. Kimseler onları rahatsız edemezdi. Zenci kadınlar mutfakta akşam yemeğini hazırlıyordu. Gece yarısına doğru inlemeler duyuldu: ilk sancılardı bunlar. Yaşlı kadınlar salavat getirip duruyorlardı. Hacı, sokağı arşınlıyordu. Kardeşleri, savaş konseyiydi sanki. Salonun bir köşesinde alçak sesle konuşuyorlardı. Çocuklar yemek yedikleri yerde uyuya kalmıştı. Gecenin&nbsp;sessizliği, sancı çığlıklarıyla bozuluyordu. Lala Radia&nbsp;tek söz etmiyordu. Sıcak su leğenleri hazırlıyor, kundak bezlerini yayıyordu. Hacı, ebe, bir de iki erkek&nbsp;kardeş dışındaki herkes uyuyordu. Şafak vakti ezan&nbsp;sesi duyuldu. Birkaç karaltı ayağa kalktı, uyurgezerler gibi namaza durdu. Kadın şimdi avazı çıktığı kadar bağırıyordu. Zenci aşçı kadınlar ortalığı düzenlediler biraz, kahvaltı için çorba hazırladılar, doğum&nbsp;ve ad koyma töreni çorbası. Erkek kardeşler işe gitmek zorunda kaldılar. Çocuklar kendilerini tatilde&nbsp;sanıp evin girişinde oyuna daldılar. Sabah saat ona&nbsp;doğru, o tarihi perşembe gününün sabahı, herkes doğum odasının arkasındaki odada toplanmışken, Lala Radia kapıyı açtı ve sevinçle: ‘li-li-li-li’ seslerinin&nbsp;birbirine karıştığı bir çığlık attı, sonra soluğu kesilene dek yineledi: ‘erkek, erkek, erkek...’ Hacı, bu&nbsp;kalabalığın ortasına bir prens gibi çıkageldi, çocuklar elini öptü. Kadınlar, keskin ‘li-li-li’ seslerine ara&nbsp;verip övgü ve dua türünden sözler katarak karşıladılar: Allah’a emanet olsun... Güneş gibi doğdu...&nbsp;Karanlıkların sonu geldi... Allah büyüktür... Allah&nbsp;seninle olsun...’</p>

  <p>Odaya girip kapıyı kilitledi Hacı, Lala Radia’ya bebeğin kundağını çözmesini söyledi. Tabii ki bu doğan da kız’dı. Karısı ağlamak için yüzünü kapamıştı. Hacı bebeği sol kolunda tutup, sağ eliyle örtüyü&nbsp;savurdu ve karısına şöyle dedi: «Ne diye ağlıyorsun?&nbsp;Sevinçtendir umarım! Bak, iyi bak,, erkek işte! Yüzünü saklamaya gerek yok? Gurur duymalısın... On-beş yıldan sonra bana bir çocuk veriyorsun, bir erkek çocuk, bu ilk çocuğum benim, baksana ne güzel,&nbsp;minik taşaklarına dokun bak, çüküne dokun, erkek&nbsp;bu, baksana!» Sonra ebeye dönüp, oğluna dikkat etmesini, kimseleri yanına yaklaştırmamasını, dokundurtmamasını söyledi. Odadan çıktı, yüzünde nefis&nbsp;bir gülümseme vardı... Omuzlarında ve yüzünde yeryüzünün bütün erkeksiliği!.. Elli yaşındaydı ama delikanlı gibi hissediyordu kendini. Çoktan unutmuş&nbsp;gitmişti —ya da öyle görünmek istiyordu belki— her&nbsp;şeyi kendinin ayarladığını. Bir kız çocuktu gördüğü,&nbsp;ama öyle bir inanıyordu ki erkek olduğuna.</p>

  <p><br /></p>

  <p><br /></p>

  <p>Ey ahali, öykümüzün başı bu daha, ama sözcüklerin başdöndürücü edası tüylerimi diken diken ediyor, dilimi damağımı kurutuyor. Tükürük kalmadı. Kemiklerim yoruldu. Hepimiz, hepimiz de özellikle&nbsp;adını söylememek gereğini duyduğumuz bir istek ve&nbsp;özlemin hendeklerine gömülen çılgınlığımızın kurbanıyız. İşin içine meleğin belli belirsiz gölgelerini karıştırmaktan kaçınalım, hele iki yüzlü olanı, hele hayal dünyamıza hükmedeni. Kıpırtısız güneşin yüzü.&nbsp;Öldürücü ay’ın yüzü. Melek ya birine ya ötekine gidiyor, görünmez bir ip üzerinde sürdürdüğümüz yaşantıya göre...</p>

  <p>Ey dostlarım, ben de bu ipte gidiyorum. Eğer yarın beni görmezseniz bilin ki melek, uçurumların ve ölümün olduğu yana vurmuş olacak kolanı.</p>
</body>
</html>
