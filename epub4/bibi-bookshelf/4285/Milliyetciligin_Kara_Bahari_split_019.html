<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Milliyetçiliğin Kara Baharı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos473779" class="calibre11"><span class="calibre12"><span class="bold"><span class="calibre15">Türk Millî Kimliği, Türk Milliyetçiliği ve Balkan Sorunu<sup class="calibre25"><small class="calibre22"><a href="Milliyetciligin_Kara_Bahari_split_023.html#filepos719926"><span class="calibre23"><span class="bold"><span class="calibre15">{159}</span></span></span></a></small></sup></span></span></span><a id="filepos474057"></a></p><blockquote class="calibre18">Türkiye’de aydınların kabarık ve aynı zamanda kaygan tartışma gündeminde, millî devlet meselesi de var. Değişik politik ve ideolojik konumlarda, millî devlete alternatif toplumsal birlik/biraradalık modellerinin mümkün olup olamayacağını tasa edinenler var. Bu arayış, bir uçta, resmî ideolojinin bağnaz unsurları tarafından hıyanetle yaftalanmasından gelen verimsiz gerginlikle bulanıyor; diğer uçta ise, ‘millî devlet’i aşmaktan millî devlet ötesi egemenlik tasarımlarını, emperyal hayalleri anlayanların ‘araçsal’ düşüncesinin provokasyonlarıyla malûl... Buna bir de, toplum kurgularını ekonomi ve piyasa gereklerinin türevi olarak düşünen zihniyetin pragmatist indirgemeciliğini ekleyebiliriz. Millî devleti ve milliyetçiliği ‘altetmeyi’ sosyalist bir hareket noktasından arayan birisi olarak, millî devlet tartışmasının bu kilitlenme ve malûliyetlerden arındırılmasından fayda olduğunu düşünüyorum. Balkanlar, sözkonusu kirlenmelerin ve/hem de malûliyetlerin farkına varmak için çok elverişli bir sahadır. Tarihsel olarak da, güncel anlamda toplumsal ve coğrafî olarak da... Bu yazıda Balkanlar’ın, TC millî devletinin ‘kurgusundaki’ ve ideolojisindeki etkileri, kuruluşundan bugünkü kriz konjonktürüne dek izlenmeye ve yorumlanmaya çalışılıyor. Balkanlar’ın Türk millî hafızasında (veya “kollektif hafıza”, diyebiliriz) nasıl muamele gördüğünü tartışmak, millî devleti sağlıklı bir zeminde tartışmanın ve millî devleti aşmayı hakikaten milliyetçi olmayan, ‘insanlık namına’, demokratik bir zeminde tartışmanın yolunu-yordamını aramak için iyi bir vesiledir.</blockquote><blockquote class="calibre20">Millî kimliğin (ve bir ‘kurgu’ olarak “millet”in) oluşumunda, o millî kimliğin esas olduğu millî devletin belirleyici bir önemde olduğu, milliyetçiliği inceleyen pek çok teorisyenin ortak vurgusudur (örnekse: Anthony Smith, Anthony Giddens, Norbert Elias). Millî devletin millî kimliğin mahiyetini belirleyişi, ilkin, devletin özgül tarihsel kuruluş şartlarından, bu şartların devletin ve milli(yetçi) ideolojinin şekillenme sürecindeki toplumsal-psikolojik etkisinden gelir. Millî devletin kuruluş süreci, Milliyetçi mitoloji için de bereketli bir kaynaktır. Millî devletin kuruluş sürecinin olgu ve hususiyetleri, “millî tarih”in, “millî hafıza”nın temel hammaddeleridir. Millî muzafferiyetlere veya millî mağduriyetlere yaslanan, millî özgüveni veya revanşist-irredantist hayalleri besleyen “millî davalar”ın ana damarı, millî devletin kuruluş sürecinde atar. İnşası tamamlandıktan sonra da millî devlet, en önemlisi millî eğitim olmak üzere bütün kamusal pratiklerde yeniden ürettiği resmî-millî ideoloji ve söylemle, millî kimliğin istikrarını/sürekliliğini ‘denetleyen’ bir öznedir.</blockquote><blockquote class="calibre20">Türkiye Cumhuriyeti devletinin Osmanlı’nın çözülüşünü izleyen kuruluş süreci veya Osmanlı devletinin Türk millî devletine inkılâp etme süreci de, Türk millî kimliğinin oluşumunda ve Türk milliyetçiliğinin şekillenmesinde belirleyici olmuştur. Türk millî devletinin kuruluşunu tanımlarken “veya”lı bir ifade kullanarak iki tanım arasında kalmayı ‘mahsus’ tercih ediyorum: TC, modern millî devlet olarak inşa edilen bir yapı olup ve/hem de Osmanlı devletinin modern millî devlet yapısına inkılâp etmesiyle kurulmuş olmasından gelen ikili bir karaktere sahiptir. Ahmet İnsel bu ikiliği çağdaşlaşma (gereği) ile devletin bekası arasındaki ikilem olarak tanımlıyor. Bu ikili karakter, Türk millî kimliği üzerinde başlıbaşına etki sahibidir. Devletin bekası önceliği, bir temel kaygı olarak Osmanlı elitinden Cumhuriyet’in kurucu elitine devretmiştir. Bu temel kaygı, korunacak devletin niteliğinden en azından belirli ölçüde özerk olarak, politik elitin ve entelijensiyanın anlam dünyasını belirleyen bir tasavvura bağlanır. Devletin bekasının, millî devletin ideolojisinde ve kamusal felsefede merkezî bir ilke-kaygı olarak yer etmesi, Türkiye’de politik kültürün demokratikleşmesinin ve yurttaşların devletin ‘sahibi’ haline gelmesinin önünde önemli bir engeldir. Böylelikle Türk millî kimliği, birey odaklı açılımlara ve asıl önemlisi ergin (reşit) toplumsal kimlik oluşumuna çok zor geçit veren bir kollektif kimlik özelliği taşır. TC devletinin yıkıntısı üzerinde kurulduğu veya TC devletine inkılâp eden Osmanlı devletinin çöküşündeki tarihsel koşulların ağırlığı ve bu koşulların millî tarih tarafından resmedilişindeki trajiklik, devletin bekası kaygısının toplumun düşünce ve duygu dünyası (ve millî kimlik) üzerindeki baskısını yoğunlaştırır. Bu resmedişe göre Osmanlı devleti, bütün büyük uluslararası güçlerce (“düvel-i muazzama”) yıkılmak istenmiş; eski tebası olan topluluklar dış kışkırtmalarla Osmanlı’nın hoşgörüsüne ihanet etmiş; eski tebanın oluşturduğu devletler, güçlerinin elvermemesine rağmen büyük devletlerin desteği sayesinde Osmanlı’dan toprak koparmış; bu “şer ittifakı” Osmanlı’yı askerî üstünlük sağladığı durumlarda bile mağlup ve mağdur edebilmiştir. Kısacası, devletin bekası, olağanüstü zor şartlarda korunabilmiştir. TC devleti, yitirilmek üzere olan beka davasının yine olağanüstü bir millî seferberlikle kazanılmasının nişânesidir. Kuşatılmışlık, yalıtılmışlık, ihanet ve mağduriyet motifleri, beka sorunsalını ağırlaştıran ve kabalaştıran etmenlerdir.</blockquote><blockquote class="calibre20">Türkiye’deki, modern millî devlet inşası ile devletin bekası arasındaki, demokratikleşmeye ve yurttaş kimliğinin rüşdüne ket vuran ikiliğe, onunla etkileşim içinde olan bir ikiliği eklemeliyiz: Milliyetçiliğin ikili karakteri. Milliyetçilikle ilgilenen hemen bütün bellibaşlı teorisyenler, milliyetçiliğin iki tip olduğu üzerinde birleşiyorlar. Biri, teritoriyal (toprak/sınır) esasa veya yurttaşlık esasına dayalı, çoğunlukla Batı Avrupa ‘normallerine’ atfedilen milliyetçilik; diğeri, etnik köken veya kültürel-tarihsel-dilsel millî kimlik esasına dayanan, çoğu kez Doğu Avrupa’ya atfedilen milliyetçilik. Bu ikincisi, yurttaşı/bireyi millî kollektif özne içinde eritmeye yatkın, etnik, kültürel ve her nevi azınlığı baskı altına almaya eğilimli, saldırganlığa ve otoriter-faşizan açılımlara amâde bir milliyetçiliktir. Doğu Avrupa’ya atfedildiğini söylediğimiz bu milliyetçilik tipinin mahsus türleri olarak, ‘mazlum/mağdur (martyr) millet’ tasavvuruna dayalı Polonya milliyetçiliği, ‘kendinde millet’ (Kulturnation) kavrayışını geliştiren Alman milliyetçiliği ve Balkan milliyetçiliği anılabilir. Balkan milliyetçiliği, etnik-kültürel milliyetçiliğin fanatizme en yatkın, en ‘tehlikeli’ örneği olarak görülegelmiştir. Batılı ve Doğulu milliyetçilikler arasındaki ayrımın yapay olduğunu, en azından abartılmaması gerektiğini vurgulayan teorisyenlerin (Anthony Smith, Tom Nairn gibi) konumunu paylaşarak, milliyetçiliğin ikili karakteri bahsine gelebiliriz. Her özgül milliyetçilik akımı, ‘Batılı’ ve ‘Doğulu’ milliyetçilik tiplerine atfedilen karakteristik özellikleri bünyesinde barındırır. Her milliyetçi akım içinde, bir yanda Doğulu, diğer yanda Batılı karakteristiklerin ağır bastığı hareketler, eğilimler rekabet içinde olabilir; bu hareketlerden, eğilimlerden biri diğerine marjinalize edebilir; iki uç arasında alışveriş olabilir; iki ucu birleştiren kalıcı veya konjonktürel eklemlenmeler oluşabilir. Her özgül milliyetçi akımın, bu gerilimden doğan bir özgül ikili karakteri vardır. Türk milliyetçiliğinde, ikili karakter yapısının bariz olduğunu söyleyebiliriz. Taha Parla’nın Kemalist milliyetçiliği tahlil ederken saptadığı gibi, “etnik-kültürel çoğulculuk ve defansif nitelikli hukukî milliyetçilik” yüzü ile “etnik birlik-teklik peşinde, üstün millî karakter anlayışı”na dayalı saldırgan-şoven yüz arasındaki gerilim belirgindir. Bizzat resmî söylemin yüzeyinde görülür olan bir gerilimdir bu.</blockquote><blockquote class="calibre20">Özetle, Türk millî kimliğinin karakter hatlarında özgüvenli bir varoluş ile bir beka sendromu arasındaki gerilimin; Türk milliyetçiliğinin profilinde yurttaşlık hukukunun baskın olduğu ‘Batılı’ milliyetçilik etmenleri ile etnik-kültürel bilincin ve tarihsel mitolojinin ağır bastığı ‘Doğulu’ milliyetçilik etmenleri arasındaki gerilimin belirleyiciliği vardır.</blockquote><blockquote class="calibre20">İşte, Balkanlar, Türk millî kimlik atmosferinde ve Türk milliyetçiliğinin zihniyet dünyasında bu gerilimi besleyen etkilere kaynaklık eden bir coğrafyadır. 19.-20. yüzyıl dönümündeki Balkan gelişmelerinin nesnel bakımdan harekete geçirdiği etki-tepki sarmalı, kuşatılma, yalıtılma, ihanete uğrama, mağduriyet/mazlumluk algısının güçlenmesiyle beraber beka kaygısının derinleşmesi yönündedir. Balkanlar, Osmanlı’nın ilk toprak yitirmeye başladığı coğrafyadır. Üstelik, İmparatorluğun yükselme devrinde yüzünü Batıya döndüğü, hep Batıya doğru genişlemeye öncelik verdiği düşünülürse, yitirilmesi özel anlam taşıyan bir coğrafyadır bu. İlber Ortaylı’nın vurguladığı gibi, Osmanlı İmparatorluğu 15. yüzyıl sonunda esas itibarıyla bir Balkan İmparatorluğu idi.<a id="filepos484033"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos720456"><span class="calibre23">{160}</span></a></small></sup> Nitekim “Rumeli’nin kaybı”, Osmanlı devletlû sınıfında olsun, Genç Osmanlı ve Jön Türk hareketinde olsun, devletin bekası kaygısının derinleşmesinde tayin edici bir travma etkisi yapmıştır. Osmanlı’nın çözülmesine koşut olarak Balkanlar’da bir bölümü otokton olan bir bölümü ise 400-500 yıldır yerleşik bulunan Müslüman toplulukların kitleler halinde Anadolu’ya göç etmek zorunda kalması, bu travmayı ağırlaştırmış ve onun devletlû bir kaygı olmaktan öte kitlesel, popüler bir kaygı haline gelmesinde âmil olmuştur. Kaybedilen Rumeli’den göçen Müslüman-Türk topluluklarının, beka kaygısını ‘millileştiren’, veya inşa edilmekte olan millî bilince aşılayan bir ‘taşıyıcı’ işlevi gördüğü söylenebilir. Öte yandan Osmanlı’nın Balkanlar’dan tasfiye, bütün büyük Batı devletlerinin desteklediği ve kısmen yönettiği bir süreçtir. Balkanlar’daki gayrimüslim etnik toplulukların bağımsız millî devlet kurma girişimleri, Batının himayesinde başarılmıştır. Osmanlı-Türk politik düşüncesinde bu olay, bir tarafıyla, yüzyıllarca birarada yaşayan tebanın provokasyona gelerek ihanet etmesi olarak; diğer tarafıyla, bütün dünya güçlerinin (Batının ve Pan- Slavist Rusya’nın) Osmanlı’yı çökertmek için komplo kurması olarak algılanmıştır. Balkanlar’ın yitişini sistemli ihanete ve komploya bağlayan bu algılama, I. Dünya Savaşı ve sonrasındaki gelişmelerle de ‘doğrulatılarak’, Türk millî kimliğinin “dört taraftan düşmanlarla çevrili” ve daima “yıkıcı-bölücü” komploya maruz bir “tehdit altındaki millet” ‘şuuruyla’ kurulmasına giden yolu açmıştır. 19.-20. yüzyıl dönümündeki Balkan gelişmelerinin Türk millî kimliği ve milliyetçiliği üzerindeki öznel etkisi ise, Balkanlar’daki milliyetçilik akım(lar)ının Türk milliyetçiliğinin biçimlenmesindeki tesiriyle husule gelmiştir. Balkan (Yunan, Sırp, Bulgar, Makedon- Bulgar) milliyetçiliklerinin etnik-kültürel kimlik inşa pratikleri, ideolojik söylemleri ve militan-radikal eylemcilikleri, Türk milliyetçiliğinin etkilendiği örüntülerdir.</blockquote><blockquote class="calibre20">Sonuçta, yüzyıl başındaki Balkanlar deneyiminin, Türk millî kimliğindeki ‘ılımlı’ ve özgüvenli karakter hatları ile tehdit algılamasının ağırlıklı olduğu şovenizme yatkın karakter hatları arasındaki gerilime katkısı, ikinci uç yönünde, yani etnik-kültürel ‘fanatizmi’ ve milliyetçi radikalizmi beslemek suretiyle olmuştur. Aşağıdaki 1. Bölüm’de, bu etki ana hatlarıyla tasvir edilmeye çalışılacak.</blockquote><blockquote class="calibre8"><span class="italic"><span class="bold">1</span></span><span class="bold">. </span><span class="italic"><span class="bold">Türk millî kimliğinin oluşum döneminde Balkanlar</span></span></blockquote><blockquote class="calibre20">Osmanlı İmparatorluğu’nun Balkanlar’daki gerileyişinin Osmanlı-Türk elitinin tasavvur dünyasındaki, haksızlığa uğrama ve mağduriyet duygusunu yerleştiren etkisine değindik. Balkanlar’daki gerileyiş ve özellikle Balkan savaşları, “kuvvet hakka üstündür” düsturunun kendini gerçekleştirişi olarak algılanmıştır.<a id="filepos487439"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos720745"><span class="calibre23">{161}</span></a></small></sup> Fakat yaşanan mağduriyetin, “kuvvet”in “hak”ka tahakküm ettiği bir çağın ‘evrensel’, ‘nesnel’ doğal sonucu olarak kabul edilmesi kolay olmamıştır. OsmanlI’nın, çağ dönümünün nesnel sonuçlarından ibaret olmayan bir sürece muhatap olduğu düşünülür. Bütün Hıristiyan/Batı dünyasının (pratik olarak bütün dünyanın), Osmanlı Imparatorluğu’nu çökertmeye dönük kasıtlı, tertipli, sistemli bir hareketin içinde olduğuna inanılır. Dönemin, özellikle ‘Yunan muhipliği’nde billurlaşan anti-Türk Oryantalist literatürü ve Byron romantizmi, Türklerin Avrupa’dan atılmasını bir hedef olarak vaz’eden politik edebiyatı, bu hissiyatın ‘nesnel’ dayanaklarındandır.<a id="filepos488270"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos721054"><span class="calibre23">{162}</span></a></small></sup> Balkanlar’daki ve bilhassa Makedonya’daki milliyetçi komita/çete terörünün Avrupa kamuoyunda yanlı değerlendirilmesi; Müslümanlara yönelik katliamlara değinilmeyip, birçok bölgede fiilen acizleşmiş olan Osmanlı devletinin baskısının abartılarak hikâye edilmesi, Osmanlı-Türk elitinin haksızlık duygusunun pekişmesinde bir başka önemli etkendir.<a id="filepos488733"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos721404"><span class="calibre23">{163}</span></a></small></sup> Bilhassa Yunanistan’ın bağımsızlık sürecinin Avrupa’dan gördüğü himaye, devletin gerilemesini maruz olunan sistemli düşmanlıkla açıklama eğilimine dayanak olmuştur. Yunanistan’ın Batı himayesi altındaki kuruluşu, aynı zamanda, Osmanlı-Türk elitinin Balkanlar’daki bütün millî bağımsızlık hareketlerini yorumlayışını belirleyen bir şablonu oturtmuştur. Oysa Balkanlar’daki Slav halkları saran milliyetçi akımlar, Batının veya aynı şablon çerçevesinde Rus Pan-Slavizmin nüfuzundan esasen bağımsız (veya hızla bağımsızlaşan) bir gelişme seyri izlerler.<a id="filepos489435"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos721948"><span class="calibre23">{164}</span></a></small></sup> Milliyetçiliğin ‘yerli’ dinamiğini inkâr ederek “Batı tahriki”ne indirgemek zaten bir yanılsamadır; ideolojik oluşum ve politik örgütlenme süreçlerinde Batı’yla (veya Rusya’yla) eklemlenme düzeyleri yüksek olan Yunan ve Ermeni millî hareketlerini şablonlaştırma zorlaması, dış bağlantıları o denli örgünleşmiş olmayan Balkan Slav milliyetçiliklerinin durumunda bu yanılsamayı iyice derinleştirmiştir.</blockquote><blockquote class="calibre20">Balkanlar’daki milliyetçiliklerin ‘yerli’ dinamiğini atlayarak onları Batı/Rus komplosuyla açıklama eğilimi, Osmanlı’nın çöküşünden sonra ‘Pax Ottoman’ (Osmanlı Barışı) nostaljisine ve mitolojisine dönüşecektir. ‘Pax Ottoman’ söylemine göre Balkanlar, en huzurlu ve barış içindeki devrini Osmanlı egemenliği altında yaşamıştır; onun için, Osmanlı’yla birlikte kendi huzurlarını da yıkan millî bağımsızlık hareketleri ancak “dış etki”yle, “tahrik”le açıklanabilir. Gayrimüslim yerli halkın ‘aslında’ Osmanlı’nın gitmesini istemediğine, Rus subaylarının bile “burada Hıristiyanlar özgür yaşıyormuş”, “bu Bulgarlar ne adi milletmiş”<a id="filepos490765"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos722237"><span class="calibre23">{165}</span></a></small></sup> diye Osmanlı’nın Rumeli’den sürülüşünden nâdim olduğuna dair anlatımlar, Pax Ottoman mitolojisinin sevilen örnekleridir. Balkan milletlerinin var kalmalarını bile ‘Pax Ottoman’a borçlu oldukları vaz’edilir. Sâmiha Ayverdi, <span class="italic">“Osmanlı Türk’ü Rumeli’yi fethetmemiş olsaydı, bugün ne Sırp, ne Bulgar, ne Romen, ne de Yunan milleti olurdu. Her birini sindirerek, tepelerinde fırsat bekleyen katolisizmin iştihası, onları yutmadı ise, bu, ancak Türk istilâ ve fütuhatı sâyesinde olabilmiştir’’</span> diye yazar.<a id="filepos491411"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos722587"><span class="calibre23">{166}</span></a></small></sup> Ayverdi’nin ifade ettiği bu ‘borç’ hatırlatması ve Osmanlı egemenliğinin yâdedilişi, Türk milliyetçiliği bakış açısından aslında paradoksaldır: Zira ‘Pax Ottoman’a atfedilerek övünülen hoşgörü ve çoğulculuk, Osmanlı’nın çöküşüne yol açmıştır. Kimi yazarlar, bu paradoksu Balkanlar’daki Osmanlı nizamının milliyetçi açıdan yapılan retrospektif eleştirisiyle, idealist bir tarihüstücülükle çözmeye çalışırlar. Tepedelenlioğlu, <span class="italic">“Kanuni’nin tarihî imkânlarına</span> (yani o kudrete-T.B.) <span class="italic">Abdülhamit sahip olsaydı bütün kavimleri kanları ile kaynaştırıp ümmetleştirir, tek dilde birleştirir, ortalığı dümdüz eder, komitacılığın zeminini yok ederdi”</span> diye hayıflanır (s. 563); Türklerin “Bizans geleneğini sürdürüp her yerin adını aynı bıraktığına” (s, 669) yani ‘millileştirmeye’ gitmediklerine yanar. Yüzyıl başı şairlerinden Mısırlı Ahmed Şevki de Osmanlı’nın Rumeli’yi kaybını Müslümanların İspanya’dan atılışına benzeten “Yeni Endülüs” mersiyesinde, Osmanlı’nın Balkanlar’da karşılaştığı sorunların temelinde “buraların tam anlamıyla kültürel açıdan türdeştirilmeyişi” olduğunu saptamıştır.<a id="filepos492779"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos722844"><span class="calibre23">{167}</span></a></small></sup></blockquote><p class="calibre30">19.-20. yüzyıl dönümündeki Balkanlar tecrübesinin, Türk millî kimliğinin biçimlenmesindeki etkileri yanında doğrudan doğruya Türk milliyetçiliğinin oluşumu üzerindeki etkisi, derin bir tartışmayı hakeder. Balkanlar’daki milliyetçilik akımları, Türk milliyetçiliğinin oluşumunda, bugüne kadar üzerine tahlilî düzeyde yeterince eğilinmeyen önemli bir kaynak olmuştur, İlber Ortaylı’nın, hilâfet(çilik) ve resmî İslâmcılık olarak Osmanlı(cı)lığın, diğer Müslüman halklarla beraber Türklerle de milliyetçiliğe dönüşmesinin nedenlerinden biri olarak Balkan milliyetçiliğinin etkilerine yaptığı vurgunun dikkate değer olduğunu düşünüyorum.<a id="filepos493629"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos723291"><span class="calibre23">{168}</span></a></small></sup> Balkanlar’ın Türk milliyetçiliğinin oluşumundaki etkisi daha ziyade ‘pasif’ yönüyle, Rumeli’nin yitirilmesinin Osmanlıcılığı imkânsız kılması itibarıyla kaydedilir. Bu yönden Türk milliyetçiliği, Balkanlar tecrübesine veya Osmanlıcılığın Balkanlar’da gördüğü “ihanet”e bir tepkidir. Oysa Balkanlar, Türk milliyetçiliğinin oluşumuna ‘pozitif’ yönden de ‘girdiler’ sağlamıştır. Balkan milliyetçilikleri gerek millî devlet kurma ve “millet yaratma” pratiği için, gerekse milliyetçiliği militan ve popülist bir politik hareket olarak kavramak bakımından, Türk milliyetçiliğinin önemli bir esin kaynağını teşkil etmiştir. Türk milliyetçiliğinin oluşumunda Balkanlar etkisinin ve esininin fazla derinlemesine tahlil edilmeyişinin önemli bir nedeni olarak, bu etkinin İttihat ve Terakki hareketi aracılığı ile gelmiş olması görülebilir. Öncelikle, Cumhuriyet’in kurucu önderliğinin ve resmî ideolojisinin İttihat ve Terakki ile “yeni Türkiye”nin bağlarını koparmayı istemesi, gözleri Balkan milliyetçiliği- Türk milliyetçiliği irtibatından kaçırtmıştır. Aşağıda değinileceği gibi, I. Dünya Savaşı sonrasında Türk entelijensiyasında, İttihat ve Terakki’nin mümessili olduğu düşünülen Balkan milliyetçiliğinin zararlı ve tehlikeli addedilmesi de bu dolayımın dışlanmasından pay sahibidir. İttihat ve Terakki bünyesindeki, ‘sıcak temasta’ olduğu Balkan milliyetçilikleriyle etkileşim içinde Türk milliyetçiliğine yönelen asker ağırlıklı kadronun sadece ‘yenilmiş’ olması değil, eylemci-pratikçi bir kadro oluşu ve örneğin Rusya Türkleri gibi vasıflı bir milliyetçi entelijensiya karakteri arzetmeyişi de, bu dolayımın tarihsel ve düşünsel yönden ‘silikleşmesine’ katkıda bulunmuştur.</p><blockquote class="calibre20">Balkanlar’daki milliyetçi akımlar, örtülü ve açık iktidarı döneminde İttihat ve Terakki’ye damgalarını vuracak olan, Rumeli’deki ve özellikle Makedonya’daki genç subayları derinden etkilemiştir. İttihat ve Terakki’nin öncülü olan ilk gizli örgütün kurucularından İbrahim Temo, Yunan Etniki Eterya komitesinin ‘öncü’ faaliyetini örnek aldıklarını aktarır.<a id="filepos496049"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos723579"><span class="calibre23">{169}</span></a></small></sup> Bu subayların gözünde Balkan milliyetçiliğinin en somut cisimleşmesi, bölgedeki millî bağımsızlık mücadelesinin politik-askerî öncüsü olan komitacılık faaliyetidir - veya bu subaylardan Kâzım Karabekir’in deyişiyle, “İdarî ve çeteler teşkilâtı.” İttihatçı genç subaylar, ölüm-kalım mücadelesi verdikleri bu “teşkilât”a imrenerek bakarlar. İmrendikleri, komitacıların “koca lmparatorluk”a karşı kazandıkları askerî başarıların yanısıra, seferber ettikleri millî heyecan, kitleselleştirdikleri milliyetçi coşkudur. İttihat ve Te- rakkicilerin milliyetçiliğe yönelmesi, komitacılığa duydukları hayranlıkla birlikte olur. Ünlü “Hürriyet Kahramanı” Resneli Niyazi Bey’in anılarında yazdığı şu satırlar, genç subayların çarpıştıkları milliyetçiliği meşrû ve geçerli bir güç sayar hale geldiklerinin ifadesidir: <span class="italic">“Şiddetli icraatımız, Bulgarları kan ağlatıyordu. Fakat onlardan çok, ben azap duyuyordum. Meyus oluyordum. Çünkü hükümetin istibdadına karşı hürriyetleri, kavmiyetleri için silaha sarılan bir kavmin kuvvetini mahvediyorum</span>.”<a id="filepos497303"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos723871"><span class="calibre23">{170}</span></a></small></sup> Enver Paşa anılarında, amcası Kolağası Halil ile <span class="italic">“Anadolu’da, Bulgar çetelerine müşabih çeteler teşkiliyle halkı uyandırmağı, hiç olmazsa böylece Anadolu’yu Rumeli’nin uğraması muhtemel olduğu inkısamdan kurtarmağı düşündüklerini”</span> yazar.<a id="filepos497671"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos724194"><span class="calibre23">{171}</span></a></small></sup> Kurtuluş Savaşı yıllarında Ankara hükümetinin emrinde Batı Trakya’da gayrınizamî harp operasyonları yönetmiş olan Fuat Balkan, yıllar sonra yazdığı anılarında <span class="italic">“komitacılığın bazılarının zannettiği gibi soygunculuk, çapulculuk olmadığını, vatanseverliğin en müfritine komitacılık dendiğini”</span> söyleme gereği duyacaktır.<a id="filepos498127"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos724526"><span class="calibre23">{172}</span></a></small></sup></blockquote><blockquote class="calibre20">Sadece komitacılık değil, millî devlet ve millet inşasındaki feragatli ve topyekûn gayret de İttihatçıların milliyetçi biçimlenmesini etkilemiştir. Kâzım Karabekir Makedonya anılarında, bölgede Türkler hariç <span class="italic">“her ırkın gerisinde istiklâline kavuşmuş ve siyasetini bir bütün Avrupa devletininkine uydurmuş, ordusunun ve memleketinin kalkınmasını tanzim etmiş bir devlet” </span>bulunmasına gıpta eder. Balkan milletlerinin en ücra köylere yayılan modern eğitim faaliyetlerine, papazların “millî duygularının haddinden aşkın hale gelmiş bulunmasına,” “idari ve çeteler teşkilâtı”nın “Avrupa benzeri” niteliğine mukabil, Türklerin hiçbir millî teşekkülü yoktur.<a id="filepos499012"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos724908"><span class="calibre23">{173}</span></a></small></sup> Balkanlar, herhalde I. Dünya Savaşı’na dek, “millet olma” gayret ve şevkinin ibretlik nümunesi sayılmıştır. Balkan savaşından sonra, yenilgiyi, Yunanistan’ın Averof zırhlısıyla Çanakkale boğazını tutması nedeniyle Anadolu’dan Rumeli’ye yardım ulaştırılamamasına bağlayarak; bu zırhlıyı bir Yunan zengininin satın aldığından hareketle, “tüccar olmaya, zengin olmaya gayret etme” gerektiği dersini çıkartan bir bildiri, bu ibret dolu bakışa naif bir örnek sayılabilir.<a id="filepos499622"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos725201"><span class="calibre23">{174}</span></a></small></sup> Balkanlarda ve özellikle Bulgaristan’da milliyetçi popülizm (köycülük ve halkçılık) ve aydınların “halkı aydınlatmak” için militanca uğraşları, milliyetçiliğe yönelen entelijensiya üzerinde çok etkili olmuştur.<a id="filepos499948"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos725528"><span class="calibre23">{175}</span></a></small></sup></blockquote><blockquote class="calibre20">Bir tecrübe ve esin kaynağı olarak Balkan milliyetçiliği/komitacılığı, İttihatçı ve sonra Kemalist olan milliyetçi aydınların önemli bir kesimince olumlu değerlendirilirken, kimi aydınlarca müfrit (aşırı) ve fanatik bir milliyetçiliğin kaynağı sayılmıştır. Bu yöndeki yorumlar, İttihat ve Terakki mirasını reddetmeye dönük Cumhuriyet politik edebiyatının da standart malzemesidir. Cumhuriyet’in kuruluş döneminin önde gelen yazarlarından Falih Rıfkı Atay, 1921’de <span class="italic">“bizim genç ihtilâlcilerimizin iptida vatanperverlik, sonra milliyetperverlik örneklerini Rumeli’nin kanlı ihtilâlcilerinden aldıklarından”</span> hayıflanır. “Rumeli örnekleriyle Türkler arasında türeyen komiteci ve propagandacı enmuzeç (tip)”lerinden, “ten- kil-i eşkiya” çetelerinden doğan eski, dar, boğucu milliyet ve vatan havasından yakınır.<a id="filepos500996"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos726263"><span class="calibre23">{176}</span></a></small></sup> Şevket Süreyya Aydemir, İttihat ve Terakki önderlerinin <span class="italic">“idraklerinin sınırlarının, âdeta bir Balkan fanatizmini ve ilk safhada bu taassubu besleyen Balkan komiteciliğini geçemediğini”</span> söyler.<a id="filepos501299"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos726570"><span class="calibre23">{177}</span></a></small></sup> Yahya Kemal, 1921’deki bir yazısında “Bulgar milliyetperverliğini pek beğenen bazı milliyetperverlerimizin” müfritlik çığırına girmemesini diler. Kastettiği, milli(yetçi) kültüre yabancı sayılan Osmanlı eserlerinin yıkılması çığırıdır; Yahya Kemal, Türklerin “Bulgar milliyetperverliğini” örnek alarak Bizans-Latin eserlerine böyle davranılmaması gerektiğini söylemektedir. Yine, 1922’de, “eski Türk vilayetinden nasıl 40 senede bir devlet çıktığım” hevesle anlatarak modern Bulgaristan “milliyetperverliğini” metheden Tahir Lütfi Efendi’ye bozuk atar.<a id="filepos502004"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos726855"><span class="calibre23">{178}</span></a></small></sup></blockquote><blockquote class="calibre20">Yahya Kemal’in yanısıra muhafazakâr aydınların hemen hiçbiri, Balkan milliyetçiliğinin/komitacılığının fesat kaynağı olduğundan ve İttihat ve Tirakki’nin onun mümessili işlevi gördüğünden şüphe etmez. Balkanlar politikası, muhafazakâr entelijensiya nezdinde ittihat ve Terakki’nin en affedilmez günahıdır. “Rumeli’nin kaybı”nın sorumluluğu İttihat ve Terakki’ye yüklenir. İttihatçılar, Bulgarlarla Sırplar arasında kin yaratarak bunu hep beslemeye çalışan II. Abdülhamit’in ‘Balkan ülkelerini birbirine düşürme’ politikasını terketmekle bu felâkete yol açmışlardır, ittihat ve Terakki’nin; aralarına ‘karışan’ gayrimüslim komitacıları ve “dönme Yahudileri” de Türk politik hayatına ‘musallat’ ettiği<a id="filepos502954"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos727082"><span class="calibre23">{179}</span></a></small></sup> karalaması, muhafazakâr entelijensiyanın kimi faşizan unsurlarınca bugün de devralınır. İttihat ve Terakki dolayımıyla Balkan komitacılığından ‘bulaştığı’ düşünülen bir mikrop da militarizmdir: Balkanlar’daki/Rumeli’deki subayları kavrayan milliyetçi politikleşme cereyanının, ordunun siyasetteki tahakkümünün tohumlarını attığı düşünülür. Muhafazakâr tarihçi Nizamettin Nazif Tepedelenlioğlu, Balkan milliyetçiliğinin simgesi olan komitacılığı, Naziliğin, faşistliğin, Bolşevikliğin vb. her türlü yıkıcı hareketin “metod” bakımından” özü sayar. Abdülaziz ve Abdülhamit’in devrilmesi gibi tekil olaylardan Osmanlı’nın çöküşüne kadar bir dizi tarihsel olguyu, “cahil Bulgar köylülerini saran gizli politika ve komitacılık illetinin İstanbul’daki bazı paşalara sirayet etmesi”ne bağlayarak açıklar. “Mithat Paşa, Tuna vilayetinde Avrupa’ya imar usullerini tatbik etmiştir” ama, “Slav usulü komitacılığı alıp dönmüştür.” Kökeninde, “Fransız ihtilâli denen kepazelik” ile, “Rusya ve Pan-Slavizm”in bulunduğu Balkan “çeteciliği”, “münevver haydutluk”tur, “siyasî kolera”dır.<a id="filepos504268"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos727504"><span class="calibre23">{180}</span></a></small></sup></blockquote><blockquote class="calibre20">Bu bölümün sonunda, 19.-20. yüzyıl dönemindeki gelişmelerin Balkan halkları hakkında Türk millî algılayışına miras bıraktığı imajlara değinelim. Kalıcı ve güçlü önyargılara mesnet olan bu imaj ve önyargıların, günümüzde medyanın ve entelejensiyanın Balkanlar’a bakışında da geçerliliğini epey koruduğunu görebiliyoruz. Öncelikle, gayrimüslim halklara ilişkin ırkçı aşağılamalar barizdir. Mehmet Akif (Ersoy), ilk olarak 1913’te yayımlanan <span class="italic">Hakkın Sesleri</span> kitabında Balkan milletlerini “Karadağ haydutu, Sırp eşşeği, Bulgar yılanı, ... Yunan iti” diye ‘anar’.<a id="filepos505057"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos727722"><span class="calibre23">{181}</span></a></small></sup> Sırbistan Krallık hanedanını, bir domuz çobanının oğlu olan Karayorgi’nin kurması, alaycı aşağılamalara konu edilir. Sırplar ve özellikle Yunanlılar, en güçlü düşman figürleridir. Yunanlılık, Batı’nın himayesine mazhar olduğu ve başka millî toplulukların kışkırtmasında kullanılan bir ‘köprübaşı’ sayıldığı için, “ihanet”i ve Osmanlı’ya karşı komployu cisimleştirir. Bulgarlar hakkındaki yargılar görece olumludur; Müslüman olmayan Balkan halkları içinde en ‘saf’ “aldatılmış”ların Bulgarlar olduğu düşünülür. I. Dünya Savaşı’nda Bulgaristan’la müttefik olunması, “Osmanlı-Türk yaşayışı”nın en canlı izlerinin Bulgaristan’da görüldüğüne ilişkin gözlemler yapılması, 1930’ların başındaki etnik milliyetçilik cereyanı sırasında Bulgarlarla ırkî yakınlık saptanması, Bulgar imajını görece olumlu kılan etkenlerdir. Balkanlar’ın ‘kıyısında’ yer alan, hattâ kimi Balkan araştırmacılarınca Balkan ülkesi sayılmayan Romanya ve Romenler hakkında ise, olumsuz önyargılar pek yoktur. Müslüman halklar hakkında ise, bunların bağımsız millî kimliklerinin “uydurma” veya “abartma” olduğu inancı yaygındır. Osmanlıcı bakış açısından zaten milliyet önemsiz veya talidir. Bu nedenle Osmanlı-Türk eliti, Balkanlar’ın Müslüman halklarını Osmanlı-Türk kimliğiyle özdeşleştirme eğilimi içinde olmuştur. “Boşnakların, eski fatihlerin nesillerinden gelen, buna rağmen pek azı Türkçe konuşan halis Anadolu Türkleri olduğu” düşünülür, örneğin.<a id="filepos506786"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos727989"><span class="calibre23">{182}</span></a></small></sup> Boşnak imajının ne olduğu, ‘karşılıksız’ bir romantizmin konusu sayılabilir; fiilî bir etkisi yoktur. Oysa, İstanbul merkezli yönetim pratiğinin günlük ‘konuları’ arasında bulunan ve Rumeli ile Makedonya’daki mücadelelerin içinde olan Arnavutlar için durum farklıdır. Bu nedenle, Arnavutların bağımsız bir millî kimlik ve milliyetçi hareket geliştirmesi, ardından millî devlet kurması, Osmanlı-Türk yönetici sınıfında büyük bir hayal kırıklığı yaratmıştır. Unutmamalı ki, Arnavutlar, Osmanlı’yı ilk ‘terkeden’ Müslüman halktır. Kendisi de Arnavut kökenli olan Mehmet Akif’in <span class="italic">Hakkın Sesleri</span> kitabında Arnavutlara:</blockquote><blockquote class="calibre20"><span class="italic"> </span></blockquote><blockquote class="calibre27"><span class="italic">“Hani, milliyetin İslâm idi... Kavmiyyet ne?</span></blockquote><blockquote class="calibre27"><span class="italic">Sarılıp sımsıkı dursaydın a milliyetine</span></blockquote><blockquote class="calibre27"><span class="italic">‘Arnavutluk’ ne demek? Var mı şeriatte yeri?”</span></blockquote><p class="calibre7" style="margin:0pt; border:0pt; height:1em"> </p><p class="calibre33">diye ‘çatması’, “Vefasız Kosova!” sitemini göndermesi,<a id="filepos508141"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos728226"><span class="calibre23">{183}</span></a></small></sup> bu şoku yansıtır. İttihat ve Terakki döneminin muhalefetini izleyen muhafazakâr aydınlar, bu “sadık millet”in “kaybedilişini”, İslâmî kimliğin ikincilleştirilmesine bağlamışlardır. İttihat ve Terakki, Osmanlı’yla İslâmlık temelinde özdeşleşen Arnavutları böylece dışlamış, ayrıca politik olarak da küstürmüştür.<a id="filepos508587"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos728447"><span class="calibre23">{184}</span></a></small></sup> Yahya Kemal de “avam kafalarda, Arnavut’un ‘sağlam Müslüman’ demek olduğu”na değinerek, İslâmî kimliğin bağlayıcı önemini vurgular. Osmanlı’nın daima hoş tuttuğu Arnavutların, Avrupa’nın onları Türklere karşı pohpohlaması üzerine nankörlük ettiğini belirten tanıklıklar aktarır.<a id="filepos508997"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos728816"><span class="calibre23">{185}</span></a></small></sup> “Nankörlük” ve daha önemlisi onu mümkün kılan “cahillik”, bu “dağlı”, ‘yaban’ halk hakkındaki temel yargılardır. Empatiden yoksun olmayan bir tekdir; babayâni ve vesayetçi-velâyetçi bir bakıştır bu.</p><blockquote class="calibre8"><span class="italic"><span class="bold">2. Cumhuriyet'leri 1990'lara dek Türk millî tasavvurunda Balkanlar</span></span></blockquote><blockquote class="calibre20">Cumhuriyet’in kuruluş döneminin ve sonraki onyılların resmî ideolojisinde, Balkan savaşları ve Rumeli’nin yitişi özel bir ağırlıkla konu edilmemiş; Balkanlar’ı yitirmenin acısı ‘işlenmemiştir’. Tersine, Balkanlar’da yaşanan tarihi ve Balkanlar’la tarihsel-kültürel ilişkiyi ‘unutma’ eğiliminden sözedilebilir. Cumhuriyet’in gözde ideologlarından Falih Rıfkı Atay’ın 1930’ların başında yazdığı şu satırlar, Balkanlar’la tarihsel ilişkiyi ‘uzak geçmiş’e gömme tercihinin dile gelişidir: <span class="italic">“Eski Türk şarkılarının aksettiği</span> ve <span class="italic">çarıklarının çürüdüğü dağlar; işte şu ufuk çizgisinin arkasında Manastır, Eyip </span>(Eyüp T.B.) <span class="italic">kadar Türk olarak alıştığımız Manastır, ötede Kosova, Üsküp, başımın içini Osmanlı hatırasının sert dalgaları karıştırıyor. Bu hatıralar imparatorluk kartalının kopmuş kanat parçaları, dökülmüş etleri, yontulmuş derisi, artık hayat verilmesi mümkün olmayan ceset parçalarıdır.”<sup class="calibre21"><small class="calibre22"><a href="Milliyetciligin_Kara_Bahari_split_023.html#filepos729045"><span class="calibre23"><span class="italic">{186}</span></span></a></small></sup></span><a id="filepos510658"></a> Balkanlar’ı unutmak, Cumhuriyet ideolojisinin Osmanlı ile TC arasındaki süreklilik fikrini dışlayan resmî tarih anlayışıyla mütenasiptir. Atatürk, Ekim 1931’de Balkan Konferansı’nın Ankara’daki toplantısına hitap ederken, “elemli hatırları” da olsa onların da müşterek hisselerle paylaşıldığı ortak tarihten hareketle (bu açıdan “Türklerin hissesinin ise daha az acı olmadığı”na da değinerek), “kültür ve medeniyet vadisinde teşriki mesâi” gereğini vurgular.<a id="filepos511183"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos729431"><span class="calibre23">{187}</span></a></small></sup> Bu sözler, modernleşmenin/Batılılaşmanın ‘sıfırladığı’ bir tarihsel zeminde mesafeli, ‘nesnel’ bir ilişki tasavvurunu yansıtır.</blockquote><blockquote class="calibre20">Bu ‘mesafe’den bakılan tarihte, Balkanlar’daki Osmanlı varlığı, ‘eski rejimin’ çürümüşlüğünün en vahim kanıtlarını sunması itibarıyla ilgi görmüş; Balkanlar’daki Osmanlı tarihi, retrospektif bir tefessüh hikâyesi olarak yorumlanmıştır. Teşhis edilen yozlaşmanın en fazla öne çıkarılan veçhesi hattâ özü, 1. Bölüm’de de değinildiği gibi, Osmanlı’nın Balkanlar’ı Türkleştirmeyişiyle gösterdiği büyük aymazlık ve ‘zaaftır. Bu tarihdışı/tarihüstücü bakışın şâhikası, Yaşar Nabi’nin 1936’da yayımlanan <span class="italic">Balkanlar’da Türklük</span> adlı yazısıdır. Kendisi de Rumelili (Üsküplü) olan Yaşar Nabi, yazısında, Balkanlar’a dönük ilgisinin salt ‘eski rejim’ eleştirisine dönük ‘teorik’ bir ilgi olduğunu ısrarla vurgular: <span class="italic">“Bugün, Balkanlar’ı neden ve nasıl kaybettiğimizi anlamak için gözlerimizi mâziye çeviriyorsak, bu, ancak, Osmanlı İmparatorluğu’nu inkıraza şevketmiş olan kötü idareyi ve bu idarenin büyük hatalarını görmek, göstermek ve yeni kurduğumuz devleti, geçmişin bütün pürüzlerinden ayıklayarak, aynı hatalara düşmemeye dikkat etmek içindir Yoksa, artık Balkanlar’ın bizim için büsbütün kaybedilmiş olması üzerinde tereddüt göstermek, yaradılıştan realist olan ve pek az hayale kapılan Türk’ün hatırına bile gelmediğini söylemeye lüzum görmüyorum.”</span> Yaşar Nabi, “kötü idare”nin ve “büyük hata”ların özü, “Osmanlı’nın azınlıklara karşı müsamahayı ifrat”a vardırmış olmasıdır. “Her milletin kendi memleketinde efendi” olduğu prensibinin geçerli olduğu ve “bir memleketin bütününde değil her parçasında hangi unsurun çoklukta olduğunun aranacağı” bir zamanın geleceği öngörülmemiş; velhâsıl Balkan halklarının Türkleştirilmesine gidilmemiştir. Nabi, Balkanlar’ı Türkleştirmeyi (daha doğrusu İslâmlaştırmayı) düşünen Yavuz Sultan Selim’in, ‘çevresi’ tarafından bu projeden alıkonduğunu bir “kaçırılmış fırsat” olarak anar. Mâzide kalan bu “kaçmış fırsat” için üç “şık” olmuş olabileceğini tasarlar. Birinci şık, Yavuz Selim’in düşündüğü gibi halkın zorla İslâmlaştırılmasıdır. İkinci şık, Türkler’in Hıristiyanlığı kabul ederek Osmanlı’nın resmî dininin Hıristiyanlık olmuş olmasıdır. Üçüncü şık, İstanbul’un fethinden sonra Fatih’in “kuvvetli bir önseziyle milletin önemini kavrayarak” Şeyhülislâmlık yanında bir Türk kilisesi kurmuş olmasıdır.<a id="filepos514115"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos729807"><span class="calibre23">{188}</span></a></small></sup> Osmanlı’nın milletleş(tir)me zaaf’ı üzerinde dururken kurguladığı seçeneklerin ‘çeşidi’, ayrıntılılığı ve radikalliği, “mâzide kaldı” denilen bu ihtimalin gerçekleşmeyişinin Yaşar Nabi’yi ne denli derinden etkilediğinin göstergesidir. Yaşar Nabi’nin şahsında, Cumhuriyet’in kurucu kuşağındaki aydınların ve onların özellikle Rumeli kökenli -sayıca hiç az olmayan- kesiminin düşünce dünyasının ortak dramatik momentidir bu. Osmanlı’nın Balkanlar’ı Türkleştirmeyişi ‘zaaf’ı, sonraki onyıllarda da Cumhuriyet elitinin düşünce dünyasının merkezinde değilse de kuytularında yer tutmayı sürdürmüştür. Bunun Kemalist Türk milliyetçiliği bakış açısından ‘naif bir örneği, General Faruk Güventürk’ün 1964’de yayımlanan kitabındaki şu satırlardır: <span class="italic">“Osmanlı padişahlar, istilâ ettikleri memleketlerin örf ve âdetlerini, millî harslarını değiştirmeye ve dil bakımından Türkçe’yi resmî dil yapıp öğretmeye çalışsalardı, onların millî psikolojisini de değiştirir ve Balkan Harbi’nde kanımıza susamışçasına üzerimize atılan hunhar düşmanlar haline gelmezler ve bugün Balkanlar kuvvetli ve mütecanis bir Türk ülkesi olurdu.”<sup class="calibre21"><small class="calibre22"><a href="Milliyetciligin_Kara_Bahari_split_023.html#filepos730121"><span class="calibre23"><span class="italic">{189}</span></span></a></small></sup></span><a id="filepos515568"></a></blockquote><blockquote class="calibre20">Atatürk, yukarıda zikredilen, 1931’deki konuşmasında <span class="italic">“Balkan milletleri İçtimaî ve siyasî ne çehre arzederse etsinler, onların Orta-Asya’dan gelmiş aynı kandan, yakın soylardan müşterek cedleri olduğunu unutmamak lâzımdır”</span> tespitini de yapmıştır. Özellikle Bulgarlarla Türkler’in kandaşlığını vurgulayan bu ‘tespit’, ’30’ların başında Türk milliyetçiliğine hâkim olan etnik-kültürel doktrinasyon çalışmalarının Balkanlar’a açılımıdır. Güneş-Dil Teorisi’nin en belirgin simgesi olduğu bu milliyetçilik tasarımının, Cumhuriyet elitinin ’20’ler boyunca reddettiği Balkan miliyetçiliğiyle ‘kandaş’ olduğunun altını çizmek gerekir. Şunu da belirtmeli ki, gerek resmî etnik-kültürel milliyetçilik doktrinasyonu, gerekse resmî düzeyde ‘askıya’ alınmasından sonra bu doktrinasyonu geliştirerek sürdüren Turancı/Türkçü radikal Türk milliyetçiliği, Balkanlar’a özel bir ilgi göstermedi. Türkçü hareket gibi, 1960’larda ülkücü hareket de, Balkanlar’a salt “dış Türkler” veya “esir Türkler” sorunsalı çerçevesinde baktı. Türkçü ve ülkücü literatürde Türk olmayan Balkan Müslümanları (Arnavutlar, Boşnaklar, Çingeneler vb.) ancak Türkofon/Türkofil unsurlar olarak ‘hesaba’ katılmış, esasen Bulgaristan ve Yunanistan’daki, çok daha sınırlı ölçüde de Makedonya/Yugoslavya’daki Türk azınlıklar konu edilmiştir.<a id="filepos517126"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos730398"><span class="calibre23">{190}</span></a></small></sup> Son derece etnosantrik bir bakışla, örneğin, 11. Dünya Savaşı’nda Yugoslavya ve Bulgaristan’da işgallerde ve iç savaşlarda yaşanan ve yüzbinlerce Slav kökenli topluluğun maruz kaldığı kırımlar bir yana bırakılarak, Müslüman-Türkler aslî mağdurlar olarak gösterilebilmiştir.<a id="filepos517518"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos731020"><span class="calibre23">{191}</span></a></small></sup> Şu da var ki, resmî ideolojinin uluslararası hukuk çerçevesinde tanınmış tek “dış Türk” unsurun Balkanlı (Batı Trakyalı) Türkler olduğunu sürekli işlemesi, Türkçüler tarafından “esir Türkler” sorununun ‘esas’ boyutlarını örtmeye dönük bir demagoji olarak telâkki edilebilmiş; tepkisel olarak ve bu ‘tuzağa’ düşmemek için, Balkanlar’a ‘aşırı’ ilgi göstermek yeğlenebilmiştir. Sonuçta, Türkçülüğün, ilgisini eski Osmanlı topraklarından ziyade yakın tarihte hemen hiç ilişkide bulunulmayan Orta Asya Türkî etnik coğrafyasına hasretmesi, Balkanlar’ı ‘unutmaya’ dönük resmî tasavvurla uyumludur. Farklı olarak Türkçüler, Balkan milletlerinin “Türklüğe” ihanet ederek işledikleri suçu unutmazlar. Balkan milletlerine karşı kindar, düşmanca ve aşağılayıcı bir söylem kullanırlar. Fakat bu kinin, politik bir revanşizmle veya somut irredantist tasarımlarla birleştiği söylenemez. Türkçü ideolojinin kurucu ideologu Nihal Atsız, Balkan ülkelerinin durumunu, İsrail’e karşı “aciz” duruma düşen Arap ülkelerininkiyle karşılaştırırken şöyle yazmıştır: <span class="italic">“Türk devletine başkaldırıp Türk milletine karşı suç işleyen Balkan milletleriyle Araplar’ın çektikleri, daha da çekecekleri, ileriyi görmemenin, kendi gücünü tartamamanın, iyiliğe kemlikle karşılık vermenin sonucudur.’’<sup class="calibre21"><small class="calibre22"><a href="Milliyetciligin_Kara_Bahari_split_023.html#filepos731297"><span class="calibre23"><span class="italic">{192}</span></span></a></small></sup></span><a id="filepos519131"></a> Bu sözlerde, ‘İlâhî’ denebilecek ‘soyut’ bir revanşizm yansır. Balkan milletlerinin “ihanet”lerinin cezasını Allah’a bırakma, onları <span class="italic">‘Pax Ottoman’ı</span>n kadrini bilmeyerek hakettikleri kahredici kadere terketme düşüncesi yaygındır. Bu kalıbı muhafazakâr ve İslâmcı literatürde de bulabiliriz. Türk milliyetçiliği düşüncesinde Balkanlar’a ilişkin bu ‘kahrederek ilişik kesme’ tavrının retrospektif açılımları da olmuştur. 1. Bölüm’de değindiğimiz, Balkan komitacılığını fesat kaynağı olarak gören yaklaşım iyice ileri (veya geri!) götürülerek, Rumeli’ye yayıldıkça devralınan Bizans mirasının ve Balkan halklarından toplanan devşirmelerin Osmanlı’nın “has Türk” yapısını yozlaştırdığı fikri işlenmiştir. Osmanlı’nın aslî dikkatini ve enerjisini celbeden Balkanlar’ın, Anadolu’nun ve (hem ‘karakter’ anlamında hem ırkî anlamda) “saf” Anadolu Türklüğünün ihmaline yol açtığı düşüncesi de, Cumhuriyet Anadoluculuğu çerçevesinde, üretilebilmiştir. Yılmaz Çetiner’in 1966’da <span class="italic">Cumhuriyet</span> gazetesinde yayımlanan “Şu Bizim Rumeli” başlıklı röportaj dizisinde yazdıkları, bu hissiyatın popülerliğinin ifadesidir: <span class="italic">“Anadolu’dan almış getirmiş Rumeli’ye vermişiz... Oraları ihya edip donatmışız... Taa Budapeşte’ye kadar bütün varlığımızı göndermişiz! Biraz da; ev sahibinin kendi payından kesip, misafirine ikram etmesi gibi... Elbette ‘Rumeli bir gün elimizden gidecek’ diye düşünmemişiz o zaman. (...) Yıkmamışız, yapmışız!--. Yememişiz, yedirmişiz...”<sup class="calibre21"><small class="calibre22"><a href="Milliyetciligin_Kara_Bahari_split_023.html#filepos731627"><span class="calibre23"><span class="italic">{193}</span></span></a></small></sup></span><a id="filepos520899"></a> 1950’lerin ve 1960’ların faşizan milliyetçi söyleminde, Balkanlar’ın ‘nankörlüğü’ ve ‘melunluğu’na ilişkin hissiyatın güncel ‘fikrî rakibi’ de yapılmıştır: Milliyetçi “kavga adamı” Osman Yüksel Serdengeçti’nin 1951’de Ahmet Emin Yalman’a “<span class="italic">bu milleti suyun öbür tarafından gelen gayr-ı Türkler kurtarmadı. Bu milleti Müslüman Türk milleti kurlardı’’</span> diye sataşması gibi...<a id="filepos521353"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos731897"><span class="calibre23">{194}</span></a></small></sup> Türkçülüğün Balkanlar’ı ‘öteleyen yaklaşımı, salt Cumhuriyet ideolojisinin Rumeli’yi unutma tercihiyle değil, Balkanlar’ı ‘bulaşılmaması’ gereken bir gayyakuyusu olarak resmeden Batılı Balkanolojinin zihniyet kalıbıyla da örtüşür - hiç değilse benzeşir.</blockquote><blockquote class="calibre20">Cumhuriyet dönemi entelijensiyasında Balkanlar ilgisinin en derine işlediği kesim, muhafazakâr entelijensiyadır. Her şeyden önce TC’nin Osmanlı’yla tarihsel sürekliliğini yitir(t)meme gayreti, muhafazakârları Balkanlar’a duyarlı kılmıştır. Osmanlı’nın yükseliş dönemi olan “klasik” devrinde bir Balkan İmparatorluğu oluşu, bu devre Balkanlar’daki gelişmelerin damgasını vurmuş olması, Osmanlı nostaljisi içinde Balkanlar/Rumeli nostaljisini ayrıcalıklı bir yere oturtur. Muhafazakâr edebiyatta Balkanlar/Rumeli nostaljisinin yerini sağlamlaştırmaya, Yahya Kemal’in (Beyatlı) eserleri yeterlidir. “Rumeli ruhunun fütuhatçı galeyanı”, şiirlerinin birçoğunun “leitmetiv”idir. Düşünce ve his dünyasında Balkanlar’ın yitişi başlıbaşına önemli bir motiftir: <span class="italic">“Bir Türk ruhunda nehir varsa Tuna’dır, dağ varsa Balkan’dır Vakıa Tuna’nın kıyılarından ve Balkan’ın eteklerinden ayrılalı ktrküç sene oluyor. Lâkin bilmem uzun asırlar bile o sularla o karlı tepeleri gönlümüzden silebilecek mi? Zanneder misiniz ki bu hasret yalnız Rumeli’nin çocuklarının yüreğindedir? Rumeli toprağına ömründe ayak basmamış bir Diyarbekirli Türk de aynı hasretle bu türküyü söylemiyor mu?”</span> Yahya Kemal Rumeli’nin ‘has’ Osmanlı-Türk geleneğini vurgular: Üsküp’le cemaat hayatı, İstanbul’dan gelen sözleri, töreleri vs. “alafranga” sayacak kadar ‘sağlam’ Osmanlı’dır. Rumeli Türklerini ezelden ebede muhacir sayma alışkanlığına (ki ona göre alışkanlık bir propagandanın ürünüdür) çatar; oysa Türkler burada 5000 sene, yani Osmanlı fetihlerinden evvel Slavların oturduğundan daha uzun müddet yaşamışlardır.<a id="filepos523575"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos732141"><span class="calibre23">{195}</span></a></small></sup> Balkanlar’ı/Rumeli’yi unutmamakta direnmek, Türk muhafazakârlığının Cumhuriyet ideolojisine politik değil ama, kültürel düzeydeki muhalefetinin önemli bir bileşenidir. Günümüz yazar ve şairlerinden, Rumeli nostaljisini mâhirâne işleyen Beşir Ayvazoğlu da Türkler’in Balkanlar’dan çekilişini “Kızılderililer”in Amerikalılar’ı Amerika’dan sürüp çıkarması” kadar “tuhaf’ sayar.<a id="filepos524092"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos732518"><span class="calibre23">{196}</span></a></small></sup> Türkçülerin Balkan milletlerine karşı kindar ve aşağılayıcı tavrını, muhafazakâr entelijensiya da paylaşır. Rumeli nostaljisini sürekli işleyen Sâmiha Ayverdi’nin şu satırlarını örnek verebiliriz: <span class="italic">“Fakir düşmüş efendisinin karşısında, kapı dibine çöküp oturmayı, zül değil, asalet gereği sayan câriye kadar bile olamayan o derme çatma devletlerden, bugünün yoksul düşmüş Türk’üne sıcak bir alâka olsun gelmiyorsa bundan, Türkoğlu değil, onun nankör ve kadir bilmez eski tâbileri, eski bendeleri utansın!”<sup class="calibre21"><small class="calibre22"><a href="Milliyetciligin_Kara_Bahari_split_023.html#filepos732981"><span class="calibre23"><span class="italic">{197}</span></span></a></small></sup></span><a id="filepos524840"></a></blockquote><blockquote class="calibre20">Muhafazakâr ve İslâmcı düşünce açısından, Cumhuriyet Türkiye’sinin Balkanlarla ‘ilişik kesmesi’ meselesi, Osmanlı tarihiyle bağın yitirilmesi sorunuyla olduğu gibi, İslâm’dan uzaklaşma sorunuyla da örtüşür. Kemalizmin laikar tutumu ve modernleşme/Batılılaşma ideolojisi, Balkanlar’la ilişkide İslâm’ın bir bağ olarak görülmesini önlemiştir. Oysa Balkanlardaki Türk ve Müslüman topluluklarda İslâm, en geç II. Dünya Savaşı sonrası döneme kadar, belirleyici kimlik etmenidir. Bulgaristan’da, Yunanistan’da ve Birinci (11. Dünya Savaşı öncesindeki) Yugoslavya’da sadece eski yazıyla ve eski usulle eğitim yapan Türk okullarına izin verilmesi nedeniyle İslâm ve ‘eski rejim’in kültür ve zihniyet dünyası buralarda nefes almayı sürdürmüştür. Ayrıca Bulgaristan ve Yunanistan’ın anti-Kemalist muhalif din ulemâsını topraklarında barındırması, cumhuriyet yönetiminde, Balkan Türkleri ve Müslümanları içinde Türkiye’ye karşı bir restorasyoncu eğilimin örgütlenebileceği endişesini uyandırmış ve Balkanlar’daki İslâm unsuruna tehlikeli bir potansiyel gözüyle bakılmasını getirmiştir.<a id="filepos526116"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos733412"><span class="calibre23">{198}</span></a></small></sup> “Kemalist Türkiye’nin İslâmî kimliği terketmesine bağlı olarak, Balkanlar’daki “Osmanlı bakiyesi” Müslüman topluluklarla ilişkinin zayıflaması, muhafazakâr entelijensiya için sıkıntı kaynağıdır.<a id="filepos526428"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos733696"><span class="calibre23">{199}</span></a></small></sup></blockquote><blockquote class="calibre20">Beşir Ayvazoğlu, Balkan savaşlarından sonra Rumeli’den Anadolu’ya akan göç dalgasını anarken, <span class="italic">“azgın çetelerin önünden Anadolu’ya doğru aç ve sefil bir biçimde akan yüzbinlerce insanın yaşadığı trajedi başka bir milletin başına gelseydi, şimdiye kadar binlerce romana, filme, tiyatroya, televizyon dizisine konu olurdu”</span> der.<a id="filepos526946"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos734111"><span class="calibre23">{200}</span></a></small></sup> Cumhuriyet’in Balkanlar’ı ‘unutuşunun’ gerçekten dramatik ve sonuçları itibarıyla çok önemli bir veçhesi, Rumeli göçlerinin toplumdaki ve millî hafızadaki etkisidir. Bu olay, revanşist bir hamaset edebiyatı dışında milliyetçi-muhafazakâr entelijensiya tarafından da pek fazla işlenmiş değildir. Bu göçlerin, 1910’lar ve 1920’lerde Anadolu’nun toplumsal atmosferinin biçimlenmesinde kuşkusuz çok önemli payı olmuştur. Kırım tehdidi altında ve çoğunlukla aile efradından kayıplar vererek yurt bildikleri topraklardan sürülmek, Rumelili Müslüman ve Türkler için büyük bir travmadır. Göçmen toplulukları, Anadolu’da yerleştikleri yerlere bu travmayla birlikte hem müthiş bir yılgınlık ve acıyı, hem de gayrimüslim topluluklara karşı derin kin ve öç duygularını taşımış olsalar gerektir. I. Dünya Savaşı ve Kurtuluş Savaşı’nda Anadolu’da gerçekleşen Ermeni ve Rum kırımlarında, bu revanşizm potansiyelinin muhtemelen belirli bir payı olmuştur. Gerek bu revanşizm potansiyeli, gerekse sözkonusu acı ve yılgınlığın toplumsal hayattaki ve kollektif hafızadaki izlerinin, toplumbilimlerde olsun, edebiyatta olsun yankısını bulamamış olması, Türkiye’yi ‘anlamak’ ve kollektif zihni ‘refahlatmak’ bakımından önemli bir eksikliktir.</blockquote><blockquote class="calibre20">Son olarak, yorumladığımız 70 yıllık dönemdeki reel dış politikaya değinelim. Millî hafızadaki ‘unutuş’a koşut olarak, Türkiye’nin resmî Balkan politikasında da mesafeli bir tavır hakimdi.<a id="filepos528664"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos734345"><span class="calibre23">{201}</span></a></small></sup> Cumhuriyet’in kuruluş döneminde, Lozan Barış Antlaşması’nın imzalanması öncesinde yaşanan Batı Trakya sorununda Mustafa Kemal’in benimsediği tutum, bu politikanın habercisi olmuştur. Mustafa Kemal, Batı Trakya’nın Türkiye’ye katılmasının “iki düşman arazisine doğru uzanmış” bu toprak parçasını elde tutmak için “sarfolunacak kuvvet(in) elde edilecek istifadeye tekabül etmeyeceğinden” hareketle, buradan “sarf-ı nazar” edilmesini tercih etmiştir; böylelikle, Batı Trakya’nın Bulgaristan ile Yunanistan arasında “daimî bir niza zemini” ibaresi, bütün olarak Balkanlar’ın Cumhuriyet’in kurucu önderliğinde nasıl algılandığını özetleyen bir ibaredir.</blockquote><blockquote class="calibre20">Cumhuriyet’in ilk onyıllarının Balkanlar politikasında temel jeopolitik kaygı, Balkanlar’ı Türkiye’nin güvenliği için bir tampon haline getirmekti. Buna bağlı olarak, büyük güçlerin Balkanlar’a müdahalesi önlenmek istendi; bu tercih, büyük güçlerin Türkiye’ye müdahalesinden kaçınmayı önemseyen izolasyonist-otarşist eğilimlerin bir yansımasıydı. Bu politikaya, Balkan halklarının barış içinde birarada yaşamaya yatkın olduğu, aralarındaki dostluğu ancak dış güçlerin tehdit edebileceği tezi eşlik etti. Yalnız Atatürk’ün ırkî (Turanî) akrabalık tezi değil, Osmanlı’dan devreden, Balkanlar’daki istikrarın dış tahrikler nedeniyle kısa ömürlü (1934-37) Balkan Antantı döneminde Türk politik eliti bu tercih doğrultusunda (başka çizgilerin yanısıra Balkanlı komünistlerin hararetle sahip çıktığı) “Balkanlar Balkanlılarındır” şiarını benimsedi. Bu temel jeopolitik kaygının yanında, I. Dünya Savaşı’ndan sonra Türkiye’nin Balkanlar-içi dikkati, Bulgaristan-Yugoslav (Sırp) ittifakını, dolayısıyla bir Slav blokunun kurulmasını önlemeye dönüktü. Balkan Antantı’nın kısa ömürlü oluşu ve 1930’ların sonunda Balkanlar’ı yeniden Avrupa güçlerine yaklaştıran gelişmeler, Türkiye’yi ‘Balkancılık’tan hızla soğuttu ve izolasyonizmi Balkanlar’a da şâmil kıldı.</blockquote><blockquote class="calibre20">Balkanlar, rehabilite edici bir ‘unutuş’a imkân veren iki savaş arası sükunet döneminden sonra, II. Dünya Savaşı sırasında da Türkiye için tehdit kaynağı haline geldi. Türkiye’yi savaşa dahil edebilecek ‘komplikasyonlar’ Balkanlar’da yoğunlaştı. Ardından II. Dünya Savaşı’nın sona erdiği yılların konjonktüründe, Balkanlar’da komünist rejimlerin kurulması ve Yunanistan iç savaşında komünistlerin iktidara gelmesi ihtimalinin uzun müddet yüksek ‘seyretmesi’, Balkanlar’ın Türk millî zihniyetinde yine ‘belâlı’ bir cenah olarak algılanmasını pekiştirdi. Denebilir ki, Türk milliyetçiliği ve millî politikası, Soğuk Savaş cereyanının ilk motifleriyle Balkanlar’ın komünistleşmesi meselesi dolayısıyla tanıştı. Bulgaristan’ın 1950/5 l’de onbinlerce Türk’ü göçe zorlaması, Balkanlar’a bakışta kaygıları arttırdığı gibi, Türkiye’nin dünya politikasında tecrit edilerek ‘arkasız’ kaldığı duygusunun yer etmesini getirdi. Bulgaristan’dan Türkiye’ye gelen göç kafilelerine Rus ajanlarının karışacağına dair, Yaşar Nabi’nin 1967’deki bir yazısında “patolojik” olarak tanımladığı korku, yaşanan (ve Balkanlar cihetinin fazlasıyla nasibini aldığı) anti-komünist paranoyanın bir işaretidir.<a id="filepos532369"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos734939"><span class="calibre23">{202}</span></a></small></sup> 1956/57’de Balkan Paktı’nın ‘sönümlenmesinin’ ardından Türkiye, Balkanlar politikasından büyük ölçüde çekildi.</blockquote><blockquote class="calibre20">Bu şartlarda Yunanistan Balkan politikasında oldukça etkin hale geldi. 1960’ların ikinci yarısında, Yunanistan, Yugoslavya, Romanya ve Bulgaristan, Türkiye’ye dışlamanın ötesinde Türkiye’nin çıkarlarının aleyhine olabilecek bir işbirliği içindeydiler. Türkiye ancak bu durumun negatif etkisiyle, Yunanistan’ın Balkanlar’daki inisyatifinden duyduğu endişeyle Balkan politikasını tahkim etmeye yöneldi. 1960’ların ikinci yarısında atılan bu adımların Türkiye’yi Balkanlar’da etkin bir taraf haline getirdiği ise söylenemez. II. Dünya Savaşı’ndan sonra Türkiye’nin Balkan politikasının, Yunanistan’ın güçlenmesini önleme saikince yönlendirildiği söylenebilir.<a id="filepos533379"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos735223"><span class="calibre23">{203}</span></a></small></sup> 1967’de ve 1974’de vahim boyutlara ulaşan Kıbrıs bunalımının ve 1974’de Türkiye’nin adaya askeri müdahalesinin<a id="filepos533592"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos735511"><span class="calibre23">{204}</span></a></small></sup> Türkiye’nin dış politikasının ve millî tasavvurunun anti-Yunan odaklanmasını pekiştirdiği açıktır. 1987’deki Ege kıta sahanlığı bunalımı, Batı Trakya’daki Türk azınlığa karşı baskıların yoğunlaştığı 1982’de İnhanlı ve 1990’da Gümülcine ‘tırmanışları’, 1980’lerde bu odaklanmayı ve tehdit/düşman algılanmasını daha da besledi.</blockquote><blockquote class="calibre20">1988’de Davos’taki Papandreau-Özal görüşmesiyle girilen yumuşama, kalıcı olmadı.<a id="filepos534225"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos735788"><span class="calibre23">{205}</span></a></small></sup> 1980’lerde Türk dış politikasında ve milli(yetçi) tasavvurunda Bulgaristan da belirgin bir düşman figürü haline geldi. 1980’ler boyunca Bulgaristan’daki Türk toplumu üzerinde baskılar yoğunlaştı. Türkler’in isimleri zorla değiştirildi, eğitim olanakları daraltıldı, malvarlıklarına elkonuldu.<a id="filepos534636"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos736459"><span class="calibre23">{206}</span></a></small></sup> Baskıların doruklaşmasıyla birlikte 1989’da yaz başında üçyüz bini aşkın Bulgaristan Türk’ünün Türkiye’ye göç etmesi, ilişkileri iyice sertleştirdi. 1980’lerde, özellikle 1980’lerin ortalarında Bulgaristan’ın baskı politikasını simgeleyen Belene hapishanesi hakkındaki korku edebiyatıyla, Türkiye’deki anti-komünizm anti- Bulgar kampanyalarda cisimleşmiştir.</blockquote><blockquote class="calibre20">Sonuçta, özellikle II. Dünya Savaşı’ndan sonraki gerek global, gerekse bölgesel gelişmelerin, Türk millî tasavvurunun Balkanlar’a bakışında tehdit algılaması görüş açısını baskın kıldığı, dramatikleştirdiği, kabalaştırdığı söylenebilir.</blockquote><blockquote class="calibre8"><span class="italic"><span class="bold">3. 1990'lar-Beka sorunsalı ile "hayat sahası" perspektifi arasında</span></span></blockquote><blockquote class="calibre20">1980’ler/1990’lar dönümünde Balkanlar’da sosyalist rejimlerin çökmesi ve özellikle Yugoslavya’da başlayan iç savaş(lar) bölgeyi yeniden “Balkanlaştırırken”, Türkiye’de bu coğrafyaya yönelik ilgide müthiş hızlı bir artış gözlendi. Bu ilgiye iki neden gösterildi. Birincisi, Balkanlar’ın en yoğun bunalıma sürüklenen bölgelerinde tehlikeye maruz kalan, mağdur olan toplulukların (özellikle Boşnak Müslümanların) Türkiye’yle tarihsel-kültürel yakınlıkları ve Türkiye’de akrabalarının yaşıyor oluşu idi. İkinci ve daha esaslı neden, iki kutuplu dünyanın çözülmesinin ardından Türk milli(yetçi) entelijensiyasının Türkiye’ye kısa vadede bir “büyük güç”, “bölgesel güç” uzun vadede ise “süper güç” olma hedefini çizmesi idi. Balkanlar, bu perspektif içinde Türkiye’nin “ilgilenmemezlik edemeyeceği” bir nüfuz alanı olarak saptandı. Yugoslavya ve özellikle Bosna-Hersek bunalımı, Türkiye’nin kendisine yakıştırılan bu misyona uygunluğunu kanıtlayacağı veya bu misyon için ‘alıştırma’ yapacağı bir sınav alanı gözüyle görüldü. Bu yönelim aynı zamanda, Balkanlar’a bakışta, tehdit algılamasının ve devletin/ülkenin bekası kaygısının belirlediği geleneksel millî perspektiften bir kopuş anlamı taşıyordu. Mamafih bu kopuşun tam anlamıyla gerçekleştiğini, Türk millî kimliğine damgasını vuran beka sorunsalının tedavülden kalktığını söylemek çok zordur. Başka önemli sorun alanlarında olduğu gibi Balkanlar sorununda da, “bölgesel güç” olma perspektifine eşlik eden özgüvenli ve iyimser bir algılayış bile, beka sorunsalının gölgesinde tepkiselci bir tedirginliğin yanyana, kimi zaman içiçe varolduğunu görebiliyoruz. 1990 dönümünün eşiğinde, 1980’lerin sonlarındaki Türk-Yunan ve Türk-Bulgar bunalımları esnasında da yanyanalığın veya içiçeliğin işaretleri görümüştü. Bu bunalımlar Türkiye kamuoyunda bir yandan mağduriyet hissi ve tehdit algılamasıyla yaşanırken, diğer yandan dönemin Başbakanı Özal’ın bu iki Balkanlı komşuya ‘büyüklenmiş’, Türkiye’nin yakın gelecekte bu ülkelerin meydan okumayı düşünemeyeceği bir “güç” haline geleceğini iddia etmişti. Her iki tasavvur, ‘millî hissiyat’ta karşılığını bulabilmişti. Velhasıl Balkanlar, Türk millî kimliğini belirleyen iki yönelim arasındaki gerilimi besleyen bir ‘güç kaynağı’ olma rolünü, yine üstlenmiş gibidir. İlgi gösterilmesi gereken bir başka nokta, 1990’lardaki Balkanlar telâkkisinde, TC devletinin kuruluşuna öngelen dönemdeki (1. Bölümde ele alınan) yargıların, yorumların, duyguların güçlü esintisinin görülmesidir.</blockquote><blockquote class="calibre20">Burada bir parantez açalım... Balkanlar’a bigâne kalman yaklaşık 70 yıllık dönemde “Rumeli’nin yitişi” travmasının toplumsal hafızadaki tortusunun ‘işlenmeden’ dondurulması, bu kanı ve duygu birikiminin ortaya çıkış biçiminde önemli pay sahibi olmuştur. Bu nokta bence çok önemli: Çünkü Türkiye’nin Balkanlar geçmişini ‘militan unutuş’ politikası, sosyalist Yugoslavya’nın ‘millî hafıza’lara ve ülkedeki milliyetçiliklerin mirasına yaptığı muameleye benziyor.<a id="filepos539076"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos736730"><span class="calibre23">{207}</span></a></small></sup> Yugoslavya’nın ülkede yaşanmış kanlı millî çatışmaların kollektif hafızadaki mirasını tasfiye etmek için tuttuğu yol, bu tarihi ‘resmen’ bitmiş, aşılmış saymak ve unut(tur)up hiç konu etmemek olmuştu. Sorgulanmadan, yüzleşilip hesaplaşılmadan, kısacası ‘işlenmeden’ buzdolabına kaldırılan bu hafıza bilgisi, değişmeden kaldı. Unutuş ancak geçici olabildi - üstelik açıkça tartışılmadığı için, ‘hafıza bilgisi’, rivayetlerin, mitosların vs. tahrifatına ziyadesiyle âmade idi. Bu nedenledir ki, Yugoslavya’da örneğin Sırp milliyetçiliği 40-50 hattâ 80-100 yıl önceki motifleriyle ‘reenkarnasyon’ yaşayabildi; milliyetçi akımlar anakronizme ve dehşet verici bir fanatizme düşebildiler. Türkiye’de de Balkanlar’daki yakın geçmişin toplamsal bünyeye ve politik kültüre etkilerinin bir ‘militan unutuş’a tâbi tutularak konu edilmemiş olmasının, -elbette Yugoslavya ölçüsünde olmasa da- toplumsal/kollektif hafızayla ilişkinin sağlıklı kurulmasını engellediği kanısındayım. Bugün Türkiye’de değişik politik- ideolojik konumlardan Balkanlar’a bakışta kullanılan referansların, yapılan tekliflerin kendi içinde insicamsızlığında ve ‘uçukluğunda’, aslında başlıbaşına Balkanlarla ilgilenme ‘mesafesini’ tayin etmekte yaşanan derin tereddütlerde, bu hafıza malûliyetinin payını görmezden gelemeyiz.</blockquote><blockquote class="calibre20">Tekrar, tehdit algılaması ve beka sorunsalı ile “büyük güç” perspektifi arasındaki gerilime gelelim... Milliyetçiliğin iki yüzünü ‘teğelleyen’ bu gerilimde, Balkanlar’a bakıştaki eski (yüzyıl başındaki), kalıpların, “büyük güç” olma misyonunun çerçevesine oturarak yeniden belirdiğini görmek mümkündür. Güncel çerçeve içinde eklemlenen geleneksel kalıpların başlıcası, Balkanlar’daki gelişmelerin Türkiye’ye karşı esasen Batıdan yönetilen bir ‘komplo’ olarak yorumlanmasıdır. Batı bu kez Osmanlı’yı çökertmenin değil, Türkiye’nin bir bölgesel güç olmasını engellemenin peşindedir. Özellikle Bosna-Hersek’e ilişkin Batı politikası, Yugoslavya sorununun çok boyutlu çetrefil yapısı dikkate alınmadan, ‘son tahlilde’ Türkiye’ye karşı bir komplo olarak yorumlanabilmektedir.<a id="filepos541558"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos737047"><span class="calibre23">{208}</span></a></small></sup> Buna göre, Avrupa nasıl geçen yüzyıl dönümünde Osmanlı’yı yıkmak için Balkanlar’daki millî bağımsızlık hareketlerini desteklediyse; şimdi de Türkiye’nin bölgedeki nüfuzunu engellemek için, yüzünü İstanbul’a dönecek bir bağımsız Bosna-Hersek devletinin kurulmasını engellemek istemektedir. Bu komplocu bakış çerçevesinde, Birleşmiş Milletler Genel Sekreteri Butros Gali’nin (Mısır’da Osmanlı-Türk nüfuzuna karşı İngiliz çıkarlarını savunmuş olduğu söylenen ahvâdı gibi) Türkiye’nin büyüyen gücünü kırma misyonunu taşıdığı; Bosna-Hersek’e askerî müdahaleden kaçman BM’nin (“Müslüman”) Somali’de düzenlediği “işgalci” operasyona Türkiye’yi ortak etmesinin de Müslüman ve Türkî dünyada ve eski Osmanlı coğrafyasında Türkiye’ye atfedilen ‘alternatif dünya gücü’ umudunu söndürmeye dönük olduğu yorumları yapılabilmektedir. Milliyetçi-muhafazakâr entelijensiyanın, Batı’nın Bosna-Hersek’teki çifte standardını ‘teşhir’ çabası, aynı zamanda bir dünya nizamı olarak Batı’nın tefessüh ettiğini gösterme, dolayısıyla bir dünya düzeni ve uygarlık alternatifi olarak Türk-İslâm hegemonyasını takdim etme amacını taşır. Balkanlar ve Bosna-Hersek’teki mücadele, esasen Batının bu “yeni-Osmanlı” yükselişi önleme mücadelesidir. Medeniyetin tek dişi kalmış canavar” olarak algılanışında da tarih tekerrür etmekte; ne var ki “tek dişi kalmış canavar”, nice canavarlar doğurarak çoğalmaktadır.<a id="filepos543229"></a><sup class="calibre21"><small class="calibre22"><a href="Milliyetciligin_Kara_Bahari_split_023.html#filepos737481"><span class="calibre23">{209}</span></a></small></sup></blockquote><div class="mbppagebreak" id="calibre_pb_20"></div>
</body></html>
