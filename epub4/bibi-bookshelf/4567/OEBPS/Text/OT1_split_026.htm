<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre6" id="calibre_pb_27" /></p>

    <p><span> </span></p>

    <h1 class="calibre41"><a class="pcalibre pcalibre1" id="bookmark41"></a><span class="font5">3. ARA</span></h1>

    <h1 class="calibre41" id="sigil_toc_id_19"><a class="pcalibre pcalibre1" id="bookmark42"></a><span class="font5">AYAKLANMA, 1943</span></h1>

    <p>Ağustos, takvimi kasıp kavuruyordu. Asma tavan için kiriş döşemekte olan Abraham Setrakian onun yükünü çoğu kişiden daha fazla hissediyordu. Güneş onu pişiriyordu ve her gün aynıydı. Ama daha da önemlisi, gecelerden nefret eder olmuştu --- eskiden ölüm kampının dehşetinde sığınağı olan ranzası, evi hakkındaki düşleri, şimdi aynı ölçüde acımasız iki efendiye tutsak olmuştu.</p>

    <p>Karanlık Şey, Sardu, artık düzenli olarak haftada iki kez Setrakian’ın barakasını ziyaret ediyordu ve muhtemelen diğer barakalara da gidiyordu. Muhafızlar ve tutsaklar ölümleri hiç fark etmiyordu. Ukraynalı nöbetçiler cesetleri intihar olarak kaydediyordu ve bu, SS için defterlerinde bir kayıt değişikliğinden ibaretti.</p>

    <p>Sardu-Şey’in ilk ziyaretinden sonraki aylarda Setrakian -böyle bir şerri alt etme fikrini takıntı haline getirdiğinden--- yerli tutsaklardan yakındaki ormanda bulunan eski Roma mezarı hakkında öğrenebildiği her şeyi öğrenmişti. Şey’in orayı ini olarak kullandığından ve geceleri günahkar susuzluğunu dindirmek için dışarı çıktığından artık emindi.</p>

    <p>Setrakian gerçek susuzluğu anlamışsa, o gün anlamıştı. Su taşıyıcıları durmadan tutsakların arasında dolaşıyordu, ama onların çoğu da sıcak çarpmasına uğramıştı. Yakına çukuru o gün iyice beslenmişti. Setrakian kendine gerekenleri toplamayı başarmıştı: uzun bir parça ham beyaz meşe ve ucu için bir parça gümüş. <i>Strigoi'yi,</i> vampiri alt etmenin eski yolu buydu. Odunun ucunu günlerce yontup keskinleştirdikten sonra, gümüşle kaplamıştı. Onu gizlice barakaya götürmek için iki hafta plan yapması gerekmişti. Sonra yatağının hemen arkasındaki boşluğa yerleştirmişti. Nöbetçiler bulursa onu oracıkta idam ederlerdi, çünkü o sert tahtanın şekline bakıp, silah olduğunu anlamamak imkânsızdı.</p>

    <p>Önceki gece Sardu kampa her zamankinden geç gelmişti. Setrakian hiç kıpırdamadan sabırla yatmış, onun sakat bir Romanyalıyla beslenmeye başlamasını beklemişti. Tiksinti ve üzüntü duyuyordu, affedilmesi için dua ediyordu ---ama bu, planının gerekli bir parçasıydı, çünkü yarı doygun yaratık o kadar tetikte olmazdı.</p>

    <p>Yaklaşan şafağın mavi ışığı barakanın doğu ucundaki küçük, demir parmaklıklı pencerelerden sızıyordu. Bu, tam da Setrakian’ın beklediği şeydi. İşaretparmağını keserek kuru derisinden kusursuz bir kızıl inci çekti. Ama sonra olanlara kesinlikle hazırlıksızdı.</p>

    <p>Daha önce Şey'den tek çıtırtı duymamıştı. O şey günahkar beslenmesini mutlak sessizlik içinde gerçekleştiriyordu. Ama şimdi, genç Setrakian’ın kanının kokusunu duyunca <i>inlemiyi. </i>Ses Setrakian’a eğilen kuru tahtanın gıcırtısını ya da tıkanmış bir borudaki suyun gürültüsünü hatırlattı.</p>

    <p>Birkaç saniye içinde Şey, Setrakian’ın yanında bitmişti.</p>

    <p>Genç adam elini ihtiyatla arkasına atar, kazığa uzanırken, ikisi göz göze geldiler. Şey yatağa yaklaşırken Setrakian elinde olmadan ona döndü.</p>

    <p>Şey ona gülümsedi.</p>

    <p>"Biz yaşayan gözlere bakarak beslenmeydi yüzyıllar oldu," dedi Şey. "Yüzyıllar..."</p>

    <p>Nefesi toprak ve bakır kokuyordu, dili ağzında şaklıyordu. Gür sesi pek çok sesten oluşuyormuş gibiydi, insan kanıyla yağlanmış gibi akıyordu.</p>

    <p>"Sardu..." diye fısıldadı Setrakian ismi kendine saklamayı beceremeden.</p>

    <p>Şey’in boncuksu, parlak gözleri daha da fazla açıldı ve geçici bir an için neredeyse insansı göründüler.</p>

    <p>"Bu bedende yalnız değil o," diye tısladı. "Onu ne cüretle çağırırsın?"</p>

    <p>Setrakian yatağının arkasındaki kazığı kavradı, yavaşça çekti...</p>

    <p>"Bir insan, Tanrı'yla karşılaşmadan önce kendi adıyla çağrılma hakkına sahiptir," dedi Setrakian gençliğin dürüstlüğüyle.</p>

    <p>Şey neşeyle guruldadı. "O zaman genç şey, sen de bana kendininkini söyleyebilirsin..."</p>

    <p>O anda Setrakian hamlesini yaptı, ama kazığın gümüş ucu minik bir sürtünme sesi çıkararak, varlığını Şey’in yüreğine uçmadan bir an önce belli etti.</p>

    <p>Ama o an yeterli oldu. Şey pençesini açtı ve silahı kendi göğsünden iki santim uzakta durdurdu.</p>

    <p>Setrakian kendini kurtarmaya çalıştı, diğer eliyle vurdu, ama Şey onu da durdurdu. İğnesinin ucuyla Setrakian’ın boynunun kenarını çizdi ---küçük bir çizikti, göz açıp kapayana dek oluşmuş, ama onu felç eden bir şey vermek için yeterli olmuştu.</p>

    <p>Şimdi genç adamı iki eliyle sıkıca tutuyordu. Onu yataktan kaldırdı.</p>

    <p>"Ama Tanrı'yla karşılaşmayacaksın," dedi Şey. "Çünkü ben onunla şahsen tanıştım ve onun <i>gittiğini</i> biliyorum..."</p>

    <p>Setrakian ellerini tutan pençelerin mengenemsi baskısı yüzünden bayılmak üzereydi. O kampta onu onca zaman hayatta tutan eller. Beyni acıyla patlıyordu, ağzı açıktı, ciğerleri nefes almak için zorlanıyordu, ama ağzından çığlık çıkmıyordu.</p>

    <p>Şey o zaman Setrakian’ın gözlerinin içine baktı ve ruhunu gördü.</p>

    <p>"Abraham Setrakian," diye mırıldandı. "Öylesine yumuşak, öylesine tatlı bir isim, öylesine canlılıkla dolu bir oğlanın ismi..." Yüzüne doğru yaklaştı. "Ama neden beni yok etmek isteyeceksin çocuk? Benim yokluğumda, çevrende daha da fazla ölüm bulacakken, ben neden gazabını bu kadar hak ediyorum? Burada canavar olan ben değilim. Tanrı. Senin ve benim Tanrı'ınız, bizi uzun zaman önce terk etmiş olan, yitik Baba... Gözlerinde en çok korktuğun şeyi görüyorum genç Abraham, ama o ben değilim... O, çukur. Bu yüzden, şimdi ben seni ona verirsem ve Tanrı durdurmak için hiçbir şey yapmazsa neler olacağını göreceksin."</p>

    <p>Sonra, zalim bir çatırtıyla, Şey genç Abraham’ın elindeki kemikleri kırdı.</p>

    <p>Oğlan acıyla tortop olarak, ezilmiş parmaklarını göğsüne tutarak yere düştü. Soluk bir gün ışığı göletine düşmüştü.</p>

    <p>Şafak.</p>

    <p>Şey tısladı, ona bir kez daha yaklaşmaya çalıştı.</p>

    <p>Ama barakadaki tutsaklar kıpırdanmaya başlamıştı ve genç Abraham bayılırken Şey kayboldu.</p>

    <p>Abraham yoklamadan önce, kanlar içinde, yaralanmış halde bulundu. Giden yaralı tutsakların hiç dönmediği revire gönderildi. Elleri kırık bir marangoz kampta hiçbir işe yaramazdı ve başdenetçi onun ortadan kaldırılmasını hemen onayladı. Yoklamaya gelmeyen diğerleri ile birlikte çukura sürüklendi ve sırada diz çöktürüldü. Yoğun, yağlı, siyah duman yukarıdaki kavurucu, acımasız güneşi perdeliyordu. Setrakian soyuldu ve çukurun kenarına sürüklendi. Sakat ellerini kucağında tutarak, korkuyla titreyerek çukura baktı.</p>

    <p>Kavurucu kuyu. Aç alevler kıvrılıyordu, yağlı duman bir tür büyüleyici bale yaparmış gibi yükseliyordu. Ve idam mangasının ritmi ---silah atışı, tüfek kundağının tıkırtısı, toprak zemine düşen boş kovanın yumuşak bir sesle sekmesi--- onu bir ölüm transına soktu. Eti ve kemiği soyan alevler insanın gerçek doğasını ortaya seriyordu: basit madde. Atılabilir, ezilebilir, yakılabilir et çuvalları -kolaylıkla karbona dönüştürülebilir.</p>

    <p>Şey dehşet konusunda uzmandı, ama bu insani dehşet gerçekten de tüm diğer olası kaderleri aşıyordu. Sırf amansız olduğu için değil, aynı zamanda rasyonel bir biçimde, herhangi bir dürtüye bağlı olmaksızın çalıştığı için. Bu bir seçimdi. Buradaki ölümlerin asıl savaşla bir ilgisi yoktu ve şerden başka hiçbir amaca hizmet etmiyordu, insanlar bunu başka insanlara yapmayı kendileri seçiyordu ve arzularını tatmin etmek için mantıklı, yöntemli bir biçimde sebepler, mekânlar, mitler uyduruyorlardı.</p>

    <p>Nazi subayı yöntemli bir biçimde her adamı kafasının arkasından teker teker vururken ve alev çukuruna tekmelerken, Abraham’ın iradesi aşındı. Midesi bulanıyordu, ama bunun sebebi kokular ve görüntüler değil, Tanrı’nın artık yüreğinde olmadığı bilgisi... kesinliğiydi. Artık yüreğinde yalnızca bu çukur vardı.</p>

    <p>Genç adam başarısızlığına ağladı, Luger’in namlusunun çıplak tenine dayandığını hissettiğinde imanının yok olmasına ağladı...</p>

    <p>Boynunda bir başka ağız...</p>

    <p>Sonra atışları duydu. Avlunun diğer yanında, tutsaklardan oluşan bir işçi grubu gözetleme kulelerini ele geçirmişti ve şimdi kampı ele geçiriyor, gördükleri her üniformalı subayı vuruyorlardı.</p>

    <p>Arkasındaki adam gitti. Setrakian’ı o çukurun kenarında bıraktı.</p>

    <p>Yanındaki Polonyalı ayağa kalkıp koşmaya başladı ---Setrakian’ın bedeni yeniden iradeyle dolmuştu. Ellerini göğsüne bastırdı ve kendini çırılçıplak bir halde kamuflajlı dikenli tellere doğru koşarken buldu.</p>

    <p>Çevresinde silah sesleri vardı. Nöbetçiler ve tutsaklar kanlar içinde yere yıkılıyorlardı. Duman vardı ve yalnızca çukurdan gelmiyordu: Kampın her yerinde yangınlar başlamıştı. Abraham diğerleriyle birlikte çite vardı ve bir şekilde, onu kaldıran, onun kırık ellerinin yapamadığını yapan isimsiz ellerin yardımıyla, diğer tarafa düştü.</p>

    <p>Yerde yatakaldı. Tüfek mermileri ve makineli tüfek atışı çevresinde toprağı parçalıyordu ---ve yine, ellerle kollar onu yerden alıp ayağa kaldırdı.</p>

    <p>Ve görünmeyen yardımcıları mermilerle delik deşik edilirken, Setrakian koştu, koştu ve kendini ağlarken buldu... çünkü Tanrı’nın yokluğunda İnsanı bulmuştu. İnsan öldüren insan, insana yardım eden insan, ikisi de isimsiz: bela ve nimet.</p>

    <p>Bir seçim meselesi.</p>

    <p>Kilometrelerce koştu. Avusturyalı destek kuvvetleri geldiği zaman bile koşmaya devam etti. Ayakları yarıldı, ayak parmakları taşlara çarpıp kırıldı, ama o çiti aştıktan sonra, hiçbir şey onu durduramazdı. Ormana geldiği zaman, yere yıkılıp gecenin içinde saklandığı zaman zihninde tek bir amaç vardı.</p>
  </div>
</body>
</html>
