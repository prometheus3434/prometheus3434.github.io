<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><b class="calibre5"><br class="calibre18" id="calibre_pb_24" /></b></p>

    <p><b class="calibre5"><span class="calibre12"> </span></b></p>

    <p><span> </span></p>

    <h1 class="calibre15"><a class="pcalibre pcalibre1" id="bookmark38"></a>EKONOMİ SINIFI</h1>

    <p>753 numaralı uçuştan canlı kurtulan Ansel Barbour, karısı Ann-Marie ve çocukları, sekiz yaşındaki Benjy ve beş yaşındaki Hailey ile birlikte, New York Flatbush'taki üç odalı evlerinin arka tarafındaki güneş gören odada, mavi kreton kaplı kanepede birbirlerine sokulmuşlardı. Bu özel olay için eve girmelerine izin verilen Pap ve Gertie adındaki iki iri Saint Bernard bile oyuna katıldı. Onu gördüklerine çok mutlu olmuşlardı, insan eli büyüklüğündeki pençelerini Ansel’in dizlerine dayadılar, minnetle göğsüne dokundular.</p>

    <p>Ansel ekonomi sınıfında, 39G numaralı koltukta oturuyordu. Bedelini işvereninin ödediği, Berlin’in güneybatısındaki Potsdam’da düzenlenen bir veri tabanı güvenliği eğitiminden geri dönüyordu. Ansel bilgisayar programcısıydı, milyonlarca müşterinin kredi kartı numaralarının elektronik yollarla çalınmasının ardından, New Jersey merkezli bir perakendeci ile dört aylık sözleşme yapmıştı. Daha önce hiç yurtdışına çıkmamıştı ve ailesini çok özlemişti. Dört günlük konferansın programına molalar ve şehir gezileri de eklenmişti, ama Ansel otelinden çıkmamış, dizüstü bilgisayarı ile odasına kapanmayı, çocuklarıyla webcam aracılığıyla görüşmeyi ve internet üzerinde yabancılarla iskambil oynamayı tercih etmişti.</p>

    <p>Karısı Ann-Marie batıl inançları olan, içine kapanık bir kadindi ve 753 numaralı uçuşun trajik sonu onun uçak yolculukları ve genel olarak yeni deneyimler hakkında özenle beslediği korkulan doğrulamaktan başka işe yaramamıştı. Ann-Marie araba kullanmazdı. Düzinelerce takıntılı alışkanlığın pençesinde yaşıyordu. Bunlara, kötü şansı kovalamak amacıyla, evdeki her aynaya dokunmak ve onları tekrar tekrar temizlemek de dahildi. Annesiyle babası, o dört yaşındayken bir otomobil kazasında ölmüştü ---kazadan yalnız kendisi kurtulmuştu--- ve bekar bir hala tarafından yetiştirilmişti. Halası Ann-Marie ile Ansel’in düğününden bir hafta önce ölmüştü. Çocuklarının doğumu Ann-Marie’nin yalıtılmışlığını daha da artırmış, korkularını büyütmüştü, öyle ki günler boyunca evinin güvenli sınırlarından çıkmadığı oluyordu. Dış dünya ile temas kurmasını gerektirecek her şey için Ansel’e bağımlıydı.</p>

    <p>Arızalı uçağa dair haber kadını çökertmişti. Daha sonra Ansel’in geri gelmesinin sevinci onu ancak dini terimlerle tanımlayabileceği şekilde canlandırmıştı: onun boş, yaşam koruyan düzeninin mutlak gerekliliğini doğrulayan ve kutsayan bir kurtuluş.</p>

    <p>Ansel ise, eve döndüğü için çok rahatlamıştı. Ben ve Hailey tepesine tırmanmaya çalışıyordu, ama boynundaki ağrı yüzünden onları uzak tutmak zorunda kalıyordu. Boğazında başlayan tutulma hissi ---kasları acı veren bir şekilde burulmuş halatlar gibiydi- çene eklemlerini geçip kulaklarına dek yayılıyordu. Bir halatı burduğunuzda nasıl kısalırsa, Ansel’in kaslarında da bu his vardı. Biraz rahatlamayı umarak boynunu esnetti...</p>

    <p><i>ÇAT... ÇITIR... TIK...</i></p>

    <p>... acıdan iki büklüm olacaktı neredeyse. Harcadığı çabaya değmezdi.</p>

    <p>Daha sonra, Ansel ekonomik boy ibuprofeni ocağın üzerindeki yüksek dolaba kaldırırken Ann-Marie'ye yakalandı. Ansel gündelik önerilen doz olan altı hapın hepsini birden ağzına attı ve zar zor yutabildi.</p>

    <p>Ann-Marie’nin bakışlarındaki neşenin yerini korku aldı. "Ne oldu?"</p>

    <p>"Yok bir şey," dedi Ansel, ama başını iki yana sallayamayacak kadar rahatsız hissediyordu. Ama karısını endişelendirmemek en iyisi olacaktı. "Yalnızca uçakta her yanım tutuldu. Başım öne düştüğü için muhtemelen."</p>

    <p>Ann-Marie parmaklarını çekiştirerek kapıda dikilmeye devam etti. "Belki de hastaneden çıkmaman gerekirdi."</p>

    <p>"Peki sen nasıl idare edecektin?" diye karşılık verdi Ansel, tasarladığından daha aksi bir sesle.</p>

    <p><i>ÇAT, ÇITIR</i> VE <i>TIK...</i></p>

    <p>"Ama ya... ya yine hastaneye girmen gerekirse? Ya bu sefer kalmanı isterlerse?"</p>

    <p>Kendi korkularını göz ardı edip karısınınkileri dindirmeye çalışmak yorucuydu. "Zaten işimi ihmal etmemem gerekiyor. Durumumuzun sıkışık olduğunu biliyorsun."</p>

    <p>İki gelirli aileler için uygun olan Amerika’da, tek gelirli bir aileydiler. Ve Ansel ikinci bir iş bulamazdı, çünkü o zaman market alışverişini kim yapacaktı?</p>

    <p>"Biliyorsun, ben... ben sensiz yapamam," dedi Ann-Marie. Onun hastalığını hiç konuşmamışlardı. En azından, hastalık adı altında konuşmamışlardı. "Sana ihtiyacım var. <i>Bizim</i> sana ihtiyacımız var."</p>

    <p>Ansel’in omuzlarıyla yaptığı jest bir eğilmeye daha çok benziyordu, boynunu değil belini kırarak eğilmişti. "Tanrım, onca insanı düşündükçe." Uzun uçuşta yanında oturanları düşündü. İki sıra öndeki, üç yetişkin çocuklu aileyi. Koridorun karşısında oturan, yolun büyük kısmında uyuyan, kır saçlı başları aynı yastığı paylaşan yaşlı çifti. Kucağına diyet gazoz damlatan açık sarı saçlı hostesi. "Neden ben, diyorum. Benim hayatta kalmam için bir sebep var mıydı?"</p>

    <p>"Bir sebep <i>var"</i> dedi karısı elini onun göğsüne koyarak. "Ben."</p>

    <p>Daha sonra, Ansel köpekleri arka bahçedeki barakalarına götürdü. Bu evi almalarının asıl sebebi bu avluydu: Çocuklar ve köpekler için bol bol oynama yeri vardı. Ansel, Pap ile Gertie'yi Ann-Marie ile tanışmadan önce almıştı ve Ann-Marie tıpkı Ansel’e olduğu gibi, onlara da âşık olmuştu. Köpekler de koşulsuzca seviyordu Ann-Marie'yi. Ansel de öyle, çocuklar da öyle ---ama büyük çocukları Benjy arada bir onun tuhaflıklarını sorgulamaya başlamıştı. Özellikle de, sekiz yaşındaki bir oğlanın beyzbol antrenmanlarına ve oyun randevularına engel olduklarında. Ansel, Ann-Marie’nin ondan birazcık uzaklaşmaya başladığını görebiliyordu. Ama Pap ve Gertie, Ann-Marie onları fazla fazla beslediği sürece, ona asla meydan okumuyordu. Ansel çocuklar büyüdükçe yaşanacaklardan korkuyordu, annelerinden çok erken uzaklaşmalarından korkuyordu ve karısının neden köpekleri çocuklarına tercih eder göründüğünü anlamıyordu.</p>

    <p>Eski bahçe kulübesinin içinde, ortadaki yer tahtalarına metal bir kazık kakılmış, direğe iki zincir bağlanmıştı. Gertie önceki sene kaçmış, sırtında ve bacaklarında sopa izleriyle geri dönmüştü. Biri köpeğe dayak atmıştı. Bu yüzden artık, kendi güvenlikleri için, geceleri köpekleri bağlıyorlardı. Ansel rahatsızlığını en aza indirmek için boynunu ve başını aynı hizada tutarak, köpeklerin yemeğini ve suyunu yavaşça yere bıraktı, sonra köpekler yemeklerini yerken elini koca kafalarındaki tüylerin üzerinde gezdirdi, gerçekliklerini hissetti, bu şanslı günün sonunda onların varlığını takdir etti. Ansel köpekleri direğe bağladıktan sonra dışarı çıktı ve evinin arkasına bakarak dikildi, içinde kendisinin olmadığı bir dünya hayal etmeye çalıştı. Ansel bugün çocuklarının ağladığını görmüştü ve kendisi de onlarla birlikte ağlamıştı. Ailesinin ona çok ihtiyacı vardı.</p>

    <p>Aniden boynuna saplanan bir ağrıyla sarsıldı. Düşmemek için köpek kulübesinin köşesine tutundu ve dakikalar boyunca o şekilde donup kaldı. Bir tarafa doğru eğilerek, bu yakıcı ve keskin acı boyunca titreyerek bekledi. Sonunda acı geçti. Bir kulağı deniz kabuğu gibi uğulduyordu. Ansel parmaklarıyla boynunu yokladı. Dokunulmayacak kadar hassastı. Boynunu germeye, hareket etme yeteneğini iyileştirmeye çalıştı, başını eğebildiğince arkaya eğerek gece göğüne baktı. Orada, yıldızlara benzeyen uçak ışıkları vardı.</p>

    <p><i>Ben kurtuldum,</i> diye düşündü. <i>En kötü kısmı bitti. Bu da yakında geçer.</i></p>

    <p>O gece korkunç bir rüya gördü. Vahşi bir yaratık evde çocuklarını kovalıyordu, ama Ansel onları kurtarmak için koştuğunda, ellerinin yerinde canavar pençeleri olduğunu gördü. Uyandığında yatağının kendi tarafı sırılsıklamdı. Çabucak yataktan çıktı ---ama bir sancı saplandı.</p>

    <p><i>ÇAT...</i></p>

    <p>Kulakları, çenesi, boğazı aynı gergin ağrıyla kasılmıştı ve yutkunamıyordu.</p>

    <p><i>ÇITIR...</i></p>

    <p>Yemek borusundaki ağrı neredeyse felç ediciydi.</p>

    <p>Sonra bir de susuzluk vardı. Hiç hissetmediği türden bir susuzluk ---asla dinmeyen bir dürtü.</p>

    <p>Tekrar hareket edebilir hale geldiğinde, holden geçerek mutfağa gitti. Buzdolabını açtı ve kendine büyük bir bardak limonata doldurdu, sonra bir bardak daha, bir bardak daha... ardından sürahiyi kafasına dikti. Ama susuzluğunu hiçbir şey gideremiyordu. Neden bu kadar terliyordu?</p>

    <p>Geceliğindeki lekelerde ağır ---küf gibi--- bir koku ve terinde de kehribarımsı bir taraf vardı. Burası çok sıcaktı...</p>

    <p>Sürahiyi buzdolabına geri koyarken bir tabak marine edilmiş eti fark etti. Yağa ve sirkeye karışmış kan sızıntılarını gördü ve ağzı sulandı; onu ızgara etme fikriyle değil, ısırma fikriyle -dişlerini ona geçirme, parçalama, emme fikriyle. Kanı içme fikriyle. <i>TIK...</i></p>

    <p>Ana hole çıktı ve çocuklara göz attı. Benjy, Scooby Doo desenli örtüsünün altında tortop olmuştu; Haily, kolunu şiltesinin kenarından yerdeki resimli kitaplara doğru sarkıtmış, hafif hafif horluyordu. Onları görünce Ansel’in omuzları biraz gevşedi ve biraz nefeslendi. Serinlemek için arka bahçeye çıktı, gece havası derisindeki teri soğuttu. Evde, ailesiyle birlikte olmanın onu her dertten kurtaracağını hissediyordu. Onlar ona yardım ederdi.</p>

    <p>Onlar onu beslerdi.</p>

    <p><span> </span></p>

    <h1 class="calibre34" id="sigil_toc_id_18"><a class="pcalibre pcalibre1" id="bookmark39"></a>ADLİ TIP KURUMU, MANHATTAN</h1>

    <p>Eph ile Nora’yı karşılayan adli tıp uzmanının üzerinde kan yoktu. Bu bile başlı başına tuhaf bir manzaraydı. Normalde su geçirmez önlüklerinden kan akardı, plastik kol yenleri dirseklerine dek kana batmış olurdu. Ama bugün böyle değildi. Adli tıp uzmanı Beverly Hills’te çalışan bir jinekologdan farksızdı.</p>

    <p>Uzman kendini Gosset Bennet olarak tanıttı. Kahverengi tenli ve ondan daha kahverengi gözlü bir adamdı ve plastik gözlüğün ardında kararlı bir yüzü vardı. "Biz de işe yeni başlamıştık," dedi eliyle masaları göstererek. Otopsi odası gürültülü bir yerdi. Bir ameliyat odası steril ve sessiz bir ortamken, morg bunun tam tersidir: uğuldayan testereler, akan su, rapor dikte eden doktorlarla dolu, karışık ve meşgul bir ortam. "Sizin uçaktan sekiz tanesine başladık."</p>

    <p>Soğuk paslanmaz çelikten, sekiz oluklu masanın üzerinde cesetler yatıyordu. Uçaktan getirilen kurbanlar otopsinin farklı aşamalarındaydı. İkisi tamamen açılmıştı, yani göğüsleri boşaltılmış, organlar ayaklarının dibinde duran açık plastik torbalara konmuştu. Bir patolog, insan etinden bir tabak <i>sapmi</i> hazırlayan bir yamyam gibi, kesme tahtasında örnekleri ayırıyordu. Yaralı boyunlar kesilmiş, diller dışarı çekilmişti, yüzler lateks maskeler gibi aşağıya doğru sıyrılmış, kafatasları ortaya çıkarılmış, onlar da yuvarlak testerelerle açılmıştı. Bir beyin omurilikten ayrılmaktaydı, daha sonra, otopsinin son adımı olarak, sertleşmesi için formalin solüsyonu içine konacaktı. Bir morg görevlisi boş kafatasını yeniden doldurmak üzere elinde dolgu malzemesi ve iyice mumlanmış bir iplik geçirilmiş büyük, kıvrık bir iğneyle beklemekteydi.</p>

    <p>Uzun saplı bir bahçe makası masadan masaya dolaşmaktaydı. Bir başka görevli göğsü açılmış bir cesedin yanında, metal bir taburenin üzerinde durmuş, kaburgaları teker teker kesiyordu. Daha sonra göğüs kafesi ve sternum bir bütün halinde yerinden çıkarılacaktı. Parmesan peyniri, metan ve çürük yumurta karışımı bir koku vardı.</p>

    <p>"Sen aradıktan sonra boyunlarını kontrol etmeye başladım," dedi Bennett. "Şimdiye kadar incelediğimiz tüm bedenlerde bahsettiğin kesik var. Ama yara izi yok. Gördüğüm en düzgün, en temiz açık yara."</p>

    <p>Onları, masada yatan, henüz kesilmemiş bir kadın cesedinin yanına götürdü. Boynunun altına konmuş on beş santimlik metal bir blok sayesinde başı arkaya devrilmiş, göğsü gerilmiş, boynu ortaya çıkmıştı. Eph eldivenli parmaklarla kadının boğazındaki deriyi dürtükledi.</p>

    <p>İnce ---kâğıt kesiği kadar ince--- çizgiyi fark etti ve yarayı nazikçe araladı. Yaranın düzgünlüğü ve görebildiği kadarıyla derinliği onu şok etti. Eph deriyi bıraktı ve yara, uykulu gözkapakları ya da utangaç bir gülümseme gibi, tembelce kapandı.</p>

    <p>"Buna ne sebep olmuş olabilir?" diye sordu.</p>

    <p>"Bildiğim kadarıyla, doğal bir şey değil," dedi Bennett. "Neşterle kesilmiş kadar düzgün. Hem uzunluğu hem de yeri özellikle hesaplanmış gibi. Ama... kenarları yuvarlak, yani görünüşü neredeyse organik."</p>

    <p>"Derinliği ne kadar?" diye sordu Nora.</p>

    <p>"Temiz bir kesik; dümdüz iniyor, şahdamarın duvarını deliyor, ama orada duruyor ---diğer yandan çıkıp damarı parçalamıyor."</p>

    <p>"Hepsinde böyle mi?" diye inledi Nora.</p>

    <p>"Şimdiye dek baktığım her cesette. Her birinde aynı yara var, ama siz söylemeseniz, itiraf etmeliyim, fark etmeyebilirdim. Özellikle de, bu cesetlerin her birinde bulduğum başka şeylerin yanında."</p>

    <p>"Hangi başka şeyler?"</p>

    <p>"Birazdan oraya geleceğim. Her yara izi boyunda, önde ya da yanda. Yara izi göğsünde, yüreğin yukarısında olan bir kadın dışında. Bir erkekte de aramamız gerekti ve sonunda baldırın üst kısmında, femur damarının üzerinde bulduk. Her yara deriyi ve kası aşıyor, ana damarın hemen içinde bitiyordu."</p>

    <p>"İğne eseri olabilir mi?" diye tahmin yürüttü Eph.</p>

    <p>"Ama ondan daha ince. Ben... benim daha fazla araştırmam lazım, burada işe daha yeni başladık. Ve başka ürkütücü şeyler de var. Bunun farkındasınız sanırım?" Bennett onları büyük buzdolabının kapısına götürdü. İçerisi iki arabalık bir garajdan daha büyüktü. Yaklaşık elli sedye vardı, çoğunda fermuarı cesedin göğsüne kadar indirilmiş birer ceset torbası duruyordu. Birkaçı tamamen indirilmişti, cesetler çıplaktı ---çoktan tartılmış, ölçülmüş, fotoğrafları çekilmişti--- ve otopsi masasına hazırlardı. 753 numaralı seferle ilgisi olmayan sekiz kadar ceset, torbasız bir biçimde sedyelerin üzerinde çıplak yatıyorlardı ve ayak parmaklarında standart sarı etiketler vardı.</p>

    <p>Soğutulmuş ortam, tıpkı meyve sebzeleri koruduğu, soğuk etlerin bozulmasını engellediği gibi, çürümeyi de yavaşlatır. Ama uçaktan gelen cesetler hiç bozulmamıştı. Otuz altı saat sonra hâlâ, Eph’in uçağa ilk bindiği zamanki kadar taze görünüyorlardı. Onların tersine, normal sarı etiketli cesetler şişmişti; her gözenekten siyah irinden farksız bir sıvı sızıyordu, etleri koyu yeşil ve buharlaşma yüzünden köselemsi olmuştu.</p>

    <p>"Bunlar oldukça iyi görünen ölüler," dedi Bennett.</p>

    <p>Eph, soğutucunun içinde durmakla hiçbir ilgisi olmayan bir ürperti hissetti. O ve Nora üç sıra cesedin arasından yürüyerek geçtiler. Sağlıklı göründükleri söylenemezdi, büzülmüşlerdi ve kanları çekilmişcesine soluktular, ama öleli çok olmuş gibi görünmüyordu. Ölülerin karakteristik maskelerine sahiptiler, ama sanki daha otuz dakika önce ölmüşlerdi.</p>

    <p>Bennett’i izleyerek otopsi odasına girdiler. Aynı kadın cesedi otopsi için hazırlanıyordu ---kırklarının başlarındaydı ve vücudunda, bikini çizgisinin altındaki on senelik sezaryen izi dışında başka ayırt edici bir işaret yoktu. Bennett neşter yerine, bir morgda asla kullanılmayan bir alete uzandı, bir stetoskoba.</p>

    <p>"Bunu daha önce fark ettim," dedi stetoskobu Eph’e uzatarak. Eph kulaklıkları taktı ve Bennett odadaki herkesin durup sessiz olmasını istedi. Bir patoloji asistanı koşuşturarak akan suları kapadı.</p>

    <p>Bennett stetoskobun ucunu cesedin göğsüne, sternumun hemen altına dayadı. Eph işiteceklerinden korkarak, endişe içinde dinledi. Ama hiçbir şey duymadı. Tekrar Bennett’e baktı, ama adamın yüzünde ifade yoktu, bekliyordu. Eph gözlerini yumdu ve odaklandı.</p>

    <p>Hafif. Çok hafif. Bir kıvranma sesi, adeta çamurda kıvranan bir şey gibi. Öyle ağır, öyle delirtici ölçüde hafif bir sesti ki, Eph onu hayal etmediğinden emin olamıyordu.</p>

    <p>Dinlemesi için stetoskobu Nora’ya uzattı.</p>

    <p>"Kurtlar mı?" dedi Nora doğrularak.</p>

    <p>Bennett başını iki yana salladı. "Aslında, kurt yok. Bu da çürüme olmamasını kısmen açıklıyor. Ama bazı ilgi çekici anormallikler var..."</p>

    <p>Bennett herkesin işine dönmesini işaret etti ve yandaki tepsiden altı numaralı bir neşter seçti. Ama göğse her zamanki Y biçimli kesiği açmak yerine, emaye bir tezgahtan geniş ağızlı bir kavanoz aldı ve cesedin sol elinin altına yerleştirdi. Neşteri aniden bileğin altına dayadı ve portakal kabuğu kesermiş gibi kesip açtı.</p>

    <p>Önce soluk, beyazımsı bir sıvı fışkırdı, bir kısmı adamın eldivenlerine ve kalçasına bulaştı, sonra düzgün bir biçimde koldan aşağı, kavanoza aktı. Hızla kavanozun dibini doldurdu, ama sonra, durmuş kalbin basıncı olmadığından, yaklaşık yüz gramı bulduğunda gücünü kaybetti. Bennett daha fazlasını akıtabilmek için kolu indirdi.</p>

    <p>Adamın eyleminin duygusuzluğu Eph’i şok etmişti, ama akıntıyı görünce hemen üstesinden geldi. Bu kan olamazdı. Ölümden sonra kan birikir ve pıhtılaşır. Motor yağı gibi akmaz.</p>

    <p>Beyazlaşmaz da. Bennett cesedin kolunu eski yerine yerleştirdi ve Eph’in görebilmesi için kavanozu kaldırdı.</p>

    <p><i>Teğmen --- cesetler --- onlar...</i></p>

    <p>"Başta belki de proteinlerin ayrıştığını düşündüm. Tıpkı yağın suyun yüzeyine çıktığı gibi," dedi Bennett. "Ama tam olarak bu da değil."</p>

    <p>Akıntı kremsi beyazdı, kana ekşi süt karıştırılmış gibi.</p>

    <p><i>Teğmen... ah, Tanrım...</i></p>

    <p>Eph gördüklerine inanamıyordu.</p>

    <p>"Hepsi aynı mı?" dedi Nora.</p>

    <p>Bennett başını salladı. "Kanları akıtılmış. Hiç kan yok."</p>

    <p>Eph kavanozdaki beyaz maddeye baktı ve tam yağlı süt düşüncesi midesini kaldırdı.</p>

    <p>"Başka şeyler de var," dedi Bennett. "İç sıcaklık yüksek. Bir şekilde, bu cesetler hâlâ ısı üretiyor. Ek olarak, bazı organlarda kara lekeler bulduk. Nekroz değil, neredeyse... morartı gibi."</p>

    <p>Bennett içinde beyaz sıvı olan kavanozu tezgaha bıraktı ve patoloji asistanlarından birini çağırdı. Kadın, eve servis çorbaların içine konduğu türden mat bir plastik kap getirdi. Üstünü açtı ve Bennett kabın içine uzanarak bir organ çıkardı, onu kasaptan yeni gelmiş küçük bir et parçası gibi, kesme tahtasının üzerine koydu. Bu, kesilmemiş bir insan kalbiydi. Eldivenli parmaklarıyla damar girişlerini gösterdi. "Kapakları görüyor musunuz? Sanki kendiliklerinden açılmış. Şimdi, yaşarken bu şekilde çalışmış olamazlar. Açılıp kapanarak kan pompalarken değil. Bu yüzden, bu doğumdan olamaz."</p>

    <p>Eph hayretler içindeydi. Bu anormallik, ölümcül bir kusurdu. Her anatomi uzmanının bildiği gibi, insanların içi de dışı kadar farklı görünürdü. Ama hiçbir insan bu kalple yetişkin olana kadar yaşayamazdı.</p>

    <p>"Hastanın sağlık geçmişi var mı?" dedi. "Bunu karşılaştırabileceğimiz herhangi bir şey?"</p>

    <p>"Henüz yok. Muhtemelen sabaha kadar da olmayacak. Ama bu, süreci yavaşlatmama sebep oldu. <i>iyice</i> yavaşlatmama. Bir süreliğine duruyorum, bu gecelik kapıyorum ki, yarın buraya daha fazla destek getirtebilelim. Her ufak ayrıntıyı kontrol etmek istiyorum. Örneğin... bunun gibi."</p>

    <p>Bennett orta sıklette yetişkin bir erkeğe ait, tamamen açılmış bir cesede yürüdü. Boynu boğaza kadar kesilmiş, gırtlak ve soluk borusu ortaya çıkmıştı. Gırtlağın hemen üstünde ses kıvrımları ya da ses telleri görülebiliyordu.</p>

    <p>"Giriş kıvrımlarını görüyor musun?" dedi Bennett.</p>

    <p>Bunlar 'sahte ses telleri' olarak da bilinirdi: tek işlevi yukarıda durup gerçek ses tellerini korumak olan mukus kaplı kalın zarlar. Ameliyatla alındıktan sonra bile tamamen yenilenebildiklerinden, bunlar gerçek bir anatomik gariplikti.</p>

    <p>Eph ve Nora yaklaştılar. Yeni gelişmiş kıvrımları ikisi de görebiliyordu; pembemsi, etli çıkıntılar ---tümörler gibi bozuk ya da biçimsiz değildiler, boğazın içinden, dilin altından dallanarak büyüyorlardı. Çenenin altındaki yumuşak dokuda yeni ve görünüşe göre spontane bir değişiklikti bu.</p>

    <p>Dışarıda, her zamankinden daha büyük titizlikle temizlendiler. Morgda gördükleri ikisini de derinden sarsmıştı.</p>

    <p>İlk önce Eph konuştu. "Acaba her şey ne zaman yine mantıklı gelmeye başlayacak?" Ellerini tamamen kuruladı ve eldivensiz ellerine temas eden havayı hissetti. Sonra kendi boğazını, bütün kesiklerin olduğu yeri yokladı. "Boyunda düz, derin bir kesik. Ve bir yandan ölüm sonrası bozulmayı yavaşlatan, bir yandan da spontane ölüm sonrası doku gelişmesine sebep olan bir virüs."</p>

    <p>"Bu yeni bir şey," dedi Nora.</p>

    <p>"Ya da... çok, çok eski bir şey."</p>

    <p>Çıkış kapısına, Eph’in yasadışı park ettiği Explorer’a doğru yola çıktılar. Arabanın kontrol panelinin üzerinde ACİL KAN TESLİMATI kartı vardı. Günün son sıcaklığı da gökyüzünü terk ediyordu. "Diğer morgları kontrol etmemiz lazım," dedi Nora. "Bakalım onlar da aynı sapmaları buluyorlar mı?"</p>

    <p>Eph’in telefonunun zili çaldı. Zack'ten mesaj vardı:</p>

    <p><span> </span></p>

    <p><span class="font2">nrdsin???? <span> <span>  </span>Z</span></span></p>

    <p><span> </span></p>

    <p>"Kahretsin," dedi Eph. "Unuttum... velayet davası vardı..."</p>

    <p>"Şimdi mi?" dedi Nora. Sonra kendine hakim oldu. "Tamam. Sen git. Seninle daha sonra görüşürüz..."</p>

    <p>"Hayır, onları ararım ---sorun değil." İkiye bölündüğünü hissederek çevresine bakındı. "Pilota bir daha bakmamız lazım. Neden onun yarası kapanırken diğerlerininki kapanmadı? Bu şeyin fizyopatolojisini çözmemiz lazım."</p>

    <p>"Diğer kurtulanlar da var."</p>

    <p>Eph onların gittiğini hatırlayarak kaşlarını çattı. "Jim bu şekilde işleri berbat edecek adam değil."</p>

    <p>Nora’nın içinden Jim’i savunmak geldi. "Hastalanıyorlarsa, geri döneceklerdir."</p>

    <p>"Ama... çok geç olabilir. Hem onlar hem de bizim için."</p>

    <p>"Ne demek, bizim için?"</p>

    <p>"Bu şeyi çözebilme konusunda. Bir yerlerde bir yanıt olmalı, bir açıklama. Bir mantık. İmkânsız bir şey oluyor, nedenini bulmamız ve durdurmamız gerek."</p>

    <p>Birinci sokağın ana girişindeki kaldırımda, haberciler adli tıp kurumundan canlı yayın yapmak için hazırlıklarına başlamıştı. Bu olay epeyce seyirci çekmişti, huzursuzlukları köşe başından hissedilebiliyordu. Havada oldukça kararsızlık vardı.</p>

    <p>Ama bir adam kalabalıktan koptu, Eph’in içeri girerken fark ettiği bir adam. Bembeyaz saçlı, boyuna göre fazla uzun bir baston taşıyan, onu gümüş sapından tıpkı bir asa gibi kavramış olan yaşlı bir adamdı. Kusursuz, eski moda ve resmi giyimi dışında yemekli tiyatro gösterisindeki Musa gibi görünüyordu. Üzerinde hafif bir siyah palto, onun altında gabardin bir takım elbise vardı. Yeleğinden altın bir saat zinciri sarkıyordu. Ve ---seçkin kıyafetine tuhaf bir biçimde uyumsuz--- parmak uçları kesilmiş gri yün eldivenler takmıştı.</p>

    <p>"Dr. Goodweather?"</p>

    <p>Yaşlı adam adını biliyordu. Eph ona bir daha baktı ve, "Tanışıyor muyuz?" dedi.</p>

    <p>Adam aksanlı konuşuyordu ---muhtemelen Slav aksanıydı. "Sizi kutuda gördüm. Televizyonda. Buraya gelmeniz gerekeceğini biliyordum."</p>

    <p>"Burada beni mi beklediniz?"</p>

    <p>"Söylemem gerekenler, Doktor, çok önemli. Kritik öneme sahip."</p>

    <p>Yaşlı adamın uzun bastonunun başlığı Eph’in dikkatini çekti: gümüş bir kurt başı. "Şey, şimdi olmaz... ofisimi arayın ve randevu alın..." Cep telefonunda bir numara çevirerek uzaklaştı.</p>

    <p>Yaşlı adam endişeli görünüyordu, sakin konuşmaya çalışan heyecanlı biri gibi. En beyefendi gülümsemesini takındı ve hitabına Nora’yı da dahil etti. "Adım Abraham Setrakian. Sizin için bir anlam ifade etmiyordur." Bastonuyla morgu işaret etti. "Orada onları gördünüz. Uçaktaki yolcuları."</p>

    <p>"Bu konuda bir şey mi biliyorsunuz?" dedi Nora.</p>

    <p>"Kesinlikle," dedi adam ona minnetle gülümseyerek. Setrakian, konuşmak için çok uzun süre beklemiş, nereden başlayacağını bilemeyen bir adam gibi, bir kez daha morga baktı. "Onların fazla değişmemiş olduğunu gördünüz, değil mi?"</p>

    <p>Eph çevirdiği numara çalmadan telefonunu kapadı. Yaşlı adamın sözleri kendi mantıksız korkularını yansıtıyordu. "Nasıl değişmemiş?" dedi.</p>

    <p>"Ölüler. Bedenler bozulmuyor."</p>

    <p>Eph, meraktan çok endişeden sordu: "Demek burada insanlar bunları duyuyor?"</p>

    <p>"Kimsenin bana bir şey söylemesi gerekmiyordu Doktor. Ben biliyorum."</p>

    <p><i>"Biliyorsunuz,"</i> dedi Eph.</p>

    <p>"Söylesenize," dedi Nora. "Başka neler biliyorsunuz?"</p>

    <p>Yaşlı adam boğazını temizledi. "Şey buldunuz mu... bir tabut?"</p>

    <p>Eph Nora’nın kaldırımda on santim yükseldiğini hissetti. "Ne dediniz?" dedi Eph.</p>

    <p>"Bir tabut. Sizdeyse, o elinizde demektir."</p>

    <p>"Kim elimizde?" dedi Nora.</p>

    <p>"Onu yok edin. Hemen. İncelemek için saklamayın. Tabutu gecikmeden yok etmelisiniz."</p>

    <p>Nora başını iki yana salladı. "Gitmiş," dedi. "Nerede olduğunu bilmiyoruz."</p>

    <p>Setrakian acı bir hayal kırıklığıyla yutkundu. "Korktuğum gibi."</p>

    <p>"Neden yok etmemiz gerekiyor?" diye sordu Nora.</p>

    <p>Eph araya girerek, Nora’ya hitaben, "Bu tür konuşmalar duyulursa insanlar paniğe kapılır," dedi. Yaşlı adama baktı. "Siz kimsiniz? Bu tür şeyleri nereden duydunuz?"</p>

    <p>"Ben bir rehinci dükkanı işletiyorum. Hiçbir şey duymadım. Bu şeyleri <i>biliyorum</i>.<sup class="calibre40">11</sup></p>

    <p>"Biliyor musunuz?" dedi Nora. "Nereden biliyorsunuz?"</p>

    <p>"Lütfen." Adam şimdi, daha açık görüşlü olan Nora’ya odaklanmıştı. "Şimdi söyleyeceklerimi kayıtsızca söylemiyorum. Çaresizce ve mutlak dürüstlükle söylüyorum. Oradaki cesetler var ya?" Morgu gösterdi. "Size söylüyorum. Bu gece çökmeden, onların yok edilmesi lazım."</p>

    <p>"Yok etmek mi?" dedi Nora ilk defa adama olumsuz tepki göstererek. "Neden?"</p>

    <p>"Ben yakmanızı öneririm. Basit ve kesin."</p>

    <p><i>"Bu o</i>,<i>"</i> dedi bir ses içeriden. Bir morg görevlisi, üniformalı bir New York polisini onlara doğru, Setrakian’a doğru getirdi.</p>

    <p>Yaşlı adam onu duymazdan gelerek hızlı hızlı konuştu. "Lütfen. Çok geç oldu zaten."</p>

    <p>"İşte burada," dedi morg görevlisi, yaklaşıp, polise Setrakian’ı göstererek. "Bu adam."</p>

    <p>Polis ılımlı ve sıkkın bir tavırla Serrakian’a, "Bayım?" dedi.</p>

    <p>Setrakian onu duymazdan gelerek doğrudan Nora ile Eph’e hitap etti. "Bir ateşkes bozuldu. Kadim, kutsal bir anlaşma. Artık insan değil, iğrenç bir şey olan bir adam tarafından. Yürüyen, beslenen iğrenç bir şey."</p>

    <p>"Bayım," dedi polis. "Sizinle konuşabilir miyim bayım?"</p>

    <p>Setrakian uzandı ve Eph’in dikkatini çekmek için bileğini yakaladı. "O şimdi burada, Yeni Dünya’da, bu şehirde, hem de bu gün. Bu gece. Anlıyor musunuz? O durdurulmalı."</p>

    <p>Yaşlı adamın elinin yün kaplı parmakları boğum boğum ve pençemsiydi. Eph elini çekti, ama kabaca değil. Yine de yaşlı adam geriye doğru sendeledi. Bastonu polisin omzuna, neredeyse yüzüne çarptı ve aniden polisin ilgisizliği öfkeye dönüştü.</p>

    <p>"Tamam, bu kadar yeter," dedi polis, bastonu elinden çekip yaşlı adamın kolunu yakalayarak. "Gidelim."</p>

    <p>"Onu burada durdurmanız lazım," diye devam etti Setrakian götürülürken.</p>

    <p>Nora morg görevlisine döndü. "Bunun sebebi nedir? Ne yapıyorsun?"</p>

    <p>Görevli, Eph ve Nora’nın boyunlarından sarkan ---üstünde kırmızı harflerle HKM yazan--- pvc kaplı kimlik kartlarına baktı, sonra yanıt verdi. "Önceden, akrabasının içeride olduğunu iddia ederek içeri girmeye çalıştı. Cesetleri görmekte ısrar etti." Görevli uzaklaşmakta olan yaşlı adama baktı. "Bir tür gulyabani."</p>

    <p>Yaşlı adam yalvarmaya devam ediyordu. "Morötesi ışık," diye seslendi omzunun üzerinden. "Bedenleri morötesi ışıkla tarayın..."</p>

    <p>Eph donakaldı. Bunu gerçekten duymuş muydu?</p>

    <p>"O zaman haklı olduğumu göreceksiniz," diye bağırdı yaşlı adam, polis aracına bindirilirken. "Yok edin onları. Hemen. Çok geç olmadan..."</p>

    <p>Eph kapının yaşlı adamın ardından çarpılarak kapanmasını, polis memurunun sürücü koltuğuna geçmesini ve arabanın hareket etmesini izledi.</p>

    <p><span> </span></p>

    <p><a class="pcalibre pcalibre1" id="bookmark40"></a>FAZLALIK BAGAJ</p>

    <p>Eph’in telefonu, Kelly ve Zack'le katılması gereken elli dakikalık görüşmeye kırk dakika geç geldi. Mahkemenin atadığı terapistin adı Dr. Inga Kempner'di. Eph kadının Astoria'daki savaş öncesinden kalma kahverengi taş döşeli, birinci kat ofisinde oturmak zorunda kalmadığı için memnundu. Orası, velayet davalarının son şeklinin verildiği yerdi.</p>

    <p>Eph’in bahanesi doktorun telefonunun hoparlöründen duyuldu. "İzin verin de açıklayayım ---bütün hafta sonu son derece olağanüstü bir durumla uğraştım. Kennedy'deki şu ölü uçak meselesi. Elimde değildi."</p>

    <p>"Randevuya gelmediğiniz ilk sefer değil bu," dedi Dr. Kempner.</p>

    <p>"Zack nerede?" diye sordu Eph.</p>

    <p>"Bekleme odasında," dedi Dr. Kempner.</p>

    <p>O ve Kelly onsuz konuşuyordu. Her şeye çoktan karar verilmişti. Her şey daha başlamadan bitmişti.</p>

    <p>"Bakın Dr. Kempner... sizden tek istediğim görüşme için yeni bir randevu vermeniz..."</p>

    <p>"Dr. Goodweather, korkarım..."</p>

    <p>"Hayır... durun... lütfen, bekleyin." Eph kadının sözünü kesti. "Bakın, ben kusursuz bir baba mıyım? Hayır, değilim. Bunu itiraf ediyorum. Dürüstlüğüme puan vermek lazım, değil mi? Aslında, 'kusursuz' bir baba olup, bu dünyada herhangi bir fark yaratmayacak tatsız bir çocuk yetiştirmek istediğimden de emin değilim. Ama olabileceğim en iyi baba olmak istediğimi biliyorum. Çünkü Zack bunu hak ediyor. Şu anda benim tek hedefim bu."</p>

    <p>"Manzara aksini gösteriyor," dedi Dr. Kempner.</p>

    <p>Eph telefona hareket çekti. Nora az ötede duruyordu. Eph kızgındı, ama tuhaf bir biçimde savunmasız ve kırılgan hissediyordu.</p>

    <p>"Beni dinleyin," dedi Eph sakin olmaya çabalayarak. "Hayatımı bu olay çevresinde, Zack’in çevresinde yeniden düzenlediğimi bildiğinizi biliyorum. New York'taki bu ofisi, sırf orada, annesinin yakınında olmak için kurdum, ki Zack ikimizle de görüşebilsin. Ben ---normalde--- hafta içinde çok düzenli saatlerde çalışırım, güvenilir bir programım ve düzenli tatil zamanlarım var. Hafta sonlarında çifte vardiya çalışıyorum ki, iki haftada bir, bir hafta sonu tatil yapabileyim."</p>

    <p>"Bu hafta sonu AA toplantısına katıldınız mı?"</p>

    <p>Eph sustu. Bütün havası söndü. "Siz beni dinliyor musunuz?"</p>

    <p>"İçki içme ihtiyacı duydunuz mu?"</p>

    <p>"Hayır," diye homurdandı Eph, serinkanlılığını korumak için büyük çaba göstererek. "Yirmi üç aydır ayığım, bunu biliyorsunuz."</p>

    <p>"Dr. Goodweather," dedi Dr. Kempner. "Bu, oğlunuzu hanginizin daha çok sevdiği meselesi değil. Bu durumlarda asla öyle değildir, ikinizin de onu bu kadar çok, bu kadar derin duygularla sevmeniz harika. Zack’e adanmışlığınız çok belli. Ama sık sık olduğu gibi, bunun bir yarışa dönüşmesini önlemenin yolu yok gibi. New York eyaleti, yargıca yapacağım tavsiye konusunda bazı kuralları izlememi gerekli kılıyor."</p>

    <p>Eph acı acı yutkundu. Kadının sözünü kesmeye çalıştı, ama kadın konuşmaya devam etti.</p>

    <p>"Mahkemenin vermek istediği ilk velayet kararma karşı çıktınız, her adımda mücadele ettiniz. Bunu, Zachary'ye duyduğunuz sevginin göstergesi olarak kabul ediyorum. Aynı zamanda, kişisel olarak büyük adımlar attınız, ve bu hem aşikar hem de hayranlık verici. Ama artık son noktaya ulaştığınızı görüyoruz. Bizim velayet kararlarını vermek için kullandığımız formüller dahilinde. Elbette, ziyaret hakları hiç söz konusu olmadı..."</p>

    <p>"Yo, yo, yo," diye mırıldandı Eph yaklaşan bir arabanın ezmek üzere olduğu biri gibi. Bütün hafta sonu hissettiği aynı iç burukluğuydu bu. Hatırladıklarına dönmeye çalıştı --- Zack'le birlikte dairesinde oturmaları, Çin yemeği yemeleri, bilgisayar oyunları oynamaları. Bütün hafta sonu onları bekliyordu. Ne kadar da muhteşem bir duyguydu.</p>

    <p>"Anlatmak istediğim, Dr. Goodweather," dedi Dr. Kempner, "bunu daha fazla sürdürmenin bana anlamlı gelmediği."</p>

    <p>Eph Nora’ya döndü. Nora ona baktı ve onun neler yaşadığını hemen anladı.</p>

    <p>"Bana bittiğini söyleyebilirsiniz," diye fısıldadı Eph telefona. "Ama bu iş bitmedi Dr. Kempner. Asla bitmeyecek." Bunu söyledikten sonra telefonu kapadı.</p>

    <p>Nora’nın bu ana saygı göstereceğini ve yaklaşmaya çalışmayacağını bilerek sırtını döndü. Nora’nın anlayışına minnettardı, çünkü gözlerinde, onun görmesini istemediği yaşlar vardı.</p>
  </div>
</body>
</html>
