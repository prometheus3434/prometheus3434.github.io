<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font4"><b class="calibre5"><br class="calibre18" id="calibre_pb_29" /></b></span></p>

    <p><span class="font4"><b class="calibre5"><span class="calibre12"> </span></b></span></p>

    <p><span class="font4"><b class="calibre5"><i><span> </span></i></b></span></p>

    <p><span> </span></p>

    <h1 class="calibre15"><a class="pcalibre pcalibre1" id="bookmark43"></a>17. BÖLGE KARAKOLU, DOĞU 51. CADDE, MANHATTAN</h1>

    <p>Setrakian karakoldaki gözaltı odasında, duvarın dibindeki bankın üzerinde kıpırdanarak rahat etmeye çalıştı. Bütün gece, şimdi de birlikte olduğu hırsızlar, sarhoşlar ve sapıklarla birlikte, cam duvarlı odada kaydedilmeyi beklemişti. Uzun bekleyiş sırasında adli tıp kurumunun önünde çıkardığı olay hakkında düşünecek zaman bulmuştu ve Dr. Goodweather aracılığıyla federal hastalık kontrol merkezine ulaşmak için eline geçen en iyi fırsatı mahvettiğini fark etmişti.</p>

    <p>Elbette, çılgın ihtiyarın teki gibi görünmüştü. Belki de aklını yitirmeye başlamıştı. Dönüşünün sonundaki jiroskop gibi sallanmaya başlamıştı. Belki seneler boyunca bu anı beklemek ve dehşet ile umut arasındaki o anı yaşamak, sonunda bedelini ödetmeye başlamıştı.</p>

    <p>Yaşlanmanın bir parçası da, insanın durmaksızın kendini kontrol etmesiydi. Korkuluğu sıkıca tutmak. Hâlâ aynı kişi olduğunuzdan emin olmak.</p>

    <p>Hayır! Ne bildiğinden emindi. Şu anda tek sorunu çaresizlikten deliye dönüyor olmasıydı. İşte buradaydı, Manhattan’ın ortasındaki bir polis karakolunda tutsak edilmişti ve çevresinde...</p>

    <p>Akıllı ol, seni ihtiyar aptal. Buradan çıkmanın bir yolunu bul. Bundan çok daha kötü yerlerden kurtulmayı başardın.</p>

    <p>Kayıt masasındaki sahneyi tekrar aklından geçirdi. Adını ve adresini verirken, huzuru bozma ve meskene tecavüz suçu ona açıklanırken, bastonu ve kalp ilaçları için doldurulan makbuzu imzalarken ("Muazzam şahsi öneme sahip," demişti çavuşa), elleri arkadan kelepçelenmiş, on sekiz on dokuz yaşlarında, Meksikalı bir genç getirilmişti. Genç hırpalanmıştı; yüzü çizilmiş, gömleği yırtılmıştı.</p>

    <p>Setrakian’ın gözüne çarpan, siyah pantolonundaki ve gömleğindeki yanık izleri olmuştu.</p>

    <p>"Bu <i>saçmalık,</i> ahbap," demişti, kolları sıkıca arkaya gerilmiş, dedektifler tarafından ileri itilmekte olan genç. "O <i>puto</i> deliydi. Adam sıyırmıştı, çırılçıplak sokaklarda dolaşıyordu, insanlara saldırıyordu. <i>Bize</i> saldırdı!" Dedektifler onu sert bir şekilde sandalyeye bırakmıştı. "Sen onu görmedin ahbap. Bok herifin kanı <i>beyazdı.</i> Ağzında bu boktan... şey vardı! <i>İnsan</i> değildi!"</p>

    <p>Dedektiflerden biri, kâğıt havluyla yüzünü silerek Setrakian’ın kaydını alan çavuşun bölmesine gelmişti. "Manyak Meksikalı. İki defa ıslahevine girmiş. Daha on sekizine yeni basmış. Bu sefer kavgada adam öldürdü. O ve arkadaşı adamın üzerine atlayıp giysilerini soymuş olmalı. Times Meydanı’nın ortasında devirmeye çalışmışlar onu."</p>

    <p>Kayıttaki çavuş gözlerini devirdi ve klavyesini dürtüklemeye devam etti. Setrakian’a bir soru daha sordu, ama Setrakian onu duymadı. Altındaki sandalyeyi, kırık ellerinin yaptığı çarpık yumrukları zar zor hissedebiliyordu. Yüzleşilemez olanla yüzleşme düşüncesi üzerine neredeyse paniğe kapılıyordu. Geleceği görüyordu. Paramparça olmuş aileler, yok oluş, ızdırapla dolu bir kıyamet görüyordu ---karanlığın ışığa hakim olmasını... yeryüzünde cehennemi.</p>

    <p>O anda Setrakian gezegendeki en yaşlı adam gibi hissetti.</p>

    <p>Aniden, karanlık paniğinin yerini aynı ölçüde karanlık bir dürtü aldı: intikam. İkinci bir şans. Direniş, mücadele ---yaklaşan savaş--- onunla başlamak zorundaydı.</p>

    <p><i>Strigoi.</i></p>

    <p>Salgın başlamıştı.</p>

    <p><span> </span></p>

    <p>İZOLASYON KOĞUŞU,</p>

    <p>JAMAICA HASTANESİ TIP MERKEZÎ</p>

    <p>Hâlâ sokak kıyafetleri içinde olan Jim Kent hastane yatağında kekeliyordu. "Bu saçmalık. Ben iyi hissediyorum."</p>

    <p>Eph ve Nora yatağın iki yanında duruyorlardı. "Önlem diyelim o zaman," dedi Eph.</p>

    <p>"Hiçbir şey olmadı. Ben kapıdan geçerken beni bayıltmış olmalı. Sanırım bir dakikalığına bayıldım. Belki küçük bir sarsıntı geçirmişimdir."</p>

    <p>Nora başını salladı. "Yalnız... sen bizden birisin Jim. Her şeyin yolunda olduğundan emin olmak istiyoruz."</p>

    <p>"Ama... neden izolasyonda?"</p>

    <p>"Neden olmasın?" Eph zorla gülümsedi. "Zaten buradayız. Hem, bak... hastanenin koskoca bir kanadı sana ayrıldı. New York'ta bundan iyisini bulamazsın."</p>

    <p>Jim’in gülümsemesi ikna olmadığını gösteriyordu. "Tamam," dedi sonunda. "Ama en azından telefonumu verin ki, hâlâ katkıda bulunuyormuş gibi hissedeyim."</p>

    <p>"Bunu ayarlayabiliriz sanırım," dedi Eph. "Birkaç testten sonra."</p>

    <p>"Bir de... lütfen Sylvia’ya iyi olduğunu söyleyin. Paniğe kapılır."</p>

    <p>"Tamam," dedi Eph. "Buradan çıkar çıkmaz ararız onu."</p>

    <p>Sarsılmış halde odadan ayrıldılar ve izolasyon biriminden çıkar çıkmaz durdular. Nora, "Ona söylemek zorundayız," dedi.</p>

    <p>"Ne söyleyeceğiz?" dedi Eph biraz fazla keskin bir sesle. "İlk önce neyle uğraştığımızı bulmamız gerekiyor."</p>

    <p>Birimin dışında, tel tel saçlarını geniş bir saç bandıyla arkaya toplamış bir kadın lobiden içeri soktuğu plastik sandalyeden kalktı. Jim doğuda, Seksen küsürüncü Cadde’de bir yerde kız arkadaşı Sylvia ile aynı evi paylaşıyordu. Kadın <i>New York Post'un</i> günlük fallarını yazıyordu. Sylvia ilişkiye beş kedi getirmişti, Jim ise bir ispinoz; bu yüzden çok gergin bir aile olmuşlardı. "İçeri girebilir miyim?" dedi Sylvia.</p>

    <p>"Üzgünüm Sylvia. İzolasyon kanadı kuralları ---yalnızca hastane personeli girebilir. Ama Jim iyi hissettiğini söylememizi istedi."</p>

    <p>Sylvia Eph’in kolunu yakaladı. <i>"Sen</i> ne diyorsun?"</p>

    <p>Eph incelikle yanıt verdi. "Çok sağlıklı görünüyor. Ne olur ne olmaz diye bazı testler yapmak istiyoruz."</p>

    <p>"Bayıldığını ve biraz sersem olduğunu söylediler. Neden izolasyon koğuşunda?"</p>

    <p>"Nasıl çalıştığımızı biliyorsun Sylvia. Kötü olasılıkları eliyoruz. Adım adım gidiyoruz."</p>

    <p>Sylvia kadınsı güvence için Nora’ya baktı.</p>

    <p>Nora başını sallayıp, "Onu mümkün olan en kısa zamanda sana geri göndereceğiz," dedi.</p>

    <p>Aşağıda, hastanenin bodrum katında, Eph ve Nora morg kapısında onları bekleyen bir idareci buldular. "Dr. Goodweather, bu kesinlikle olağan değil. Bu kapı asla kilitlenmez ve hastane neler olup bittiği konusunda bilgilendirilmeyi talep ediyor..."</p>

    <p>"Üzgünüm Bayan Graham," dedi Eph kadının hastane kimlik kartından ismini okuyarak, "ama bu resmi HKM meselesi." Bir bürokrat gibi konumunu kullanmaktan nefret ediyordu, ama zaman zaman hükümete çalışmanın avantajları oluyordu.</p>

    <p>El koyduğu anahtarı çıkardı ve kapının kilidini açıp Nora ile birlikte içeri girdi. "Gösterdiğiniz işbirliği için teşekkür ederim," dedi ve kapıyı arkasından kilitledi.</p>

    <p>Işıklar otomatik olarak yandı. Redfern'ün cesedi çelik masalardan birinin üzerinde, bir örtünün altında yatıyordu. Eph ışık düğmesin yakınındaki bir kutudan bir çift eldiven aldı ve otopsi aletleriyle dolu bir araba çekti.</p>

    <p>"Eph," dedi Nora kendi eldivenlerini takarken. "Daha elimizde ölüm raporu bile yok. Onu öylesine kesip açamazsın."</p>

    <p>"Formaliteler için zamanımız yok. Jim yukarıda yatarken değil. Dahası ---ölümünü nasıl açıklayacağımızı bile bilmiyorum. Hangi açıdan bakarsan bak, bu adamı ben öldürdüm. Kendi hastamı."</p>

    <p>"Kendini savunurken."</p>

    <p>"Bunu ben biliyorum. Sen biliyorsun. Ama kesinlikle polise açıklamak için harcayacak zamanım yok."</p>

    <p>Büyük bir neşter aldı ve Redfern'ün göğsünde gezdirerek sol ve sağ köprücük kemiklerinden aşağı, sternuma iki çapraz kesik attı. Sonra gövdenin ortasından dümdüz aşağı, karın üzerinden pubis kemiğine kadar inerek Y şeklindeki kesiği açtı. Deriyi ve altındaki kasları soydu, göğüs kafesini ve karın boşluğunu ortaya çıkardı. Eksiksiz bir otopsi yapacak zamanı yoktu. Ama Redfern'ün eksik MRI taramasının gösterdiği bazı şeyleri doğrulaması gerekiyordu.</p>

    <p>Yumuşak bir kauçuk hortum kullanarak kana benzeyen beyaz akıntıyı temizledi ve göğüs kafesinin altındaki ana organları ortaya çıkardı. Göğüs boşluğu karman çormandı, iğrenç siyah kitlelerle doluydu. İnce beslenme tüpleriyle beslenen kitleler. Pilotun büzülmüş organlarına bağlı damarımsı uzantılara benziyorlardı.</p>

    <p>"Aman Tanrım," dedi Nora.</p>

    <p>Eph kaburgaların arasından uzantıları inceledi. "Onu ele geçirmiş. Kalbe bak."</p>

    <p>Kalp şekilsizdi, büzülmüştü. Damar yapısı da değişmişti, dolaşım sistemi basitleşmişti, damarlar siyah, kansersi bir dokuyla kaplanmıştı.</p>

    <p>"İmkânsız," dedi Nora. "Uçak ineli daha otuz altı saat oldu."</p>

    <p>Eph, Redfern'ün boynunu soydu ve boğazını ortaya çıkardı. Yeni gelişmiş organın kökü boynun ortasındaydı, oradaki kıvrımların arasından çıkmıştı. İğne gibi çalıştığı anlaşılan çıkıntı şimdi küçülmüştü. Doğrudan soluk borusuna bağlanıyordu, aslında kanserli bir filiz gibi birleşmişti onunla. Eph daha fazla incelememeyi tercih etti; kas, organ ya da her ne ise onu daha sonra, tamamen çıkarmayı ve ayrıntılı olarak inceleyip işlevini belirlemeyi umuyordu.</p>

    <p>O sırada Eph’in telefonu çaldı. Nora’nın temiz eldivenleriyle telefonu cebinden çıkarabilmesi için döndü. "Adli tıptan arıyorlar," dedi Nora ekranı okuyarak. Telefonu yanıtladı ve birkaç dakika dinledikten sonra arayana, "Hemen oraya geliyoruz," dedi.</p>

    <p><span> </span></p>

    <p>ADLİ TIP KURUMU, MANHATTAN</p>

    <p>Müdür Barnes, 30. Cadde ile 1. Cadde’nin kesişimindeki ATK'ye Eph ve Nora ile aynı zamanda geldi. Arabadan indi; keçi sakalı ve donanma tarzı üniformasıyla tanınmaması imkânsızdı. Yol kavşağı polis arabalarıyla tıkanmıştı ve televizyonların haber ekipleri morg binasının turkuaz ön cephesinin önünde konuşlanıyorlardı.</p>

    <p>Unvanlarını kullanarak içeri girdiler ve bu sayede New York Adli Tıp Kurumu Başkanı Dr. Julius Mirnstein’ın ofisine kadar gittiler. Mirnstein, başının yanlarındaki ve arkasındaki kahverengi saç tutamları dışında keldi. Uzun ve somurtkan bir yüzü vardı, gri pantolonunun üzerine beyaz doktor önlüğü giymişti.</p>

    <p><i>"Gece</i> buraya zorla girildiğini düşünüyoruz ---emin değiliz." Dr. Mirnstein devrilmiş bilgisayar ekranına ve kutusundan dökülmüş kurşunkalemlere baktı. "Gece vardiyasındakilerden hiçbirine ulaşamadık." Telefonu kulağına dayamış bir asistana bakarak bunu kontrol etti ve kadın asistan başını iki yana sallayarak sözlerini doğruladı. "Beni izleyin."</p>

    <p>Bodrum kattaki morgda, temiz otopsi masalarından tezgahlara, tartılara ve ölçüm aletlerine kadar her şey düzenli görünüyordu. Herhangi bir saldırı izi yoktu. Dr. Mirnstein soğutucu dolaba gitti ve Eph, Nora ve Müdür Barnes’ın ona katılmasını bekledi.</p>

    <p>Soğutucu boştu. Sedyelerin hepsi hâlâ oradaydı, birkaç örtü ve giyim eşyaları da vardı. Sol duvarın dibinde bazı cesetler kalmıştı. Uçakta ölenlerin tamamı gitmişti.</p>

    <p>"Neredeler?" dedi Eph.</p>

    <p>"Mesele de bu," dedi Dr. Mirnstein. "Bilmiyoruz."</p>

    <p>Müdür Barnes bir an ona baktı. "Birinin gece buraya zorla girip kırk küsur cesedi çaldığına inandığınızı mı söylüyorsunuz bana?"</p>

    <p>"Ben de sizden daha fazlasını bilmiyorum Dr. Barnes. Adamlarınızın beni aydınlatabileceğini umuyordum."</p>

    <p>"Eh," dedi Barnes, "öylesine yürüyüp gitmediler ya."</p>

    <p>"Ya Brooklyn? Queens?" dedi Nora.</p>

    <p>"Henüz Queens'ten haber almadım," dedi Dr. Mirnstein. "Ama Brooklyn de aynı olayı raporluyor."</p>

    <p>"Aynı olayı mı?" dedi Nora. "Uçak yolcularının cesetleri <i>gitmiş mP</i>.<sup class="calibre40">11</sup></p>

    <p>"Aynen öyle," dedi Dr. Mirnstein. "Biriminizin bize haber vermeden bu kadavraları aldığını umarak çağırdım sizi."</p>

    <p>Barnes, Eph ile Nora’ya baktı. İkisi başlarını iki yana salladılar.</p>

    <p>"Tanrım," dedi Barnes. "FHİ'yi aramam lazım."</p>

    <p>Eph ile Nora, bunu yapamadan önce Barnes’ı Dr. Mirnstein'dan uzakta yakaladılar. "Konuşmamız lazım," dedi Eph.</p>

    <p>Müdür bir ona, bir ötekine baktı. "Jim Kent nasıl?"</p>

    <p>"İyi görünüyor. İyi hissettiğini söylüyor."</p>

    <p>"Tamam," dedi Barnes. "Ne var?"</p>

    <p>"Boynunda, gırtlağında delik biçiminde bir yara var. 753 numaralı seferdeki kurbanlarda da bulduğumuz aynı yara."</p>

    <p>Barnes kaşlarını çattı. "Bu nasıl olabilir?"</p>

    <p>Eph ona Redfern'ün MRI taramasından kaçmasını ve sonra ona saldırmasını anlattı. Büyük bir röntgen filmi zarfından bir MRI taraması sonucu çıkardı ve duvardaki ışıklı panoya takıp ışığı açtı. "Bu pilotun önceki hali."</p>

    <p>Ana organlar görülüyordu ve her şey normaldi. "Evet?" dedi Barnes.</p>

    <p>"Bu da sonraki hali." Resimde, Redfern'ün gövdesi bulutlu görünüyordu.</p>

    <p>Barnes yarım gözlüklerini taktı. "Tümör mü?"</p>

    <p>"Bunu... ah... açıklamak zor," dedi, "ama bu yeni doku, daha yirmi dört saat önce tamamen sağlıklı olan organlardan besleniyor."</p>

    <p>Müdür Barnes yarım gözlüklerini çıkardı ve yine kaşlarını çattı. "Yeni doku mu? Bununla ne anlatmaya çalışıyorsun?"</p>

    <p>"Şunu anlatmaya çalışıyorum." Eph üçüncü filmi çıkardı ve Redfern'ün boynunun içini gösterdi. Dilin altındaki yeni uzantı açıkça görülebiliyordu.</p>

    <p>"Bu ne?" diye sordu Barnes.</p>

    <p>"Bir iğne," diye yanıt verdi Nora. "Bir tür iğne. Kaslı bir yapıya sahip. Geri çekilebilir ve etli."</p>

    <p>Barnes ona delirmiş gibi baktı. "İğne mi?"</p>

    <p>"Evet, efendim," dedi Eph, Nora’yı destekleyerek. "Jim’in boynundaki kesikten bunun sorumlu olduğuna inanıyoruz."</p>

    <p>Barnes bir ona, bir ötekine baktı. "Uçak felaketinden canlı kurtulanlardan birinin boynunda bir iğne geliştiğini ve onunla Jim Kent’e saldırdığını mı söylüyorsunuz bana?"</p>

    <p>Eph başını salladı ve kanıt olarak yine filmlere başvurdu. "Everett, hayatta kalanları karantinaya almamız lazım."</p>

    <p>Barnes, Nora’ya baktı. O da hararetle başını salladı, sonuna kadar Eph’in arkasındaydı.</p>

    <p>"Bu tümörün, bu dönüşümün... bir şekilde... bulaşıcı olduğu sonucunu mu çıkardınız?" dedi Müdür Barnes.</p>

    <p>"Savımız ve korkumuz bu," dedi Eph. "Jim’e de bulaşmış olabilir. Her ne ise, sendromun nasıl ilerlediğini belirlememiz gerekiyor. Onu durdurmak ve Jim’i tedavi etmek istiyorsak bunu yapmamız şart."</p>

    <p>"Bana bu... bu büzülebilir iğneyi gördüğünü mü söylüyorsun?"</p>

    <p>"ikimiz de gördük."</p>

    <p>"Kaptan Redfern şimdi nerede?"</p>

    <p>"Hastanede."</p>

    <p>"Tanı?"</p>

    <p>Nora'dan önce Eph yanıt verdi. "Belirsiz."</p>

    <p>Barnes Eph’e baktı. Yanlış bir şeyler olduğunu sezmeye başlamıştı.</p>

    <p>"Tek istediğimiz diğerlerini tedavi görmeye zorlayacak bir emir..."</p>

    <p>"Üç insanı karantinaya almak, üç yüz milyon insanı paniğe sevk etmek anlamına gelebilir." Barnes, son bir teyit istermiş gibi, yine ikisinin yüzlerine baktı. "Bunun bu cesetlerin ortadan kaybolması ile bir ilgisi olduğunu mu düşünüyorsunuz?"</p>

    <p>"Bilmiyorum," dedi Eph. Neredeyse, <i>Bilmek istemiyorum,</i> diyecekti.</p>

    <p>"İyi," dedi Barnes. "Ben süreci başlatırım."</p>

    <p>"Süreci <i>başlatmak</i> mı?"</p>

    <p>"Bunun için çaba gerekecek."</p>

    <p>"Buna şimdi ihtiyacımız var," dedi Eph. "Hemen."</p>

    <p>"Ephraim, bana garip ve huzursuz edici bir şey sundunuz. Ama vakanın münferit olduğu belli. Meslektaşınızın sağlığı için endişelendiğinizi biliyorum, ama federal karantina kararı aldırmak için başkandan idari bir emir talep etmem ve almam gerekiyor ve bunları cüzdanımda gezdirmiyorum. Henüz salgın potansiyeli görmüyorum ve bu yüzden normal kanallardan hareket etmem gerek. O zamana kadar, diğer kurtulanları taciz etmenizi istemiyorum."</p>

    <p>"Taciz mi?" dedi Eph.</p>

    <p>"Biz sorumluluklarımızı aşmadan da yeterince panik olacak. Belirtmem gerekir ki, diğer kurtulanlar gerçekten de hastalanıyorsa, neden şimdiye kadar onlardan haber almadık?"</p>

    <p>Eph’in buna verecek yanıtı yoktu.</p>

    <p>"Sizi ararım."</p>

    <p>Barnes telefon konuşmaları yapmak için uzaklaştı.</p>

    <p>Nora Eph’e bakıp, "Yapma," dedi.</p>

    <p>"Neyi yapmayayım?" Nora Eph’in aklını okuyordu.</p>

    <p>"Diğer kurtulanları aramaya başlama. Şu avukat kadını kızdırarak ya da diğerlerini korkutarak Jim’i kurtarma şansımızı mahvetme."</p>

    <p>Eph için için kaynıyordu. Dış kapılar açıldı. İki ambulans görevlisi, üzerinde ceset torbası olan bir ambulans sedyesi getirdiler. İki morg görevlisi onları karşıladı. Ölüler bu gizemin kendiliğinden ortaya çıkmasını beklemeyecekti. Gelmeye devam edeceklerdi. Eph, gerçek bir salgının pençesinde, New York'ta neler olacağını öngörebiliyordu. Belediyenin olanakları --- polis, itfaiye, fen işleri, cenaze işleri--- tükendikten sonra koca ada birkaç hafta içinde pis kokan bir leş yığınına dönüşecekti.</p>

    <p>Bir morg görevlisi torbanın fermuarını yarıya kadar açtı ---ve sonra olağandışı bir inleme çıkardı. Eldivenli ellerinden beyaz bir sıvı damlatarak masadan geri geri uzaklaştı. Siyah torbadan sedyenin yanına ve yere beyaz sıvı akıyordu.</p>

    <p>"Bu da ne?" diye sordu Eph görevlilere. Adamlar kapıda durmuş, tiksintiyle izliyorlardı.</p>

    <p>"Trafik kazası," dedi biri, "bir kavgadan sonra olmuş. Bilmiyorum... süt kamyonu falan olabilir."</p>

    <p>Eph tezgahın üzerindeki kutudan eldiven aldı ve torbaya yaklaşıp içine baktı. "Kafa nerede?"</p>

    <p>"İçinde," dedi diğer ambulans görevlisi. "Bir yerde."</p>

    <p>Eph cesedin başının kopmuş olduğunu gördü. Boyundan geriye kalanlara beyaz sıvı bulaşmıştı.</p>

    <p>"Hem de adam çıplaktı," diye ekledi ambulans görevlisi. "Ne gece ama."</p>

    <p>Eph fermuarı boydan boya açtı. Başsız ceset kiloluydu, erkekti ve elli yaşlarındaydı. Eph ayaklarını fark etti.</p>

    <p>Çıplak başparmağa bağlanmış bir tel gördü. Sanki önceden oraya bir ceset etiketi takılmış gibiydi.</p>

    <p>Nora da teli gördü ve bembeyaz kesildi.</p>

    <p>"Kavga mı dedin?" dedi Eph.</p>

    <p>"Bize öyle dediler," dedi ambulans görevlisi dış kapıyı açarak. "Size iyi günler ve iyi şanslar."</p>

    <p>Eph torbanın fermuarını kapadı. Etiketin telini kimsenin görmesini istemiyordu. Kimsenin, yanıt veremeyeceği sorular sormasını istemiyordu.</p>

    <p>Nora’ya döndü. "Yaşlı adam."</p>

    <p>Nora başını salladı. "Cesetleri yok etmemizi istiyordu," diye hatırladı.</p>

    <p>"Morötesi ışığı biliyordu." Eph lateks eldivenlerini çıkardı.</p>

    <p>Aklına yine Jim ve onun izolasyon koğuşunda yapayalnız yatıyor olduğu gelmişti --- kimbilir içinde neler büyüyordu. "Başka neler bildiğini öğrenmemiz gerek."</p>

    <p><span> </span></p>

    <p>17. BÖLGE KARAKOLU,</p>

    <p>DOĞU 51. CADDE, MANHATTAN</p>

    <p>Setrakian oda boyutundaki kafeste onunla birlikte kalan on üç adam daha saymıştı. Aralarından bir tanesi, boynunda yeni çizikler olan dertli biriydi. Adam köşeye çökmüş, ellerini devamlı tükürükle ovuşturuyordu.</p>

    <p>Setrakian bundan daha kötüsünü görmüştü elbette ---çok daha kötüsünü. Diğer kıtada, bir başka yüzyılda, II. Dünya Savaşı'nda, Treblinka olarak bilinen imha kampında bir Romanya Yahudisi olarak tutsak tutulmuştu. 1943’te kamp yıkıldığında on dokuz yaşındaydı, daha çocuk sayılırdı. Kampa şimdiki yaşında girse, birkaç gün bile dayanamazdı ---oraya kadarki tren yolculuğuna bile dayanamayabilirdi.</p>

    <p>Setrakian yanındaki sırada oturan Meksikalı çocuğa, kayıt işlemleri sırasında gördüğü delikanlıya baktı. Savaş bittiğinde Setrakian’ın olduğu yaşlardaydı. Yanağı mosmor olmuştu ve gözünün altındaki kesik kurumuş siyah kanla kaplanmıştı. Ama hastalık bulaşmış görünmüyordu.</p>

    <p>Setrakian delikanlının arkadaşı hakkında daha fazla endişeleniyordu. Yandaki sıraya kıvrılıp uzanmıştı ve kıpırdamıyordu.</p>

    <p>Gus öfkeliydi ve her yanı ağrıyordu. Kanındaki adrenalin çekildiğinden beri sinirliydi, ona bakan yaşlı adam onu huzursuz ediyordu. "Bir sorunun mu var?"</p>

    <p>Kafesteki diğerleri kulaklarını diktiler. Bir Meksikalı çeteci ile yaşlı bir Yahudi arasında kavga çıkması olasılığı dikkatlerini çekmişti.</p>

    <p>"Gerçekten de büyük bir sorunum var," dedi Setrakian ona.</p>

    <p>Gus ona karanlık bir bakış fırlattı. "Hepimizin yok mu?"</p>

    <p>Setrakian, can sıkıntılarını dağıtacak eğlence olmayacağını gören diğerlerinin sırtlarını döndüğünü hissetti. Meksikalının kıvrılıp yatmış olan arkadaşına baktı. Koluyla yüzünü ve boynunu örtmüştü, dizlerini ana rahmindeymiş gibi sıkıca karnına çekmişti.</p>

    <p>Gus, Setrakian’a bakıyordu. Onu tanımıştı. "Seni tanıyorum."</p>

    <p>Setrakian buna alışık olduğundan başını salladı. "118. Cadde," dedi.</p>

    <p>"Knickerbocker Rehinci Dükkanı. Evet... lanet olsun. Bir seferinde ağabeyimi eşek sudan gelene kadar dövmüştün."</p>

    <p>"Hırsızlık mı yapmıştı?"</p>

    <p>"Denedi. Altın bir zincir. Şimdi keş oldu, hayaletten farksız. Ama o zamanlar kabadayıydı. Benden birkaç yaş büyüktür."</p>

    <p>"Aklını başına devşirmeliydi."</p>

    <p>"Aslında aklı başındaydı. Hırsızlık yapmayı neden denediğini biliyordu. Altın zincir aslında yalnızca bir ödüldü. Caddeye meydan okumak istedi. Herkes onu, 'Rehinciyle başa çıkamazsın,' diye uyarmıştı."</p>

    <p>"Dükkanı devraldığım ilk hafta biri ön camımı kırdı. Tekrar taktırdım ---sonra bekledim ve izledim. Onu kırmaya gelen bir sonraki grubu yakaladım. Onlara düşünecek bir şeyler verdim, gidip arkadaşlarına anlatacakları bir şeyler. Bu otuz sene önceydi. Bir daha camlarımla ilgili sorun yaşamadım."</p>

    <p>Gus yaşlı adamın, yün eldivenli yamuk parmaklarına baktı. "Ellerin," dedi. "Ne oldu? Hırsızlık yaparken mi yakalandın?"</p>

    <p>"Hırsızlık yaparken değil, hayır," dedi yaşlı adam yünün üzerinden ellerini ovuşturarak. "Eski bir yara. Çok geç olana kadar tedavi görmedim."</p>

    <p>Gus adama elindeki dövmeyi gösterdi. Yumruğunu sıktığı zaman başparmağı ile işaretparmağı arasındaki deri parçası kabarıyor, üç siyah halka gösteriyordu. "Senin dükkanın tabelasındaki şekil gibi."</p>

    <p>"Üç top, rehinci dükkanlarının eski simgesidir. Ama seninkinin farklı bir anlamı var."</p>

    <p>"Çete işareti," dedi Gus arkasına yaslanarak. "Hırsız demek."</p>

    <p>"Ama sen benden hiç çalmadın."</p>

    <p>"En azından bildiğin kadarıyla," dedi Gus gülümseyerek.</p>

    <p>Setrakian Gus’ın pantolonuna, siyah kumaştaki yanık deliklerine baktı. "Bir adam öldürdüğünü duydum."</p>

    <p>Gus’ın gülümsemesi silindi.</p>

    <p>"Yaralanmadın mı? Yüzündeki kesiği polisler mi yaptı?"</p>

    <p>Gus şimdi ona, yaşlı adam bir tür hapishane ispiyoncusu olabilirmiş gibi bakıyordu. "Sana ne?"</p>

    <p>"Ağzının içine bakabildin mi?" dedi Setrakian.</p>

    <p>Gus adama döndü. Yaşlı adam dua edermiş gibi öne eğilmişti. "Bu konuda ne biliyorsun?" dedi Gus.</p>

    <p>"Bu şehirde bir salgın başladığını biliyorum," dedi yaşlı adam. "Kısa zamanda tüm dünyaya yayılacak."</p>

    <p>"Bu salgın değildi. Bu manyağın tekiydi... ağzından manyak bir dil çıkan..." Gus bunu sesli olarak söylerken aptal gibi hissetti. "O zaman o boktan şey de neydi öyle?"</p>

    <p>"Bir hastalığın pençesindeki ölü bir adamla savaştın," dedi Setrakian.</p>

    <p>Gus şişman adamın yüzündeki boş ve aç ifadeyi hatırladı. Beyaz kanını. "Nt... <i>pinche,</i> zombi gibi mi?"</p>

    <p>"Daha çok siyah pelerinli adamlar gibi. Uzun köpek dişli. Komik aksanlı." Gus’ın daha iyi duyabilmesi için başını çevirdi. "Şimdi pelerini ve uzun dişleri çıkar. Komik aksanı da. Komik olan her şeyi çıkar."</p>

    <p>Gus yaşlı adamın sözlerini can kulağıyla dinliyordu. Bilmek zorundaydı. Adamın ciddi sesi, melankolik dehşeti bulaşıcıydı.</p>

    <p>"Söyleyeceklerimi dinle," diye devam etti yaşlı adam. "Buradaki arkadaşın. Ona da hastalık bulaştı. Onun... ısırıldığım söyleyebilirsin."</p>

    <p>Gus kıpırtısız yatan Felix’e baktı. "Hayır. Hayır, o yalnızca... polisler onu bayılttı."</p>

    <p>"O değişiyor. Senin kavrayamayacağın bir şeyin pençesinde. İnsanları insan olmayan bir şeye dönüştüren bir hastalık. Bu kişi artık senin arkadaşın değil. O dönüştü."</p>

    <p>Gus şişman adamı Felix’in tepesinde görmesini, onların manyakça kucaklaşmasını, adamın ağzının Felix’in boynuna gitmesini hatırladı; bir de Felix’in yüzündeki ifadeyi ---bir dehşet ve huşu ifadesi.</p>

    <p>"Ne kadar sıcak olduğunu hissediyor musun? Metabolizması çok hızlı çalışıyor. Dönüşmek için büyük enerji gerekiyor ---şu anda bedeninin içinde acı verici, felakete varan değişimler oluyor. Onun yeni varlığına uyum sağlayacak parazit bir organ sistemi gelişiyor. Beslenen bir organizmaya dönüşüyor. Kısa sürede, hastalığın bulaştığı andan on iki ila otuz altı saat sonra, ama büyük olasılıkla bu gece, kalkacak. Susamış olacak. Açlığını gidermek için her şeyi yapabilir."</p>

    <p>Gus yaşlı adama donmuş gibi bakakalmıştı.</p>

    <p>"Arkadaşını seviyor musun?" dedi Setrakian.</p>

    <p>"Ne?" dedi Gus.</p>

    <p>"Sevgi derken, şereflendirmeyi ve saygıyı kastediyorum. Arkadaşını seviyorsan... o tamamen dönüşmeden onu yok edersin."</p>

    <p>Gus’ın bakışları karardı. "Onu yok etmek mi?"</p>

    <p>"Onu öldür. Yoksa o seni dönüştürür."</p>

    <p>Gus başını yavaşça iki yana salladı. "Ama... onun zaten öldüğünü söylüyorsam.. onu nasıl öldürebilirim?"</p>

    <p>"Yolları var," dedi Setrakian. "Sana saldıranı nasıl öldürdün?"</p>

    <p>"Bıçakla. Ağzından çıkan o şeyi... o boku kestim."</p>

    <p>"Gırtlağını?"</p>

    <p>Gus başını salladı. "Onu da. Sonra bir kamyon ona çarpıp işini bitirdi."</p>

    <p>"Başı bedenden ayırmak en emin yoldur. Gün ışığı da işe yarar ---doğrudan gün ışığı. Daha kadim başka yollar da vardır."</p>

    <p>Gus dönüp Felix’e baktı. Oracıkta kıpırdamadan yatıyordu. Zar zor nefes alıyordu. "Neden kimsenin bundan haberi yok?" dedi. Hangisinin deli olduğunu merak ederek yeniden Setrakian’a döndü. "Sen gerçekte kimsin yaşlı adam?"</p>

    <p><i>"Elizalde! Torrez!"</i></p>

    <p>Gus konuşmaya o kadar dalmıştı ki, hücreye polislerin girdiğini hiç görmemişti. Kendisinin ve Felix’in adlarını duyunca başını kaldırdı ve lateks eldiven giymiş, mücadeleye hazır bir biçimde donanmış dört polis gördü. Gus daha neler olduğunu anlamadan ayağa kaldırıldı.</p>

    <p>Felix’in omzuna dokundular, dizine şaplak attılar. Bu da onu kaldıramayınca, kollarını onun kollarının altına geçirerek taşıdılar. Felix’in başı öne düştü, onu alıp götürürlerken ayakları yerde sürünüyordu.</p>

    <p>"Lütfen dinleyin." Setrakian onların ardından ayağa kalktı. "Bu adam... hasta. Tehlikeli ölçüde hasta. Bulaşıcı bir hastalığa yakalanmış."</p>

    <p>"Bu eldivenleri neden taktık sanıyorsun babalık?" diye seslendi bir polis memuru. Felix’i taşırken gevşek kollarını yukarı kaldırıyorlardı. "Cinsel yollardan bulaşan hastalıklarla hep karşılaşıyoruz."</p>

    <p>"Onun yalıtılması lazım, beni duyuyor musunuz?" dedi Setrakian. "Ayrı bir yere kapatılması lazım."</p>

    <p>"Sen endişe etme babalık. Katillere her zaman özel muamele yaparız."</p>

    <p>Kafesin kapısı kapanır, polisler onu sürükleyerek götürürken Gus’ın bakışları yaşlı adamın üzerinde kaldı.</p>

    <p><span> </span></p>

    <h1 class="calibre34" id="sigil_toc_id_20"><a class="pcalibre pcalibre1" id="bookmark44"></a>STONEHEART GRUBU, MANHATTAN</h1>

    <p>Büyük adamın yatak odası buradaydı.</p>

    <p>İklim kontrollü ve tam otomatikti, ayarlar bir kol boyu uzaktaki küçük konsoldan yapılabiliyordu. Köşedeki hava nemlendiricilerin hışırtısı iyonizasyon makinesinin uğultusuna karışıyor, hava filtreleme sistemi bir annenin yatıştırıcı şşşlaması gibi fısıldıyordu. Her adam, diye düşündü Eldritch Palmer, geceleri ana rahminde uyumalı. Hem de bebekler gibi.</p>

    <p>Daha alacakaranlığa saatler vardı, ama o sabırsızlanıyordu. Her şey harekete geçtiğinden beri ---tür New York şehrine bileşik faizin kesin üstel gücü ile yayılıyor, her gece kendini ikiye katlıyordu--- açgözlü bir bankacının coşkusu ile şarkılar mırıldanmaktaydı. Yaşadığı onca finansal başarı arasında, hiçbiri onu bu muazzam girişim kadar canlandırmamıştı.</p>

    <p>Komodinindeki telefon bir kez çaldı, ahizenin ışıkları çaktı. Bu telefona gelen her çağrı hemşiresinden ve asistanı Bay Fitzwilliam'dan geçmiş olmalıydı. Bay Fitzwilliam sağlam bir mantığa ve sır saklama yeteneğine sahip bir adamdı. "İyi akşamlar «fendim."</p>

    <p>"Kim arıyor Bay Fitzwilliam?"</p>

    <p>"Bay Jim Kent efendim. Acil olduğunu söylüyor. Bağlıyorum."    -</p>

    <p>Bir an sonra, Palmer’ın doğru yerlere yerleştirilmiş pek çok Stoneheart Cemiyeti üyelerinden biri olan Bay Kent, "Evet, alo?" dedi.</p>

    <p>"Konuşun Bay Kent."</p>

    <p>"Evet... beni duyabiliyor musunuz? Alçak sesle konuşmak zorundayım..."</p>

    <p>"Sizi duyabiliyorum Bay Kent. Son seferinde telefon kesilmişti."</p>

    <p>"Evet. Pilot kaçtı. Tarama yapılırken yürüyüp gitti."</p>

    <p>Palmer gülümsedi. "Şimdi yok mu?"</p>

    <p>"Hayır. Ne yapacağımı bilemedim, bu yüzden hastanede peşinden gittim, ama sonra Dr. Goodweather ile Dr. Martinez ona yetişti. Redfern'ün iyi olduğunu söylediler, ama durumunu doğrulayamıyorum. Bir başka hemşirenin burada yalnız olduğumu söylediğini duydum. Kanarya Projesi’nin üyeleri de bodrum katta kilitli bir odaya yerleşmiş."</p>

    <p>Palmer’ın ruh hali karardı. "Nerede yalnızsınız?"</p>

    <p>"İzolasyon koğuşunda. Yalnızca bir önlem. Redfern bana vurmuş falan olmalı, bayıldım."</p>

    <p>Palmer bir an sessiz kaldı. "Anlıyorum."</p>

    <p>"Bana tam olarak ne aramam gerektiğini söylerseniz, size daha çok yardımcı olabilirim..."</p>

    <p>"Hastanede bir odaya el koyduklarını mı söylüyorsunuz?"</p>

    <p>"Bodrum katta. Morg olabilir. Sonra daha fazlasını öğrenirim."</p>

    <p>"Nasıl?" dedi Palmer.</p>

    <p>"Buradan çıktığımda. Üzerimde bazı testler yapmaları gerekiyor."</p>

    <p>Palmer kendine, Jim Kent’in kendisinin salgın uzmanı olmadığını, daha çok Kanarya Projesi'nde bir aracı olduğunu, tıp eğitimi almadığını hatırlatmak zorunda kaldı. "Boğazınız ağrıyormuş gibi konuşuyorsunuz Bay Kent."</p>

    <p>"Ağrıyor. Birazcık."</p>

    <p>"Hıhı. İyi günler Bay Kent."</p>

    <p>Palmer telefonu kapadı. Kent’in hastalığı kapması yalnızca bir pürüzdü, ama hastanenin morgu hakkındaki rapor huzursuz ediciydi. Ancak her dikkate değer girişimde aşılacak engeller olurdu. Bir ömür boyunca anlaşmalar yapmak, ona nihai zaferi öylesine tatlı kılan şeyin karşısına çıkan engeller ve tuzaklar olduğunu öğretmişti.</p>

    <p>Ahizeyi yine eline aldı ve yıldız düğmesine bastı.</p>

    <p>"Evet efendim?"</p>

    <p>"Bay Fitzwilliam, Kanarya Projesi'ndeki aracımızı kaybettik. Onun cep telefonundan gelen yeni aramaları görmezden geleceksiniz."</p>

    <p>"Peki efendim."</p>

    <p>"Ve Queens’e bir ekip göndermemiz lazım. Jamaica Hastanesi Tıp Merkezi’nin bodrumunda alınması gereken bir şey olabilir."</p>
  </div>
</body>
</html>
