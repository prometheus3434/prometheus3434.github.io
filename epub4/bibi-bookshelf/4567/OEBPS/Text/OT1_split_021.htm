<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <b class="calibre5"><br class="calibre6" id="calibre_pb_22" /></b>

    <p><b class="calibre5"><span> </span></b></p>

    <p><span> </span></p>

    <h1 class="calibre15"><a class="pcalibre pcalibre1" id="bookmark36"></a>2. ARA</h1>

    <h1 class="calibre15" id="sigil_toc_id_17"><a class="pcalibre pcalibre1" id="bookmark37"></a>YANAN ÇUKUR</h1>

    <p>Kâbusları hep aynıydı: Genç ya da yaşlı Abraham çırılçıplak bir halde yerdeki dev bir çukurun önünde diz çökmüş olurdu. Aşağıda cesetler yanardı. Bir Nazi subayı diz çökmüş tutsakların önünde yürür ve onları enselerinden vururdu.</p>

    <p>Yanan çukur Treblinka olarak bilinen imha kampının içindeki revirin arkasındaydı. Çalışamayacak kadar hasta ya da yaşlı tutsaklar, üzerine kırmızı bir haç resmedilmiş beyaza boyalı barakaların içinden geçiriliyor ve bu çukura atılıyorlardı. Genç Abraham burada pek çok kişinin öldüğünü görmüştü, ama kendisi buraya yalnızca bir kez yaklaşmıştı.</p>

    <p>Dikkat çekmemeye çabalıyor, sessizce çalışıyor, kimseyle görüşmüyordu. Her sabah parmağını kesiyor, sabah yoklamada olabildiğince sağlıklı görünmek için yanaklarına birer damla kan sürüyordu.</p>

    <p>Çukuru ilk kez, revirde bazı rafları onarırken görmüştü. On altı yaşındaki Abraham Setrakian sarı kollukluydu, yani bir zanaatçıydı. İltimas aramazdı; kimsenin kayırdığı biri değildi, yalnızca ahşap işinde yetenekli bir köleydi ve bu, bir ölüm kampında yaşamasını sağlayan bir beceriydi. Nazi Hauptmann için biraz değeri vardı. Adam onu acımasızca, saygısızca, mütemadiyen kullanıyordu. Abraham dikenli tel çitleri çekiyor, kütüphane yapıyor, demiryolu onarıyordu. 1942’de, Noel zamanında,</p>

    <p>Ukraynalı muhafız yüzbaşıya süslü pipolar oymuştu.</p>

    <p>Abraham’ı o çukurdan uzak tutan, elleriydi. Alacakaranlıkta onun parıltısını görebiliyordu ve bazen atölyesinde talaşa karışmış et ve benzin kokusu alıyordu. Korkusu yüreğini kavradığında, çukur da yerleşiyordu oraya.</p>

    <p>Korku onu ne zaman ele geçirse ---caddeyi geçerken, geceleyin dükkanı kapatırken ya da kâbuslardan uyanırken--- Setrakian onu hâlâ hissediyordu ve anılarının kalıntıları canlanıyordu. Diz çökmüş, dua etmekte olan çırılçıplak hali. Düşlerinde, silahın namlusunu ensesinde hissedebiliyordu.</p>

    <p>İmha kampının insan öldürmekten başka işlevi yoktu. Treblinka, tren istasyonuna benzeyecek şekilde yapılmıştı, yolculuk posterleri, tarifeleri, dikenli tellere dolanmış yeşillikler vardı. Oraya Eylül 1&lt;M2’de gitmişti ve tüm zamanını çalışarak geçirmişti. Buna, "Nefesimi kazanmak," diyordu. Sessiz bir adamdı, genç, ama iyi yetiştirilmiş, bilge ve sevecen. Mümkün olduğunca çok tutsağa yardım ediyordu ve devamlı sessizce dua ediyordu. Her gün tanık olduğu canavarlıklara rağmen, Tanrı’nın bütün insanlara göz kulak olduğuna inanıyordu.</p>

    <p>Ama bir kış gecesi, ölü bir şeyin gözlerinde, Abraham şeytanı gördü. Ve dünyanın işleyişinin sandığından farklı olduğunu anladı.</p>

    <p>Saat gece yarısını geçiyordu ve kamp Setrakian’ın hiç şahit olmadığı kadar sessizdi. Ormanın mırıltısı dinmişti ve soğuk hava iliklerine işliyordu. Ranzasında sessizce kıpırdandı ve kör gözlerle onu kuşatan karanlığa baktı. Sonra onu işitti... <i>Tıktıktık.</i></p>

    <p>Tam <i>kubbesinin</i> söylediği gibi... tam onun söylediği gibi bir sesti... ve bir sebepten bu onu daha da korkutucu kılıyordu...</p>

    <p>Nefesi kesildi ve yüreğinde alev alev bir delik hissetti. Kışlanın bir köşesinde, karanlık hareket etti. Bir <i>Şey,</i> uzun boylu, sıska bir şekil simsiyah derinliklerden koptu ve Abraham’ın uyuyan yoldaşlarına doğru süzüldü.</p>

    <p><i>Tıktıktık.</i></p>

    <p>Sardu. Ya da eskiden o olan Şey. Derisi kırışmıştı ve karaydı, siyah, bol cüppesinin kıvrımlarına karışıyordu. Tıpkı canlı bir mürekkep lekesi gibi. Şey çaba harcamadan süzüldü, yerde süzülen ağırlıksız bir hayaletten farksızdı. Pençemsi ayak tırnakları yere hafif hafif sürtünüyordu.</p>

    <p>Ama... bu olamazdı. Dünya gerçekti ---şer gerçekti ve onu her an kuşatıyordu--- ama bu gerçek olamazdı. Bu bir <i>bubbe meyv</i>eydi. Bir <i>bubbe...</i></p>

    <p><i>Tıktıktık...</i></p>

    <p>Birkaç saniye içinde, uzun zaman önce ölmüş Şey, Setrakian’ın karşısındaki ranzaya ulaştı. Şimdi Abraham onun kokusunu alabiliyordu: kuru yapraklar, toprak ve küf. Bedenin bohçamsı karanlığından çıkarken varlığın kararmış yüzünden bir şeyler görebiliyordu ---Şey öne eğildi, genç bir Polonyalı olan, çalışkan işçi Zadawski’nin boynunu kokladı. Şey barakanın yüksekliği kadar vardı, başı yukarıdaki kirişlerin arasındaydı, sert ve boş nefesler alıyordu, heyecanlı ve aç. Bir sonraki yatağa gitti. Orada, kısa bir an için, yakındaki pencereden gelen ışık yüzünün siluetini çizdi.</p>

    <p>Kararmış deri saydamlaştı, ışığın önünde bir dilim kuru ete benzedi. Tamamen kuru ve mattı -gözleri dışında: içten içe parlıyor görünen iki ışıltılı küre, tıpkı canlandırıcı bir nefes yakalamış iki köz parçası gibi. Varlığın kuru dudakları gerilerek benekli diş etlerini ve imkânsız derecede keskin iki dizi küçük, sararmış diş sergiledi.</p>

    <p>Ladizlav Zajak’ın kırılgan bedeni üzerinde duraksadı. Zajak, Grodno'dan yeni gelmiş, tüberküloz hastası, yaşlı bir adamdı. Setrakian geldiğinden beri Zajak’a destek olmuş, ona kuralları öğretmiş, onu meraklı gözlerden kaçırmıştı. Tek başına hastalığı bile adamın idamı için yeterli sebepti ---ama Setrakian onu yardımcısı ilan etmiş, kritik anlarda adamı SS denetçilerden ve Ukraynalı nöbetçilerden uzak tutmuştu. Ama Zajak gitmişti. Ciğerleri pes ediyordu ve daha önemlisi, yaşama arzusunu yitirmişti: içine kapanmıştı, nadiren konuşuyordu, devamlı sessiz sessiz ağlıyordu. O, Setrakian’ın hayatta kalması için bir yükümlülük olmuştu, ama Setrakian’ın yakarıları artık yaşlı adama ilham vermiyordu ---Setrakian onun sessiz öksürük krizleri ile sarsılmasını, şafağa dek sessizce ağlamasını dinliyordu.</p>

    <p>Ama şimdi, tepesine dikilmiş olan Şey, Zajak’a bakıyordu. Yaşlı adamın düzensiz nefesleri onu memnun etmiş gibiydi. Tıpkı bir ölüm meleği gibi, karanlığını adamın kırılgan bedeninin üzerine yaydı ve kuru damağını hevesle şaklattı.</p>

    <p>Şey’in sonra ne yaptığını... Setrakian göremedi. Bir gürültü vardı, ama kulakları işitmeyi reddediyordu. Bu büyük Şey zevkle yaşlı adamın başının ve boynunun üzerine eğildi. Duruşundaki bir şey... beslendiğini düşündürüyordu. Zajak’ın yaşlı bedeni hafifçe seyirdi, kasıldı, ama dikkat çekici bir biçimde, yaşlı adam uyanmadı.</p>

    <p>Bir daha asla.</p>

    <p>Setrakian eliyle inlemesini bastırdı. Beslenen Şey ona aldırmaz göründü. Muhtelif hasta ve sakat tutsakların üzerinde zaman harcadı. Gece bittiğinde, geride üç ceset kalmıştı ve o Şey kızarmış görünüyordu ---derisi daha esnek, ama aynı ölçüde karanlıktı.</p>

    <p>Setrakian, Şey’in karanlığa karışıp gittiğini gördü. İhtiyatla kalktı ve cesetlerin yanına gitti. Soluk ışıkta onlara baktı. Herhangi bir travma izi yoktu ---boyunlarındaki ince kesikler dışında. Öyle ince bir kesikti ki, neredeyse görünmezdi. Dehşete bizzat tanık olmuş olmasaydı...</p>

    <p>Sonra kafasına dank etti. Bu Şey. Yine dönecekti ---hem de yakında. Bu kamp verimli bir beslenme alanıydı ve Şey fark edilmeyen, unutulmuş, önemsiz insanlarla beslenecekti. Onlarla karnını doyuracaktı. Hepsiyle.</p>

    <p>Biri ayağa kalkıp onu durdurmazsa.</p>

    <p>Biri.</p>

    <p>O.</p>
  </div>
</body>
</html>
