<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <b class="calibre5"><br class="calibre6" id="calibre_pb_47" /></b>

    <p><b class="calibre5"><span> </span></b></p>

    <p><span> </span></p>

    <h1 class="calibre34"><a class="pcalibre pcalibre1" id="bookmark77"></a>VESTRY CADDESİ, TRIBECA</h1>

    <p>Tabutu doğru düzgün yok edecek zamanları yoktu, bu yüzden onu molozdan sunağından ittiler, devirdiler ve toprağı yere döktüler. İşi bitirmek için daha sonra geri dönmeye karar verdiler.</p>

    <p>Tünellerden geri dönmek ve Fet’in minibüsüne ulaşmak biraz zaman aldı ve Setrakian’ın enerjisini biraz daha tüketti.</p>

    <p>Fet, Bolivar’ın evinin bulunduğu sokağın köşesine park etti. Güneşli sokağı koşarak geçtiler ve Luma lambalarını ya da gümüş kılıçlarını saklamak için çaba göstermeden evin ön kapısına geldiler. O erken saatte konutun önünde kimseyi görmediler ve Eph öndeki iskeleye tırmanmaya başladı. Tahtalarla kapatılmış kapıda, üzerine kapı numarası yazılmış bir pencere vardı. Eph kılıcıyla pencereyi kırdı, büyük parçaları tekmeleyip düşürdü, sonra kılıcıyla çerçeveyi temizledi. Lambalardan birini alıp içeri girdi ve antreye indi.</p>

    <p>Mor ışık kapının iki yanındaki ikiz mermer panterleri aydınlattı. Sarmal merdivenin dibindeki kanatlı melek heykeli haşin bir ifadeyle ona baktı.</p>

    <p>Sonra onu işitti ve hissetti: Efendi’nin varlığının uğultusu. <i>Kelly,</i> diye düşündü göğsü acıyla sancıyarak. Burada olmalıydı.</p>

    <p>Sonra, dışarıda duran Fet’in yardımıyla Setrakian içeri girdi ve Eph yere inmesine yardım etti. Setrakian yere indiğinde kılıcını çekti. O da Efendi’nin varlığını hissetti ve hissedince rahatladı. Çok geç kalmamışlardı.</p>

    <p>"O burada," dedi Eph.</p>

    <p>"O zaman burada olduğumuzu biliyor," dedi Setrakian.</p>

    <p>Fet iki büyük UVC lambasını Eph’e uzattı, sonra pencereden geçti ve çizmeleri yere çarptı.</p>

    <p>"Çabuk," dedi Setrakian onları sarmal merdivenin altına götürerek. Alt katın yenilenmesi bitmemişti. Kutularından çıkarılmamış mutfak aletleriyle dolu uzun mutfaktan geçerek dolap aradılar. Onu bulduklarında boş ve bitmemiş olduğunu gördüler.</p>

    <p>Arka duvardaki, Nora’nın <i>People</i> dergisinin sitesinden çıkış aldığı resimlerde gördükleri sahte kapıyı açtılar.</p>

    <p>Aşağı inen merdivenler vardı. Arkalarındaki plastik perde sallanınca hızla döndüler, ama perde yalnızca merdivenden gelen esinti yüzünden hareket etmişti. Rüzgar yanında metro, toprak ve atık kokusu da getiriyordu.</p>

    <p>Tünellere giden yolu bulmuşlardı. Eph ve Fet iki büyük UVC lambası ayarlayarak dolaptaki geçidi sıcak, öldürücü ışıkla doldurdular ve böylece yeraltı girişini tıkamış oldular. Ayrıca, başka vampirlerin ortaya çıkmasını da önlemiş oldular ve, daha önemlisi, evden tek çıkışın doğrudan güneş ışığına olmasını sağladılar.</p>

    <p>Eph arkasına baktığı zaman Setrakian’ın bir duvara yaslandığını, parmaklarını yeleğine, kalbinin olduğu yere bastırdığını gördü. Eph bundan hiç hoşlanmadı ve ona yöneldi, ama Fet’in sesini duyunca yine döndü. <i>"Lanet olsun!"</i> Sıcak lambalardan biri devrildi ve tangırdayarak yere düştü. Eph ampullerin çalıştığından emin olmak için kontrol etti, sonra parlak ışığa dikkat ederek lambayı düzeltti.</p>

    <p>Fet onu susturdu. Aşağıda sesler duymuştu. Ayak sesleri. Havanın kokusu değişti ---daha kokuşmuş, daha çürük bir hal aldı. Vampirler toplanıyordu.</p>

    <p>Eph ve Fet mavi ışıkla aydınlanmış dolaptan çekildiler. O dolap onların güvenlik sübabı olmuştu. Eph yaşlı adama döndüğünde, onun gitmiş olduğunu gördü.</p>

    <p>Setrakian antreye geri dönmüştü. Stres ve beklenti yüzünden yorulmuş olan kalbi sıkışıyordu. Çok uzun zaman beklemişti. Çok uzun...</p>

    <p>Boğum boğum elleri ağrımaya başladı. Onları gerdi ve gümüş kurt başının altındaki kılıç kabzasını kavradı. Sonra bir şey hissetti, hareket öncesindeki hafif esintiyi...</p>

    <p>Kılıcı olası son anda çekmesi, onu doğrudan ve ölümcül bir darbeden kurtarmıştı. Ama aldığı darbe onu geri devirdi, bedeni mermer zeminde kaydı ve kafasını duvarın dibine çarptı. Ama kılıcını bırakmadı. Çabucak ayağa kalktı, kılıcı ileri geri salladı, ama loş antrede hiçbir şey göremedi.</p>

    <p>Efendi o kadar hızlı hareket ediyordu ki...</p>

    <p>O tam buradaydı. Burada bir yerde.</p>

    <p><i>Artık yaşlı bir adamsın.</i></p>

    <p>Ses Setrakian’ın kafasının içinde elektrik akımı gibi çıtırdadı. Setrakian gümüş kılıcını önünde geniş geniş salladı. Sarmal mermer merdivenin dibindeki ağlayan melek heykelinin önünden siyah, bulanık bir şekil geçti.</p>

    <p>Efendi onun dikkatini dağıtmaya çalışacaktı. Onun yöntemi buydu. Asla doğrudan, yüz yüze meydan okuma. Kandır. Arkadan yaklaş, hazırlıksız yakala.</p>

    <p>Setrakian geri geri giderek sırtını ön kapının yanındaki duvara dayadı. Arkasında, kapıyı çerçeveleyen Tiffany camından ince pencere karartılmıştı. Setrakian kurşunlu tabakalara kılıcıyla vurarak kıymetli camları kırdı.</p>

    <p>Gün ışığı antreye saplandı.</p>

    <p>Camın kırıldığı anda, Eph ile Fet geri döndüler ve Setrakian’ı kılıcını kaldırmış, bedeni güneş ışığıyla yıkanır halde, dikilirken buldular.</p>

    <p>Yaşlı adam siyah bulanıklığın merdivenlerde yükseldiğini gördü. "İşte orada!" diye bağırdı peşinden koşarak. "Şimdi!"</p>

    <p>Eph ile Fet yaşlı adamın peşinden merdiveni tırmandılar. Merdivenin tepesinde onları iki vampir daha karşıladı. Bolivar’ın eski korumaları, İriyarı ve Uzun Boylu Mağazası'ndan alınmış gibi görünen adamlar şimdi kirli takım elbiseler içinde, aç yüzlü devlere dönüşmüşlerdi. Bir tanesi Eph’e vurdu ve Eph geri geri sendeledi, neredeyse dengesini yitirecekti, ama mermer merdivenden aşağı düşmemek için duvara tutundu. Luma lambasını çıkarınca iriyarı kukla geriledi ve Eph kılıcıyla onun butunu kesti. Vampir inledi ve yine saldırdı. Eph onu karnından şişledi, kılıcıyla karnını yararak geriledi, vampir iğne batırılmış balon gibi merdiven sahanlığına çöktü.</p>

    <p>Fet kendi vampirini lambasının ışığıyla uzak tutuyor, korumanın uzattığı elleri kısa hançeriyle kesiyor, yaralıyordu. Işığı kaldırdı, vampirin yüzüne tuttu ve vampir çırpındı, bir anlığına kör olarak çılgınca çevresine bakındı. Fet ondan sıyrılarak arkasına geçti, korumayı kalın boynundan hançerledikten sonra merdivenden sertçe aşağı itti.</p>

    <p>Eph’in mücadele ettiği vampir kalkmaya çalıştı, ama Fet onu kaburgalarından tekmeleyerek tekrar yere düşürdü. Korumanın başı üst basamakta kalmıştı. Eph acı bir feryatla kılıcını indirdi.</p>

    <p>Baş, merdivenden aşağı düştü, dibe doğru hız kazandı, dönerek diğer vampirin bedeninin üzerinden sıçradı ve duvara kadar yuvarlandı.</p>

    <p>Vampirin kesik boğazından beyaz kan sızıyor, kırmızı yolluğa akıyordu. Kan kurtçukları belirdi ve Fet onları lam basıyla kızarttı.</p>

    <p>Merdivenin dibindeki koruma artık kırık kemiklerle dolu bir çuvaldan farksızdı, ama hâlâ canlıydı. Düşüş esnasında kafası kopmamıştı ve bu yüzden serbest kalmamıştı. Gözleri açıktı ve kıpırdamamaya çalışarak sersem sersem uzun merdivene bakıyordu.</p>

    <p>Eph ile Fet, Setrakian’ı kapalı asansör ızgarasının önünde, kılıcını çıkarmış, karanlık ve hızla hareket eden bir bulanıklığa savururken buldular. "Dikkat edin!.." diye seslendi Setrakian, ama daha sözlerini bitirmeden Efendi, Fet’e arkadan saldırdı. Fet sertçe düştü ve neredeyse lambasını kırıyordu. Eph tepki vermeye zaman bulamadan şekil uçarcasına yanından geçti --- Eph’in Efendi’nin yüzünü, kurtsu etini ve alayla aralanmış ağzını tekrar görmesine yetecek kadar yavaşladı- ve sonra Eph duvara fırlatıldı.</p>

    <p>Setrakian öne atılarak, kılıcını iki eliyle savurdu ve hızla hareket eden şekli geniş, yüksek tavanlı, o katın tamamını kaplayan odaya sürdü. Eph ayağa kalkıp onu takip etti, şakağından kan sızan Fet de öyle.</p>

    <p>Efendi durdu ve odanın ortasındaki devasa taş şöminenin önünde onlara göründü. Odanın yalnızca iki uzun ucunda pencere vardı ---ortada, onlara yardımcı olacak güneş <b class="calibre5"><i>ışığı</i></b> kalmıyordu. Efendinin pelerini dalgalandı, durdu ve korkunç gözleri onlara dikildi ---ama daha çok, hiç de ufak tefek bir adam olmayan Fet’e bakıyordu. Onun yüzünden sızan kana. Uzun kollu Efendi uluyan bir sırıtışa benzeyen bir ifadeyle, ulaşabildiği keresteleri, elektrik kablosu balyalarını ve başka döküntüleri üç katile fırlattı.</p>

    <p>Setrakian sırtını duvara verdi, Eph köşenin arkasına saklandı ve Fet bir parça duvar tahtasını kalkan olarak kullandı.</p>

    <p>Saldırı sona erdiğinde başlarını kaldırdılar ve Efendi’nin yine kaybolmuş olduğunu gördüler.</p>

    <p><i>"Tanrım"</i>' diye tısladı Fet. Eliyle yüzündeki kanı sildi, sonra duvar tahtasını kenara fırlattı. Gümüş hançeri bir tangırtıyla soğuk şömineye fırlattı ---bu, deve karşı faydasızdı--- ve Eph'in lambasını aldı, böylece Eph’in uzun kılıcını iki eliyle kullanabilmesini sağladı.</p>

    <p>"Peşinden ayrılma," dedi Setrakian ilerleyerek. "Onu, bacadan yükselen duman gibi, çatıya çıkmaya zorlamalıyız."</p>

    <p>Köşeyi dönerlerken, dört tıslayan vampirin daha saldırısına uğradılar. Usturaya vurulmuş saçları ve hızmalarıyla, Bolivar’ın eski hayranlarına benziyorlardı.</p>

    <p>Fet ikiz lambalarla onların peşine düştü ve vampirleri geri püskürttü. Bir tanesi ondan kurtuldu ve Eph gümüş kılıcını göstererek, gerilermiş gibi yaptı. Bu, kot etekli ve yırtık ağ çoraplı tombul Vampira’ya benziyordu. Eph’in artık tanımaya başladığı aynı meraklı açgözlülüğe sahipti. Eph dizlerini kırarak kılıcı ona doğru uzattı ve vampir beyaz dudaklarının arasından tıslayarak önce sağa, sonra sola çalım attı.</p>

    <p>Eph, Setrakian’ın o buyurgan sesle, <i>"Strigoi!"</i> diye bağırdığını duydu. Yaşlı adamın vampirleri biçtiğini duymak Eph’i cesaretlendirdi. Tombul Vampira fazla saldırgan çalımlar atıyordu. Eph kılıcıyla saldırdı ve kılıcının ucu vampirin yırtık, siyah pamuklu bluzunun omzunun ön tarafını keserek yaratığı yaktı. Vampirin ağzı açıldı, dili kıvrıldı; Eph tam zamanında arkaya kaçtı, vampirin iğnesi boynunu ıskaladı. Vampir ağzını açarak ona saldırmaya devam etti ve Eph öfkeli bir haykırışla kılıcı vampirin yüzüne savurdu. Kılıç doğrudan iğneyi keserek vampirin kafasını delip geçti ve ucu, bitmemiş duvara birkaç santim saplandı.</p>

    <p>Vampirin gözleri yerinden fırladı, iğnesi kesilmişti ve sızan beyaz kan ağzını dolduruyor, kıpırdatamadığı çenesinden aşağı sızıyordu. Vampir duvara mıhlanmıştı. Kıvrandı, kurtlu kanı Eph’e tükürmeye çalıştı. Bir virüs her şekilde kendini bulaştırmaya çalışır.</p>

    <p>Setrakian diğer üç vampiri öldürmüş, koridorun sonundaki yeni cilalanmış akçaağaç zemini beyaz sıvıya bulamıştı. Eph'e dönerek, "Geriye!" diye bağırdı.</p>

    <p>Eph, kabzası duvarda titreyen kılıcını bıraktı. Setrakian kendi kılıcını vampirin boynuna savurdu ve yerçekimi başsız bedeni yere indirdi.</p>

    <p>Baş, duvara mıhlanmış olarak kaldı, kesik boyundan beyaz kan akıyor, vampirin kara gözleri iri iri açılmış, iki adama bakıyordu... sonra gözler yukarı devrildi, gevşedi ve kıpırtısız kaldı. Eph kılıcının kabzasını kavradı, onu vampirin ağzının arkasındaki duvardan çekince baş cesedin üzerine düştü.</p>

    <p>Beyaz kanı ışınla temizlemek için zaman yoktu. "Yukarı, yukarı!" dedi Setrakian duvar boyunca farklı bir merdivene yürüyerek. Bu merdiven sarmaldı ve süslü demir korkulukları vardı. Yaşlı adamın ruhu güçlüydü, ama fiziksel gücü tükeniyordu. Eph tepede onu geçti. Sağa sola bakındı. Loş ışıkta, tamamlanmış ahşap zemin ve tamamlanmamış duvarlar gördü. Ama vampir yoktu.</p>

    <p>"Ayrılıyoruz," dedi yaşlı adam.</p>

    <p>"Şaka mı yapıyorsun?" dedi Fet onu tutup, tepeye tırmanmasına yardım ederek. <i>"Asla</i> ayrılma. İlk kural budur." Lambalarını çılgınca salladı. "Bu seçimi yapmayacak kadar çok film izledim."</p>

    <p>Lambalardan biri cızırdadı. Lamba fazla ısınınca ampul patladı ve aniden alev aldı. Fet onu bıraktı ve alevleri çizmesinin altında ezdi. Artık tek lambası kalmıştı.</p>

    <p>"Pil daha ne kadar dayanır?" diye sordu Eph.</p>

    <p>"Yeterince değil," dedi yaşlı adam. "Efendi bu şekilde bizi yoracak, onu gece çökene kadar kovalamamızı sağlayacak."</p>

    <p>"Onu tuzağa düşürmeliyiz," dedi Fet, "tıpkı banyodaki fare gibi."</p>

    <p>Yaşlı adam bunun üzerine durdu, başını bir sese çevirdi.</p>

    <p><i>Kalbin zayıf, seni ihtiyar sefil. Onu duyabiliyorum.</i></p>

    <p>Setrakian kılıcını hazır ederek kıpırdamadan durdu. Çevresine bakındı, ama Karanlık Varlık'tan iz yoktu.</p>

    <p><i>Faydalı bir alet yapmışsın.</i></p>

    <p>"Onu tanımadın mı?" dedi Setrakian yüksek sesle, derin derin soluyarak. "Sardu'nundu. Bedenini ele geçirdiğin çocuğun."</p>

    <p>Eph yaşlı adama yaklaştı ve Efendi ile konuştuğunu fark etti. "Nerede o?" diye bağırdı. "Karım nerede?"</p>

    <p>Efendi onu duymazdan geldi.</p>

    <p><i>Tüm hayatın seni bu noktaya getirdi, ikinci defa başarısızlığa uğrayacaksın.</i></p>

    <p>"Gümüşümün tadına bakacaksın <i>strigoi,"</i> dedi Setrakian.</p>

    <p><i>Senin tadına bakacağım yaşlı adam. Ve beceriksiz havarilerinin...</i></p>

    <p>Efendi arkadan saldırarak, Setrakian’ı yine yere fırlattı. Eph tepki vererek, kılıcını, hissettiği esintiye savurdu ve tahmin üzerine iki hamle yaptı. Kılıcı geri çektiğinde ucunun beyaz sıvıyla yapış yapış olduğunu gördü.</p>

    <p>Efendiyi incitmişti. En azından, onu kesmişti.</p>

    <p>Ama bu gerçeği kavramak için gereken süre içinde, Efendi geri döndü ve pençe eliyle Eph’in göğsüne vurdu. Eph ayaklarının yerden kesildiğini, sırtının ve omuzlarının duvara çarptığını, bedeni yana düşerken kaslarının acıyla yandığını hissetti.</p>

    <p>Fet lambasını öne savurdu, Setrakian tek dizi üzerinde durduğu yerden gümüşünü salladı ve yaratığı geri püskürttü. Eph elinden geldiğince hızla yuvarlanarak başka darbelere hazırlandı... ama başka darbe gelmedi.</p>

    <p>Yine yapayalnız kalmışlardı. Bunu hissedebiliyorlardı. Tavan boyunca dizilmiş, merdivenin dibinin yakınında sallanan inşaat ışıklarının tıngırtısından başka ses yoktu.</p>

    <p>"Onu kestim," dedi Eph.</p>

    <p>Bir kolu incinmiş, gevşekçe sarkmakta olan Setrakian kılıcına dayanarak ayağa kalktı. Bir sonraki merdivene giderek yukarı tırmandı.</p>

    <p>Merdivenlerin cilasız tahtalarının üzerinde beyaz vampir kanı vardı.</p>

    <p>Her yanları ağrıyarak, ama kararlılıkla basamakları tırmanıp üst kata çıktılar. Burası Bolivar’ın çatı katıydı, bitişik iki evin daha yüksek olanının en üst katı. Yatak odasına girerek yerde vampir kanı aradılar. Vampir göremeyince, Fet dağınık yatağın çevresinden dolanarak uzaktaki pencerelere gitti, odayı karartan perdeleri çekip indirdi. İçeri ışık girdi, ama doğrudan güneş ışığı yoktu. Eph banyoyu kontrol etti ve orayı beklediğinden daha geniş buldu. Birbirine bakan altın çerçeveli aynalar onu sonsuzluğa dek yansıtıyordu: ellerinde kılıçlar olan bir Ephraim Goodweather ordusu.</p>

    <p>"Bu taraftan," dedi Setrakian nefes nefese.</p>

    <p>Geniş medya odasında, siyah deri koltuğun üzerinde taze beyaz lekeler zıtlık oluşturuyordu. Doğu duvarındaki iki kemerli ve uzun, kalın perdeli kapının altından yumuşak bir ışık sızıyordu. Ötesinde de bitişik evin çatısı uzanıyordu.</p>

    <p>Orada, Efendi'yi odanın ortasında dikilirken buldular. Kurtçuk kaplı yüzü onlara doğru eğildi, oniks gözler onlara dikilmişti. Tehlikeli gün ışığına arkasını dönmüştü. Kolundan ve uzun elinden parlak beyaz kan ağır ağır, düzensiz bir biçimde sızıyor, tuhaf tırnağının ucundan yere damlıyordu.</p>

    <p>Setrakian arkasından sürüklediği kılıcıyla tahta zemini çizerek, aksak adımlarla öne çıktı. Durdu ve sağlam koluyla gümüş kılıcı kaldırarak Efendiyle yüzleşti ---kalbi fazla hızlı atıyordu.</p>

    <p><i>"Strigoi,"</i> dedi.</p>

    <p>Efendi bir an, şeytani bir azametle, gözleri kan bulutları içinde iki ölü ay gibi, kıpırdamadan baktı. İçinde bulunduğu durumun tek göstergesi insansı olmayan yüzünün altında heyecanla kıvranan kan parazitleriydi.</p>

    <p>Setrakian’a gelince, beklediği an gelmişti... ama yüreği kapanıyor, onu durduruyordu.</p>

    <p>Eph ve Fet arkadan yaklaştı, Efendi’nin bu odadan savaşarak çıkmaktan başka çaresi kalmamıştı. Yüzüne vahşi bir sırıtış yayıldı. Uzun, alçak bir sehpayı Eph’e doğru tekmeledi. Eph geriye devrildi ve sağlam koluyla döner bir koltuğu Setrakian’a doğru kaydırdı. Bu hareketler onların ayrı düşmesine sebep oldu. Efendi ortadan alev gibi geçerek doğrudan Fet’e saldırdı.</p>

    <p>Fet lambasını kaldırdı, ama Efendi ondan kaçındı ve yandan yaklaşarak onu pençeledi. Fet sersemleyerek merdivenlerin tepesinin yakınına düştü. Efendi yanlarından fırladı, ama Fet hızlıydı, lambayı ona savurdu ---Karanlık Varlık’ın yüzünün tam ortasına. UVC ışınları onun sendelemesine sebep olarak onu duvara doğru sürdü; muazzam ağırlığının altında sıva çatladı. Efendi pençelerini yüzünden indirdiğinde, gözleri öncekinden de iriydi ve kaybolmuş görünüyordu.</p>

    <p>Efendi kör olmuştu, ama yalnızca geçici olarak. Hepsi ellerine geçen bu avantajı sezdi. Fet lambayla ona saldırdı. Efendi çılgınca çırpınarak mücadele etti. Fet koca yaratığı odanın karşı tarafındaki perdeli kapılara doğru sürdü. Eph peşinden koşarak kılıcını Karanlık Varlık’ın pelerinine savurdu ve etini biraz biçti. Efendi pençesini savurdu, ama kimseye denk getiremedi.</p>

    <p>Setrakian ona doğru kaydırılmış olan sandalyeyi yakaladı, kılıcı tangırdayarak yere düştü.</p>

    <p>Eph kemerlerden birinin üzerindeki ağır perdeyi kesti ve parlak gün ışığını ortaya çıkardı. Cam kapılar süslü demir parmaklıklarla örtülmüştü, ama kılıcıyla vurunca, sürgü, bir kıvılcım yağmuru eşliğinde kırıldı.</p>

    <p>Fet, Efendi'yi geri geri sürmeye devam ediyordu. Sonra Eph hızla döndü ve son darbeyi indirmesi için Setrakian’a baktı. işte o zaman, yaşlı profesörün göğsünü tutarak yerde, kılıcının yanında yattığını gördü.</p>

    <p>Eph donakaldı, önce zor durumdaki Efendi'ye, sonra yerde ölmekte olan Setrakian’a baktı.</p>

    <p>Fet, elinde tabure tutan aslan terbiyecisi gibi, lambayı vampire doğru tutarak, "Ne bekliyorsunuz?" dedi.</p>

    <p>Eph yaşlı adama koştu. Elleriyle dizleri üzerine çöktü ve Setrakian’ın yüzündeki gerginliği, uzak bakışı gördü. Parmakları kalbinin üzerinde, yeleğini çekiştiriyordu.</p>

    <p>Eph kılıcını bıraktı. Yeleği ve gömleği açtı, Setrakian’ın sarkık göğsünü ortaya çıkardı. Çenesinin altına uzanarak nabız aradı, ama bulamadı.</p>

    <p>"Hey, Doktor!" diye bağırdı Fet. İlerlemeye devam ederek Efendiyi gün ışığının kenarında kıstırdı.</p>

    <p>Eph yaşlı adamın göğsüne, kalbinin üzerine masaj yaptı. Hemen kalp masajına başlamadı, çünkü adamın kemikleri konusunda endişeleniyordu, kaburgalarını kırabilirdi. Sonra Setrakian’ın yaşlı parmaklarının artık göğsünü pençelemediğini, yeleğine uzandığını fark etti.</p>

    <p>Fet panik içinde dönerek, onları neyin oyaladığına baktı. Setrakian’ı yerde, Eph’i yanında diz çökmüş gördü.</p>

    <p>Fet onlara bakmayı bir an daha uzattı. Efendi, Fet’in omzunu pençeledi ve onu yakına çekti.</p>

    <p>Eph, Setrakian’ın tüvit yeleğini yokladı ve bir şey buldu. Minik gümüş bir hap kutusu çıkardı ve çabucak kapağını açtı. Bir düzine minik beyaz hap yere döküldü.</p>

    <p>Fet iriyarı bir adamdı, ama Efendi’nin ellerinde çocuktan farksızdı. Lamba hâlâ elindeydi, ama kolları iki yanına yapıştırılmıştı. Onu Efendiye çevirerek yan tarafını yaktı... ve kör yaratık acıyla kükredi, ama Fet’i bırakmadı. Efendi’nin diğer eli Fet'in kafasının tepesini kavradı ve Fet’in direnmesine aldırmadan arkaya yatırdı. Sonra Fet kendini bu anlatılmaz yüze bakarken buldu.</p>

    <p>Eph nitrogliserin tabletlerinden birini seçti ve yaşlı adamın başını eline aldı. Çenesini zorla açtı ve hapı yaşlı adamın serin dilinin altına koydu. Parmaklarını geri çekti ve Setrakian’ı sarsarak, ona bağırdı. Ve yaşlı adamın gözleri açıldı.</p>

    <p>Efendi ağzını açarak Fet’in üzerine eğildi ve iğnesini uzattı, Fet’in iri iri açılmış gözlerinin ve savunmasız boğazının üzerinde salladı. Fet deli gibi mücadele etti, ama ensesindeki basınç beynine giden kan akışını kesiyordu, bu yüzden gözleri karardı, kasları gevşedi.</p>

    <p>"Hayır!" diye bağırdı Eph ve Efendi'ye saldırdı, kılıcını bu iğrenç yaratığın geniş sırtına savurdu. Fet yere yığıldı. Efendi hızla başını çevirdi, iğnesi arandı ve puslanmış gözleri Eph'i buldu.</p>

    <p><i>"Kılıcım gümüş şakıyor!"</i> diye haykırdı Eph, Efendi’nin göğsünü biçerek. Kılıç gerçekten de şakıyordu, ama Karanlık Varlık geriye fırlayarak ondan kaçındı. Eph yine savurdu ---ve yine ıskaladı--- Efendi kontrolsüzce geriye doğru çırpındı. Şimdi ikiz cam kapıların önündeki güneş ışığında, arkasındaki çatı balkonunun aydınlığındaydı.</p>

    <p>Eph onu yakalamıştı. Efendi, Eph’in onu yakaladığını biliyordu. Eph iki eliyle birden kılıcını kaldırdı ve Efendi’nin kabaran boynuna saplamaya hazırlandı. Kral vampir tiksintiye benzeyen bir ifadeyle Eph’e baktı, sırtını biraz daha dikleştirdi ve karanlık başlığını kafasına kaldırdı.</p>

    <p><i>"Geber!"</i> dedi Eph ona doğru koşarak.</p>

    <p>Efendi döndü ve cam kapıları kırarak açık verandaya düştü. Cam patladı ve pelerinli vampir yuvarlanarak kızgın kil seramiklerin üzerine, öldürücü güneşin altına devrildi.</p>

    <p>Bir anlığına, tek dizi üzerinde çömelerek durdu.</p>

    <p>Eph o hızla kırık kapının dışına çıktı, ama sonra orada durdu ve pelerinli vampire bakarak onun sonunu bekledi.</p>

    <p>Efendi titriyordu, karanlık pelerininin içinden buhar yükseliyordu. Sonra kral vampir doğrularak dimdik durdu. Şiddetli bir spazma yakalanmış gibi titriyordu, koca pençeleri hayvansı yumruklar gibi kıvrılmıştı.</p>

    <p>Kükreyerek pelerinini arkaya attı. Çok eski olan pelerin dumanı tüterek seramiklerin üzerine düştü. Efendi’nin çıplak bedeni kıvrandı, inci rengi eti karardı, pişti, zambak beyazından ölü siyah köseleye dönüştü.</p>

    <p>Eph’in sırtında açtığı yara, güneş ışınlarıyla kavrulmuş gibi derin siyah bir yara izine dönüştü. Efendi titremeye devam ederek döndü ve Eph'le yüzleşti. Fet arkasında, kapıda duruyordu. Setrakian tek dizi üzerinde doğrulmuştu. Efendi pürüzsüz, cinsiyetsiz bacak arasıyla, zombi kadar zayıftı. Kavrulmuş, kararmış eti, acıdan çılgına dönmüş kurtçuklarla kımıl kımıldı.</p>

    <p>Son derece korkunç bir gülümsemeyle, yoğun acı ve hattâ zafer ifade eden bir sırıtışla, Efendi yüzünü güneşe çevirdi ve ağzını açarak meydan okurcasına uludu ---gerçek, şeytani bir lanet. Sonra, baş döndürücü bir hızla terasın kenarına koştu, çatının kenarındaki alçak duvarın üzerinden kayıp üçüncü kattaki inşaat iskelesine indi... ve New York'un sabah gölgeleri arasında kayboldu.</p>
  </div>
</body>
</html>
