<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <b class="calibre5"><br class="calibre6" id="calibre_pb_17" /></b>

    <p><b class="calibre5"><span> </span></b></p>

    <p><span> </span></p>

    <h1 class="calibre34"><a class="pcalibre pcalibre1" id="bookmark19"></a>REGIS HAVAYOLLARI BAKIM HANGARI</h1>

    <p>"Sinek yok," dedi Eph.</p>

    <p>"Ne?" dedi Nora.</p>

    <p>Uçağın önünde dizilmiş sıra sıra ceset torbalarının önünde duruyorlardı. Hangarın içine dört tane soğutmalı kamyon çekilmişti ve saygı göstermek için balık pazarı tabelalarının üzerine siyah örtüler asılmıştı. Her cesedin kimliği belirlenmiş, New York Adli Tıp Kurumu'nun barkotlu etiketleri ayak parmaklarına asılmıştı. Bu trajedi, onların terimleriyle, bir 'kapalı evren' kitle felaketiydi, yani kayıp sayısı sabitti ve biliniyordu --- ikiz Kuleler’in yıkıldığı zamanki durumun tam tersiydi. Pasaport taramaları, yolcu manifestoları ve cesetlerin sağlam kalmış olması sayesinde, kimlik belirleme süreci basit ve kolay olmuştu. Ölüm sebebini belirlemek gerçekten zor olacaktı.</p>

    <p>Mavi vinil torbalar iki yanlarındaki kayışlardan tutulup kaldırılır, ciddiyet içinde kamyonlara yüklenirken, branda Tehlikeli Maddeler ekibinin botları altında kırıştı.</p>

    <p>"Sinekler olmalıydı," dedi Eph. Hangarın çevresine dizilmiş projektörler cesetlerin çevresindeki havanın, bir iki tembel güve dışında boş olduğunu gösteriyordu. "Neden hiç sinek yok?"</p>

    <p>Sağlıklı bir insanın sindirim sisteminde onunla simbiyoz halinde yaşayan bakteriler ölümden, sonra kendi başlarının çaresine bakarlar. Önce bağırsakları, sonra karın boşluğunu ve oradaki organları yerler. Sinekler çürümeye başlamış bir cesedin yaydığı gazları bir buçuk kilometre uzaktan sezebilir.</p>

    <p>Buraya iki yüz altı yemek konmuştu. Hangar sineklerle uğulduyor olmalıydı.</p>

    <p>Eph brandanın üzerinde, iki Tehlikeli Maddeler görevlisinin bir başka ceset torbasını kapamakta olduğu yere doğru yürüdü. "Bir dakika," dedi onlara. Adamlar doğrulup geri çekildiler.</p>

    <p>Eph diz çöktü, fermuarı açtı ve içindeki cesedi ortaya çıkardı.</p>

    <p>Annesinin elini tutarak ölmüş kız çocuğuydu. Eph fark etmeden kızın yerini ezberlemişti. Çocukları hep hatırlardınız.</p>

    <p>Kızın sarı saçları dümdüz yatıyordu, gülen güneş kolyesi boynundaki çukurda, siyah bir sicimin ucunda asılıydı. Beyaz elbisesi kızın neredeyse geline benzemesine sebep oluyordu.</p>

    <p>Görevliler bir sonraki torbayı kapayıp almak üzere yana geçtiler. Nora, Eph’in arkasından yaklaştı ve onu izledi. Eph eldivenli elleriyle kızın başını yanlarından nazikçe tuttu ve boynu üzerinde çevirdi.</p>

    <p>Ölümü takip eden on iki saatte ceset katılaşır ve bu katılaşma on iki ila yirmi dört saat sürer --- şu anda bu sürenin ortalarındaydılar--- sonra kasların içindeki sabit kalsiyum bağları çözünür ve beden yine esnekleşir.</p>

    <p>"Hâlâ esnek," dedi Eph. "Katılaşma yok."</p>

    <p>Kızın omzuyla kalçasını tutup yüzüstü çevirdi. Elbisesinin arkasındaki düğmeleri çözdü ve belindeki küçük, çıkıntılı belkemiği boğumlarını ortaya çıkardı. Kızın derisi soluk ve hafifçe çilliydi.</p>

    <p>Kalp durduktan sonra, kan dolaşım sisteminde birikir. Bir hücre kalınlığındaki damar duvarları kısa zamanda basınca boyun eğerek patlar ve kan çevre dokulara yayılır. Bu kan bedenin en alt tarafına yerleşir ve hızla pıhtılaşır. Yaklaşık on altı saat sonra bu durum sabitlenir.</p>

    <p>Şu arıda bu zamanı aşmış durumdaydılar.</p>

    <p>Oturur durumda ölüp, sonra yatırılan bir cesette, yoğunlaşmış ve birikmiş kan cesedin belinde koyu renk bir morarmaya sebep olmalıydı.</p>

    <p>Eph torba sırasına baktı. "Neden bu cesetler olması gerektiği gibi bozulmuyor?"</p>

    <p>Eph kızı yine sırtüstü yatırdı, sonra deneyimli elleriyle kızın sağ gözkapağını açtı. Kızın korneası, olması gerektiği gibi puslanmıştı ve beyaz koruyucu tabakayla kaplı gözakı beklendiği gibi kuruydu. Kızın, öldüğünde annesinin elinde olan sağ elinin parmak uçlarını inceledi ve yine gerektiği gibi, buharlaşmadan dolayı, hafifçe kırışık olduğunu gördü.</p>

    <p>Aldığı karışık sinyallerden dolayı canı sıkılan Eph doğruldu, sonra eldivenli iki başparmağını kızın kuru dudaklarının arasına soktu. Kızın aralanmış çenelerinden kaçan, nefes verme sesine benzeyen ses, yalnızca dışarı çıkan gazın sesiydi. Ağzın hemen içinde sıradışı bir şey yoktu, ama Eph bir eldivenli parmağı daha içeri sokarak dili bastırdı ve kuruluğu kontrol etti.</p>

    <p>Yumuşak damak ve dil, fildişinden oyulmuş gibi, bembeyazdı. Tıpkı anatomik <i>netsuke</i> gibi. Dil sertti ve garip bir biçimde dikti. Eph onu yana itti ve ağzın geri kalanını ortaya çıkardı. Orası da aynı ölçüde beyazdı.</p>

    <p><i>Kanı çekilmiş? Acaba sırada ne var?</i> diye düşündü. <i>"Cesetlerin kanı çekilmiş -tek bir damla kan kalmamış."</i> Bu replik olmazsa, Dan Curtis’in 1970'lerde, televizyonda yayınlanan korku programındaki replik vardı: <i>"Teğmen... cesetler... hepsi... hepsinin kanı çekilmiş!"</i> Ardından org müziği.</p>

    <p>Bitkinlik kendini göstermeye başlamıştı. Eph sert dili baş ve işaretparmakları arasında tuttu ve küçük bir fener kullanarak beyaz boğaza baktı. Boğaz ona biraz jinekolojik geldi. Pornografik <i>netsuke</i>"<i>.</i></p>

    <p>Sonra dil oynadı. Eph irkilerek parmağını çekti. "Aman Tanrım!" Kızın yüzü dingin bir ölüm maskesi olarak kaldı, dudaklar hâlâ hafifçe aralıktı.</p>

    <p>Nora yanından baktı. "Ne oldu?"</p>

    <p>Eph eldivenli parmaklarını pantolonuna siliyordu. "Basit refleks," dedi ayağa kalkarak. Kızın yüzüne baktı, baktı... ta ki bakamaz olana kadar. Sonra torbanın fermuarını çekerek kızı içeriye hapsetti.</p>

    <p>"Ne olabilir?" dedi Nora. "Bir şekilde doku bozulmasını yavaşlatan bir şey mi? Bu insanlar öldü..."</p>

    <p>"Çürüme dışında her açıdan." Eph huzursuzluk içinde başını iki yana salladı. "Nakil işlemini durduramayız. Sözün özü, bu cesetleri morga göndermemiz lazım. Onları açarız. Bu şeye içeriden bakarız."</p>

    <p>Nora’nın süslü dolabın olduğu tarafa baktığını fark etti. Dolap uçaktan indirilmiş bagajdan uzakta, hangar zemininde duruyordu. "Bu olayda her şey yanlış," dedi.</p>

    <p>Eph diğer tarafa, tepelerine dikilmiş büyük uçağa bakıyordu. Uçağa geri dönmek istiyordu. Bir şeyleri gözden kaçırmış olmalıydılar. Yanıt orada bir yerde olmalıydı.</p>

    <p>Ama o bunu yapamadan, Jim Kent’in HKM müdürü ile birlikte hangara girdiğini gördü. Dr. Everett Barnes altmış bir yaşındaydı ve hâlâ mesleğe başlarkenki güneyli köy doktoru gibi görünüyordu. HKM’nin bir parçası olduğu Kamu Sağlığı Birimi donanmadan doğmuştu ve KSB uzun zaman önce ayrılıp ayrı bir birim haline gelmiş olsa da, pek çok üst düzey HKM görevlisi hâlâ askeri tarz üniformalar kullanıyordu ve Müdür Barnes da onlardan biriydi. Bu yüzden Eph’in karşısında, kendi içinde çelişkili bir görüntü vardı: göğsü kalabalık haki üniformasıyla emekli bir amiral gibi giyinmiş, beyaz keçi sakallı, köylü kılıklı bir beyefendi. Savaş madalyalı Albay Sanders’a çok benziyordu.</p>

    <p>Ön bilgilendirmelerden ve uçakta ölenlerden birinin kısaca muayene edilmesinden sonra, Müdür Barnes hayatta kalanları sordu.</p>

    <p>"Hiçbiri olanları hatırlamıyor," dedi Eph. "Hiç faydaları olmadı."</p>

    <p>"Semptomlar?"</p>

    <p>"Baş ağrısı, bazıları şiddetli. Kas ağrısı, kulaklarda çınlama. Yön duygusu kaybı. Kuru ağız. Denge sorunları."</p>

    <p>"Genelde, denizaşırı uçuştan inen herhangi birinin göstereceği semptomlardan daha kötü değil."</p>

    <p>"Ürkütücü, Everett," dedi Eph. "Nora ve ben uçağa giren ilk kişilerdik. Bu yolcular ---tamamı--- ölmüştü. Nefes almıyorlardı. Oksijensiz dört dakika, kalıcı beyin hasarı için eşiktir. Bu insanlar, orada bir saatten fazla kalmış olmalılar."</p>

    <p>"Açık ki değil," dedi müdür. "Hiç mi bir şey anlatamıyorlar?"</p>

    <p>"Benim onlara sorduğumdan daha fazla soruyu onlar bana sordu."</p>

    <p>"Dördünün ortak noktası?"</p>

    <p>"Şu anda onu araştırıyorum, işimiz bitene kadar onları yalıtmak için yardımım isteyecektim."</p>

    <p>"Yardım mı?"</p>

    <p>"Bu dört hastanın işbirliği yapmasına ihtiyacımız var."</p>

    <p>"işbirliği yapıyorlar."</p>

    <p>"Şimdilik. Ama... işi şansa bırakamayız."</p>

    <p>Müdür ince beyaz sakalını sıvazlayarak konuştu. "Hastalarımıza biraz hoş davranarak, bu trajik sondan kurtulmalarını takdir edebilmelerini ve uysal davranmalarını sağlayabiliriz, eminim." Gülümseyerek kaplama dişlerini sergiledi.</p>

    <p>"Sağlık Kuvvetleri Yasası'nı dayatsak?.."</p>

    <p>"Ephraim, gönüllü önleyici tedavi için birkaç yolcuyu izole etmekle onları karantinaya almak arasında bir dünya fark olduğunu biliyorsun. Düşünülmesi gereken daha büyük meseleler var ---dürüst olmak gerekirse, medya meseleleri."</p>

    <p>"Everett, sana saygım sonsuz, ama hiç katılmıyorum..."</p>

    <p>Müdür küçük elini nazikçe Eph’in omzuna koydu. Belki darbeyi yumuşatmak için, peltek aksanını biraz vurguladı. "Burada ikimizi de zaman harcamaktan kurtarayım Ephraim. Bu işe nesnel açıdan baktığım zaman, neyse ki bu trajik olayın kontrol altına alınmış olduğunu görüyorum ---bu bir nimet. Bu uçağın inmesini takip eden on sekiz saatte, dünya üzerinde hiçbir yerde, başka uçaklarda ya da başka havayollarında ölüm ya da hastalık olmadı. Bunlar işin olumlu tarafları ve onları vurgulamamız lazım. Halka bir mesaj yollayarak, hava ulaşım sistemine duydukları güveni güçlendir. Eminim ki Ephraim, hayatta kalan talihlileri ikna etmek, onların şeref ve görev duygularına başvurmak, işbirliği yapmalarını sağlamak için yeterli olacaktır." Müdür elini çekti ve Eph’e barışçı oğlunun suyuna giden asker baba gibi gülümsedi. "Dahası," diye devam etti Barnes, "bu olay kahrolası bir gaz sızıntısının tüm işaretlerini taşıyor, değil mi? Aniden kendinden geçen bunca kurban? Kapalı ortam? Hayatta kalanların uçaktan çıkarıldıktan sonra kendilerini toplamaları?"</p>

    <p>"Ama uçak indikten hemen sonra, elektrik sistemi kapanınca hava dolaşımı durdu," dedi Nora.</p>

    <p>Müdür Barnes başını salladı ve ellerini kavuşturup bunu düşündü. "Eh, incelenecek çok şey var kuşkusuz. Ama bakın, bu ekibiniz için çok iyi bir tatbikattı. İyi hallettiniz. Ortalık sakinleşiyormuş gibi göründüğüne göre, meselenin dibine indiğinizi görelim. Bu lanet basın açıklaması biter bitmez."</p>

    <p>"Dur bir dakika. Ne?" dedi Eph.</p>

    <p>"Vali ve belediye başkam, havayolu şirketi temsilcileri, Havalimanı Müdürlüğü temsilcileriyle birlikte bir basın toplantısı düzenliyor. Sen ve ben federal sağlık kontrol kısmını temsil edeceğiz."</p>

    <p>"Ah, hayır. Efendim, buna zamanım yok. Jim yapabilir..."</p>

    <p>"Jim <i>yapabilir,</i> ama bugün sen geleceksin Ephraim. Dediğim gibi, bu konuda senin öne çıkmanın zamanı geldi. Sen Kanarya Projesi’nin başısın ve orada kurbanlarla ilk elden ilgilenmiş birini istiyorum. Çabalarımızı temsil eden bir yüz lazım."</p>

    <p>Demek alıkoyma ve karantina olmaması hakkında onca laf etmesinin sebebi buydu. Barnes onu buna hazırlıyordu. "Ama gerçekten de henüz bir şey bilmiyorum," dedi Eph. "Neden bu kadar çabuk?"</p>

    <p>Müdür Barnes gülümseyerek yine kaplamalarını gösterdi. "Doktorların birinci yasası: Zarar verme. Politikacıların birinci yasası: Televizyona çık. Artı, bir zaman unsurunun söz konusu olduğunu anlıyorum. Haberleri şu lanet güneş olayından önce yayınlamak istemeleri gibi bir şey. Güneş lekeleri radyo dalgalarını falan etkiliyormuş."</p>

    <p>"Güneş..." Eph bunu tamamen unutmuştu. O gün öğleden sonra 3:30 civarlarında olacak, nadir bir tam güneş tutulması. Amerika’nın keşfinden bu yana geçen dört yüz sene boyunca New York bölgesinde görülecek, bu türden ilk güneş olayı. "Tanrım, unutmuşum."</p>

    <p>"Bu ülkenin halkına vereceğimiz mesaj basit. Burada ciddi bir can kaybı yaşandı ve HKM tarafından eksiksiz bir biçimde inceleniyor. Bu bir insani felaket, ama olay kontrol altına alındı ve benzersiz görünüyor, yani korkmak için kesinlikle hiçbir sebep yok."</p>

    <p>Eph kaş çatışını müdürden sakladı. Onu kameraların önünde dikilip, her şeyin yolunda olduğunu söylemeye zorluyorlardı. Sınırlanan alandan çıktı ve hangarın büyük kapılarının arasındaki dar aralıktan geçerek gün ışığına çıktı. Hâlâ bu işten sıyrılmanın bir yolunu düşünürken, pantolon cebindeki telefon çaldı. Telefonu çıkardı. LCD ekranda bir zarf resmi vardı. Matt’in cebinden mesaj. Eph mesajı açtı:</p>

    <p><span class="font2">Yanks 4 Sux 2. Yerler harika, keşke burda olsaydın, Z.</span></p>

    <p>Eph gözleri dalana kadar oğlunun gönderdiği elektronik mesaja baktı. Havaalanındaki asfalt pistte kendi gölgesini seyretmek üzere yalnız bırakılmıştı ve eğer hayal görmüyorsa, o da çoktan solmaya başlamıştı.</p>
  </div>
</body>
</html>
