<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre18" id="calibre_pb_40" /></p>

    <p><span class="calibre12"> </span></p>

    <p><span><span> </span></span></p>

    <h1 class="calibre15"><a class="pcalibre pcalibre1" id="bookmark63"></a>JAMAİCA HASTANESİ TIP MERKEZİ</h1>

    <p>Eph ve Nora kimliklerini göstererek güvenliği geçtiler ve Setrakian’ı dikkatleri üstlerine çekmeden acil servis kapısından geçirdiler, izolasyon koğuşuna giden merdivenleri çıkarlarken Setrakian, "Bu mantıksız ölçüde riskli,'' dedi.</p>

    <p>"Bu adam," dedi Eph, "Jim Kent... o, Nora ve ben bir senedir yan yana çalışıyoruz. Onu öylece bırakamayız."</p>

    <p>"O dönüştü. Onun için ne yapabilirsiniz?"</p>

    <p>Eph yavaşladı. Setrakian arkalarında oflayıp pofluyordu. Duraksamadan memnun olarak, bastonuna yaslandı. Eph Nora’ya baktı ve anlaştılar.</p>

    <p>"Onu serbest bırakabilirim," dedi Eph.</p>

    <p>Merdiven boşluğundan çıktılar ve koridorun ilerisindeki izolasyon koğuşunun girişini süzdüler.</p>

    <p>"Polis yok," dedi Nora.</p>

    <p>Setrakian çevresine bakmıyordu. O, o kadar emin değildi.</p>

    <p>"Sylvia var," dedi Eph koğuş girişinde, Jim’in katlanır sandalyede oturan kabarık saçlı kız arkadaşını tanıyarak.</p>

    <p>Hazır hisseden Nora kendi kendine başını sallayıp, "Tamam," dedi.</p>

    <p>Tek başına Sylvia’nın yanına gitti. Sylvia onun geldiğini görünce sandalyesinden kalktı. "Nora."</p>

    <p>"Jim nasıl?"</p>

    <p>"Bana hiçbir şey söylemediler." Sylvia, Nora’nın arkasına baktı. "Eph yanında değil mi?"</p>

    <p>Nora başını iki yana salladı. "Gitti."</p>

    <p>"Söyledikleri doğru değil, değil mi?"</p>

    <p>"Kesinlikle doğru değil. Yorgun görünüyorsun. Sana yiyecek bir şey bulalım."</p>

    <p>Nora kafeteryanın yerini sorar, hemşirelerin dikkatini dağıtırken Eph ile Setrakian izolasyon koğuşunun kapısından içeri süzüldü. Eph eldiven ve önlük bölmesinin önünden gönülsüz bir katil gibi geçerek, plastik tabakalarının arasından Jim'in bölmesine girdi.</p>

    <p>Yatak boştu. Jim gitmişti.</p>

    <p>Eph çabucak diğer bölmeleri kontrol etti. Hepsi boştu.</p>

    <p>"Yerini değiştirmiş olmalılar," dedi Eph.</p>

    <p>"Gittiğini bilse hanım arkadaşı dışarıda olmazdı," dedi Setrakian.</p>

    <p>"O zaman?.."</p>

    <p>"Onu almışlar."</p>

    <p>Eph boş yatağa baktı. "Onlar?"</p>

    <p>"Gel," dedi Setrakian. "Bu çok tehlikeli. Zamanımız yok."</p>

    <p>"Dur." Eph, Jim’in kulaklığının çekmeceden sarktığını görerek komodine gitti. Jim’in telefonunu buldu ve şarjı olup olmadığını kontrol etti. Kendi telefonunu çıkardı ve onun artık bir yer bulma aracı olduğunu fark etti. FBI, GPS kullanarak yerini belirleyebilirdi.</p>

    <p>Telefonu çekmeceye bıraktı ve yerine Jim'inkini aldı.</p>

    <p>"Doktor," dedi Setrakian sabırsızlanarak.</p>

    <p>"Lütfen... bana Eph de," dedi Eph, Jim’in telefonunu cebine koyup dışarı çıkarak. "Bugünlerde doktor gibi hissettiğim söylenemez."</p>

    <p><span> </span></p>

    <h1 class="calibre34" id="sigil_toc_id_29"><a class="pcalibre pcalibre1" id="bookmark64"></a>BATI YAKASI OTOYOLU, MANHATTAN</h1>

    <p>Gus Elizalde, New York Polis Teşkilatı’nın mahkum nakil aracının arka tarafındaydı. Elleri arkasındaki çelik çubuğa kelepçelenmişti. Felix karşı çaprazında oturuyordu, başını eğmişti, aracın devinimiyle sallanıyordu ve her geçen an daha da soluyordu. Manhattan’da bu kadar hızlı hareket ettiklerine göre, Batı Yakası Otoyolu'nda olmalıydılar. Yanlarında iki mahkum daha vardı; biri Gus’ın karşısında, diğeri solunda, Felix’in karşısındaydı. İkisi de uyuyordu. Aptallar her durumda uyuyabilir.</p>

    <p>Gus penceresiz minibüsün sürücü tarafından süzülüp gelen bir sigara kokusu aldı. Minibüse bindirildiklerinde neredeyse alacakaranlık çökmüştü. Gus kelepçe çubuğundan öne doğru sarkan Felix’i süzüyordu. O yaşlı rehincinin söylediklerini düşünüyordu. Ve bekliyordu.</p>

    <p>Fazla beklemesi gerekmedi. Felix’in başı kasılmaya başladı, sonra yana döndü. Bir anda dimdik oturdu ve çevresini süzdü. Gözlerini Gus’a dikti, ama Felix’in bakışlarında, Gus’a yaşam boyu yoldaşlık yapmış olan bu delikanlının onu tanıdığına dair hiçbir işaret yoktu.</p>

    <p>Gözlerinde bir karanlık vardı. Bir boşluk.</p>

    <p>Yüksek bir araba kornası Gus’ın yanındaki adamın irkilerek uyanmasına sebep oldu. "Siktir," dedi adam arkasındaki kelepçeleri sallayarak. "Ne cehenneme gidiyoruz?" Gus yanıt vermedi. Adam doğrudan Felix’e bakıyordu, Felix de ona. Adam Felix'in ayağını tekmeledi. "Ne cehenneme gidiyoruz dedim, velet!"</p>

    <p>Felix ona bir an daha, boş, neredeyse ahmak bir ifadeyle baktı. Ağzı, yanıt verecekmiş gibi açıldı ve dışarı fırlayan iğne savunmasız adamın boğazını deldi. Minibüsün ta karşı tarafına kadar uzanmıştı ve adamın elinden tekmeler savurup tepinmekten başka bir şey gelmedi. Gus da aynısını yapmaya başladı, eskiden Felix olan şeyle birlikte orada kısılı kalmıştı; bağırıp çırpmıyor, karşısındaki mahkumu uyandırıyordu. Gus’ın yanındaki adam gevşerken, hep bir ağızdan haykırıp tepindiler. Felix’in saydam iğnesi kanla kızardı.</p>

    <p>Mahkum bölmesi ile sürücü bölmesi arasındaki kapak açıldı. Polis şapkalı bir adam yolcu koltuğundan dönüp onlara baktı. "Kesin sesinizi yoksa ben..."</p>

    <p>Felix’in diğer mahkumu içtiğini, şişmiş organın minibüsün diğer tarafına uzanmış olduğunu gördü. İlk kez beslenen Felix diğer mahkumu bıraktı ve iğne ağzına geri döndü. Adamın boynundan kan akıyordu. Felix’in önüne kan damlıyordu.</p>

    <p>Yolcu koltuğundaki polis ciyakladı ve döndü.</p>

    <p>"Ne oldu?" diye bağırdı sürücü arkaya bakmaya çalışarak.</p>

    <p>Felix’in iğnesi bölmedeki aralıktan öne fırladı ve sürücünün boğazına yapıştı. Arabanın içinde bir çığlık yankılandı, minibüs savruldu ve kontrolden çıktı. Gus, tam zamanında kelepçe çubuğuna parmaklarıyla tutunarak bileklerini kırılmaktan kurtardı. Minibüs sertçe sağa, sonra sola yattı ve ardından yana devrildi.</p>

    <p>Minibüs kayarak bariyerlere çarptı, sekti, dönerek durdu. Gus yan yatmıştı, karşısındaki mahkum kırık kollarından sarkıyor, acı ve korkuyla bağırıyordu. Felix’in çubuk kilidi kırılmıştı, iğnesi sarkıyor, insan kanı damlayan elektrik yüklü bir kablo gibi seyiriyordu.</p>

    <p>Ölü gözleri dönerek Gus’a dikildi.</p>

    <p>Gus kendi çubuğunun da kırılmış olduğunu anladı, kelepçeyi çubuk boyunca hızla kaydırarak kurtardı ve çarpılmış kapıyı tekmeleyip açtı. Dışarıya, yol kenarına doğru yuvarlandı. Kulakları, bomba patlamış gibi uğulduyordu.</p>

    <p>Elleri hâlâ arkasında bağlıydı. Farlar gelip geçiyordu, arabalar yavaşlayıp kazayı inceliyordu. Gus hızla uzağa yuvarlandı, ellerini ayaklarının altından geçirerek önüne getirdi. Minibüsün açık yük kapısına bakarak Felix’in dışarı çıkmasını bekledi.</p>

    <p>Sonra bir çığlık duydu. Çevresine bakınarak bir tür silah aradı ve ezilmiş bir jant kapağında karar kılmak zorunda kaldı. Onu kavrayarak ayağa kalktı ve devrilmiş minibüsün açık kapısına yanaştı.</p>

    <p>Felix oradaydı ve hâlâ kelepçe çubuğuna bağlı olan, gözleri iri iri açılmış mahkumu içiyordu.</p>

    <p>Gus manzara karşısında midesi bulanarak bir küfür salladı. Felix mahkumu bıraktı ve hiç duraksamadan iğnesini Gus'ın boynuna fırlattı. Gus tam zamanında jant kapağını kaldırarak darbeyi savuşturdu, sonra dönerek minibüsün arka tarafının görüş alanından çıktı.</p>

    <p>Felix yine onu takip etmedi. Gus bir an orada dikilerek kendini toparladı ---bunun nedenini merak etti--- ve sonra güneşi fark etti. Hudson’ın karşı yakasında, iki bina arasında süzülüyordu, kan kırmızıydı ve hızla batmaktaydı, gözden kaybolmak üzereydi.</p>

    <p>Felix arabada saklanıyor, güneşin batmasını bekliyordu. Üç dakika sonra serbest olacaktı.</p>

    <p>Gus çılgınca çevresine bakındı. Yolda kırık araba camı parçaları gördü, ama onlar iş görmezdi. Minibüsün kenarına, şimdi yukarıda duran tarafa tırmandı. Sürücü tarafındaki kapıya gitti ve yan aynanın menteşesini tekmeledi. Menteşe çatladı ve Gus aynayı koparmak için telleri çekiştirirken içerideki polis ona bağırdı.</p>

    <p>"Dur!"</p>

    <p>Gus adama baktı. Bu, sürücü olan polisti; boynundan kan kaybediyordu ve tavandaki kola tutunarak silahını uzatmıştı. Sonra Gus sertçe çekerek aynayı kurtardı ve yola atladı.</p>

    <p>Güneş delinmiş yumurta sarısı gibi eriyip gidiyordu. Gus gidip aynanın açısını ayarlamaya, aynayı başının üzerine kaldırarak güneşin son ışınlarını yakalamaya çalıştı. Yansımanın yerde ışıldadığını gördü. Belirsiz görünüyordu, herhangi bir şey yapamayacak kadar zayıftı. Bu yüzden camı yumruğuyla kırdı, ama parçaları aynadan ayırmadı. Yine denedi ve artık yansıyan ışınlar biraz daha belirgindi.</p>

    <p>"Dur dedim!"</p>

    <p>Polis silahını uzatarak minibüsten indi. Boş eliyle boynunu, Felix’in onu soktuğu yeri tutuyordu, çarpma yüzünden kulaklarından kan gelmişti. Adam döndü ve minibüse baktı.</p>

    <p>Felix içeride çömelmişti, kelepçeleri bir elinden sarkıyordu. Diğer el gitmişti, çarpmanın gücüyle bilekten kesilmişti. Ne elinin yokluğu ne de açık yaradan akan beyaz kan onu rahatsız ediyor gibiydi.</p>

    <p>Felix gülümsedi ve polis ona ateş açtı. Mermiler Felix’in göğsünü ve bacaklarını deldi, etinden ve kemiklerinden parçalar kopardı. Yedi sekiz atış sonra Felix geriye devrildi. İki mermi daha yedi. Polis silahı indirdi ve sonra Felix gülümsemeye devam ederek doğrulup oturdu.</p>

    <p>Hâlâ susuzdu. Daima susuzdu.</p>

    <p>Gus polisi kenara itti ve aynayı tuttu. Ölen turuncu güneşin son ışınları ırmağın karşısındaki binanın üzerinden bakıyordu. Gus, adını söylemek onu uyandıracakmış, Felix’i mucizevi bir biçimde geri getirecekmiş gibi, son bir kez Felix’in adını seslendi...</p>

    <p>Ama Felix artık Felix değildi. O, orospu çocuğu bir vampirdi. Gus kendi kendine bunu hatırlatarak aynanın açısını ayarladı ve yansıyan güneşin alev alev turuncu ışınları devrilmiş minibüse doldu.</p>

    <p>Güneş ışınları onu delip geçerken Felix’in ölü gözleri dehşetle doldu. Işınlar onu lazer gücüyle mıhladı, etinde delikler açıp tutuşturdu. Felix’in içinden, derinliklerden hayvansı bir uluma koptu; güneş etini harap ederken, atomik düzeyde parçalanan bir adam gibi haykırdı.</p>

    <p>Ses Gus’ın zihnine kazındı, ama o, yansımayı Felix'ten geriye kalanlar dumanları tüten, kararmış bir kül yığınına dönüşene kadar minibüsün içinde gezdirdi.</p>

    <p>Işınlar soldu ve Gus kolunu indirdi.</p>

    <p>Irmağın karşı yakasına baktı.</p>

    <p>Gece.</p>

    <p>Gus’ın içinden ağlamak geliyordu ---yüreğinde her tür acı ve ızdırap birbirine karışmıştı--- ve acısı öfkeye dönüşüyordu. Minibüsün altında yakıt birikiyordu, neredeyse ayaklarının dibine kadar akmıştı. Gus, yol kenarında durmuş, olup bitenlere bakmakta olan polisin yanına gitti. Adamın ceplerini karıştırarak bir Zippo çakmak buldu. Gus çakmağın kapağını açtı, çaktı ve alev görev bilinciyle yukarı fırladı.</p>

    <p><b class="calibre5"><i>"Lo sierıto, 'mano."</i></b></p>

    <p>Alevi yakıt sızıntısına dokundurdu ve minibüs havaya uçarak Gus'la polisi arkaya devirdi.</p>

    <p><i>"Chingado</i> ---seni soktu," dedi Gus hâlâ boynunu tutmakta olan polise. "Artık sen de onlardan biri olacaksın."</p>

    <p>Polisin silahını aldı ve ona doğrulttu. Şimdi canavar düdükleri yaklaşıyordu.</p>

    <p>Polis, Gus’a baktı ve bir an sonra kafası gitti. Gus dumanları tüten silahı cesede tutmaya devam ederek otoyolun kenarına yaklaştı. Sonra silahı fırlatıp attı ve kelepçe anahtarlarını düşündü, ama çok geçti. Yanıp sönen ışıklar yaklaşıyordu. Döndü ve otoyolun kenarından yeni geceye doğru koştu.</p>
  </div>
</body>
</html>
