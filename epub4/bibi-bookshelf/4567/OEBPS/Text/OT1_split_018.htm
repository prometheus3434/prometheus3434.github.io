<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><b class="calibre5"><br class="calibre18" id="calibre_pb_19" /></b></p>

    <p><span><span> </span></span></p>

    <h1 class="calibre15"><a class="pcalibre pcalibre1" id="bookmark20"></a>GÜNEŞ TUTULMASI YAKLAŞIRKEN</h1>

    <p>Güneşin batısındaki ince çentik ---'ilk temas'--- sürünerek yayılan bir karanlığa dönüşür, yuvarlak ısırık akşam güneşini yavaş yavaş tüketirken yeryüzündeki beklenti büyüdü. Başta yerdeki ışığın niceliğinde ve niteliğinde gözle görülür bir değişiklik yoktu. Yalnızca gökyüzünün yükseklerinde, her zamanki güvenilir güneşi bir hilale dönüştüren karaltı bu günü diğerlerinden farklı kılıyordu.</p>

    <p>Aslında güneş tutulması' yanlış bir tabirdir. Bir tutulma, bir nesne diğerinin düşürdüğü gölgeye girdiği zaman olur. Güneş tutulmasında, ay güneşin gölgesine <i>girmez</i>, güneş ile dünya <i>arasına</i> girerek güneşi örter -gölgeye <i>sebep olur.</i> Doğru terim 'gölgelenme'dir. Ay güneşi <i>gölgeler,</i> dünyanın yüzeyine küçük bir gölge düşürür. Bu bir güneş tutulması değildir, aslında dünya tutulmasıdır.</p>

    <p>Yeryüzünün güneşle arasındaki mesafe, ayın dünyayla arasındaki mesafenin yaklaşık dört yüz katıdır. Olağanüstü bir tesadüfle, güneşin çapı da ayın çapının yaklaşık olarak dört yüz katıdır. Dünyadan bakınca ayın alanıyla güneşin fotosferinin ---parlak diskinin--- kabaca aynı görünmesinin sebebi budur.</p>

    <p>Eksiksiz gölgelenme ancak yeniayda, ay yerberide, yani yeryüzüyle arasındaki mesafe minimumdayken mümkündür. Bunun süresi ayın yörüngesine bağlıdır ve yedi dakika kırk saniyeyi geçmez. Bu gölgelenme tam olarak dört dakika elli yedi saniye sürecekti: güzel bir güz akşamının ortasında, beş dakikadan kısa sürecek tekinsiz bir gece.</p>

    <p>Şimdi yeni (ve görünmez) ayla yarı kaplanmış, hâlâ parlak olan gökyüzü alacakaranlığa dönmeye başlamıştı: günbatımı gibi, ama ışığın sıcaklığı olmadan. Yer hizasında, gün ışığı filtrelenmiş, dağıtılmış gibi, soluk görünüyordu. Gölgeler keskinliklerini kaybettiler. Dünya güneş gözlüğü takmıştı sanki.</p>

    <p>Hilal incelmeye, ayın diski tarafından yenmeye devam ederken, boğulan parlaklığı paniğe kapılmış gibi alevlendi. Gölgelenme sanki çaresizce hızlandı, yerdeki manzara grileşti, renkler kan kaybederek parıltılarını yitirdiler. Ayın gölgesi yaklaşırken, batı göğü doğudan daha hızlı kararıyordu.</p>

    <p>Tutulma Amerika ve Kanada’da kısmi olacak, ayın karanlık gölgesini tarif eden on altı bin kilometre uzunluğunda, yüz altmış kilometre genişliğinde ince bir dilim üzerinde gözlemlenebilecekti. Elbette, 'tutulma yolu' olarak bilinen hat batıdoğu yönündeydi; Afrika’nın güney ucunda başlıyor, Atlantik Okyanusu'na kıvrılıyor, saatte bin altı yüz kilometre hızla ilerleyerek Michigan Gölü'nün hemen batısında sona eriyordu.</p>

    <p>Hilal şeklini almış güneş incelmeye devam ederken, gökyüzü boğuk bir mor renk aldı. Batıdaki karanlık, sessiz, rüzgarsız bir fırtına sistemi gibi güçlendi, gökyüzüne yayıldı ve içten yayılan yozlaştırıcı bir güce boyun eğen büyük bir organizma gibi, zayıflamış güneşin üzerine kapandı.</p>

    <p>Güneş tehlikeli ölçüde inceldi, güvenli gözlük camlarının arkasından izlenen manzara, bir rögar kapağı gibi kayarak gün ışığını sıkıştırdı. Hilal bembeyaz parladı, sonra acılı son anlarında gümüşe döndü.</p>

    <p>Yerde tuhaf gölgeler gezinmeye başladı. Yeryüzünün atmosferinden geçerken kırılan ışık kaynaklı salınımlar ---bir yüzme havuzunun dibinde oynaşan ışıklar gibi--- insanların görüş alanının kıyısında gölgeli yılanlar gibi kıvrandılar. Bu hayaletsi ışık oyunları izleyicilerin ensesindeki tüyleri diken diken ediyordu.</p>

    <p>Son çabuk geldi. Son sancılar ürpertici ve yoğundu; hilal bir yaya dönüştü, gökyüzünde ince bir yara izine, sonra ay yüzeyindeki derin vadilerden sızan son ışınları temsil eden alev alev beyaz incilere dönüştü. Bu boncuklar art arda, hızla söndü, kendi siyah mumu içinde boğularak ölen bir mum alevi gibi yok oldu. Kromosfer, o kırmızı renkli şerit, güneşin ince dış atmosferi, son birkaç kıymetli an boyunca parladı ---ve sonra güneş gitti.</p>

    <p>Tutulma.</p>

    <p><span> </span></p>

    <h1 class="calibre34" id="sigil_toc_id_5"><a class="pcalibre pcalibre1" id="bookmark21"></a>KELTON CADDESİ, WOODSIDE, QUEENS</h1>

    <p>Kelly Goodweather havanın bu kadar çabuk karardığına inanamadı. Kelton'daki komşuları ile birlikte, normal koşullarda bu saatte sokağın güneşli olan tarafında, kaldırımda durmuş, iki litrelik Diet Eclipse gazozlarla bedava verilen karton çerçeveli gözlüklerden kararmış gökyüzüne bakıyordu. Kelly eğitimli bir kadındı. Neler olduğunu entelektüel olarak anlıyordu. Yine de baş döndürücü bir panik duygusuna kapılmak üzereymiş gibi hissediyordu. Kaçma, saklanma dürtüsü. Gök cisimlerinin peş peşe dizilmesi, onun içinde, derinlerde bir şeye uzanıyordu. İçindeki, geceden korkan hayvana dokunuyordu.</p>

    <p>Diğerleri de hissediyordu kuşkusuz. Sokak, tam tutulma anında sessizleşmişti. İçinde durdukları bu tuhaf ışık. Ve çimenlikte, evin duvarlarında, görüş alanının hemen dışında salınan ruhlar gibi kıvranan o solucansı gölgeler. Sanki sokakta soğuk bir rüzgar esmişti ve tek bir saç telini oynatmadığı halde, içlerini ürpertmişti.</p>

    <p>Ürperdiğinizde insanların size söylediği o şey: <i>Biri mezarının üzerinde yürüdü.</i> Bu tutulma olayı o hissi veriyordu. Biri ya da bir şey aynı anda herkesin mezarının üzerinde yürüyordu. Ölü ay yaşayan dünyanın üzerinden geçiyordu.</p>

    <p>Sonra, başınızı kaldırdığınız zaman güneşin halesini görüyordunuz. Bir antigüneş, siyah, yüzsüz, ayın hiçliğinin çevresinde delice parlıyor, parlak, incecik beyaz saçlarla yeryüzüne bakıyordu. Bir ölüm kafası.</p>

    <p>Kelly’nin yan evini kiralamış komşuları Bonnie ve Donna kollarını birbirlerine dolamış duruyorlardı. Bonnie’nin eli Donna’nın bol pantolonunun arka cebindeydi ve gülümseyerek, "Bu hayret verici, değil mi?" diye seslendi omzunun üzerinden.</p>

    <p>Kelly karşılık veremedi. Anlamıyorlar mıydı? Ona göre bu, ilgi çekici bir olaydan, bir akşam eğlencesinden ibaret değildi. Bunun bir tür alamet olduğunu nasıl görmezlerdi? Astronomik açıklamalar ve entelektüel mantık yürütmelerin cehenneme kadar yolu vardı: Bunun nasıl bir anlamı olmazdı? Tamam, belki <i>doğasında</i> bir anlam yoktu. Yalnızca basit bir yörünge çakışmasından ibaretti. Ama akıllı bir varlık nasıl ona, olumlu ya da olumsuz, dini, tinsel, vesaire, <i>herhangi bir</i> anlam vermezdi? Sırf bir şeyin nasıl işlediğini biliyor olmamız, onu <i>anladığımız</i> anlamına gelmezdi...</p>

    <p>Evinin önünde tek başına duran Kelly'ye seslendiler ve artık gözlükleri çıkarmanın güvenli olduğunu söylediler. "Bunu kaçırmak istemezsin!"</p>

    <p>Kelly gözlüklerini çıkarmadı; televizyon 'tutulma' sırasında gözlükleri çıkarmanın güvenli olduğu konusunda ne derse desin. Televizyon ona, pahalı kremler ve haplar alırsa yaşlanmayacağını da söylemişti.</p>

    <p>Sokak boyunca 'oooo'lar ve 'aaaaa'lar yükseldi, insanlar bu benzersiz olaya alışır, o ana kucak açarken, gerçek bir cemiyet olayı yaşanıyordu. Kelly dışında. <i>Benim sorunum ne?</i> diye merak etti Kelly.</p>

    <p>Bunun sebebi kısmen Eph’i televizyonda görmesiydi. Eph basın toplantısında fazla konuşmamıştı, ama Kelly onun gözlerinden ve konuşma tarzından, yanlış giden bir şeyler olduğunu anlamıştı. Hem de çok yanlış. Valinin ve belediye başkanının ezbere okuduğu güvencelerin ötesinde bir şey. Okyanus ötesi 206 yolcunun ani ve açıklanamayan ölümlerinin ötesinde bir şey.</p>

    <p>Bir virüs mü? Terör saldırısı mı? Toplu intihar mı?</p>

    <p>Şimdi de bu.</p>

    <p>Zack ve Matt’in evde olmasını istiyordu. Onları o anda yanında istiyordu. Bu güneş tutulmasının bitmesini, bu duyguyu bir daha asla yaşamak zorunda kalmayacağını bilmek istiyordu. Filtreli camlardan, karanlık zaferini yaşayan cani aya baktı ve güneşi bir daha hiç görememekten korktu.</p>

    <p><span> </span></p>

    <h1 class="calibre34" id="sigil_toc_id_6"><a class="pcalibre pcalibre1" id="bookmark22"></a>YANKEE STADYUMU, BRONX</h1>

    <p>Zack, Matt’in yanındaki koltuğunda ayağa kalktı. Matt, yaklaşan trafiğe bakan bir araba sürücüsü gibi burnunu kırıştırmış, ağzı açık, güneş tutulmasına bakıyordu. Özel koleksiyoncu imalatı ince çizgili güneş tutulması gözlüğü takmış elli binden fazla Yankees taraftarı da ayağa kalkmış, başlarını kaldırmış, kusursuz bir beyzbol maçı akşamında gökyüzünü karartmış olan aya bakıyorlardı. Zack Goodweather hariç hepsi. Güneş tutulması iyiydi falan, ama artık onu gördüğüne göre, Zack dikkatini oyuncu kulübesine çevirmişti. Yankee takımının oyuncularını görmeye çalışıyordu. Jeter oradaydı, Zack'le aynı gözlüğü takmıştı ve vuruş yapmak üzere adının okunmasını beklermiş gibi üst basamakta, tek dizinin üzerinde bekliyordu. Atıcıların ve yakalayıcıların hepsi ısınma yerinden çıkmış, herkesle birlikte sahanın sağındaki çimenlerin üzerinde toplanmış, izliyorlardı.</p>

    <p>"Hanımlar ve beyler," dedi spiker Bob Sheppard, "ve çocuklar, artık koruyucu gözlükleri çıkarabilirsiniz."</p>

    <p>Onlar da çıkardılar. Elli bin kişi, aynı anda. Takdir dolu bir inleme yükseldi, sonra alkış, sonra tezahüratlar. Sanki kalabalık her daim mütevazı Matsui'yi Monument Park'ta sayı yaptıktan sonra selam vermeye davet ediyordu.</p>

    <p>Zack okulda güneşin yaklaşık 6.000 derece sıcaklığında bir termonükleer fırın olduğunu, ama aşırı ısınmış hidrojen gazından oluşan ---ve dünyadan yalnızca güneş tutulması sırasında görülebilen--- dış halesinin beklenmedik biçimde daha sıcak olduğunu ve ısısının 2.000.000 derece'ye kadar çıkabildiğini öğrenmişti.</p>

    <p>Gözlüklerini çıkardığında gördüğü şey ise, ince, kırmızı bir alev halkasıyla çevrili kusursuz bir siyah diskti ve tel tel, beyaz bir haleyle kuşatılmıştı. Tıpkı bir göz gibi: Ay iri, siyah gözbebeğiydi; taç gözün beyazıydı; kenardaki parlak kırmızı patlama da gözbebeğinin kenarıydı; güneşin kenarından fışkıran aşırı ısınmış gaz halkaları ise kanlanmış bir gözdeki damarlardı. Bir zombinin gözü gibi.</p>

    <p>Süper.</p>

    <p><i>Zombi Gökyüzü.</i> Yok: <i>Güneş Tutulması Zombileri. Tutulma Zombileri. Ay Gezegeninden Zombiler!</i> Dur bir dakika ---ay gezegen değil ki. <i>Zombi Ayı.</i> Bu kış arkadaşlarıyla birlikte yapacakları filmin konusu bu olabilirdi. Tam güneş tutulması sırasında, ayın ışınları New York Yankees takımının oyuncularını beyin yiyen zombilere dönüştürüyor ---evet! Arkadaşı Ron da tıpkı Jorge Posada’nın gençliğine benziyordu. "Hey, Jorge Posada, imzanı alabilir miyim... dur, sen ne... hey, o benim... sana ne oldu Közlerin... gah... hayır... OOOLAAAMAAAAZ!!!"</p>

    <p>Şimdi org çalıyordu. Birkaç sarhoş, orkestra şefine dönüşerek kollarını sallamaya başladılar oturdukları kısmı 'Ayın Gölgesi Peşimde' adlı bayat bir şarkıya eşlik etmeye ikna etmeye çalıştılar. Beyzbol seyircileri gürültü yapmak için nadiren bahane arardı. Bu, güneş tutulmasının yerine üstlerine doğru uçan bir kuyrukluyıldız olsaydı da tezahürat yaparlardı.</p>

    <p>Vay. Zack irkilerek, bunun tam da babası orada olsa onun söyleyeceği türden bir şey olduğunu fark etti.</p>

    <p>Yanındaki beleş gözlüklerine hayran hayran bakmakta olan Matt, Zack’i dürtükledi. "Güzel bir hatıra, hı? Eminim yarın bu saatlerde eBay bu şeylerle dolmuş olacak."</p>

    <p>Sonra sarhoş bir adam Matt’in omzuna çarparak ayakkabılarına bira döktü. Matt bir an dondu, sonra Zack’e bakarak, <i>Ne yaparsın?</i> dercesine gözlerini devirdi. Ama herhangi bir şey söylemedi ya da yapmadı. Dönüp bakmadı bile. Zack’in aklına Matt’i daha önce hiç bira içerken görmediği geldi. Annesiyle evde geçirdiği gecelerde yalnızca kırmızı ya da beyaz şarap içiyordu. Zack, Matt’in oyun hakkındaki hevesine rağmen, çevresinde oturan beyzbol hayranlarından korktuğunu sezdi.</p>

    <p>Zack şimdi gerçekten de babasının yanında olmasını diliyordu. Matt’in telefonunu pantolonunun cebinden çıkardı ve babasının yanıt gönderip göndermediğini kontrol etti. Hâlâ hat yoktu. Güneş patlamaları ve radyasyon, radyo dalgalarını ve yörüngedeki uyduları bozuyordu; bunun olacağını söylemişlerdi zaten. Zack telefonu cebine koydu ve başını sahaya doğru uzatarak yine Jeter’ı aradı.</p>

    <p><span> </span></p>

    <h1 class="calibre34" id="sigil_toc_id_7"><a class="pcalibre pcalibre1" id="bookmark23"></a>ULUSLARARASI UZAY İSTASYONU</h1>

    <p>Dünyadan iki yüz yirmi mil yukarıda, astronot Thalia Charles -Expedition 18’de, Rus kumandan ve Fransız mühendisle çalışan bir uçuş mühendisi--- sıfır yerçekiminde süzülerek <i>Unity </i>modülünü laboratuvar modülü <i>Destiny</i>’nin arka kapağına bağlayan kapalı geçitten geçti. UUİ araştırma tesisi günde on altı kere ya da her bir buçuk saatte bir kere dünyanın çevresinde dönüyordu ve hızları saatte on yedi bin mildi. Dünyaya yakın yörüngede güneş gölgelenmeleri büyük olay değildi: Pencereye yuvarlak bir nesne koyup güneşi örttüğünüz zaman da o olağanüstü tacı görebiliyordunuz. Bu yüzden Thalia’nın ilgisini çeken şey ayla güneşin dizilmesi değildi ---onun hızla yolculuk eden bakış açısından bakınca, gölgelenme yoktu zaten- o, bu olayın ağır ağır dönen dünya üzerindeki etkisiyle ilgileniyordu.</p>

    <p><i>Destiny,</i> UUI'deki ana araştırma laboratuvarıdır ve sekiz buçuk metreye dört buçuk metre boyutlarındadır. Ancak bu silindir şeklindeki modülün içindeki çalışma alanı, kareler halindeki kenarlara bağlanmış alet sayısı yüzünden bundan daha dardır ve beş insan boyu uzunluğunda ve bir insan boyu genişliğindedir. Her tüp, boru ve kablo bağlantısına doğrudan ulaşılabilir ve dolayısıyla gözler önündedir, öyle ki <i>Destiny</i>’nin dört duvarının her biri panel büyüklüğünde bir ana levhanın arkasına benzer. Thalia zaman zaman kendini büyük bir uzay bilgisayarının içinde görev bilinciyle hesap yapan minik bir mikroişlemciden ibaret hissediyordu.</p>

    <p>Thaila <i>Destiny</i>’nin ayak ucunda, yani 'zemini'nde ---çünkü uzayda yukarı ya da aşağı yoktur--- elleriyle tutuna tutuna ilerledi ve cıvatalarla kakılmış geniş, lense benzeyen bir halkaya geldi. Kapak, modülü mikrometeoritlerle ya da yörünge döküntüleriyle çarpışmalara karşı korumak üzere tasarlanmıştı. Thalia çoraplı ayaklarını duvardaki tutamaca soktu ve kapağı elle açarak, altmış santim çapındaki optik kalite pencereyi ortaya çıkardı.</p>

    <p>Mavibeyaz bir küreye benzeyen dünya göründü.</p>

    <p>Thalia’nın görevi, araca bağlanmış bir Hasselblad fotoğraf makinesini kullanarak, uzaktan kumandalı deklanşörle bazı dünya fotoğrafları çekmekti. Ama sıradışı bakış açısından gezegene ilk baktığı zaman, gördüğü şey onu ürpertti. Ayın gölgesini oluşturan büyük kara leke, dünya üzerinde ölü bir noktaya benziyordu. Yuvası olan sağlıklı mavi küre üzerinde karanlık ve tehditkar bir kusur. En sinir bozucu olanı da, gölgenin içinde, ayın gölgesinin en merkezindeki, en karanlık yerde hiçbir şey göremiyor olmasıydı; koskoca bir bölge karanlık bir boşluk içinde kaybolmuştu. New York'u yok eden büyük bir yangının sebep olduğu yıkımı gösteren felaket sonrası uydu haritasına bakmak gibi bir şeydi ve şimdi doğu kıyısında geniş bir bölgeye yayılıyordu.</p>

    <p><span> </span></p>

    <h1 class="calibre34" id="sigil_toc_id_8"><a class="pcalibre pcalibre1" id="bookmark24"></a>MANHATTAN</h1>

    <p>New Yorklular Central Park'ta toplanmışlardı; yirmi iki hektarlık Büyük Çayır yaz konserlerinde olduğu gibi tıka basa dolmuştu. Sabah battaniyeler ve bahçe sandalyeleri yerleştirmiş olanlar şimdi diğerleri ile birlikte ayakta duruyordu, çocuklar babalarının omuzlarına tünemişti, bebekler annelerinin kollarındaydı. Belvedere Şatosu parkta morgri yükseliyordu; Doğu ve Batı Tarafı’nın yamaçları karşısında küçücük kalan bu pastoral açıklıkta ürkütücü bir gotik dokunuş.</p>

    <p>Büyük ada metropolisi durmuştu, şehrin o saatteki kıpırtısızlığı herkes tarafından hissediliyordu. Bu bir karartma hissiydi, endişe dolu, ama toplu yaşanan bir duygu. Güneş tutulması şehre ve sakinlerine bir tür eşitlik dayatmıştı, sosyal tabakalaşma beş dakikalığına askıya alınmıştı. Herkes aynı güneşin ---ya da aynı güneşsizliğin--- altındaydı.</p>

    <p>Çimenliğin her yerinde radyolar çalıyordu, insanlar Bonnie Tyler’ın yedi dakikalık şarkısının ---'Tam Kalp Tutulması'--- karaoke versiyonunu çalan ZlOO'le birlikte şarkı söylüyorlardı.</p>

    <p>Doğu Yakası'nda, Manhattan’ı dünyanın geri kalanına bağlayan köprülerde insanlar arabalarım durdurmuş, araçlarının yanında ayakta durmuş ya da kaputların üzerine oturmuşlardı.</p>

    <p>Özel filtreli kameraları olan birkaç fotoğrafçı kaldırımlardan fotoğraf çekiyordu.</p>

    <p>Pek çok çatıda erken kokteyl partiler, gökyüzündeki korkunç manzaranın bir anlığına bastırdığı, Yeni Yıl Arifesi tarzı kutlamalar yapılıyordu.</p>

    <p>Gece kadar kararmış Times Meydanı'ndaki dev Panasonic Astrovizyon ekran, güneş tutulmasını gerçek zamanlı olarak dünyadaki kitlelere ulaştırıyordu. Güneşin hayaletsi tacı 'dünyanın kavşağı' üzerinde uzak bir galaksiden gelen uyarı mesajı gibi ışıldıyor, yayın zaman zaman görüntünün çarpılmasıyla bozuluyordu.</p>

    <p>Acil 911 ve acil olmayan durumlar için kullanılan 311 servislerine sel gibi çağrı geliyordu; zamanı gelmemiş hamile kadınların bazıları 'güneş tutulması kaynaklı' erken doğuma girdiklerini bildiriyorlardı. Adanın hemen her yerinde trafik durmuş olsa da, ambulanslar görev bilinciyle gönderiliyordu.</p>

    <p>East River’ın kuzeyinde, Randall Adası'ndaki ikiz psikiyatri servisleri şiddete eğilimli hastalarını odalarına kapatıyor, perdelerinin kapatılmasını emrediyordu. Şiddete eğilimli olmayan hastalar karartılmış kafeteryalara davet ediliyor, orada film ---komedi filmleri- izliyorlardı. Ancak tutulma sırasında birkaç tanesi gözle görülür biçimde huzursuzlandı ve odadan çıkmak istedi, ama bunun nedenini açıklayamadılar. Bellevue’da, psikaytri koğuşu o sabah, güneş tutulmasından önce, başvurularda bir artış gözlemlemişti zaten.</p>

    <p>Dünyanın en büyük iki hastanesi olan Bellevue ile New York Üniversitesi Tıp Merkezi arasında, Manhattan’ın belki de en çirkin binası duruyordu. New York Adli Tıp Kurumu'nun karargahı hastalıklı bir turkuaz renge sahip, şekilsiz bir dikdörtgendi. Balık kamyonundaki cesetler indirilir, sedyeler içinde otopsi odalarına ve bodrum kattaki soğutuculara götürülürken, orada çalışan on dört adli tıp uzmanından biri olan Gosset Bennet kısa bir mola için dışarı çıktı. Hastanenin arkasındaki küçük parktan aygüneşi göremiyordu ---binanın kendisi manzarayı kesiyordu--- bu yüzden o da seyircileri seyretti. Parkın baktığı FDR Yolu boyunca, o hiç boş kalmayan otoyolda insanlar park etmiş arabaların arasında duruyorlardı. Ötedeki East River karanlıktı, ölü gökyüzünü yansıtan bir katran ırmağı gibiydi. Irmağın karşısında, Queens’in üzerinde bir kasvet asılıydı ve güneşin tacının, yalnızca batıya bakan en yüksek pencerelerin birkaçından yansıyan, bir kimyasal fabrikasının kor beyaz, olağanüstü alevine benzeyen parıltısıyla bozuluyordu.</p>

    <p>Adam, <i>dünyanın sonunun başlangıcı buna benzer bir şey olacak,</i> diye düşündü kendi kendine. Sonra ölülerin kayda alınması işlemine yardımcı olmak için ofise döndü.</p>

    <h1 class="calibre34" id="sigil_toc_id_9"><a class="pcalibre pcalibre1" id="bookmark25"></a>ULUSLARARASI JFK HAVAALANI</h1>

    <p>Ölen yolcuların ve Regis Havayolları 753 sayılı seferin mürettebatının aileleri, bürokratik işlere ve Kızıl Haç kahvesine (yas tutanlara yalnızca kafeinsiz kahve sunuluyordu) ara verip, 3 numaralı terminalin arkasındaki sınırlanmış alanda, asfaltın üzerinde yürümeye cesaretlendiriliyorlardı. Orada, acıları dışında hiçbir ortak noktaları olmayan, boş bakışlı yaslı aileler birbirlerine sokuluyorlar ve yüzlerini kararan batı göğüne çevirerek güneş tutulmasını kol kola izliyorlardı ---bazıları dayanışma içinde birbirlerine yaslanıyorlardı, diğerleri gerçekten fiziksel desteğe ihtiyaç duyuyorlardı. Yakında dört gruba ayrılacaklarını ve okul servisleriyle, ilgili adli tıp kurumuna taşınacaklarını henüz bilmiyorlardı. Orada, teker teker gözlem odasına davet edilecek olan ailelere bir fotoğraf gösterilecek ve sevdiklerinin kimliğini resmi olarak doğrulamaları istenecekti. Yalnızca cesetleri fiziksel olarak görmeyi talep eden aileler bunu yapabilecekti. Sonra kendilerine havaalanındaki Sheraton’da odalar tahsis edilecek ve bir açık büfe akşam yemeği ikram edilecekti. Psikologlar bütün gece ve ertesi gün hizmet verecekti.</p>

    <p>Şu anda, bir projektörün negatifi gibi parlayan, bu dünyanın ışığını göklere doğru çeken siyah diske bakıyorlardı. Bu karartma o anda, onlar için kayıplarının kusursuz bir simgesiydi. Onlar için, güneş tutulması olağanüstünün tam tersiydi. Gökyüzünün ve Tanrıları’nın, onların çaresizliklerini işaretlemiş olması onlara son derece olağan geliyordu.</p>

    <p>Regis Havayolları bakım hangarının dışında, Nora diğer araştırmacıların uzağında durmuş, Eph ile Jim’in basın konferansından dönmesini bekledi. Gökyüzündeki uğursuz siyah deliğe çevrili bakışları dalgındı. Anlamadığı bir olaya karışmış gibi hissediyordu. Tuhaf, yeni bir düşman doğmuştu sanki. Canlı güneşi yakalayan ölü ay. Gündüzü örten gece.</p>

    <p>O anda üzerinden bir gölge geçti. Nora göz ucuyla bir ışıltı, tutulmadan hemen önce pistte dalgalanan solucansı gölgelere benzeyen bir şey sezdi. Görüş alanının hemen dışında, algısının hemen kıyısında bir şey. Karanlık bir ruh gibi bakım hangarından kaçmıştı. <i>Hissettiği</i> bir gölge.</p>

    <p>Gözbebeğini o tarafa çevirmesi için gereken o kısa anda, gölge gitmişti.</p>

    <p>Ölü uçağa ilk yaklaşan kişi olan havalimanı bagaj arabası operatörü Lorenza Ruiz, deneyimi unutamadığını fark etti. Önceki gece uçağın gölgesinde durmuş olan Lo, onu aklından çıkaramıyordu. Hiç uyuyamamıştı, yatağında dönüp durmuştu ve sonunda kalkıp evini adımlamaya başlamıştı. Gecenin geç saatlerinde içtiği bir kadeh beyaz şarap da işe yaramamıştı. Bu, düşünmeden edemediği bir şey gibi yük olmuştu ona. Sonunda güneş doğduğunda, kendini saate bakarken ---işe dönmeyi dört gözle beklerken- buldu. JFK'ye dönmek için sabırsızlandığını anladı. Bunun nedeni hastalıklı bir merak değildi. Gözüne tutulmuş parlak bir ışık gibi zihnini kaplayan şey, o uyuyan uçağın görüntüsüydü. Tek bildiği, geri dönüp uçağı bir daha görmesi gerektiğiydi.</p>

    <p>Şimdi de bu güneş tutulması çıkmıştı ve havaalanı yirmi dört saat içinde ikinci kez kapatılmıştı. Bu kapatılma aylar önceden planlanmıştı --- FHÎ güneş tutulması alanında kalan havaalanları için on beş dakikalık kapatılma süresi oluşturmuştu. Pilotların görüş alanı konusunda endişeleniyorlardı, sonuçta iniş ve kalkışlarda filtreli gözlükler takamazlardı elbette, ama yine de, işin matematiği Lo’ya son derece lanetli ve son derece basit geliyordu.</p>

    <p>Ölü Uçak + Güneş Tutulması = İyi Değil.</p>

    <p>Ay, güneşi bir çığlığı örten el gibi boğduğunda, Lo, 777’nin karanlık karnının altında, bagaj rampasında hissettiği aynı elektrikli paniği, aynı kaçma dürtüsünü hissetti, ama bu sefer kaçacak yer olmadığı bilgisi de vardı.</p>

    <p>Şimdi onu, vardiyasına geldiğinden beri duyduğu sesi yine işitiyordu, ama artık daha düzenli ve daha yüksekti. Bir uğultuydu. Tekdüze bir sesti, ve işin tuhafı, koruyucu kulaklıklarını taksa da, takmasa da, sesi aynı şiddette işitiyordu. Bir açıdan başağrısı gibiydi. İçten gelen bir ses. Ama Lo işe döndüğünde, ses, tıpkı bir işaret ateşi gibi zihninde güçleniyordu.</p>

    <p>Güneş tutulması sırasında işler on beş dakika duracağından, yaya olarak gidip sesin kaynağını aramaya, onun peşinden gitmeye karar verdi. Herhangi bir şaşkınlığa kapılmadan, kendini ölü 777’nin saklandığı, güvenlik şeridiyle kuşatılmış Regis Havayolları hangarına bakarken buldu.</p>

    <p>Gürültü, duyduğu herhangi bir makinenin sesine benzemiyordu. Neredeyse bir çalkalanma, akarsu sesine benzeyen bir hışırtı. Ya da, bir şeyi kavramaya çalışırken konuşan bir düzine sesin, yüz ayrı sesin mırıltısı. Belki de dişlerindeki dolgular radar titreşimlerini algılıyordu. Önde, örtülmüş güneşe bakan görevlilerden bir grup vardı ---ama onun gibi orada oyalanan, uğultudan rahatsız olduğu, hattâ onun farkında olduğu için gelmiş başka kimse yoktu. Bu yüzden Lo düşüncelerini kendine sakladı. Ama, tuhaf bir sebepten dolayı, o anda orada olmak, gürültüyü duymak önemliymiş gibi geliyordu. Hangara girip uçağı bir daha görmek istiyordu -bunun nedeni merakını gidermek miydi, yoksa daha fazlası da mı vardı? Sanki uçağı görmek kafasının içindeki uğultuyu çözüme kavuşturabilecekmiş gibi.</p>

    <p>Sonra, aniden, havada bir değişim sezdi, tıpkı yön değiştiren bir esinti gibi. Şimdi --- eve--- gürültünün kaynağı sağına kaymış gibiydi. Bu ani değişim onu ürküttü, kulaklıklarını ve koruyucu gözlüklerini elinde taşıyarak, parlayan ayın negatif ışığı altında onu izledi. İleride, birkaç büyük konteynerin önünde duran çöp konteynerleri ve depolama treylerleri vardı. Onların gerisinde de birkaç çalı ve dallarına çöpler takılmış, rüzgarın dövdüğü gri, sağlam ağaçlar. Sonra fırtına çiti ve ötesinde de yüzlerce hektar çalılık arazi.</p>

    <p>Sesler. Şimdi ona insan sesleri gibi geliyordu. Yükselip tek bir sese dönüşmeye çalışıyorlardı, bir sözcüğe... öyle bir şeye.</p>

    <p>Lo treylerlere yaklaşırken ağaçların aniden hışırdamasıyla, bir şeylerin <i>yükseldiği</i> hissiyle, geriye sıçradı. Güneş tutulmasının ürküttüğü gri karınlı martılar dallardan ve çöp kutularından kalktı ve kırılan bir camın kıymıkları gibi dört bir yöne saçıldı.</p>

    <p>Uğultular şimdi daha keskindi, neredeyse acı vericiydi. Ona sesleniyordu. Lanetliler korosu gibi, bir fısıltıdan kükremeye kadar yükselen ve sonra yine alçalan tek bir sözcüğü telaffuz etmeye çalışan bir ses kargaşası. Çıkarabildiği kadarıyla şöyle bir şeydi:</p>

    <p>.......<i>bbrbrbrbrbrbrbrBURADA."</i></p>

    <p>Lo kulaklıklarını pistin kenarına bıraktı, ama filtreli gözlüklerini güneş tutulması bitene kadar çıkarmayacaktı. Çöp kutularından ve onların pis kokularından uzaklaşıp büyük depo treylerlerine yöneldi. Ses treylerlerin içinden ya da arkasından geliyor gibiydi.</p>

    <p>Bir metre seksen santim yüksekliğindeki konteynerlerin arasından yürüdü ve eski, çürümeye yüz tutmuş bir uçak tekerleğinin çevresinden dolaşıp, daha eski, açık yeşil bir başka konteyner sırasına geldi. Şimdi hissediyordu. Uğultuyu yalnızca işitmekle kalmıyor, <i>hissediyordu,</i> kafasının ve göğsünün içinde titreşen bir ses kovanı. Onu çağırıyordu. Elini konteynerlere koydu, ama orada titreşme hissetmedi. Bunun üzerine yürümeye devam etti, köşede yavaşladı ve uzandı.</p>

    <p>Uçuşan çöplerin ve güneşin sararttığı biçilmemiş çimenlerin üzerinde, büyük, çok eski görünüşlü, süslü oymalarla bezenmiş siyah tahta bir kutu vardı. Lo, iyi korunduğu açık olan bu antikayı neden ta buraya attıklarını merak ederek küçük açıklığa yaklaştı. Hırsızlık ---organize ya da değil--- havalimanındaki hayatın gerçeklerindendi; belki de biri, daha sonra uğrayıp almayı planlayarak onu buraya saklamıştı.</p>

    <p>Sonra kedileri fark etti. Havalimanının dışı yabani kedilerle doluydu. Bazıları nakil kafeslerinden kaçan evcil kedilerdi. Çoğu, istemedikleri kedilerinden kurtulmak için bölge sakinleri tarafından havalimanı arazisine salıverilmişlerdi. En kötüsü de, yüksek taşıma ücretlerini ödememek için kedilerini havalimanına bırakan yolculardı. Yaban hayatında kendi başlarının çaresine bakmayı bilmeyen evcil kediler. Daha büyük hayvanlara yem olmayıp hayatta kalanlar, yüzlerce hektarlık boş arazide dolaşan yabani kedi sürüsüne katılıyorlardı.</p>

    <p>Sıska kedilerin hepsi arka ayakları üstüne oturmuş, dolaba bakıyorlardı. Birkaç düzine kirli, uyuz hayvan ---ta ki Lo, çöplerle dolu ağaca ve fırtına çitine bakıp, aslında ona kulak asmadan tahta kutuyu seyreden yüze yakın yabani kedi olduğunu görene dek.</p>

    <p>Kutu titremiyordu, Lo'nun hissettiği gürültüyü çıkarmıyordu. Lo, bunca yol geldikten sonra, havalimanının kenarında böylesine tuhaf bir şey bulduğu için şaşmıştı ---üstelik aradığı kaynak değildi bu. Uğultu sürüyordu. Onu kediler de mi duyuyordu? Hayır. Onların dikkati dolaptaydı.</p>

    <p>Kediler gerginleştiğinde Lo gerilemeye başlamıştı. Kedilerin sırtlarındaki tüyler kabardı ---her biri, aynı anda. Yara kabuklarıyla kaplı kafaları hep birden Lo’ya döndü, yüz çift yabani kedi gözü alacakaranlık gecegündüzde ona dikildi. Lo kedilerin saldırmasından korkarak yerinde dondu ---sonra, ikinci bir güneş tutulması gibi, üzerine bir karanlık çöktü.</p>

    <p>Kediler dönüp kaçtılar. Pençeleriyle yüksek çiti tırmalayarak, çitin altına önceden kazdıkları çukurlardan geçerek açıklıktan kaçtılar.</p>

    <p>Lo dönemiyordu. Arkasında, fırın kapağını açtığınızda hissettiğinize benzer bir sıcaklık dalgası hissetti. Bir varlık. Hareket etmeye çalıştığında, kafasının içindeki sesler birleşerek tek bir korkunç sese dönüştü.</p>

    <p><i>BURADA</i></p>

    <p>Sonra yerden kaldırıldı.</p>

    <p>Kedi sürüsü döndüğü zaman Lo'nun kafası ezilmiş cesedini, bir çöp parçası gibi fırtına çitinin kenarına fırlatılmış halde buldular. Onu ilk önce martılar bulmuştu ---ama kediler onları çabucak korkutup kaçırarak işe koyuldular, içerideki ziyafete ulaşabilmek için açgözlülükle giysilerini parçaladılar.</p>

    <p><span> </span></p>

    <h1 class="calibre34" id="sigil_toc_id_10"><a class="pcalibre pcalibre1" id="bookmark26"></a>KNICKERBOCKER</h1>

    <h1 class="calibre34" id="sigil_toc_id_11"><a class="pcalibre pcalibre1" id="bookmark27"></a>REHIN VE HEDİYELİK EŞYA DÜKKANI,</h1>

    <h1 class="calibre34" id="sigil_toc_id_12"><a class="pcalibre pcalibre1" id="bookmark28"></a>118. CADDE, İSPANYOL HARLEMİ</h1>

    <p>Yaşlı adam loş apartmanının batı tarafında, üç bitişik pencerenin önünde oturmuş, gölgelenmiş güneşe bakıyordu.</p>

    <p>Gün ortasında beş dakikalık gece. Dört yüz yıldır görülen en büyük doğal gökyüzü olayı.</p>

    <p>Zamanlaması göz ardı edilemezdi.</p>

    <p><i>Ama ne amaçla?</i></p>

    <p>Telaş duygusu, onu hararetli bir el gibi yakaladı. O gün dükkanı açmamış, bunun yerine gündoğumuna kadarki saatleri bodrum kattaki atölyesinden bir şeyler taşıyarak geçirmişti. Seneler içinde biriktirdiği nesneler ve eşyalar...</p>

    <p>İşlevi unutulmuş aletler. Kaynağı belirsiz nadir araçlar. Kökeni kaybolmuş silahlar.</p>

    <p>Şimdi, boğum boğum elleri ağrıyarak, yorgun argın oturuyordu burada. Olacakları ondan başka kimse öngöremiyordu. İşaretlere bakarak, çoktan gelmiş olanı.</p>

    <p>Başka kimse inanmazdı ona.</p>

    <p><i>Goodfellnv.</i> Ya da <i>Goodwilling.</i> Televizyondaki saçma sapan basın konferansında, lacivert önlüklü doktorun yanında duran, kendisi de bir konuşma yapan o adamın soyadı her neyse. Tüm diğerleri ne kadar da ihtiyatlı bir iyimserlikle konuşmuştu. Hayatta kalan dört kişiye aşırı sevinmiş, gerçek ölü sayısını bilmediklerini iddia etmişlerdi. <i>Halkı, bu tehdidin kontrol altına alındığı konusunda temin etmek isteriz.</i> Ancak seçilmiş bir görevli, daha ne olduğunu bile bilmediği bu şeyin güvenli olduğunu, sona erdiğini ilan edebilirdi.</p>

    <p>Mikrofona çıkanlar arasında yalnızca bu adam bu olayda, ölü yolcularla dolu bozulmuş bir uçaktan daha fazlası olabileceğini düşünürmüş gibi görünüyordu.</p>

    <p><i>Gondwater</i> mıydı?</p>

    <p>Aclanta'daki hastalık kontrol ve önleme merkezinden. Setrakian bilmiyordu, ama bu adamın en iyi şansı olabileceğini düşünüyordu. Belki tek şansı.</p>

    <p><i>Dört kişi kurtulmuş.</i> Bir bilseler...</p>

    <p>Bir kez daha, gökyüzünde parlayan siyah diske baktı. Tıpkı kataraktın kör ettiği bir göze bakar gibi.</p>

    <p>Geleceğe bakar gibi.</p>

    <p><span> </span></p>

    <h1 class="calibre34" id="sigil_toc_id_13"><a class="pcalibre pcalibre1" id="bookmark29"></a>STONEHEART GRUBU, MANHATTAN</h1>

    <p>Helikopter, Stoneheart Grubu'nun Manhattan’da, Wall Street’in yüreğindeki siyah çelik ve camdan inşa edilmiş merkezinin pistine indi. Binanın en üst üç katı Eldritch Palmer'ın özel New York rezidansını oluşturuyordu, kaymaktaşından zeminli, masaları Brancusi'lerle dolu, duvarları Bacons kâğıtlı, görkemli bir çatı katı.</p>

    <p>Palmer perdeleri indirilmiş medya odasında tek başına oturuyordu. Haşin kırmızı halkalı, beyaz alevlerle kuşatılmış parlak siyah göz, yetmiş iki inçlik ekrandan ona bakıyordu. Bu oda, tıpkı Dark Harbor'daki evinde ve tıbbi helikopterinin kabininde olduğu gibi, tam olarak on altı nokta yedi derece sıcaklıkta tutuluyordu.</p>

    <p>Dışarı çıkabilirdi. Ne de olsa, ona yetecek kadar soğuktu; güneş tutulmasını izlemek için çatıya çıkabilirdi. Ama teknoloji onu bir yıkımın başlangıcı olan olayın kendisine ---olayın sonucu olan gölgeye değil, ayın boyunduruğuna girmiş güneş görüntüsüne--- daha da yakınlaştırıyordu. Manhattan ziyareti kısa sürecekti. Kısa süre sonra, New York ziyaret etmek için hoş bir yer olmayacaktı.</p>

    <p>Birkaç telefon etti, güvenli hattı üzerinden birkaç gizli görüşme yaptı. Kargosu, beklendiği gibi gelmişti.</p>

    <p>Gülümseyerek sandalyesinden kalktı, yavaşça, ama dik bir sırtla dev ekrana yürüdü. Sanki bir ekran değil, içinden geçebileceği bir kapıydı. Uzandı ve LCD ekrana, öfkeli siyah disk görüntüsüne dokundu, sıvı pikseller kırışık parmak uçlarının altında bakteri gibi kıvrandılar. Sanki ekrandan bizzat ölümün gözüne dokunuyordu.</p>

    <p>Bu güneş tutulması semavi bir sapkınlık, doğal düzenin bir ihlaliydi. Yanan, canlı bir yıldızı tahtından indiren soğuk, ölü bir taş. Eldritch Palmer için, gerçekten de her şeyin --- <i>her şeyin, </i>doğa kanununun en iğrenç ihlalinin bile--- mümkün olduğunun kanıtıydı.</p>

    <p>O gün, yerkürenin dört bir yanına yapılan yayınlar aracılığıyla ya da bizzat güneş tutulmasını izleyen onca insan arasında, belki de ayı destekleyen tek kişi oydu.</p>

    <p><span> </span></p>

    <p><a class="pcalibre pcalibre1" id="bookmark30"></a>ULUSLARARASI JFK HAVAALANI KONTROL KULESİ</p>

    <p>Yerden 321 fit yukarıdaki hava trafik kontrol kulesinin içindekiler, batıda, uzakta, ayın büyük gölgesinin pençesinin ötesinde, günbatımına benzer alacakaranlığı gördüler. Güneşin alev alev fotosferinin aydınlattığı daha parlak çeper, uzak gökyüzünü sarı ve turuncuya dönüştürmüştü ve bu haliyle iyileşmeye yüz tutmuş bir yaranın kenarına benziyordu.</p>

    <p>Bu ışık duvarı, tam dört dakika otuz saniyedir karanlıkta olan New York’a doğru ilerlemekteydi.</p>

    <p>"Gözlükleri takın!" emri geldi ve Jim Kent güneş ışığının dönmesi için sabırsızlanarak gözlüklerini taktı. Çevresine bakınarak Eph’i aradı -basın konferansına katılan, vali ve belediye başkanı dahil herkes, olayı gözlemlemek için kuleye davet edilmişti- ve onu göremeyince, Eph’in bakım hangarına döndüğünü tahmin etti.</p>

    <p>Aslında Eph bu molayı bildiği en iyi şekilde kullanmıştı: Güneş ortadan kaybolur kaybolmaz bir sandalye kapmış, Boeing 777’nin kesitlerini ve düzenini gösteren çizimleri incelemeye başlamıştı.</p>

    <p><span> </span></p>

    <p>GÜNEŞ TUTULMASININ SONU</p>

    <p>Son, olağanüstü bir olayla işaretlendi. Ayın batı kenarında beliren göz kamaştırıcı ışık çıkıntıları birleşerek göz kamaştırıcı tek bir güneş ışığı boncuğu oluşturuyordu ve, karanlıkta bir yırtık gibi, ayın gümüş halkasına oturtulmuş kör edici ölçüde parlak bir elmas etkisi yaratıyordu. Ama güneş tutulması sırasında göz sağlığına adanmış ciddi bir kamu hizmeti kampanyasına rağmen, bu güzelliğin bedeli, güneşin dramatik bir biçimde yeniden belirmesini gözlüksüz izleyen, 93'ü çocuk 270 kişinin kalıcı bir biçimde kör olması olmuştu. Retinada acıyı algılayan sinir uçları yoktur, bu yüzden kurbanlar çok geç olana kadar gözlerindeki hasarın farkına varmamışlardı.</p>

    <p>Elmas halka yavaş yavaş genişleyip, 'Bailey’nin boncukları' olarak bilinen cevher dizisine dönüştü ve birleşerek yeni doğmuş bir hilal oldu, en sonunda da işgalci ayı püskürttü.</p>

    <p>Gölge şeritleri yeryüzüne geri dönerek, bir varoluştan diğerine geçişi simgeleyen törensel ruhlar gibi yerde ışıldadılar.</p>

    <p>Doğal ışık geri dönmeye başladığı zaman, yerdeki insanlar arasında destansı bir rahatlama yaşandı. Tezahüratlar, kucaklaşmalar, anlık alkışlar. Şehrin her yerinde otomobil kornaları duyuldu ve Kate Smith’in önceden kaydedilmiş sesi Yankee Stadyumu'nun üzerinde şarkı söyledi.</p>

    <p>Doksan dakika sonra, ay güneşin yolundan tamamen çekilmişti ve güneş tutulması sona ermişti. Gerçek anlamda hiçbir şey olmamıştı: Gökyüzünde, Amerika’nın kuzeydoğusundan geçen birkaç dakikalık akşam gölgesi dışında hiçbir şey değişmemişti. New York'ta bile, insanlar bir hava fişek gösterisinin sonrasında olduğu gibi toplandılar. Evlerinden gelenler dehşetlerinin odağını, tutulmuş akşam güneşinden onları bekleyen trafiğe yönelttiler. Büyük bir astronomik olay beş ilçenin tamamına bir huşu ve endişe gölgesi düşürmüştü. Ama burası New York'tu ve bir şey bittiği zaman... biterdi.</p>
  </div>
</body>
</html>
