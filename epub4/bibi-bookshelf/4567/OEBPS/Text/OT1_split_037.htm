<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre6" id="calibre_pb_38" /></p>

    <p><span> </span></p>

    <h1 class="calibre15"><a class="pcalibre pcalibre1" id="bookmark61"></a>SON ARA</h1>

    <h1 class="calibre15" id="sigil_toc_id_28"><a class="pcalibre pcalibre1" id="bookmark62"></a>YIKINTILAR</h1>

    <p>Treblinka’nın düşüşünü takip eden günlerde, çoğu kaçak yakalandı ve idam edildi. Ama Setrakian ormanda hayatta kalmayı başardı, ölüm kampının pis kokusunun ulaşabildiği alandan çıkmadı. Kırık elleriyle yakalayabildiği küçük hayvanlarla ve köklerle beslendi. Diğer cesetlerden giysiler alıp uyumsuz bir şekilde giyindi ve perişan, birbirini tutmayan ayakkabılar buldu.</p>

    <p>Gündüz devriyelerden ve havlayan köpeklerden kaçınıyordu --- geceleri ise arıyordu.</p>

    <p>Yerli Polonyalılar arasındaki kamp dedikodularından, Romalı yıkıntılarını duymuştu. Bir hafta dolaşması gerekti ve sonunda, bir akşamın ilerleyen saatlerinde, alacakaranlığın ölmeye yüz tutmuş ışığında, kendini eski yıkıntıların üzerindeki yosunlu basamaklarda buldu.</p>

    <p>Kalıntıların büyük kısmı yeraltındaydı, dışarıdan bakınca yalnızca üzerinde bitkiler bitmiş birkaç taş görünüyordu. Bir taş yığınının üzerinde hâlâ büyük bir sütun duruyordu. Yüzeyinde birkaç harf seçebiliyordu, ama öyle uzun zaman önce solmuşlardı ki, herhangi bir anlam çıkarmak imkânsızdı.</p>

    <p>Aynı zamanda, bu mezarların karanlık ağzında durup, ürpermemek de imkânsızdı.</p>

    <p>Abraham emindi: Sardu'nun ini burasıydı. Biliyordu. Korkuya kapıldı ve göğsünde, yanan bir deliğin büyüdüğünü hissetti.</p>

    <p>Ama yüreğindeki amaç daha güçlüydü. Çünkü o şeyi, o aç şeyi bulup öldürmenin onun görevi olduğunu biliyordu, onun durmasını sağlamanın. Kamptaki isyan, öldürme planını engellemişti --- üstelik ham beyaz meşe bulup şekillendirmek için haftalarını, aylarını harcamıştı--- ama intikam ihtiyacı yerli yerinde duruyordu. Dünyadaki tüm yanlışlar arasında, onun düzeltebileceği bir şeydi bu. Varoluşuna anlam verecek bir şey. Ve şimdi bunu yapmak üzereydi.</p>

    <p>Bulabildiği en sert dalı seçti ve kırık bir kaya kullanarak yeni, kaba bir kazık yaptı. Saf beyaz meşe değildi, ama iş görmek zorundaydı. Bunu kırık parmaklarla yapmak, ağrıyan parmaklarını geri dönüşsüz bir biçimde sakatladı. Ayak sesleri lahdi oluşturan taş odanın içinde yankılanıyordu. Tavanı oldukça alçaktı --- Şey’in sıradışı boyu düşünülünce bu şaşırtıcıydı--- ve kökler bu yapıyı zar zor ayakta tutabilen taşları yerlerinden ediyordu. İlk odadan ikinciye ve şaşırtıcı bir şekilde üçüncüye geçiliyordu. Her oda bir öncekinden daha küçüktü.</p>

    <p>Setrakian’ın yolunu aydınlatmak için kullanabileceği bir şeyi yoktu, ama ufalanmaya yüz tutmuş yapı, akşam güneşinin soluk huzmelerinin karanlığa sızmasına izin veriyordu. Setrakian odalardan ihtiyatla geçti. Nabzı hızlanmıştı, işleyeceği cinayetin eşiğinde ızdırap çekmeye başlamıştı. Kaba odun kazığı, o aç Şey'le karanlıkta savaşmak için kesinlikle yetersiz kalacak gibiydi. Özellikle de kırık ellerle. Ne yapıyordu böyle? Bu canavarı nasıl öldürecekti?</p>

    <p>Son odaya girerken, kabaran korkusunun ekşi sancısı boğazını yakıyordu. Hayatının geri kalanı boyunca reflüden çekecekti. Oda boştu, ama marangoz Setrakian odanın ortasında, toprak zeminde ---oraya hakkedilmiş gibi duran--- bir tabutun dış hatlarını gördü. İki buçuk metreye bir metre ve yirmi beş santim yüksekliğinde dev bir kutuydu. Bu inden ancak canavarsı bir iradeye sahip Şey’in elleriyle götürülmüş olabilirdi.</p>

    <p>Sonra ---arkasında--- taş zeminde ayak sesleri duydu. Setrakian tahta kazığını uzatarak hızla döndü. Şey’in en iç odasında kapana kısılmıştı. Yaratık yuvasına dönmüş ve avını kendisinin uyuduğu yerde bulmuştu.</p>

    <p>Ondan önce soluk mu soluk bir gölge geldi, ama ayak sesleri hafifti ve yerde sürükleniyordu. Taş dönemeçte beliren, Setrakian’ı tehdit etmek için gelen, Şey değildi, normal insan boyutlarında biriydi. Üniforması lime lime olmuş ve kirlenmiş bir Alınan subayıydı. Adamın gözleri kızarmış, sulanmıştı ve saf, delice bir acıya dönüşmüş açlıkla doluydu. Setrakian onu tanıdı: Dieter Zimmer; ondan pek de büyük olmayan genç bir subay, gerçek bir sadist, her gece Yahudi kanını temizleyebilmek için çizmelerini ovalamakla övünen bir kışla subayı.</p>

    <p>Şimdi de onu ---Setrakian’ın kanını--- istiyordu. Herhangi bir kanı. Karnını doyurmak için.</p>

    <p>Setrakian burada yakalanmayacaktı. Artık kamp duvarlarının dışındaydı ve o cehenneme, sırf burada bu lanetli Nazi-Şey’in günahkar kudretine boyun eğmek için dayanmadığını biliyordu.</p>

    <p>Kazığının ucunu ona doğru uzatarak koştu, ama Şey beklediğinden daha hızlıydı; tahta silahı kavrayıp Setrakian’ın işe yaramaz ellerinden çekip aldı ve Setrakian’ın önkolu ile dirseğini kırdı. Kenara fırlattığı sopa taş duvara çarparak toprak zemine düştü.</p>

    <p>Şey heyecanla hırıldayarak Setrakian’a yaklaşmaya başladı. Setrakian, dikdörtgen şeklindeki tabut izinin tam ortasında olduğunu fark edene kadar geriledi. Sonra, açıklanamaz bir kuvvetle, Şey’e doğru koştu ve onu sertçe duvara fırlattı. Açıktaki taşların çevresinden duman gibi toprak yağdı. Şey onun kafasını yakalamaya çalıştı, ama Setrakian yine üzerine atıldı, kırık kolunu iblisin çenesinin altına koydu ve alayla gülen yüzünü yukarı kaldırarak, onun kendisini sokmasını ve içmesini engelledi.</p>

    <p>Şey kendini topladı ve Setrakian’ı kenara fırlattı. Setrakian kazığının yanına düştü ve onu kaptı, ama Şey, kazığı yeniden almaya hazır, gülümseyerek durdu. Setrakian saldırmak yerine destek duvarının taşlarını dürtükledi. Kazığı gevşek bir taşın altına sapladı ve tam Şey ağzını açmaya başladığında bacaklarını kullanarak taşı yerinden oynattı.</p>

    <p>Taşlar yerlerinden kurtuldu, Setrakian emekleyerek uzaklaşırken oda girişinin yanındaki duvar yıkıldı. Kısa, ama yüksek bir kükreme oldu ve oda tozla doldu, kalan ışığı da boğdu. Setrakian taşların üzerinde körlemesine emekledi ve bir el onu kuvvetle yakaladı. Toz aralandığı zaman Setrakian iri bir taşın Şey’in kafasını tepesinden çenesine kadar ezmiş olduğunu gördü ---ama Şey hâlâ hareket edebiliyordu. Karanlık yüreği, ya da her ne ise o, hâlâ açlıkla atıyordu. Setrakian, Şey’in elinden kurtulana kadar kolunu tekmeledi ve bunu yaparken taşı yerinden oynattı. Kafanın üst yarısı yarıldı, kafatası az kaynamış yumurta gibi hafifçe çıtırdadı.</p>

    <p>Setrakian, Şey’in bir bacağını yakaladı ve bedeni tek koluyla sürükledi. Onu yüzeye çekip, yıkıntılardan dışarı, ağaçlardan süzülen son gün ışığı huzmelerine çıkardı. Alacakaranlık turuncu ve loştu ---ama yeterliydi. Şey hızla pişerken acıyla kıvrandı, sonra yere çöktü.</p>

    <p>Setrakian başını ölmeye yüz tutmuş güneşe çevirdi ve hayvansı bir uluma salıverdi: ailesinin katledilmesinden tutsaklığının dehşetlerine, yeni bulduğu dehşetlere... ve sonunda onu ve halkını terk eden Tanrı’ya yönelttiği, acı dolu ruhundan kopan bir feryat.</p>

    <p>O yaratıklarla bir daha karşılaştığında, elinde doğru aletler olacaktı. Kendisine savaşmak için daha iyi bir şans verecekti. O anda, hâlâ canlı olduğunu bildiği kadar kesin bir biçimde, gelecek yıllarda o kayıp tabutun izini süreceğini anladı. Gerekirse, on yıllar boyunca. Ona yeni bir yön veren, onu hayatının geri kalanını kaplayacak arayışa yollayan bu eminlikti.</p>
  </div>
</body>
</html>
