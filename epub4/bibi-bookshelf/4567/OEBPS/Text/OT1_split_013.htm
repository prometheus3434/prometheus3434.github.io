<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre6" id="calibre_pb_14" /></p>

    <p><span> </span></p>

    <h1 class="calibre15"><a class="pcalibre pcalibre1" id="bookmark14"></a>1. ARA</h1>

    <h1 class="calibre15" id="sigil_toc_id_3"><a class="pcalibre pcalibre1" id="bookmark15"></a>ABRAHAM SETRAKİAN</h1>

    <p>Yaşlı adam, İspanyol Harlemi, Doğu 118. Cadde'deki rehinci dükkanının sıkışık satış katında tek başına duruyordu. Kapanıştan bir saat sonrasıydı ve midesi gurulduyordu, ama yukarı kata çıkmakta gönülsüzdü. Kepenkleri kapıların ve pencerelerin üzerine gözkapakları gibi indirmişti ve dışarıda gece insanları sokakları sahiplenmişti. Geceleyin dışarı çıkılmazdı.</p>

    <p>Tezgahın arkasındaki sıra sıra elektrik düğmesine gitti ve dükkanı lamba lamba kararttı. Melankolik bir ruh hali içindeydi. Dükkanına, krom ve çizgili camdan teşhir dolaplarına baktı. Kadife yerine çuha üzerinde sergilenen kol saatleri, bir türlü elden çıkaramadığı parlatılmış gümüşler, elmas ve altın parçalar. Cam altında eksiksiz çay takımları. Deri ceketler ve artık tartışmalı malzeme olmuş kürkler. Hızla satılan yeni müzik çalarlar, artık almayı reddettiği radyolar ve televizyonlar. Ve orada burada, hazineler: bir çift güzelim antika para kasası (asbest kaplı, ama yemeniz gerekmez); 1970'ten kalma, bavul büyüklüğünde, ahşap ve çelik Quasar VCR; antika bir 16 mm'lik film projektörü.</p>

    <p>Ama, sonuçta, kolay satılmayan bir ton döküntü vardı. Bir rehinci dükkanı, pazar yeri, müze ve mahallenin andaç dolabı karışımı bir yerdir. Rehinci, başka kimsenin veremediği bir hizmet verir. O, fakirin bankacısıdır, insanların kredi geçmişi, iş durumu, referanslar hakkında endişelenmeden gelip yirmi beş dolar ödünç alabileceği bir yer. Ve, ekonomik küçülmenin pençesinde, pek çok insan için yirmi beş dolar iyi paradır. Yirmi beş dolar barınak ile evsizlik arasındaki fark anlamına gelebilir. Yirmi beş dolar hayatınızı uzatacak ilaçları ulaşılabilir hale getirebilir. Bir erkek ya da kadın, karşılık gösterecek bir şeyi, bir eşyası olduğu sürece, bu kapıdan elinde nakit parayla çıkabilir. Güzel bir düzen.</p>

    <p>Zahmetle yukarı kata çıkarken başka ışıklar da kapadı. Bina ona ait olduğu için şanslıydı; 1970’lerin başında, yedi dolar ve biraz bozukluğa satın almıştı. Tamam, o kadar da aza değil belki, ama çok fazla para da ödememişti. Isınmak için bina yaktıkları zamanlardı. Knickerbocker Rehinci ve Hediyelik Eşya Dükkanı (isim dükkanın kendisiyle birlikte gelmişti) Setrakian için hiçbir zaman bir servet kaynağı olmamıştı. Burası onun için bir kanaldı; Eski Dünya aletleri, ilginç eşyalar ve başka gizemli nesnelerle ilgilenen bir adam için, dünyanın yol kavşağı olan bir şehrin internet öncesi yeraltı pazarına girmek için bir nokta.</p>

    <p>Otuz beş sene boyunca gündüz ucuz mücevherat üzerine pazarlık edip, gece aletler ve silahlar biriktirmişti. Otuz beş sene boyunca hazırlık yaparak doğru zamanı beklemişti. Şimdi zamanı tükeniyordu.</p>

    <p>Kapıda mezuzaya dokundu ve çarpık, kırışık parmak uçlarını öptü, sonra da içeri girdi. Holdeki eski ayna o kadar çizik, o kadar soluktu ki, kendini görebileceği yansıtan bir yer bulabilmek için boynunu uzatması gerekiyordu. Açılmış alnının tepesinde başlayan ve kulağını geçip boynuna dökülen bembeyaz saçlarının tıraş zamanı gelmiş geçiyordu bile. Yüzü sarkmaya devam ediyordu, çenesi, kulak memeleri ve gözleri yerçekimi denen o zorbaya boyun eğiyordu. On yıllar önce feci şekilde kırılan ve kötü şekilde iyileşen elleri, parmak uçları kesilmiş yün eldivenlerle sakladığı, eklem romatizmasından mustarip pençelere dönüşmüştü. Ama, bu ufalanan insan görünüşünün ardında güç vardı. Ateş. Metanet.</p>

    <p>İçindeki gençlik pınarının sırrı neydi? Tek bir unsur vardı:</p>

    <p>İntikam.</p>

    <p>Seneler önce, Varşova’da ve daha sonra Budapeşte’de, Doğu Avrupa edebiyatı ve folkloru konusunda saygın bir profesör olan, Abraham Setrakian adlı bir adam vardı. Soykırımdan kurtulmuştu, öğrencisi ile evlendiği zaman kopan skandalı atlatmıştı ve çalışma alanı onu dünyanın en karanlık köşelerine götürmüştü.</p>

    <p>Şimdi Amerika’da, bitmemiş işleri peşini bırakmayan yaşlı bir rehinciydi.</p>

    <p>Önceden kalmış güzel bir çorbası vardı: Mantılı ve erişteli lezzetli bir tavuk çorbası; devamlı bir müşterisi bunu Bronx'taki Liebman's lokantasından getirmişti. Çanağı mikrodalga fırına koydu ve boğum boğum parmağıyla gevşek kravatını çekiştirdi. Fırının alarını öttüğünde sıcak çanağı masaya taşıdı, kutudan keten bir peçete aldı ---asla kâğıt değil!--- ve güzelce yakasına sıkıştırdı.</p>

    <p>Çorbaya üfledi. Bir güvence ve rahatlık ayini. Büyükannesini, <i>bubbesini</i> hatırladı ---ama bu bir anıdan daha fazlasıydı; bir <i>duyguydu,</i> bir <i>his---</i> o küçükken, Romanya'daki evlerinin soğuk mutfağında, oynak tahta masanın başında yanına oturup, çorbasını üflemesini. Sorunlar başlamadan önce. Büyükannenin yaşlı nefesi, çanaktan yükselen buharı onun küçük yüzüne doğru üflerdi, basit bir eylemin sessiz büyüsü. Çocuğa can üflemek gibi. Şimdi, artık yaşlı bir adam olarak kendisi çorbasını üflerken, nefesinin buhara şekil vermesini izledi ve daha kaç nefesi kaldığını merak etti.</p>

    <p>Bir çekmece dolusu birbirinden farklı, süslü çatal bıçak arasından bir kaşık aldı ve sol elinin çarpık parmaklarıyla tuttu.</p>

    <p>Kaşığa üfleyerek oradaki minik çorba gülecini dalgalandırdı ve sonra ağzına götürdü. Tat geldi ve geçti, dilindeki tat alma tomurcukları eski askerler gibi ölmüştü: bir profesörün en kötü alışkanlığı olan, on seneler süren pipo tiryakiliğinin kurbanı.</p>

    <p>Modası geçmiş Sony televizyonun ince uzaktan kumandasını buldu ---beyaz boyalı bir mutfak modeli--- ve otuz üç ekran televizyon ısındı, odayı biraz daha aydınlattı. Yaşlı adam kalktı ve holün iki duvarını kaplayarak, holü yıpranmış bir kilimden ibaret dar bir geçide dönüştüren kitap yığınlarına elini yaslayarak kilere yürüdü ---kitaplar her yerdeydi, duvarların dibine yığılmışlardı, çoğu okunmuştu ve hepsi vazgeçilmezdi. Pasta kutusunun kapağını kaldırarak sakladığı güzel çavdar ekmeğinden kalanları aldı. Kâğıda sarılı somunu minderli mutfak sandalyesine geri taşıdı, tüm ağırlığıyla oturdu ve sonra lezzetli çorbadan bir yudum daha alarak ekmekteki küf parçalarını ayıkladı.</p>

    <p>Zamanla, televizyon ekranındaki görüntü dikkatini çekti: Bir yerlerde, bir pistteki jumbo jet, mücevhercinin siyah kadifesinin üzerindeki fildişi parça gibi aydınlatılmıştı. Göğsüne sarkan siyah çerçeveli gözlükleri taktı ve gözlerini kısarak ekranın altındaki yazıları okudu. Bugünün krizi ırmağın karşı yakasında, JFK Havaalanı'nda gerçekleşiyordu.</p>

    <p>Yaşlı profesör, tertemiz görünen uçağa bakarak izledi ve dinledi. Bir dakika uzayarak iki oldu, sonra üç ve oda çevresinde soldu. Haber adamı büyülemişti ---sanki oraya nakledilmişti --- ve çorba kaşığını tutan eli artık titremiyordu.</p>

    <p>Uyuyan uçağın görüntüsünün yansıması, geleceğin öngörüsü gibi, gözlüklerinde oynaşıyordu. Çanaktaki çorba soğudu, buharı soldu, öldü, didik didik edilmiş çavdar ekmeği dilimi yenmeden kaldı.</p>

    <p><i>Biliyordu.</i></p>

    <p><i>Tıktıktık.</i></p>

    <p>Yaşlı adam <i>anlamıştı...</i></p>

    <p><i>Tıktıktık.</i></p>

    <p>Çarpık elleri ağrımaya başladı. Gördüğü şey bir alamet değildi ---bir hücumdu. Başlı başına bir eylemdi. Beklediği şey. Hayatı boyunca, şimdiye kadar, karşılamak için hazırlandığı şey.</p>

    <p>Başta hissettiği rahatlamanın ---bu dehşeti karşılamadan ölmediği, son anda intikam almak için eline bir şans geçtiği için hissettiği rahatlamanın--- yerini anında keskin, acı bir korku aldı. Sözcükler bir buhar esintisiyle ağzından çıktı.</p>

    <p><i>0 burada... 0 burada...</i></p>
  </div>
</body>
</html>
