<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><i><br class="calibre6" id="calibre_pb_10" /></i></p>

    <p><span> </span></p>

    <p><a class="pcalibre pcalibre1" id="bookmark9"></a>TAKSİ YOLU FOXTROT</p>

    <p>Havalimanı idaresinin uçak kurtarma itfaiyecileri, standart yolcu uçağı acil durum seferine çıktı, dökülmüş yakıt köpük aracı, pompalama istasyonu ve hava merdiveni kamyonu dahil altı araç vardı. Foxtrot'un kıyısındaki mavi lambalara gelmeden, takılıp kalmış bagaj aracının yanına çektiler. Şef Sean Navarro merdiven kamyonunun arka basamağından aşağı atladı ve miğferiyle yangına dayanıklı üniformasının içinde, ölü uçağın önünde durdu. Kurtarma araçlarının ışıkları uçağın gövdesinden yansıyor, ona kırmızı, sahte bir nabız kazandırıyordu. Gece tatbikatları için hazırlanmış boş bir uçağa benziyordu.</p>

    <p>Şef Navarro kamyonun önüne gitti ve sürücü Benny Chufer’ın yanına tırmandı. "Bakım bölümünü ara ve şu projektörleri buraya getirt. Sonra kanadın arkasına çek."</p>

    <p>Benny, "Ama uzak durma emri aldık," dedi.</p>

    <p>"Orada insanlarla dolu bir uçak var," dedi Şef Navarro. "Görkemli yol fenerleri olmak için para almıyoruz. Hayat kurtarmak için para alıyoruz."</p>

    <p>Benny omuzlarını silkti ve şefin söylediğini yaptı. Şef Navarro donanımın üzerinden çatıya tırmandı ve Benny onu kanada kadar yükseltti. Şef Navarro fenerini yaktı ve iki <i>kalkık flapın</i> arasındaki kısma çıktı. Çizmesini tam, büyük, siyah harflerle BURAYA BASMAYINIZ yazılı yere bastı.</p>

    <p>Asfalt pistten altı metre yukarıda, kanadın genişleyen tarafına yürüdü. Kanat üstü çıkışına yaklaştı. Burası, uçaktaki dışarıdan açılabilen acil çıkışın bulunduğu tek yerdi. Kapıda küçük, perdesiz bir pencere vardı. Şef çift camlı, kalın pencerenin içini görmeye çalıştı, ama karanlıktan başka hiçbir şey göremedi. İçerisi bir demir ciğer kadar boğucu olmalıydı.</p>

    <p>Neden yardım çağrısı yapmıyorlardı? Neden içeride hiç hareket işitmiyordu? İç basınç hâlâ korunuyorsa, uçak hava geçirmiyor olmalıydı. O yolcuların oksijeni tükeniyordu.</p>

    <p>Yangın eldivenlerini takarak ikiz kırmızı <i>flapları</i> itti ve kapı kolunu oyuğundan çekti. Onu ok yönünde, yaklaşık 180 derece çevirdi ve çekti. Kapı dışarı gelmeliydi, ama açılmadı. Yine çekti, ama çabasının faydasız olduğunu anladı ---kapı yerinden oynamıyordu. içeriden takılmış olması imkânsızdı. Kapı kolu sıkışmış olmalıydı. Ya da başka bir şey onu içeriden tutuyordu.</p>

    <p>Kanatta yürüyerek merdivenin tepesine döndü. Turuncu bir tepe lambasının döndüğünü gördü, bir havalimanı aracı uluslararası terminalden çıkmış, bu yana geliyordu. Araç yaklaşınca, onun Ulaşım Güvenlik İdaresi’nin mavi ceketli ajanları tarafından kullanıldığını gördü.</p>

    <p>"İşte başlıyoruz," diye mırıldandı Şef Navarro merdivenden inerek.</p>

    <p>Beş kişiydiler, teker teker kendilerini tanıttılar, ama Şef Navarro isimleri hatırlamak için çaba harcamadı. O, uçağa itfaiye araçları ve köpük makineleriyle gelmişti; onlar ise dizüstü bilgisayarlar ve cep telefonları ile. Bir süre öylece durdu ve onların telefonlarına ve birbirlerine bir şeyler söylemesini dinledi:</p>

    <p>"Ulusal Güvenlik düğmesine basmadan önce uzun uzun ve dikkatle düşünmemiz gerek. Kimse boş yere bok fırtınası başlatmak istemez."</p>

    <p>"Neyle karşı karşıya olduğumuzu bile bilmiyoruz. Alarını verip, Otis Hava Kuvvetleri Üssü'ndeki avcı uçakları buraya doğru havalandırır havalandırmaz, tüm doğu kıyısını paniğe boğmuş olursun."</p>

    <p>"Eğer <i>söz</i> konusu olan bir bombaysa, olası son ana kadar beklemişler."</p>

    <p>"Onu Amerika topraklarında patlatmak için, belki."</p>

    <p>"Belki bir süre için ölüyü oynuyorlardır. Radyo alanının dışında. Bizi buraya çekiyorlardır. Medyayı bekliyorlardır."</p>

    <p>Bir adam telefonundan okudu. "Uçak Berlin, Tegel'den kalkmış."</p>

    <p>Bir başkası kendi telefonuna konuştu: "Almanya'daki havalimanında <i>das</i> İngilizce <i>sprechen</i> birini istiyorum. Orada kuşkulu eylemler ya da kural ihlali görüp görmediklerini bilmemiz gerek. Bir de, bagaj idare prosedürleri hakkında bir elkitabına ihtiyacımız var."</p>

    <p>Bir başkası emretti: "Uçuş planını kontrol edin ve yolcu manifestosunu tekrar gözden geçirin. Evet... bütün isimleri tekrar araştırın. Bu sefer isimlerin farklı yazılmış olabileceği olasılığını da göz önüne alın."</p>

    <p>"Tamam," dedi bir başkası, avuç içi bilgisayarından okuyarak. "Eksiksiz spefısikasyon. Uçak kayıt numarası N323RG. Boeing 777-200LR. En son kontrol dört gün önce, Atlanta Hartsfield’da. Sol motorun itici yön değiştiricisinde yıpranmış bir kanal sürgüsü yenilenmiş. Sağda da yıpranmış bir taban yatağı. Sol arka <i>iç flap</i> sistemindeki bir çentiğin onarımı, uçuş programı yüzünden ertelenmiş. Sözün özü... temiz raporu almış."</p>

    <p>"777'ler yeni sipariş, değil mi? Bir iki yaşında?"</p>

    <p>"Maksimum kapasite 301 kişi. Bu seferde 210 var. 190 yolcu, iki pilot, dokuz kabin görevlisi."</p>

    <p>"Biletsiz var mı?" Bebekleri kastediyordu.</p>

    <p>"Bende yok görünüyor."</p>

    <p>"Klasik taktik," dedi terör olasılığına odaklanmış bir tanesi. "Rahatsızlık yarat, ilk tepkileri çek, seyirci topla ---sonra patlatarak maksimum etki yarat."</p>

    <p>"Öyle olsa çoktan ölmüş olurduk."</p>

    <p>Huzursuzluk içinde bakıştılar.</p>

    <p>"Bu kurtarma araçlarını geri çekmemiz lazım. Kanatta gezinen ahmak kimdi?"</p>

    <p>Şef Navarro öne çıkıp, yanıtıyla şaşırttı onları. "Bendim."</p>

    <p>"Ah. Şey." Adam yumruğunu ağzına koyarak bir kez öksürdü. "Oraya yalnızca bakım personeli çıkabilir Şef. FHI kuralları."</p>

    <p>"Biliyorum."</p>

    <p>"Ee? Ne gördün? Var mı bir şey?"</p>

    <p>"Hiçbir şey," dedi Navarro. "Hiçbir şey görmedim, hiçbir şey duymadım. Bütün perdeler indirilmiş."</p>

    <p>"İndirilmiş mi dedin? Hepsi mi?"</p>

    <p>"Hepsi."</p>

    <p>"Kanat çıkışını denedin mi?"</p>

    <p>"Denedim."</p>

    <p>"Ve?"</p>

    <p>"Sıkışmış."</p>

    <p>"Sıkışmış mı? Bu imkânsız."</p>

    <p>"Sıkışmış," dedi Şef Navarro, bu beş adama kendi çocuklarına gösterdiğinden daha fazla sabır göstererek.</p>

    <p>Kıdemli görevli uzaklaşarak telefon açtı. Şef Navarro diğerlerine baktı. "Ee, burada ne yapacağız o zaman?"</p>

    <p>"Biz de bunu öğrenmek için bekliyoruz."</p>

    <p>"Öğrenmek için mi bekliyoruz? Bu uçakta kaç yolcu var? Kaç 911 araması yapmışlar?"</p>

    <p>Adamlardan biri başını iki yana salladı. "Henüz uçaktan 911 araması yapılmamış."</p>

    <p>"Henüz mü?" dedi Şef Navarro.</p>

    <p>Yanındaki adam, "199 yolcu ve sıfır arama. İyi değil," dedi.</p>

    <p>"Hem de hiç iyi değil."</p>

    <p>Şef Navarro hayretle onlara baktı. "Bir şeyler yapmamız gerek, hem de hemen. Orada insanlar ölmüşken ya da ölüyorken, bir yangın baltası kapıp pencereleri kırmaya başlamak için izne ihtiyacım yok. O uçağın içinde hava kalmadı."</p>

    <p>Kıdemli görevli telefon görüşmesini bitirdi. "Kesme lambası getiriyorlar. Uçağı kesip açıyoruz."</p>

    <p><span> </span></p>

    <p>DARK HARBOR, VIRGINIA</p>

    <p>Chesapeake Koyu, o geç saatte karanlıktı ve çalkalanıyordu.</p>

    <p>Koya bakan manzaralı bir çıkıntının üzerindeki evinin cam duvarlı terasında, bir adam özel imalat hasta sandalyesinde arkasına yaslanmıştı. Işıklar hem tevazu hem rahatlık amacıyla kısılmıştı. Sırf bu odada üç tane bulunan sınai termostatlar ısıyı 16.7 derecede tutacak şekilde ayarlanmıştı. Diyaliz makinesinin amansız hışırtısını bastırsın diye, gizli hoparlörlerden usul usul Stravinski’nin <i>Bahar Ayini</i> çalıyordu.</p>

    <p>Adamın nefesiyle birlikte hafif bir buğu çıkıyordu. Gören olsa, adamın ölmek üzere olduğunu düşünebilirdi. Yedi hektarlık geniş arazisine bakarak, olağanüstü başarılı bir hayatın son günlerine ya da haftalarına tanık olduğuna inanabilirdi. Hattâ, böylesine zengin ve nüfuzlu bir adamın, bir dilenciyle aynı sona ulaşmasının tuhaflığı konusunda yorum yapabilirdi.</p>

    <p>Ama Eldritch Paimer’ın sona yaklaştığı falan yoktu. Yetmiş altı yaşındaydı ve hiçbir şeyden vazgeçmeye niyetli değildi. Hem de hiçbir şeyden.</p>

    <p>Saygın yatırımcı, işadamı, teolog ve kudretli sırdaş, hayatının son yedi senesi boyunca her akşam, üç dört saat aynı süreci yaşıyordu. Sağlığı bozuk, ama idare edilebilirdi; yirmi dört saat boyunca doktor kontrolü altındaydı ve evde, şahsi kullanımı için hastane kalitesinde tıbbi ekipmanlar bulunduruyordu.</p>

    <p>Zengin insanlar mükemmel tıbbi bakım satın alabiliyordu. Aynı zamanda, eksantrik olacak kadar da paraları vardı. Eldritch Palmer tuhaflıklarını halktan, hattâ kendi çevresinden saklıyordu. Hiç evlenmemişti. Varisi olmamıştı. Bu yüzden, Palmer hakkındaki ana spekülasyon konularından biri, ölümünden sonra engin serveti için nasıl bir planı olduğuydu. Yatırım yaptığı ana şirketi, Stoneheart Grubu'nda ondan sonra gelen bir ikinci adam yoktu. <i>Forbes</i> dergisinin her sene yaptığı, dünyanın en zengin Amerikalıları listesinde birinci sıraya oynayan iki adamın, yani Microsoft'un kurucusu Bill Gates ile Berkshire Hathaway yatırımcısı Warren Buffet’ın aksine, herhangi bir vakıf ya da hayır kurumuyla bilinen ilişkisi yoktu. <i>(Forbes</i> listesini hazırlarken, onun Güney Amerika'daki bazı altın rezervlerini ve Afrika'daki gölge kuruluşlar aracılığı ile elinde bulundurduğu diğer mülkleri hesaba katsa, listenin başında yalnızca Palmer olurdu.) Palmer bir vasiyet bile hazırlamamıştı; onun servetinin ve hazinelerinin binde birine sahip bir adam için bile, mülkiyet planlamasında düşünülemez bir kusurdu bu.</p>

    <p>Ama Eldritch Palmer, açıkça, ölmeyi planlamıyordu.</p>

    <p>Hemodiyaliz işleminde, kan bir boru sistemiyle vücuttan alınır, diyaliz makinesinde ya da yapay böbrekte iyice filtrelenir, sonra atık maddelerden ve kirlerden arındırılmış bir halde bedene geri pompalanır. Giren ve çıkan iğneler, önkola takılmış yarı kalıcı sentetik damariçi iğneye tutturulur. Bu işlem için gereken makine en son çıkan Fresenius modeliydi ve Palmer’ın yaşamsal parametrelerini devamlı gözetim altında tutuyor, normaldışı ölçümleri iki oda ötedeki Bay Fitzwilliam’a haber veriyordu.</p>

    <p>Sadık yatırımcıları, Palmer’ın her daim sıska görünüşüne alışmıştı. Aslında, bu onun markası haline gelmişti, parasal gücünün ironik simgesi; bu kadar narin, soluk görünüşlü bir adamın uluslararası finans ve politika dünyasında böyle bir güce ve nüfuza sahip olması tuhaftı. Sadık yatırımcılarından oluşan ordusu otuz bini bulmuştu, bir finansal elit bloğu: Giriş iki milyon dolardı ve on yıllardır Palmer’a yatırım yapanlar dokuz haneli rakamların ortaları kadar servete sahiptiler. Stoneheart Grubu'nun satın alma gücü ona muazzam bir ekonomik nüfuz sağlıyor, o da bunu etkili ve zaman zaman amansız bir biçimde kullanıyordu.</p>

    <p>Geniş holün batı kapıları açıldı ve Palmer’ın kişisel güvenlik ekibinin başı olarak da görev yapan Bay Fitzwilliam, som gümüş tepsi üzerinde güvenlikli bir taşınabilir telefonla içeri girdi. Bay Fitzwilliam kayıtlara göre kırk iki düşman askeri öldürmüş, çevik bir zekâsı olan eski bir Amerikan Deniz Kuvvetleri neferiydi ve askerlik sonrası tıp eğitimini Palmer finanse etmişti. "Ulusal Güvenlik müsteşarı efendim," dedi adam soğuk odaya buharlar üfleyerek.</p>

    <p>Normalde Palmer her gece gerçekleşen yenilenme sürecine müdahale edilmesine izin vermezdi, bunun yerine bu zamanı tefekkür için kullanırdı. Ama bu telefonu bekliyordu. Telefonu Bay Fitzwilliam'dan aldı ve onun görev bilinciyle çıkmasını bekledi.</p>

    <p>Palmer telefona yanıt verdi ve uyuyan uçağı haber aldı. JFK'deki görevlilerin ne yapacaklarını bilemediklerini öğrendi. Arayan, bir başarıyı raporlayan gururlu bir çocuk gibi, mahcup bir resmiyetle ve kaygıyla konuşuyordu. "Bu son derece sıradışı bir olay ve hemen bilgilendirilmek isteyeceğinizi düşündüm efendim."</p>

    <p>"Evet," dedi Palmer adama. "Nezaketini takdir ediyorum."</p>

    <p>"İ... iyi geceler, efendim."</p>

    <p>Palmer telefonu kapadı ve küçük kucağına bıraktı. <i>Gerçekten de</i> iyi bir geceydi. Bir beklenti sancısı hissetti. Bunu tahmin ediyordu. Uçak indiğine göre, artık başladığını biliyordu --- hem de ne olağanüstü bir başlangıç.</p>

    <p>Heyecanla yan duvardaki büyük ekranlı televizyona döndü ve sandalyesinin kolundaki uzaktan kumandayı kullanarak sesi açtı. Henüz uçak hakkında hiçbir şey yoktu. Ama yakında...</p>

    <p>Dahili haberleşme cihazının düğmesine bastı. Bay Fitzwilliam’ın sesi, "Evet efendim?" dedi.</p>

    <p>"Helikopteri hazırlasınlar Bay Fitzwilliam. Manhattan’da yapacak işlerim var."</p>

    <p>Eldritch Palmer kapadı, sonra pencere kaplı duvara, ardındaki, çeliksi Potomac Nehri’nin karanlık derinliklerini boşalttığı yerin hemen güneyine, simsiyah çalkalanan Chesapeake Koyu'na baktı.</p>

    <p><span> </span></p>

    <p><a class="pcalibre pcalibre1" id="bookmark10"></a>TAKSI YOLU FOXTROT</p>

    <p>Bakım ekibi uçak gövdesinin altına oksijen tankları yanaştırıyordu. Gövdeyi keserek içeri ulaşmak, son çare olarak başvurulan bir acil durum prosedürüydü. Tüm ticari uçaklarda belirli 'buradan kesiniz' yerleri vardı. 777’nin kesme yeri gövdenin arkasında, kuyruğun altında, sağ arka kargo kapaklarının arasındaydı. Boeing 777-200LR’nin LR'si uzun menzil anlamına geliyordu<a class="pcalibre pcalibre1" href="../Text/OT1_split_052.htm#_edn2" id="_ednref2" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre10">[ii]</span></span></span></span></a> ve maksimum menzili 9-000 deniz milini geçen (yaklaşık 11.000 Amerikan mili), tam yakıt kapasitesi 200.000 litreyi bulan (50.000 galondan fazla) uçakta, kanat gövdelerinin içindeki geleneksel yakıt tanklarına ek olarak, arka kargo ambarında üç ek tank vardı ---güvenli kesme alanları bu yüzden gerekliydi.</p>

    <p>Bakım ekibi Arcair kesim paketi kullanıyordu, bu kolay taşınabilir olmasına ek olarak, asetilen gibi tehlikeli gazlarla değil de, oksijenle çalıştığı için afetlerde tercih edilen bir kesme makinesiydi. Kalın uçak gövdesini kesmek yaklaşık bir saat sürerdi.</p>

    <p>O noktada, pistteki kimse mutlu bir son beklemiyordu. Uçağın içindeki yolculardan hiç 911 araması yapılmamıştı. Işık yoktu, gürültü yoktu, Regis 753'ün içinden gelen hiçbir sinyal yoktu. Durum tam bir muammaydı.</p>

    <p>Havalimanı Müdürlüğü acil durum servisi hareketli komuta aracı, terminal apronuna giriş iznini almış, şimdi uçağa yöneltilmiş güçlü inşaat projektörlerinin arkasına konuşlanmıştı. SWAT<a class="pcalibre pcalibre1" href="../Text/OT1_split_052.htm#_edn3" id="_ednref3" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre10">[iii]</span></span></span></span></a> ekipleri yolcu boşaltma ve rehine kurtarma eğitimi almıştı. Köprülere, tünellere, otobüs terminallerine, havaalanlarına, PATH<a class="pcalibre pcalibre1" href="../Text/OT1_split_052.htm#_edn4" id="_ednref4" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre10">[iv]</span></span></span></span></a><sup class="calibre27">,</sup> demiryollarına, New York ve New Jersey deniz limanlarına antiterörizm saldırıları düzenlemek konusunda da eğitimliydiler. Taktik subaylar hafif beden zırhları ve Heckler-Koch hafif makineli tüfeklerle donanmışlardı. İki Alınan çoban köpeği ana iniş takımlarının --- altışardan iki takım devasa tekerlek--- çevresini kokluyorlar, burada da sorun kokusu alabiliyorlarmış gibi, burunları havada koşturuyorlardı.</p>

    <p>Şef Navarro bir an uçakta hâlâ birileri olup olmadığını merak etti. <i>Alacakaranlık Kuşağı'nın</i> bir bölümünde bir uçak boş olarak inmemiş miydi?</p>

    <p>Bakım ekibi kesme lambalarını yaktı, tam gövdenin alt kısmında işe koyuluyorlardı ki, köpeklerden biri havlamaya başladı. Köpek aslında uluyor, tasmasının ucunda dar halkalar çizerek dönüyor da dönüyordu.</p>

    <p>Şef Navarro merdivendeki adamının, Benny Chufer’ın uçağın orta bölümüne işaret ettiğini gördü. Gözlerinin önünde ince, siyah bir gölge belirmişti. En karanlık siyahtan dikey bir yarık, uçak gövdesinin son derece pürüzsüz yüzeyini bozmuştu.</p>

    <p>Kanadın üzerindeki çıkış kapısıydı bu. Şef Navarro'nun yerinden oynatmayı başaramadığı.</p>

    <p>Kapı şimdi açıktı.</p>

    <p>Ona hiç mantıklı gelmiyordu, ama Navarro manzara karşısında sersemlediğinden, sessizliğini korudu. Belki de kilit arızasıydı, kapı kolunda bir bozukluk vardı... belki yeterince kuvvet vermemişti... ya da belki ---ama yalnızca belki--- sonunda biri kapıyı açmıştı.</p>

    <p><span> </span></p>

    <p><a class="pcalibre pcalibre1" id="bookmark11"></a>ULUSLARARASI JFK HAVAALANI KONTROL KULESİ</p>

    <p>Havalimanı müdürlüğü Piskopos Jimmy’nin sesini kesmişti. Şimdi her zamanki gibi durmuş, kararı takım elbiselilerle gözden geçirmek üzere bekliyordu ki, adamların telefonları deli gibi çalmaya başladı.</p>

    <p>"Açık," diye raporladı adamlardan biri. "Biri 3L'yi açmış."</p>

    <p>Şimdi herkes ayaktaydı ve görmeye çalışıyordu. Piskopos Jimmy kuleden, aydınlatılmış uçağa baktı. Kapı buradan açık görünmüyordu.</p>

    <p>"İçeriden mi?" diye sordu Calvin Buss. "Kim çıkıyor?"</p>

    <p>Adam telefonunu indirmeden başını iki yana salladı. "Kimse. Henüz yok."</p>

    <p>Piskopos Jimmy kenardan küçük bir dürbün aldı ve Regis 753’e kendi gözleriyle baktı.</p>

    <p>İşte oradaydı. Kanadın üzerinde ince kara bir çizgi. Uçağın gövdesinde bir yırtığa benzeyen, gölgeli bir yarık.</p>

    <p>Görüntü karşısında Jimmy’nin ağzı kurudu. O kapılar ilk açıldığında hafifçe dışarı çıkar, sonra geri çekilir ve iç duvara yaslanır. Yani, teknik olarak, olan tek şey hava kilidinin yerinden oynamış olmasıydı. Henüz kapı açılmamıştı.</p>

    <p>Dürbünü pervazın üzerine bıraktı ve geriledi. Bir sebepten, zihni ona bunun kaçmak için iyi bir zaman olduğunu söylüyordu.</p>

    <p><span> </span></p>

    <p><a class="pcalibre pcalibre1" id="bookmark12"></a>TAKSİ YOLU FOXTROT</p>

    <p>Kapı aralığına tutulan gaz ve radyasyon alıcıları, içerisinin temiz olduğunu bildirdi. Kanada uzanmış olan bir acil hizmet birimi çalışanı, ucu kancalı uzun bir sırıkla kapıyı birkaç santim daha dışarı çekmeyi başardı. Silahlı iki taktik subay yerden onu koruyordu. Bir parabolik mikrofon uzatıldı ve bir sürü çıtırtı, <i>bipleme</i> ve telefon sesleri çıkardı: yolcuların yanıtlanmayan cep telefonları. Minik, kişisel imdat çağrıları gibi, tekinsiz ve yakarı dolu.</p>

    <p>Sonra bir direğin ucuna takılmış bir ayna uzattılar: arka dişleri muayene etmek için diş hekimlerinin kullandığı aletin daha büyük bir versiyonu. Tek görebildikleri ön ve arka koltuk grupları arasındaki, uçuş görevlilerinin kullandığı koltuklar oldu ve ikisi de boştu.</p>

    <p>Megafon emirleri de bir işe yaramadı. Uçağın içinden yanıt gelmedi: ne ışık, ne hareket, ne başka bir şey.</p>

    <p>Hafif zırh giymiş Acil Hizmet Birimi subayları brifing için taksi yolu ışıklarının gerisine çekildiler. Uçağın kesit şemasını gözden geçirdiler. Şema, girmeyi planladıkları kabindeki onarlı sıralar halinde oturan yolcuları gösteriyordu: Her sırada, pencere kenarlarında üçer koltuk, ortada dört koltuk vardı. Uçağın içi sıkışıktı, bu yüzden H-K hafif makineli tüfeklerini bırakıp, daha kolay kullanılabilir olan Glock 17'lerini alarak yakın dövüşe hazırlandılar.</p>

    <p>İndirilebilir gece görüşü vizörleri ve telsizleri bulunan gaz maskelerini taktılar, kemerlerine göz yaşartıcı gaz tenekeleri, kelepçeler, yedek şarjör keseleri taktılar. Kulak çubuğu boyutunda kameralar ve pasif kızılötesi lensler, miğferlerinin tepesine tutturuldu.</p>

    <p>İtfaiye merdivenini kullanarak kanada çıktılar ve kapıya yaklaştılar. Kapının iki yanında sırtlarını duvara verdiler. Bir adam botuyla kapıyı iç duvara doğru itti, sonra çömelerek içeri girdi ve bölme duvarına yaklaştı. Ortağı da peşinden gitti.</p>

    <p>Megafon onların adına konuştu.</p>

    <p><i>"Regis 155'tekiler. New York-New Jersey Havalimanı Müdürlüğü konuşuyor. Uçağa giriyoruz. Kendi güvenliğiniz için, lütfen koltuklarınızda kalın ve ellerinizi başlarınızın arkasında kenetleyin</i>."</p>

    <p>Öndeki adam sırtını bölme duvarına vererek kulak kabarttı. Maskesi sesleri boğuyor, bir uğultuya dönüştürüyordu, ama içeride hareket seçemedi. Gece görüşü gözlüğünü indirdi ve uçağın içi bezelye çorbası yeşiline döndü. Adam ortağına başım salladı, Glock'unu hazırladı ve üçe kadar saydıktan sonra geniş kabine daldı.</p>
  </div>
</body>
</html>
