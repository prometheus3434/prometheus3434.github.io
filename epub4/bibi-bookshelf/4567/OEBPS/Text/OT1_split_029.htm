<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre6" id="calibre_pb_30" /></p>

    <p><span> </span></p>

    <p><a class="pcalibre pcalibre1" id="bookmark45"></a>FLATBUSH, BROOKLYN</p>

    <p>Ann-Marie Barbour bütün kapıları kapadığından emin olmak için hepsini tekrar kontrol etti, sonra evin içini ---oda oda, tepeden tırnağa--- iki kez dolaşarak sakinleşmek için her aynaya iki kere dokundu. Sağ elinin iki parmağıyla dokunmadan hiçbir yansıtıcı yüzeyin yanından geçemiyordu, her dokunuşun ardından başını sallıyordu ---ibadete benzeyen ritmik bir törendi bu. Sonra üçüncü bir kez dolaşarak, büyük yüzeyleri Windex ve kutsal su karışımı ile silerek kendini tatmin etti.</p>

    <p>Yine kendini kontrol edebilir halde hissedince, New Jersey’in merkezinde yaşayan görümcesi Jeanie'yi aradı.</p>

    <p>"Onlar iyi," dedi Jeanie çocuklar hakkında. Önceki gün gelip almıştı onları. "Çok uslular. Ansel nasıl?"</p>

    <p>Ann-Marie gözlerini yumdu ve gözyaşları süzüldü. "Bilmiyorum."</p>

    <p>"Daha iyi oldu mu? Getirdiğim tavuk çorbasını verdin mi ona?"</p>

    <p>Ann-Marie alt çenesinin titremesinin konuşmasında belli olacağından korkuyordu. "Vereceğim. Ben... ben seni ararım."</p>

    <p>Telefonu kapadı ve arka pencereden dışarı, mezarlara baktı. Altüst edilmiş iki yere. Orada yatan köpekleri düşündü.</p>

    <p>Ansel’i. Onlara yaptığı şeyi.</p>

    <p>Ellerini yıkadı, sonra yine evi dolaştı, ama bu sefer yalnızca alt katı. Maun sandığı yemek odasındaki büfeden çıkardı ve düğünde kullandıkları kaliteli gümüş çatal kaşık takımını çıkardı. Parlak ve cilalıydılar. Bir başka kadının şeker ya da hap saklayacağı bir yerde, gizli saklama yerindeydiler. Her birine teker teker dokundu, parmak uçları gümüş ile dudakları arasında gidip geldi. Her birine dokunmazsa darmadağın olacağını hissediyordu.</p>

    <p>Sonra arka kapıya gitti. Orada, eli kapı tokmağında, bitkinlik içinde dururken, rehberlik ve güç için dua etti. Bilgi için, neler olduğunu anlamak için ve yapacak doğru şeyin ona gösterilmesi için dua etti.</p>

    <p>Kapıyı açtı ve basamakları inip barakaya gitti ---başka ne yapacağını bilemediğinden, köpeklerin leşlerini avlunun köşesine sürüklediği barakaya. Neyse ki Ön verandanın altında eski bir kürek vardı, bu yüzden barakaya girmesi gerekmemişti. Onları sığ toprağın altına gömmüş ve mezarlarının başında ağlamıştı. Onlar için, çocukları için, kendisi için ağlamıştı.</p>

    <p>Barakanın kenarına yaklaştı. Küçük, dört camlı pencerenin altındaki bir kutuya turuncu ve sarı krizantemler ekilmişti. İçeri bakmadan önce duraksadı, güneş ışığına karşı gözlerini gölgeledi. Bahçe aletleri içerideki duvarda, çengellerde asılıydı, raflara aletler dizilmişti ve küçük bir çalışma tezgahı vardı. Pencereden sızan güneş ışığı toprak zeminde kusursuz bir dikdörtgen yapıyordu. Ann-Marie’nin gölgesi yere kakılmış metal bir kazığa düştü. Kazığa kapıdakine benzer bir zincir takılmıştı ve baktığı yerden zincirin ucu görünmüyordu. Yerde kazma işaretleri vardı.</p>

    <p>Ann-Marie öne dolandı ve zincirli kapının önünde durdu. Dinledi.</p>

    <p><i>"Amel?"</i></p>

    <p>Bir fısıltıdan ibaretti. Yine dinledi ve hiçbir şey duyamayınca ağzını yağmurun çarpıttığı kapı kanatlarının arasındaki bir santimlik boşluğa dayadı.</p>

    <p>"Ansel?"</p>

    <p>Bir hışırtı duyuldu. Hayvansı bir ses onu dehşete düşürdü... ama aynı zamanda ona güven verdi.</p>

    <p>O hâlâ içerideydi. Hâlâ onunla birlikteydi.</p>

    <p>"Ansel... ne yapacağımı bilmiyorum... lütfen... bana ne yapmam gerektiğini söyle... bunu sensiz yapamam. Sana ihtiyacım var canım. Lütfen bana yanıt ver. Ne yapayım?"</p>

    <p>Silkelenen toprak sesine benzer hışırtılar geldi: tıkanmış bir boruya benzer, gırtlaktan gelen sesler.</p>

    <p>Keşke onu görebilseydi ---onun güven vere yüzünü.</p>

    <p>Ann-Marie bluzunun yakasının içine uzandı ve bir ayakkabı bağcığına asılmış kısa anahtarı çıkardı. Kapı kollarından geçirilmiş zinciri tutturan kilide uzandı ve anahtarı soktu, tıkırdayana kadar çevirdi. Kıvrık metal parçası çelik kilitten kurtuldu. Ann-Marie zinciri çözdü ve metal kapı kollarının arasından çekerek çimenlerin üzerine bıraktı.</p>

    <p>Kapılar aralandı, kendi başlarına birkaç santim açıldılar. Şimdi güneş tam tepedeydi, barakanın içi, küçük pencereden gelen ışık dışında karanlıktı. Ann-Marie açıklığın önünde durarak içeriyi görmeye çalıştı.</p>

    <p>"Ansel?"</p>

    <p>Bir gölgenin kıpırdandığını gördü.</p>

    <p>"Ansel... gece daha sessiz olman lazım... sokağın karşısında oturan Bay Otish köpeklerin gürültü yaptığını düşünerek polisi aradı... köpekler..."</p>

    <p>Gözleri doldu, ağlamaklı oldu.</p>

    <p>"Ben... ben neredeyse ona senden bahsedecektim. Ne yapacağımı bilmiyorum Ansel. Doğru şey ne? Şaşırdım kaldım. Lütfen... sana ihtiyacım var..."</p>

    <p>Kapılara uzanıyordu ki, inlemeye benzeyen bir feryat onu şok etti. Ansel baraka kapılarına --- ona--- doğru atılarak, içeriden saldırdı. Ama kazığa bağlanmış zincir onu geri çekti, gırtlağından çıkan hayvansı kükremeyi boğdu. Ama kapılar açıldığında Ann-Marie -kendi çığlığından önce, kapıları vahşi bir fırtınaya karşı kepenk kapatır gibi çarparak kapamadan önce--- kocasının toprakta çömelmiş olduğunu gördü. Gergin boğazına dolanmış köpek tasması dışında çıplaktı, açık ağzı kararmıştı. Giysilerini yırtıp attığı gibi, saçlarının büyük kısmını da yolmuştu. Soluk, mavi damarlı bedeni, kendi mezarına sığınan ölü bir şey gibi toprak altında uyumaktan ---saklanmaktan--- dolayı kirliydi. Ansel güneşten kaçınmaya çalışarak kan lekeli dişlerini sergiledi, gözleri yuvalarında devrildi. Bir iblis. Ann-Marie titrek ellerle zinciri kapı kollarına yeniden doladı, kilidi kapadı, sonra döndü ve evine kaçtı.</p>

    <p><span> </span></p>

    <p>VESTRY CADDESİ, TRIBECA</p>

    <p>Limuzin Gabriel Bolivar’ı doğrudan özel doktorunun ofisinin bulunduğu binaya, yeraltı garajına götürdü. Dr. Ronald Box, New York'ta yaşayan sinema, televizyon ve müzik şöhretlerinin pek çoğunun başlıca doktoruydu. Bir Rock doktoru değildi, basit bir reçete yazma makinesinden ibaret bir Dr. İyi Hissettiren de değildi ---ama elektronik kalemini serbestçe kullanıyordu. O eğitimli bir dahiliyeciydi; uyuşturucu rehabilitasyon merkezleri, cinsel yollardan bulaşan hastalıklar, Hepatit C ve ünle alakalı başka hastalıkların tedavisi konusunda uzmandı.</p>

    <p>Bolivar tekerlekli sandalyeyle asansöre bindirildi. Üzerinde yalnızca siyah bir sabahlık vardı ve yaşlı bir adam gibi omuzları çökmüştü. Uzun, ipek gibi siyah saçları kurumuştu ve yer yer dökülüyordu. Tanınmamak için, artritten mustaripmiş gibi görünen ince elleriyle yüzünü örtmüştü. Boğazı öyle şişmiş, öyle çok ağrıyordu ki, zar zor konuşabiliyordu.</p>

    <p>Dr. Box onu hemen kabul etti. Klinikten elektronik yollarla gönderilen resimlere bakıyordu. Resimlerin yanında başhekimden bir özür notu gelmişti. Adam hastayı değil yalnızca sonuçları görmüştü, makineleri onartmaya söz veriyordu ve bir iki gün içinde bütün testlerin tekrarlanmasını öneriyordu. Ama Bolivar’a bakarken, Dr. Box bozulan şeyin kliniğin makineleri olmadığını düşünüyordu. Stetoskobu ile Bolivar’ı muayene etti, kalbi dinledi, ondan nefes almasını istedi. Bolivar’ın boğazına bakmaya çalıştı, ama hasta tek kelime etmeden bunu reddetti. Adamın karakırmızı gözleri acıyla dik dik bakıyordu.</p>

    <p>"O kontak lensler kaç zamandır gözünüzde?" diye sordu Dr. Box.</p>

    <p>Bolivar’ın ağzı çarpık bir hırlamayla kıvrıldı ve başını iki yana salladı.</p>

    <p>Dr. Box kapının yanında duran, şoför üniforması içindeki iriyarı adama baktı. Bolivar’ın koruması ---bir metre doksan sekiz santimlik, yüz on sekiz kilo çeken--- Elijah çok endişeli görünüyordu ve Dr. Box korkmaya başlamıştı. Rock yıldızının ellerini inceledi. Yaşlanmış görünüyor ve ağrıyorlardı, ama hiç de kırılgan değillerdi. Çenenin altındaki lenf bezlerini muayene etmek istedi, ama acı çok fazlaydı. Klinik Bolivar’ın ateşini ölçmüş, elli buçuk derece olduğunu görmüştü; insanlar açısından imkânsız bir sıcaklıktı, ama Bolivar’ın yaydığı ısıyı hissedebilecek kadar yakında duran Dr. Box buna inanabiliyordu.</p>

    <p>Dr. Box geriledi.</p>

    <p>"Sana bunu nasıl söyleyebileceğimi bilmiyorum Gabriel. Bedenin kötücül neoplazmalarla kaplı görünüyor. Bu, kanser. Karsinoma, sarkoma, lenfoma görüyorum ve hepsi çılgınca metastaz olmuş. Bildiğim kadarıyla bunun benzeri görülmedi, ama bu alanda uzman olan doktorlara da göstermek konusunda ısrar ediyorum."</p>

    <p>Bolivar oracıkta oturmuş, rengi kaçmış gözlerinde kötücül bir ifadeyle dinliyordu.</p>

    <p>"Ne olduğunu bilmiyorum, ama bir şey seni ele geçirmiş. Bunu gerçek anlamda söylüyorum. Anlayabildiğim kadarıyla kalbin kendi başına atmayı bırakmış. Artık organı kanser kullanıyor. Senin için kalbi çalıştırıyor. Ciğerlerin de aynı durumda. İstila edilmişler ve... neredeyse yutulmuşlar, dönüştürülmüşler. Sanki..." Dr. Box bunu şu anda fark ediyordu. "Sanki bir metamorfozun ortasındaymışsın gibi. Klinik olarak, ölü sayılabilirsin. Seni kanser hayatta tutuyor gibi. Sana başka ne diyebilirim bilmiyorum. Organların çalışmayı bırakıyor, ama kanserin... şey, kanserin çok iyi durumda."</p>

    <p>Bolivar oturup, o korkunç gözlerle dalgın dalgın baktı. Boğazı, konuşmaya çalışırmış, ama sesi bir engeli aşamazmış gibi kabardı.</p>

    <p>"Seni hemen Sloan-Kettering’e yatırmak istiyorum," dedi Dr. Box. "Bunu sahte bir sosyal güvenlik numarasıyla, bir takma isimle yapabiliriz. Ülkenin en önde gelen kanser hastanesidir. Bay Elijah’nın seni hemen oraya götürmesini istiyorum..."</p>

    <p>Bolivar, göğüsten gelen bir homurtuyla, yanlış anlaşılması imkânsız bir <i>hayır</i> sesi çıkardı. Ellerini tekerlekli sandalyenin kollarına koydu ve Elijah öne çıkarak arkadaki tutamaçları kavradı. Bolivar ayağa kalktı. Denge kurabilmek için bir an bekledi, sonra ağrıyan elleriyle sabahlığının kemerini çekiştirdi ve düğüm açıldı.</p>

    <p>Sabahlığının altında kararmış, büzülmüş, gevşek bir penis vardı. Ölmeye yüz tutmuş bir ağaçtaki hastalıklı incir gibi, kasıklarından düşmek üzereydi.</p>

    <p><span> </span></p>

    <h1 class="calibre34" id="sigil_toc_id_21"><a class="pcalibre pcalibre1" id="bookmark46"></a>BRONXVILLE</h1>

    <p>Luss'ların dadısı Neeva son yirmi dört saatin olayları yüzünden hâlâ sarsılmış durumdaydı. Çocukları yeğeni Emile’e emanet etti ve kızı Sebastiane onu Bronxville’e geri götürdü. Luss'ların çocuklarını, Keene ile sekiz yaşındaki kız kardeşi Audrey'yi öğle yemeğinde şekerli kahvaltılık gevrek ve meyve şekerleriyle beslemişti, ki bunlar Luss'ların evinden kaçarken yanında götürdüğü şeylerdi.</p>

    <p>Şimdi daha fazlasını almak için geri dönüyordu. Luss'ların çocukları onun Haiti yemeklerini yemiyordu. Daha da önemlisi, Neeva Keene’in astım ilacını unutmuştu. Oğlan solmuştu ve hırıldıyordu.</p>

    <p>Evin önüne geldiklerinde Luss'ların araba yolunda Bayan Guild’in yeşil arabasını gördüler. Bu Neeva’yı duraksattı. Sebastiane'ye onu orada beklemesini söyledikten sonra dışarı çıktı, elbisesinin altındaki kombinezonu düzeltti ve anahtarını kullanarak yan kapıdan girdi. Kapı ses çıkarmadan açıldı, ev alarını kurulmamıştı. Neeva özel bölmeleri, ceket askıları ve seramikler ile döşenmiş çamur odasından ---hiç çamur görmemiş bir çamur odası--- geçti ve camlı kapıları itip mutfağa girdi.</p>

    <p>Kendisi çocuklarla birlikte ayrıldığından beri buraya kimse girmemiş gibiydi. Kapının içinde kıpırtısızca durdu ve olağanüstü dikkatle dinledi, uzun süre nefesini tuttuktan sonra nefesini verdi. Hiçbir şey duymamıştı.</p>

    <p>"Merhaba?" diye seslendi birkaç kez, sessiz bir ilişki sürdürdükleri Bayan Guild’in yanıt verip vermeyeceğini merak ederek -Neeva hizmetçinin içten içe bir ırkçı olduğundan kuşkulanıyordu. Joan'un yanıt verip vermeyeceğini merak etti ---annelik içgüdüsünden o kadar yoksun bir anneydi ki, avukat olarak başarısına rağmen, kendisi de çocuk gibiydi. Ama her ikisinin de yanıt vermeyeceğini biliyordu.</p>

    <p>Hiçbir şey duymayınca mutfaktaki ada tezgaha gitti ve çantasını yavaşça lavaboyla ocağın arasına koydu. Abur cubur dolabını açtı ve, bir hırsıza hayal ettiğinden daha fazla benzeyerek, bir Food Emporium torbasını krakerler, meyve suları ve Smartfood patlamış mısırlarıyla doldurdu. Sonra bir kez durup dinledi.</p>

    <p>Ahşap kaplı buzdolabındaki telli peyniri ve yoğurt içeceklerini aldıktan sonra, mutfak telefonunun yanında, duvara asılmış, Bay Luss'la temas kurabileceği numarayı fark etti. İçinden bir kararsızlık duygusu geçti. Ona ne diyebilirdi? <i>Karınız hasta. Hiç iyi değil. Bu yüzden çocukları ben alıyorum.</i> Hayır. Zaten adamla doğru düzgün konuşmuyordu. Bu muhteşem evde bir şer vardı ve onun ---bir çalışan ve bir anne olarak--- ilk ve yegane görevi çocukların güvenliğiydi.</p>

    <p>Ankastre şarap soğutucunun üzerindeki dolabı kontrol etti, ama korktuğu gibi astım ilacının kutusu boştu. Bodrum kattaki kilere inmesi gerekiyordu. Halı kaplı sarmal merdivenin tepesinde duraksadı ve çantasından siyah mineli haçını çıkardı. Ne olur ne olmaz diye, merdiveni onunla birlikte indi. Alt basamaktan bakınca, bodrum günün o saati için fazla karanlık görünüyordu. Paneldeki bütün düğmeleri açtı ve ışıklar yandıktan sonra durup dinledi.</p>

    <p>Buraya bodrum kat diyorlardı, ama aslında evin katlarından biriydi. Oraya, sinema koltukları ve röprodüksiyon patlamış mısır arabasıyla, eksiksiz bir ev sineması kurmuşlardı. Bir başka oda oyuncaklar ve oyun masalarıyla tıka basa doluydu; bir diğeri, Bayan Guild’in ailenin giysilerini ve örtülerini sakladığı çamaşır odasıydı. Aynı zamanda dördüncü bir banyo, kiler ve yeni kurulmuş ısı kontrollü şarap mahzeni vardı. Avrupa tarzındaydı, işçiler toprak zemin elde edebilmek için bodrumdaki temeli kırmak zorunda kalmışlardı.</p>

    <p>Isıtma sistemi fırın tekmeleniyormuş gibi bir sesle birlikte çalıştı ---bodrum kattaki çalışan aletler bir yerlerde, bir kapının arkasına saklanmıştı--- ve ses neredeyse Neeva’yı tavana yapıştıracaktı. Merdivene doğru döndü, ama çocuğun astım ilacına ihtiyacı vardı, hiç iyi görünmüyordu.</p>

    <p>Neeva kararlılıkla bodrumu aştı ve iki deri sinema koltuğunun arasında, kiler kapısıyla arasındaki mesafenin yarısında, pencerelerin önündeki şeyi fark etti. Gün ortasında buranın böylesine karanlık görünmesinin sebebi buydu: Oyuncaklar ve eski paket kartonları duvarın dibine yığılmış, küçük pencereleri örtüyordu, eski giysiler ve gazeteler günün bütün ışıklarını söndürüyordu.</p>

    <p>Neeva bakakaldı. Bunu kimin yaptığını merak ediyordu. Telaşla kilere gitti; çelik telden rafın üzerinde, Joan'un vitaminleri ve şeker rengi Tums kutularının yanında Keene’in astım ilacını buldu. Plastik şişelerle dolu iki uzun kutuyu aldı ve o telaş içinde yiyeceklerin geri kalanım görmezden geldi ve kapıyı bile kapamadan çıktı.</p>

    <p>Tekrar bodrumdan geçerken çamaşır odasının kapısının aralık olduğunu fark etti. Asla açık bırakılmayan o kapıyla ilgili bir şey, Neeva’nın bu evde elle tutulur bir biçimde hissettiği, normal düzenden sapmayı temsil ediyordu.</p>

    <p>O zaman yumuşak halının üzerinde, ayak izleri kadar aralıklı, simsiyah lekeleri gördü. Onları şarap mahzeninin kapısına kadar gözüyle takip etti. Merdivene ulaşabilmek için onların yanından geçmesi gerekecekti. Kapı koluna toprak bulaşmıştı.</p>

    <p>Neeva şarap mahzeninin kapısına yaklaşırken hissetti onu. O toprak zeminli odadan, mezarsı bir karanlık yayılıyordu. Bir ruhsuzluk. Ama... bir soğukluk değil. Bunun yerine, yersiz kaçan bir sıcaklık vardı. İçin için kaynayarak bekleyen bir sıcaklık.</p>

    <p>Neeva yanından geçip merdivene koşarken kapı kolu dönmeye başladı. Dizleri ağrıyan elli üç yaşında bir kadın olan Neeva basamakları tekmeleyerek, koşar adım tırmandı. Ayağı takıldı, elini duvara dayayarak dengesini buldu ve elindeki haç küçük bir parça alçı kopardı. Bir şey arkasından geliyordu. Neeva, Creole dilinde bağırarak güneşin aydınlattığı birinci kata çıktı, uzun mutfağı boylu boyunca koşarak geçti, el çantasını kaptı, Food Emporium torbasını devirdi, abur cuburlar ve içecekler yere saçıldı, ama Neeva geri dönemeyecek kadar korkmuştu.</p>

    <p>Annesinin ayak bileklerine dek inen çiçekli elbisesi ve siyah ayakkabıları içinde çığlıklar atarak evden çıkması, Sebastiane'yi arabadan çıkardı. "Hayır!" diye bağırdı annesi onun içeri girmesini işaret ederek. Arkasından kovalayan varmış gibi koşuyordu, ama aslında arkasında kimse yoktu. Sebastiane korku içinde koltuğa çöktü.</p>

    <p>"Anne ne oldu?"</p>

    <p>"Sür arabayı!" diye bağırdı Neeva. İri göğsü kalkıp kalkıp iniyordu, bakışları hâlâ çılgıncaydı ve açık yan kapıya dikilmişti.</p>

    <p>"Anne," dedi Sebastiane arabayı geri vitese takarak. "Buna adam kaçırma derler. <i>Kanunlar</i> var. Kocasını aradın mı? Kocasını arayacağını söylemiştin."</p>

    <p>Neeva avucunu açtı ve kanlı olduğunu gördü. Boncuklu haçı öyle sıkı kavramıştı ki, haç avucunu kesmişti. Onu arabanın zeminine bıraktı.</p>

    <p><span> </span></p>

    <p><a class="pcalibre pcalibre1" id="bookmark47"></a>17. BÖLGE KARAKOLU, DOĞU 51. CADDE, MANHATTAN</p>

    <p>Yaşlı profesör hücrenin içinde, sıranın en sonunda oturuyordu. Odanın köşesindeki tuvaletin yerini sorarak kimseyi rahatsız etmeden, hattâ pantolonunu çıkarmaya zahmet etmeden işeyen gömleksiz, horlayan adamdan mümkün olduğunca uzak duruyordu.</p>

    <p>"Setraykeen... Setarkian... Setrainiak..."</p>

    <p>"Benim," diye yanıt verdi, kalkıp, kafesin açık kapısında, polis üniforması içinde duran adama doğru yürüyerek. Polis onu dışarı aldı ve kapıyı arkasından kapadı.</p>

    <p>"Beni bırakıyor musunuz?" diye sordu Setrakian.</p>

    <p>"Sanırım öyle. Oğlun seni almaya geldi."</p>

    <p>"Benim..."</p>

    <p>Setrakian dilini tuttu. Polisi takip ederek sorgu odasına yöneldi. Polis kapıyı açıp içeri girmesini işaret etti.</p>

    <p>Çıplak masanın diğer tarafındaki adamın Hastalık Kontrol ve Önleme Merkezleri'nden Dr. Ephraim Goodweather olduğunu anlaması birkaç saniye aldı, kapının arkasından kapanması için gereken süre kadar.</p>

    <p>Daha önce yanında olan kadın doktor da oradaydı. Setrakian, onları gördüğüne şaşırmamış olsa da, aldatmacalarını takdir ederek gülümsedi.</p>

    <p>"Demek başladı," dedi Setrakian.</p>

    <p>Yaşlı adamı tepeden tırnağa süzerken Dr. Goodweather’ın gözlerinin altında mor halkalar vardı ---yorgunluk ve uykusuzluk kaynaklı halkalar gibi. "Buradan çıkmak istiyorsunuz ve biz sizi çıkarabiliriz. İlk önce bir açıklamaya ihtiyacım var. Bilgiye ihtiyacım var."</p>

    <p>"Pek çok sorunuzu yanıtlayabilirim. Ama zaten çok zaman kaybettik. Bu bulaşıcı şeyi kontrol altına almak istiyorsak hemen, şu anda harekete geçmeliyiz."</p>

    <p>"Ben de bundan bahsediyorum," dedi Dr. Goodweather bir elini sertçe uzatarak. "Bu bulaşıcı şey <i>nedir?"</i></p>

    <p>"Uçaktaki yolcular," dedi Setrakian. "Ölüler kalktı."</p>

    <p>Eph buna nasıl yanıt vereceğini bilmiyordu. Söyleyemezdi. Söylemeyecekti.</p>

    <p>"Pek çok şeyden vazgeçmeniz gerekecek Dr. Goodweather," dedi Setrakian. "Hiç tanımadığınız yaşlı bir adamın sözüne güvenerek risk aldığınıza inandığınızı sanıyorum. Ama bir anlamda, bu sorumluluğu size emanet ederek ben bin kat büyük bir risk alıyorum. Burada insan ırkının kaderinden bahsediyoruz ---ama buna henüz inanmanızı, anlamanızı beklemiyorum. Beni davanıza dahil ettiğinizi düşünüyorsunuz. Ama aslında, ben sizi kendi davama dahil ediyorum."</p>
  </div>
</body>
</html>
