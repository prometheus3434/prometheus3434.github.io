<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <div class="calibre22">
      <h2 class="calibre23 sigil_not_in_toc" id="calibre_pb_12"><br class="calibre18" id="calibre_pb_13" /></h2>

      <div class="calibre22">
        <div class="calibre22">
          <div class="calibre22">
            <div class="calibre22"></div>
          </div>
        </div>
      </div>
    </div>

    <p><span><br class="calibre25" /></span></p>

    <h1 class="calibre28" id="sigil_toc_id_2"><a class="pcalibre pcalibre1" id="bookmark13"></a><span>WORTH CADDESİ, ÇİN MAHALLESİ</span></h1>

    <p>Ephraim Goodweather işittiği siren sesinin sokaktan mı geldiğini ---yani <i>gerçek mi ---</i> yoksa oğlu Zack'le oyun konsolunda oynadığı bilgisayar oyununun bir parçası mı olduğunu çıkaramıyordu.</p>

    <p>"Neden beni öldürüp duruyorsun?" diye sordu Eph.</p>

    <p>Sarı saçlı oğlan, soruya bozulmuş gibi omuzlarını silkti. "Oyunun amacı bu baba."</p>

    <p>Televizyon, batıya bakan geniş pencerenin yanında duruyordu. Pencere, Çin Mahallesi’nin güney kıyısında, ikinci katta bulunan bu minik, asansörsüz dairenin en güzel tarafıydı. Önlerindeki sehpa açık duran Çin yemeği kutuları, Forbidden Planet'tan bir torba çizgi roman, Eph’in cep telefonu, Zack’in cep telefonu ve Zack’in leş gibi kokan ayaklarıyla kaplanmıştı. Oyun konsolu yeniydi, Zack’i düşünerek satın alınmış bir oyuncak daha. Nasıl kendi ninesi, zamanında, yarım portakalın suyunu son damlasına kadar sıkıp çıkarmaya çalışmışsa, Eph de oğluyla birlikte geçirdikleri kısıtlı zamanı son damlasına kadar sıkıp, tüm eğlence ve hoşluğu çıkarmaya çalışıyordu. Tek oğlu onun hayatıydı; havası, suyu ve besiniydi ve eline fırsat geçirdiğinde onunla tıka basa doymak zorundaydı, çünkü bir iki telefon görüşmesiyle geçen koskoca haftalar oluyordu ve bu, güneşi görmeden geçen bir haftadan farksızdı.</p>

    <p>"Ne halt..." Eph eline yabancı gelen bu kablosuz zımbırtıda, başparmaklarıyla tüm yanlış düğmelere basmayı başardı. Askeri yeri dövüyordu. "En azından kalkmama izin ver."</p>

    <p>"Çok geç. Yine öldün."</p>

    <p>Eph’in tanıdığı, benzer durumdaki bir sürü adam için, boşanmanın amacı eşlerine ek olarak çocuklarından da kaçmaktı. Elbette, iş lafa gelince çocuklarını nasıl özlediklerini, eski eşlerinin onlarla ilişkilerini nasıl yıkmaya çalıştığını falan anlatıp duruyorlardı, ama hiç çaba göstermiyor gibiydiler. Onlar için, çocuklarıyla geçirdikleri bir hafta sonu, yeni buldukları özgür hayattan <i>yoksun</i> geçen bir hafta sonu gibiydi. Eph için ise, Zack'le geçirdiği bu hafta sonları hayatın <i>ta kendisiydi.</i> Eph boşanmayı hiç istememişti. Hâlâ da istemiyordu. Kelly'yle evliliğinin bittiğini kabulleniyordu ---Kelly görüşlerini açık seçik ifade etmişti--- ama Zack üzerindeki hak iddiasından vazgeçmeyi reddediyordu. Oğlanın velayeti, aralarındaki tek çözümlenmemiş konuydu, devletin gözünde hâlâ evli görünmelerinin tek sebebiydi.</p>

    <p>Bu, mahkemenin atadığı aile danışmanının şart koştuğu, Eph’in deneme hafta sonlarının sonuncusuydu. Takip eden hafta içi bir gün Zack'le bir görüşme yapılacaktı ve bundan kısa süre sonra nihai karar verilecekti. Eph velayeti alma şansının düşük olmasına aldırmıyordu; bu hayatının savaşıydı. Kelly'nin vicdan azabı kozunun püf noktası <i>Zack için doğru olanı yap</i> sözleriydi ve Eph’i cömert ziyaret hakları ile yetinmeyi kabul etmeye zorluyordu. Ama Eph için doğru olan, Zack'ten vazgeçmemekti. Eph işvereni olan Amerikan hükümetinde nüfuzunu kullanmıştı ve ekibinin, Hastalık Kontrol ve Önleme Merkezi’nin bulunduğu Atlanta yerine buraya, New York’a konuşlanmasını sağlamıştı, ki Zack’in düzeni olduğundan daha fazla bozulmasın.</p>

    <p>Daha sıkı mücadele edebilirdi. Pis dövüşebilirdi. Avukatının defalarca öğütlediği gibi. O adam boşanma sektörünün numaralarını biliyordu. Eph’in bunu yapamamasının bir sebebi, evliliği başarısız olduğu için hâlâ üzülüyor olmasıydı. Diğeri de, Eph’in fazla merhametli olması, onu muhteşem bir doktor yapan şeyin aynı zamanda acınası bir boşanma davası müvekkili yapmasıydı. Kelly'ye, avukatının öne süreceği hemen hemen bütün istekleri ve finansal talepleri karşılayacağını söylemişti. Tek istediği, oğluyla baş başa zaman geçirmekti.</p>

    <p>Şu anda ona el bombaları fırlatmakta olan oğluyla.</p>

    <p>"Sen kollarımı havaya uçurduktan sonra ben nasıl ateş edeceğim?" dedi Eph.</p>

    <p>"Bilmem. Tekme atmayı dene?"</p>

    <p>"Annenin neden oyun konsolu alınana izin vermediğini artık anlıyorum."</p>

    <p>"Çünkü beni hiperaktif ve asosyal yapıyor ve... AH, UÇURDUM SENİ!"</p>

    <p>Eph’in yaşam kapasitesi çubuğu sıfırı gösteriyordu.</p>

    <p>O anda cep telefonu titremeye, gümüş rengi aç bir böcek gibi hazır yemek kutuları arasında gezinmeye başladı. Muhtemelen Kelly'ydi, Zack’in astım cihazını kullanması gerektiğini hatırlatmak için arıyordu. Ya da, sırf kontrol etmek için, Eph’in Zack’i Fas’a falan kaçırmadığından emin olmak için.</p>

    <p>Eph telefonu yakaladı ve ekrana baktı. 718'li bir numara, yerel aramaydı. JFK KARANTİNA arıyordu.</p>

    <p>Hastalık Kontrol ve Önleme Merkezleri JFK'deki uluslararası terminalde bir karantina koğuşu bulunduruyordu. Alıkoyma ya da tedavi amaçlı değildi, yalnızca birkaç küçük ofis ve bir muayene odası vardı: Bir ara istasyondu, Amerika halkını tehdit edebilecek bir salgının teşhis edilip, belki engellenmesi için bir önlemdi. İşleri daha çok uçuş sırasında hastalanan yolcuları yalıtıp, durumlarını değerlendirmekti. Zaman zaman bakteriyel menenjit ya da SARS (akut solunum yetmezliği sendromu) vakalarına rastlıyorlardı.</p>

    <p>Ofis akşamları kapalıydı ve bu gece Eph’in nöbeti yoktu, pazartesiye kadarki görev çizelgesinde de yoktu. Çalışma programını Zack'le geçireceği hafta sonundan haftalar önce ayarlamıştı.</p>

    <p>Titreşim düğmesini kapadı ve cep telefonunu taze soğanlı krep kartonunun yanına bıraktı. Bu başkasının sorunuydu. "Bu şeyi bana satan çocuk," dedi Zack’e. "Beni sıkıştırmak için arıyor."</p>

    <p>Zack buharda pişmiş ekmeklerden bir tane daha yiyordu. "Yarın için Yankees-Red Sox bileti aldığına <i>inanamıyorum."</i></p>

    <p>"Biliyorum. Yerler de iyi. Üçüncü kalenin arkasında. Onları almak için üniversite parandan kullanmam gerekti, ama hey, endişelenme --- sen bu yetenekle sırf lise diplomasıyla da çok ilerlersin."</p>

    <p>"Baba."</p>

    <p>"Her neyse, Steinbrenner’in cebine bir yeşil dolar daha koymak nasıl canımı sıkıyor, biliyorsun. Bu alenen ihanet."</p>

    <p>"Red Sox’a yuh. Yaşa Yanks," dedi Zack.</p>

    <p>"İlk önce beni öldürüyorsun, sonra bana sataşıyorsun, öyle mi?"</p>

    <p>"Bir Red Sox taraftarı olarak alışıksındır diye düşündüm."</p>

    <p>"Bana bak!.." Eph oğlunu kafakola alarak kaburgalarını gıdıkladı. Oğlan kahkahadan kırılarak kıvrandı. Zack gittikçe güçleniyordu, kıvranmasında gerçek kuvvet vardı: Eskiden bu oğlanı evde omzunda uçururdu. Zachary annesinin saçlarını almıştı; hem rengini (annesinin kendi saç rengiydi, üniversitede ilk tanıştıklarından beri aynıydı), hem de ince tellerini. Ama, Eph hayret ve sevinç içinde, oğlanın bileklerinden sarkan ellerin kendisi on bir yaşındayken göründüğü gibi olduğunu fark etti. Beyzbol topunun derisini ovalamaktan başka şey istemeyen, piyano derslerinden nefret eden, yetişkin dünyasını avuçlarına almak için sabırsızlanan aynı geniş boğumlu eller. O elleri yine görmek tekinsizdi. Doğruydu: Çocuklarımız bizim yerimizi almak için geliyordu. Zachary kusursuz bir insan paketi gibiydi, Eph ile Kelly’nin eskiden birbirleri için ifade ettikleri her şey DNA'sına yazılmıştı ---umutları, düşleri, potansiyelleri. Muhtemelen bu yüzden ikisi de, kendi zıt yöntemleriyle, oğullarının en iyi özelliklerini ortaya çıkarmak için çok çalışıyordu. Öyle ki, Zach’in Kelly’nin yanına taşınan erkek arkadaşı Matt --- 'iyi' bir adam, 'hoş' bir adam, ama öyle sıradan ki, neredeyse görünmez--- tarafından yetiştirilmesi düşüncesi geceleri Eph'in uykularını kaçırıyordu. Oğlu için meydan okuma istiyordu, ilham istiyordu, yücelik istiyordu! Zack’in bedeni için verdikleri velayet savaşı hallolmuştu, ama Zack’in ruhu ---onun özü--- için verdikleri savaş sürüyordu.</p>

    <p>Eph’in cep telefonu yine titremeye başladı, amcalarının Noel’de hediye ettikleri takırdayan şaka dişleri gibi sehpanın yüzeyinde sürünmeye başladı. Uyanan cihaz boğuşmalarını kesti, Eph Zack’i bıraktı ve telefonun ekranına bakma dürtüsüyle mücadele etti. Bir şeyler oluyordu. Aksi halde onu aramazlardı. Bir salgın. Hasta bir yolcu.</p>

    <p>Eph kendini telefonu <i>açmamaya</i> zorladı. Bir başkasının halletmesi gerekecekti. Bu onun Zack’e ayırdığı hafta sonuydu. Şu anda da ona bakıyordu zaten.</p>

    <p>"Endişelenme," dedi Eph cep telefonunun sehpaya bırakarak. Çağrı telesekretere düştü. "Her şeyle ilgileniyorlar. Bu hafta sonu iş yok."</p>

    <p>Zack başını salladı ve canlanarak kumandayı buldu. "Biraz daha ister misin?"</p>

    <p>"Bilmiyorum. Küçük Mario adamcığının maymuna fıçılar yuvarlamaya başladığı yere ne zaman geliyoruz?"</p>

    <p>"Baba."</p>

    <p>"Basmakalıp İtalyanların ortalıkta koşuşturup puan için mantar yutması daha çok hoşuma gidiyor da."</p>

    <p>"Tamam. Her gün okula gitmek için karda kaç kilometre yürüyordun peki?"</p>

    <p><i>"Bana bak!.."</i></p>

    <p>Eph yine oğlanın üzerine çullandı, ama Zack bu sefer hazırdı, dirseklerini bedenine yapıştırarak gıdıklama saldırısını önledi. Bu yüzden Eph strateji değiştirdi, bunun yerine aşırı hassas Aşil tendonuna saldırdı; yüzüne tekme yememek için çaba harcayarak Zack’in topuklarını yakalamaya çalıştı. Oğlan merhamet göstermesi için yalvarmaya başlamıştı ki, Eph telefonunun <i>yine</i> titremeye başladığını fark etti.</p>

    <p>Eph bu sefer öfkeyle ayağa fırladı. İşinin, mesleğinin onu bu gece oğlundan ayıracağını anlamıştı. Numaraya baktı, bu seferki Atlanta koduna sahipti. Çok kötü haber. Eph gözlerini yumdu ve uğuldayan telefonu alnına dayayarak zihnini boşalttı. "Üzgünüm Z," dedi Zack’e. "Neler olduğunu bir öğreneyim, olmaz mı?"</p>

    <p>Telefonu yandaki mutfağa götürdü ve orada açtı.</p>

    <p>"Ephraim? Ben Everett Barnes."</p>

    <p>Dr. Everett Barnes. HKM’nin müdürü.</p>

    <p>Eph’in sırtı Zack’e dönüktü. Zack’in izlediğini biliyordu ve ona bakmaya dayanamazdı. "Evet Everett, ne oldu?"</p>

    <p>"Biraz önce Washington'dan aradılar. Ekibin havaalanına mı gidiyor?"</p>

    <p>"Ah, efendim, aslında..."</p>

    <p>"Televizyonda gördün mü?"</p>

    <p>"Televizyon mu?"</p>

    <p>Divana döndü ve Zack’e bakarak avucunu açıp, sabır dilendi. Eph uzaktan kumandayı buldu ve doğru düğmeyi ya da düğme kombinasyonunu aradı, birkaç tanesini denedi ve ekran karardı. Zack uzaktan kumandayı ondan aldı ve kablolu yayını açtı.</p>

    <p>Haber kanalı piste park etmiş bir uçak gösteriyordu. Destek araçları çevresinde geniş, belki korkulu bir halka oluşturmuştu. Uluslararası JFK Havaalanı. "Sanırım görüyorum Everett."</p>

    <p>"Jim Kent beni aradı, Kanarya ekibinin ihtiyaç duyduğu aletleri getirtiyor. Bu olayda ön saftasın Ephraim. Sen oraya varana kadar başka hamle yapmayacaklar."</p>

    <p>"Onlar kim, efendim?"</p>

    <p>"New York Havalimanı Müdürlüğü, Ulaşım Güvenliği idaresi. Ulusal Ulaşım Güvenliği Kurulu ve Ulusal Güvenlik de orada şimdi."</p>

    <p>Kanarya Projesi, biyolojik tehditleri daha başlangıcındayken bulup saptamak amacıyla örgütlenen saha salgın uzmanlarından oluşan bir hızlı müdahale ekibiydi. Alanı hem viral hastalıklar ve tifüs hastalıkları gibi doğal olaylar hem de insan eseri salgınlardı ---ama fonlarının çoğu Kanarya’nın aşikar biyoterörizm uygulamaları sayesinde geliyordu. New York sistemin merkeziydi; Miami, Los Angeles, Denver ve Chicago’da daha küçük, üniversite hastanesi üslü uydu Kanaryalar vardı.</p>

    <p>Program adını eskiden kaba, ama etkili bir biyolojik erken uyarı sistemi olarak, madenlere kafeste kanarya götürülmesi uygulamasından alıyordu. Parlak sarı kuşun son derece duyarlı metabolizması metan ve karbonmonoksit gazlarını, zehirli ya da patlayıcı düzeylere gelmeden seziyor, normalde hep cıvıldayan kuşun susmasına, tüneğinde sallanmasına sebep oluyordu.</p>

    <p>Bu modern çağda, her insanın o nöbetçi kanarya olma potansiyeli vardı. Eph’in ekibinin işi onları ötmeyi bıraktıklarında yalıtmak, hastalık bulaşanları tedavi etmek, yayılmasını engellemekti.</p>

    <p>"Ne var Everett?" dedi Eph. "Uçakta biri mi öldü?"</p>

    <p>"Hepsi öldü Ephraim," dedi müdür. "Son adama kadar."</p>

    <p><span> </span></p>

    <p>KELTON CADDESİ, WOODSIDE, QUEENS</p>

    <p>Kelly Goodweather küçük masada, birlikte yaşadığı partneri ('erkek arkadaş' fazla genç işiydi; 'hayat arkadaşı' ise kulağa fazla yaşlı geliyordu) Matt Sayles’in karşısında oturuyordu. Pesto sosu, güneşte kurutulmuş domates, keçi peyniri ve süs olarak üzerine serpilmiş birkaç ince dilim kurutulmuş jambonla yapılmış ev yapımı pizza yiyorlardı. Yanına, şişesi on bir dolarlık, bir senelik bir Merlot şarabı bile açmışlardı. Mutfaktaki televizyon NY1 kanalını gösteriyordu, çünkü Matt haberleri seyretmek istiyordu. Kelly'yi ilgilendirdiği kadarıyla, yirmi dört saat yayın yapan haber kanalları düşmandı.</p>

    <p>"Özür dilerim," dedi Matt’e yine.</p>

    <p>Matt şarap kadehini havada hafifçe çevirerek gülümsedi.</p>

    <p>"Benim hatam değil elbette. Ama bu hafta sonunu kendimize ayırdığımızı biliyorum..."</p>

    <p>Matt gömleğinin yakasına taktığı peçeteyle dudaklarını sildi. "Genelde aramıza girmenin bir yolunu buluyor. Ve bahsettiğim kişi Zack değil."</p>

    <p>Kelly boş duran üçüncü sandalyeye baktı. Matt’in, oğlunun evden uzakta geçireceği hafta sonunu dört gözle beklediğinden kuşkusu yoktu. Mahkemenin aracılık ettiği fazla uzamış velayet savaşlarının geçici kararına göre, Zack birkaç hafta sonunu Eph’in Aşağı Manhattan'daki dairesinde geçiriyordu. Bu, Kelly için evde samimi bir akşam yemeği ve Matt’in her zamanki cinsel beklentileri anlamına geliyordu --- Kelly’nin bu beklentileri karşılamaya itirazı yoktu, kendisine içme izni verdiği fazladan bir kadeh şaraba da değerdi.</p>

    <p>Ama şimdi değil, bu gece değil. Matt için ne kadar üzülse de, aslında kendisi için oldukça sevinmişti.</p>

    <p>"Telafi edeceğim," dedi ona göz kırparak.</p>

    <p>Matt yenilgiyle gülümsedi. "Anlaştık."</p>

    <p>Matt bu yüzden onu rahatlatıyordu işte. Eph’in dalgınlıkları, patlamaları, zorlayıcı kişiliği, damarlarında akan cıvadan sonra, Matt gibi daha ağır bir tekneye ihtiyaç duyuyordu. Eph'le evlendiğinde çok gençti ve kendini ---kendi ihtiyaçlarını, hırslarını, arzularını--- çok geri plana atmış, onun tıp kariyerini ilerletmesine yardımcı olmuştu. Jackson Heights'taki, PS 69 dersine giren dördüncü sınıf kızlara kendi deneyimlerine dayanarak tek bir öğüt verecek olsa, o da şu olurdu: Asla bir dâhiyle evlenmeyin. Özellikle de yakışıklı bir dâhiyle.' Kelly, Matt'in yanında rahat hissediyordu ve ilişkide baskın olmaktan keyif alıyordu. İlgi görme sırası ona gelmişti.</p>

    <p>Küçük beyaz mutfak televizyonunda, bir sonraki gün gerçekleşecek güneş tutulması köpürtülmekteydi. Central Park'ta tişört satan bir tezgahtan bildiren muhabir muhtelif gözlükleri deniyor, göz güvenliği açısından not veriyordu. GÜNEŞ TUTULMASINDA ÖP BENİ! yazılı tişört çok satıyordu. Stüdyodaki haberciler yarın yapacakları 'Canlı Haber' programlarını tanıtıyorlardı.</p>

    <p>"Büyük bir gösteri olacak," dedi Matt. Bu yorumu Kelly'ye, hayal kırıklığının akşamı mahvetmesine izin vermeyeceğini anlatıyordu.</p>

    <p>"Büyük bir gök olayı," dedi Kelly, "ve ona sıradan bir fırtınalı kar yağışı muamelesi yapıyorlar."</p>

    <p>'Flaş Haber' ekranı geldi. Normalde Kelly bunu görünce kanalı değiştirirdi, ama hikâyenin garipliği onu da çekti. Televizyon JFK Havaalanı'nda, projektörlerin ortasında, pistte duran bir uçağı uzaktan gösteriyordu. Uçak öyle dramatik bir biçimde aydınlatılmıştı, o kadar çok araç ve insan tarafından kuşatılmıştı ki, Queens’e UFO indi sanırdınız.</p>

    <p>"Teröristler," dedi Matt.</p>

    <p>JFK Havaalanı yalnızca on beş kilometre uzaktaydı. Muhabir söz konusu uçağın normal bir inişin ardından tamamen kapandığını ve henüz uçuş mürettebatı ve uçağın yolcuları ile iletişim kurulamadığını söyledi. Önlem olarak JFK Havaalanı'na tüm inişler ertelenmişti ve hava trafiği Newark ve LaGuardia havaalanlarına yönlendiriliyordu.</p>

    <p>O zaman Kelly, Eph’in Zack’i eve getirme sebebinin bu uçak olduğunu anladı. Artık tek istediği Zack’i evde görmekti. Kelly endişeli bir kadındı ve ev demek, güvenlik demekti. Bu dünyada kontrol altına alabildiği tek yer eviydi.</p>

    <p>Kelly kalktı ve mutfak lavabosunun üzerindeki pencereye gitti. Işığın şiddetini azaltarak, arka komşularının çatısının üzerinden gökyüzüne baktı. LaGuardia üzerinde, bir hortumun çektiği ışıltılı döküntüler gibi dönen uçakların ışıklarını gördü. Ülkenin ortasına, tornadoların gelişini uzaktan gördükleri yerlere hiç gitmemişti. Ama bu, o hissi veriyordu. Ona doğru gelen, kaçınmak için hiçbir şey yapamadığı bir şey gibi.</p>

    <p>Eph HKM’nin sağladığı Ford Explorer arabayı kaldırıma çekti. Kelly’nin evi, yokuş aşağı dizilmiş iki katlı evlerden oluşan bir blokta, düzgün, alçak çalı çitlerin çevrelediği kare şeklinde, düzenli bir arsa üzerindeki küçük bir evdi. Onu meskenine kabul ermeye korkarmış gibi, Eph’i dışarıda, beton yürüyüş yolunda karşıladı. Genelde de, sonunda atlatmayı başardığı, on sene süren bir gripmiş gibi davranıyordu zaten.</p>

    <p>Daha sarışın, daha zayıf olmuştu ve artık Eph’in tanıdığı kişi olmasa da, hâlâ çok güzeldi. Çok şey değişmişti. Bir yerlerde, muhtemelen bir giysi dolabının arka taraflarına gömülmüş bir ayakkabı kutusunun içinde, duvağını arkaya atmış, takım elbiseli damadına çekici bir gülümseme bahşeden dertsiz bir genç kadının fotoğrafı vardı... aşık ve mutlu iki genç insan.</p>

    <p>"Bütün hafta sonumu boşaltmıştım," dedi Eph, ilk konuşan kişi olabilmek için Zack'ten önce arabadan inip alçak, demir bahçe kapısını ittirip açarak. "Acil bir durum çıktı."</p>

    <p>Matt Sayles, Kelly’nin arkasındaki aydınlık kapıdan çıktı ve sahanlıkta durdu. Yakasına sıkıştırdığı peçete Rego Park'taki alışveriş merkezinde yönettiği Sears mağazasının logosunu kapatıyordu.</p>

    <p>Eph onu görmezden geldi ve bakışlarını Kelly'den ayırmadı. Zack bahçeye girdi. Kelly ona gülümsedi ve Eph onun hafta sonunu Matt'le geçirmektense bunu mu --- Eph’in Zack’i hayal kırıklığına uğratmasını mı- tercih ettiğini merak etti. Kelly oğlunu korumak istercesine kolunun altına aldı. "Sen iyi misin Z?"</p>

    <p>Zack başını salladı.</p>

    <p>"Hayal kırıklığına uğramışsındır herhalde."</p>

    <p>Zack yine başını salladı.</p>

    <p>Kelly onun elindeki kutuyu ve kabloları gördü. "Bu ne?"</p>

    <p>"Zack’in yeni oyun konsolu," dedi Eph. "Hafta sonu için ödünç alıyor." Eph, Zack’e baktı. Oğlan başını annesinin göğsüne dayamış, dalgın dalgın bakıyordu. "Ahbap, eğer kaçabilirsem, belki yarın... umarım yarın... <i>herhangi</i> bir şekilde bu işten sıyrılabilirsem, gelip seni alırım ve bu haftadan kurtarabildiğimizi kurtarırız. Tamam mı? Bunu telafi edeceğim, bunu biliyorsun, değil mi?"</p>

    <p>Zack dalgın bakışlarla başını salladı.</p>

    <p>Matt üst basamaktan seslendi. "İçeri gel Zack. O şeyi kurabiliyor muyuz, bakalım."</p>

    <p>Güvenilir, sağlam Matt. Kelly’nin onu iyi eğittiği kesindi.</p>

    <p>Eph oğlunun Matt’in kolunun altında uzaklaşmasını izledi. Zack dönüp son bir kez Eph’e baktı.</p>

    <p>Şimdi Eph ve Kelly yalnız kalmışlardı, küçük çimenlikte karşı karşıya duruyorlardı. Kelly’nin arkasında, evin çatısının üzerinde, bekleyen uçakların ışıkları dönüyordu. Muhtelif hükümet birimleri ve kanun kuvvetleri bir kenara, koskoca bir ulaşım ağı, artık ona onu sevdiğini söylemeyen bir kadına bakan bu adamı bekliyordu.</p>

    <p>"O uçak yüzünden, değil mi?"</p>

    <p>Eph başını salladı. "Hepsi ölmüş. Uçaktaki herkes."</p>

    <p>"Hepsi ölmüş mü?" Kelly’nin bakışları endişeyle alevlendi. "Nasıl? Ne olmuş olabilir?"</p>

    <p>"Benim de gidip bunu bulmam gerekiyor."</p>

    <p>Eph işinin aciliyetini hissetti. Zack'le hafta sonunu eline yüzüne bulaştırmıştı ---ama o iş bitmişti ve şimdi gitmesi gerekiyordu. Cebine uzandı ve Kelly'ye çizgili logosu olan bir zarf uzattı. "Yarın akşam için," dedi. "Ben o zamana kadar dönmezsem."</p>

    <p>Kelly biletlere baktı, fiyatı görünce kaşlarını kaldırdı, sonra onları zarfa geri tıktı. Ona, duygudaşlığa yaklaşan bir ifadeyle baktı. "Dr. Kempner'la randevumuzu unutma da."</p>

    <p>Aile terapisti --- Zack’in velayetini kimin alacağına karar verecek olan kişi. "Kempner, tamam," dedi Eph. "Orada olacağım."</p>

    <p>"Bir de... dikkatli ol," dedi Kelly.</p>

    <p>Eph başını salladı ve sırtını dönüp uzaklaştı.</p>

    <p><span> </span></p>

    <p>ULUSLARARASI JFK HAVAALANI</p>

    <p>Havaalanının dışında bir kalabalık toplanmıştı. Açıklanmamış, tuhaf, trajik olması muhtemel <i>olay</i> insanları çekmişti. Eph’in araba yolculuğu sırasında, radyo, uyuyan uçağa bir hava korsanlığı olayı muamelesi yapmış, denizaşırı ülkelerdeki çatışmalarla bir bağlantıdan bahsetmişti.</p>

    <p>Terminalin içinde, Eph’in yanından iki havaalanı arabası geçti. Bir tanesinde korkmuş görünen iki çocuğunun elini tutmuş gözü yaşlı bir anne, diğerinde ise kucağında kırmızı güllerden bir buket taşıyan yaşlıca bir siyahi beyefendi vardı. O uçakta bir başkasının, Zack'inin de olduğunu fark etti. Bir başkasının Kelly'si. Buna odaklandı.</p>

    <p>Eph’in ekibi 6 numaralı kapının hemen altındaki kilitli kapının dışında onu bekliyordu. Jim Kent her zamanki gibi telefondaydı, kulağından sarkan tel mikrofona konuşuyordu. Jim, Eph adına, hastalık kontrol işinin bürokratik ve siyasi tarafını idare ediyordu. Eliyle tel telefonun mikrofon kısmını kapadı ve selam olarak, "Ülkede başka uyumuş uçak haberi yok," dedi.</p>

    <p>Eph havaalanı arabasının arkasına, Nora Martinez’in yanına bindi. Biyokimya alanında eğitim almış olan Nora, New York'taki iki numarasıydı. Eldivenlerini çoktan takmıştı; naylon koruyucu, zambaklar kadar soluk, pürüzsüz ve yaslıydı. O otururken, kadın ona yer açmak için biraz kıpırdandı. Eph aralarındaki mahcubiyetten üzüntü duyuyordu.</p>

    <p>Hareket ettiklerinde Eph rüzgarda bataklık tuzu kokusu aldı. "Uçak yere indikten ne kadar sonra karardı?"</p>

    <p>"Altı dakika," dedi Nora.</p>

    <p>"Telsiz bağlantısı yok mu? Pilot da mı ölmüş?"</p>

    <p>Jim döndü ve, "Tahminen; doğrulanmış değil," dedi. "Havalimanı Müdürlüğü'ne bağlı polisler yolcu kabinine girdiler, ceset dolu olduğunu gördüler ve hemen çıktılar."</p>

    <p>"Umarım maske ve eldiven takmışlardır."</p>

    <p>"Olumlu."</p>

    <p>Araba bir köşeyi dönünce, uzakta bekleyen uçak göründü. Devasa bir uçaktı, değişik açılardan üzerine doğrultulmuş projektörler ortalığı gün gibi işitiyordu. Yakındaki koydan kalkan sis, uçağın gövdesinin çevresinde parlak bir hale yaratıyordu.</p>

    <p>"Tanrım," dedi Eph.</p>

    <p>"Üç yedi diyorlar ona," dedi Jim. "777, dünyanın en büyük ikiz jeti. Yeni tasarım, yeni uçak. Bu yüzden aletin uyuması ödlerini patlattı. Sabotaj gibi bir şey olduğunu düşünüyorlar."</p>

    <p>İniş takımlarının tekerlekleri devasaydı. Eph geniş sol kanadın üzerindeki açık kapının oluşturduğu kara deliğe baktı.</p>

    <p>"Gaz kontrolü yaptılar bile," dedi Jim. "İnsan yapımı her şeyi denediler. En baştan başlamak dışında başka ne yapabileceklerini bilmiyorlar."</p>

    <p>"En baştanı da biz temsil ediyoruz."</p>

    <p>Ölü insanlarla dolu bu gizemli, uyuyan uçak, bir sabah kalkıp sırtınızda yumru bulmanın 'Tehlikeli Maddece'siydi. Eph’in ekibi de, Federal Havacılık İdaresi'ne onun kanser olup olmadığını söylemekle görevli biyopsi laboratuvarıydı.</p>

    <p>Araba durur durmaz lacivert takım elbiseli Ulaşım Güvenlik İdaresi görevlileri Eph’in üzerine atıldı ve Jim’in biraz önce verdiği raporu tekrar vermeye çalıştılar. Muhabirler gibi sorular sordular ve birbirlerinin sesini bastırmaya çalışarak konuştular.</p>

    <p>"Bu iş fazla uzadı," dedi Eph. "Bir daha açıklanamaz bir şey olduğunda bizi ikinci sırada arayın. İlk önce Tehlikeli Maddeler Birimi, sonra biz. Anladınız mı?"</p>

    <p>"Evet efendim, Dr. Goodweather."</p>

    <p>"Tehlikeli Maddeler hazır mı?"</p>

    <p>"Hazır bekliyor."</p>

    <p>Eph, HKM minibüsünün önünde yavaşladı. "Bunun spontane bir bulaşıcı hastalık olayına benzemediğini söylemeliyim. Yerde altı dakika? Zaman fazla kısa."</p>

    <p>"Bilinçli bir eylem olmalı," dedi UGİ görevlilerinden biri.</p>

    <p>"Belki," dedi Eph. "Şu andaki haliyle, orada bizi her ne bekliyorsa ---olayı kontrol altına aldık." Minibüsün arka kapısını açıp Nora için tuttu. "Giyinip, ne bulabileceğimize bakalım."</p>

    <p>Bir ses onu durdurdu. "Bu uçakta bizimkilerden biri var."</p>

    <p>Eph arkasına döndü. "Kiminkilerden biri?"</p>

    <p>"Federal hava şerifi. Amerikan şirketlerinin uluslararası uçuşlarında standarttır."</p>

    <p>"Silahlı mı?" dedi Eph.</p>

    <p>"Amaç bu."</p>

    <p>"Ondan telefon, uyarı gelmedi mi?"</p>

    <p>"Hiçbir şey gelmedi."</p>

    <p>"Onu hemen alt etmiş olmalı." Eph bu adamların endişeli yüzlerine bakarak başını salladı. "Koltuk numarasını bulun. Oradan başlarız."</p>

    <p>Eph ve Nora eğilerek HKM minibüsüne girdiler, arkadaki çift kanatlı kapıyı kapadılar ve pistin kaygılarını geride bıraktılar.</p>

    <p>A düzeyi tehlikeli madde donanımını raftan indirdiler. Sıkışık Chevrolet minibüste birbirlerinin dirseklerine ve dizlerine yer açarak, Eph üzerinde tişörtü ve şortu, Nora siyah spor sutyeni ve layanta rengi külodu kalana kadar soyundu. Nora'nın saçları gür, siyah ve sahada çalışan bir salgın hastalıklar uzmanı için meydan okurcasına uzundu. Kollarının amaçlı, hızlı hareketleriyle, saçlarını toplayıp lastik bantla sıkıca tutturdu. Bedeninin kıvrımları zarifti, derisi hafifçe kızarmış ekmeğin sıcak rengini taşıyordu.</p>

    <p>Eph’in Kelly'den ayrıldığı kesinleştikten ve Kelly boşanma davasını açtıktan sonra, Eph ve Nora kısa bir kaçamak yaşamıştı. Tek gecelikti, ardındansa çok mahcup ve rahatsız bir sabah gelmişti ve rahatsızlık aylarca sürmüştü... ta ki birkaç hafta önceki ikinci kaçamaklarına kadar ---ikincisi ilkinden daha tutkulu olsa da, ilk seferinde onları rahatsız eden tuzaklardan kaçınmaya kararlı davranmış olsalar da, ardından yeni bir uzun ve mahcup uzaklaşma süreci gelmişti.</p>

    <p>Bir açıdan, Eph ve Nora fazla yakın çalışıyorlardı: Geleneksel bir işyerinde, normal işleri olsa sonuç farklı olurdu, daha kolay, daha rahat olabilirdi, ama bu 'siperde aşk'tı ve her biri Kanarya’ya kendilerinden çok şey verdiğinden, birbirlerine ya da dünyanın geri kalanına verecek çok az şeyleri kalıyordu. Ortaklıkları o kadar yoğundu ki, molada kimse, "Günün nasıldı?" diye sormuyordu ---çünkü mola yoktu.</p>

    <p>Burada olduğu gibi. Olası en az kışkırtıcı şekilde, birbirlerinin önünde soyunuyorlardı. Çünkü bir biyokıyafet giymek cinselliğin karşı teziydi. Cazibenin tersiydi, hastalıktan korunma kavramının içine kapanmaktı, kendini dünyadan yalıtmaktı.</p>

    <p>İlk katman beyaz Nomex tulumdu ve sırtına HKM harfleri işlenmişti. Dizden çeneye kadar fermuarlıydı, yakası ve manşetleri sıkı Velcro'larla kapanıyordu, siyah botlar incik kemiğine kadar bağcıklıydı.</p>

    <p>İkinci katman kâğıtsı Tyvek'ten yapılmış, atılabilir bir beyaz takımdı. Sonra botların üzerine çekilen patikler ve naylon koruyucuların üzerine gelen Silver Shield marka kimyasal koruyucu eldivenler el ve ayak bileklerinde bantlanıyordu. Bir de, üstlerinde taşıdıkları kapalı devre soluma teçhizatı vardı: aygıt kayış, hafif titanyum basınçlıtalep tankı, yüzü tamamen kapayan solunum maskesi ve itfaiyeci alarını da olan kişisel uyarı güvenlik sistemi.</p>

    <p>Maskelerini takmadan önce duraksadılar. Nora’nın yüzünde yarım bir gülümseme belirdi ve elini Eph’in yanağına koydu. Onu öpüp, "Sen iyi misin?" dedi.</p>

    <p>"Evet."</p>

    <p>"Öyle görünmediğin kesin. Zack nasıldı?"</p>

    <p>"Surat astı. Kızdı. Gayet normal."</p>

    <p>"Senin suçun değil."</p>

    <p>"Ee? Sonuçta, oğlumla geçireceğim hafta sonu gitti ve onu asla geri getiremeyeceğim." Maskesini hazırladı. "Biliyor musun, hayatımda ailemle işim arasında seçim yapmam gereken bir nokta geldi. Ben ailemi seçtiğimi sanıyordum. Belli ki yeterli değilmiş."</p>

    <p>En uygunsuz zamanlarda, örneğin bir kriz anında gelen buna benzer anlar vardır. Birine bakarsınız ve onsuz olmanın sizi yaralayacağını anlarsınız. Eph, Kelly'yi aklından çıkarmayarak Nora’ya ne büyük haksızlık yapmış olduğunu anladı --- Kelly'yi bile değil, geçmişi, ölü evliliğini, eskiyi. Sırf Zack’in hatırı için. Nora Zack’i severdi. Zack de onu seviyordu, bu açıktı.</p>

    <p>Ama şimdi, şu an, bu konuya girmenin zamanı değildi. Eph solunum maskesini taktı ve hava tankını kontrol etti. Dış katman kanarya sarısı renkte, bedeni tamamen kaplayan bir 'uzay' kıyafetinden oluşuyordu, hava geçirmez başlık, 210 derece görüş alanı ve yapışık eldivenleri içeriyordu. Bu asıl A düzeyi donanımdı, 'temas kıyafeti', kapandıktan sonra giyeni dışarıdaki havadan tamamen yalıtan on iki katman kumaş.</p>

    <p>Nora Eph’in, Eph Nora’nın kıyafetindeki birleşme yerini kontrol etti. Biyolojik tehlike araştırmacıları da, tıpkı dalgıçlar gibi, ortaklık sistemiyle çalışıyorlardı, içeride dolaşan hava kıyafetlerini biraz şişirmişti. Patojenlerden yalıtılmış olmak, aynı zamanda ter ve beden ısısını içeriye hapsetmek anlamına geliyordu ve kıyafetlerin içindeki ısı oda sıcaklığından on yedi derece daha yükseğe kadar çıkabiliyordu.</p>

    <p>"Sağlam görünüyor," dedi Eph, maskesinin içindeki sesle harekete geçen mikrofondan.</p>

    <p>Nora maskelerin ardından onunla göz göze gelerek başını salladı. Bir şey söyleyecekmiş, ama sonra fikrini değiştirmiş gibi, bakışı bir saniye fazla sürdü. "Hazır mısın?" dedi Kelly.</p>

    <p>Eph başını salladı. "Yapalım şu işi."</p>

    <p>Pistte, Jim tekerlekli kumanda konsolunu açtı ve maskelerine tutturulmuş kameraların görüntülerini ayrı monitörlere aldı. Sicimlerle sağlama alınmış, açık el fenerlerini omuz kayışlarına tutturdu: Kat kat eldivenler, giyenin hassas hareket etmesini engelliyordu.</p>

    <p>UGI'den adamlar geldi ve onlarla biraz daha konuşmaya çalıştılar, ama Eph sağır numarası yaptı, başını iki yana sallayarak başlığına dokundu.</p>

    <p>Uçağa yaklaşırken Jim, Eph ile Nora’ya koltuk düzenini gösteren bir çıktı gösterdi. Çıktının arka tarafında koltuk numaraları ile yolcuları eşleştiren bir liste vardı. 18A'daki kırmızı noktayı gösterdi.</p>

    <p>"Federal hava şerifi," dedi Jim mikrofonuna. "Soyadı Charpentier. Kapı yanı sırası, pencere tarafı."</p>

    <p>"Anladım," dedi Eph.</p>

    <p>İkinci kırmızı nokta. "UGÎ bu diğer yolcuya da dikkat çekti. Alınan bir diplomat, Rolph Hubermann, business class'ta, ikinci sıra, koltuk F. Kore'deki durumla ilgili Birleşmiş Milletler Konseyi görüşmelerine katılmak için geliyordu. Gümrükten serbestçe geçmesini sağlayan şu diplomatik keselerden taşıyor olabilir. Bir şey çıkmayabilir de, ama şu anda o keseyi almak için BM'den bir Alınan heyeti yolda."</p>

    <p>"Tamam."</p>

    <p>Jim onları ışıkların kıyısında bıraktı ve monitörlerine döndü. Projektörlerin altı gündüzden de aydınlıktı. Neredeyse gölgesizce hareket ediyorlardı. Eph itfaiye aracının merdivenine tırmanarak kanada çıktı, sonra kanadın gittikçe genişleyen yüzeyinde kapıya yaklaştı.</p>

    <p>İçeri ilk Eph girdi. Kıpırtısızlık elle tutulurdu. Nora arkasından geldi ve orta kabinin girişinde yanında durdu.</p>

    <p>Sıra sıra ceset, koltuklarında oturuyordu. Eph ile Nora’nın fenerleri, ölü mücevherler gibi duran açık gözlerinden yansıdı.</p>

    <p>Burun kanaması yoktu. Yuvalarından fırlamış gözler, deri lekeleri yoktu. Ağızlarında köpük ya da kanlı akıntı yoktu. Herkes kendi koltuğunda oturuyordu, panik ya da mücadele işareti yoktu. Kolları gevşekçe koridora sarkıyordu ya da kucaklarına bırakılmıştı. Travma izi yoktu.</p>

    <p>Kucaklarda, ceplerde ve el çantalarının içindeki cep telefonları bekleyen mesaj sinyalleri veriyor, çalıyor, zil sesleri üst üste biniyordu. Bundan başka ses yoktu.</p>

    <p>Hava şerifini açık kapının hemen iç tarafında, pencere yanındaki koltuğunda buldular. Kırk yaşlarında, siyah saçları dökülmeye yüz tutmuş bir adamdı ve New York Mets takımının renkleri olan mavituruncu çizgili, önünde takımın maskotu Bay Met’in resmi bulunan beyzbol tipi düğmeli tişört ve kot pantolon giymişti. Adam gözleri açık uykuya dalmış gibi, çenesi göğsüne dayanmıştı.</p>

    <p>Eph tek dizi üzerine çöktü. Çıkışın yanındaki sıranın önünün geniş olması, hareket özgürlüğü sağlıyordu. Hava şerifinin alnına dokunup kafasını arkaya ittirince kafa boynun üzerinde serbestçe hareket etti. Yanında duran Nora fenerinin ışığını adamın gözlerine tuttu. Charpentier’in gözbebekleri tepki vermedi. Eph adamın çenesini aşağı çekerek ağzını açtı ve ağzının içini aydınlattı. Dili ve damağı pembeydi, zehirlenmiş görünmüyordu.</p>

    <p>Eph’in daha fazla ışığa ihtiyacı vardı. Uzanıp perdeyi açtı. Projektör ışıkları parlak beyaz bir çığlık gibi içeride patladı.</p>

    <p>Gaz soluduklarına dair bir işaret olarak kusmuk yoktu. Karbonmonoksit zehirlenmesi kurbanlarında belirgin deri kabarmaları ve solma olurdu, bu nedenle şişmiş ve köselemsi görünürlerdi. Adamın oturuşunda bir rahatsızlık, acı kaynaklı bir kıvranma işareti yoktu. Yanında tatile giden biri gibi giyinmiş orta yaşlı bir kadın vardı, kadının yarım gözlükleri görmeyen gözlerinin önünde, burnuna tünemişti. Normal yolcular gibi, koltukları dik halde oturmuşlar, uçağın havaalanı kapısına gelmesini ve KEMERLERİNİZİ BAĞLAYIN işaretinin sönmesini bekliyorlardı.</p>

    <p>Kapı önünde oturan yolcular özel eşyalarını kabin duvarındaki file bölmelere koyardı. Eph, Charpentier’in önündeki bölmeden yumuşak bir Virgin Atlantic çantası çıkardı ve fermuarını açtı. İçinden bir Nötre Dame süveteri, kullanılmaktan yıpranmış bir avuç bulmaca kitabı ve macera konulu bir sesli kitap çıkardı. Son olarak da, fasulye biçiminde, ağır bir naylon kese. Fermuarı, içindeki simsiyah, kauçuk kaplı tabancayı görebilecek kadar açtı.</p>

    <p>"Bunu görüyor musunuz?" dedi Eph.</p>

    <p>"Görüyoruz," dedi Jim telsizden. Jim, UGİ ve monitörlere yaklaşabilecek kadar rütbe sahibi herkes Eph’in omzuna takılı kameradan her şeyi izliyordu.</p>

    <p>"Her ne olmuşsa, herkesi hazırlıksız yakalamış," dedi Eph. "Hava şerifi dahil."</p>

    <p>Eph torbanın fermuarını çekti ve onu yere bırakıp doğruldu, sonra koridorda ilerledi. İki üç sırada bir ölü yolcuların üzerinden eğilip perdeleri açıyordu. Haşin ışık tuhaf gölgeler düşürüyor, yüzlerinin hatlarını keskinleştiriyor, güneşe fazla yakın uçtukları için ölmüş yolculara benzemelerine sebep oluyordu.</p>

    <p>Telefonlar çalmaya devam ediyordu. Uyumsuzluk tizleşiyor, üst üste binmiş düzinelerce imdat çağrısına benzemesine sebep oluyordu. Eph hatların diğer ucundaki endişeli kişileri düşünmemeye çalıştı.</p>

    <p>Nora bir cesede yaklaştı. "Hiç travma yok," dedi.</p>

    <p>"Biliyorum," dedi Eph. "İnanılmaz ürkütücü." Ceset dolu kabine dönerek düşündü. "Jim," dedi, "Avrupa'daki Dünya Sağlık Örgütü'ne haber yolla. Almanya Federal Sağlık Bakanlığı gelip hastanelerle temas kursun. Bu şeyin bulaşıcı olması ihtimaline karşılık, orada da ilgileniyor olmaları lazım."</p>

    <p>"Hallediyorum," dedi Jim.</p>

    <p>Business class ile birinci sınıf arasındaki ön mutfakta dört uçuş görevlisi -üç kadın ve bir erkek--- koltuklarına oturmuş, kemerlerini bağlamışlardı ve bedenleri omuz kemerlerine yaslanarak öne eğilmişti. Eph onların yanından geçerken, su altındaki bir gemi enkazında yüzüyormuş hissine kapıldı.</p>

    <p>Nora’nın sesi duyuldu. "Uçağın arkasındayım Eph. Sürpriz yok. Şimdi dönüyorum."</p>

    <p>"Tamam," dedi Eph, pencerelerin aydınlattığı kabinde yürür, ara perdeyi açıp business class’ın daha geniş koridorlarına geçerken. Eph önlere doğru, koridor tarafında oturan Alman diplomat Hubermann’ı buldu. Adam tombul ellerini kucağında kavuşturmuştu, başı öne düşmüş, gümüşsüsarı saçları açık gözlerinin üzerine dökülmüştü.</p>

    <p>Jim’in bahsettiği diplomatik kese adamın koltuğunun altındaki evrak çantasındaydı. Maviydi, vinilden yapılmıştı ve tepesi fermuarlıydı.</p>

    <p>Nora yaklaştı. "Eph, onu açma yetkin yok."</p>

    <p>Eph fermuarı açtı ve yarısı yenmiş bir Toblerone çikolata ve mavi haplarla dolu berrak plastikten bir ilaç şişesi çıkardı.</p>

    <p>"Bu ne?" diye sordu Nora.</p>

    <p>"Tahminimce Viagra," dedi Eph, bulduklarım torbaya, torbayı da evrak çantasına geri koyarak.</p>

    <p>Sonra birlikte yolculuk eden bir anne ve küçük kızının yanında durdu. Küçük kızın eli hâlâ annesinin elinin içindeydi. İkisi de sakin görünüyordu.</p>

    <p>"Panik falan yok," dedi Eph.</p>

    <p>"Hiç mantıklı gelmiyor," dedi Nora.</p>

    <p>Virüslerin bulaşması gerekirdi ve bulaşma zaman gerektirirdi. Hastalanıp bayılan yolcular, KEMERLERİNİZİ BAĞLAYIN işareti ne derse desin, ayaklanma çıkarırdı. Eğer bu bir virüsse, Eph’in HKM’de salgın uzmanı olarak çalıştığı seneler boyunca gördüğü hiçbir şeye benzemiyordu. Tüm veriler uçak kabininin kapalı ortamına sokulan ölümcül bir zehre işaret ediyordu.</p>

    <p>"Jim, yeniden gaz testi yapmak istiyorum," dedi Eph.</p>

    <p>Jim’in sesi, "Hava örnekleri aldılar, milyonda bir parçacık aradılar. Hiçbir şey çıkmadı," dedi.</p>

    <p>"Biliyorum, ama... sanki bu insanlar hiçbir uyarı olmadan bir şeye maruz kaldılar. Belki de kapı açıldığında madde dağılmıştır. Ben halıyı ve başka gözenekli yüzeyleri test etmek istiyorum. Bu insanları götürdüğümüz zaman akciğer dokularını da test ederiz."</p>

    <p>"Tamam Eph... yap madem."</p>

    <p>Eph geniş aralıklı, deri birinci sınıf koltukların arasından kapalı kokpit kapısına hızlıca yürüdü. Kapı parmaklıklıydı ve kenarları çelik çerçeveliydi. Tavanda bir kamera vardı. Kapı koluna uzandı.</p>

    <p>Başlığının içinde Jim’in sesi, "Eph," dedi, "kilidin şifreli olduğunu söylüyorlar, açamayacak..."</p>

    <p>Kapı Eph’in eldivenli elinin altında açıldı.</p>

    <p>Eph açık kapıda kıpırdamadan durdu. Taksi yolundan gelen ışıklar renkli kokpit camından içeri giriyor, uçuş güvertesini aydınlatıyordu. Sistem göstergeleri tamamen karanlıktı.</p>

    <p>"Eph, çok dikkatli olmanı istiyorlar," dedi Jim.</p>

    <p>"Uzman teknik tavsiyeleri için onlara teşekkür ettiğimi söyle," dedi Eph ve içeri girdi.</p>

    <p>Düğme ve kolların çevresindeki sistem göstergeleri tamamen karanlıktı. Pilot üniforması içindeki bir adam Eph’in sağında, koltuğuna yığılmıştı. Diğer ikisi, kaptan pilot ve yardımcısı, kontrollerin önündeki ikiz koltuklarda oturuyorlardı. Yardımcı pilotun kucağındaki eli kıvrılmıştı, başı sola düşmüştü ve şapkası hâlâ başındaydı. Kaptan pilotun sol eli hâlâ kontrol kolundaydı, sağ kolu koltuğun kolçağından sarkıyordu ve parmak boğumları halıya sürtünüyordu. Başı öndeydi ve şapkası kucağında duruyordu.</p>

    <p>Eph iki koltuğun arasından kontrol konsoluna uzanarak kaptanın başım yukarı kaldırdı. Kaptanın açık gözlerini feneri ile kontrol etti. Gözbebekleri sabitti ve genişlemişti. Adamın başını yavaşça göğsüne bıraktı ve sonra gerildi.</p>

    <p>Bir şey hissetmişti. Bir şey sezmişti. Bir varlık.</p>

    <p>Konsoldan uzaklaştı ve kendi etrafında dönerek uçuş güvertesini çepeçevre inceledi.</p>

    <p>"Ne oldu Eph?" dedi Jim.</p>

    <p>Eph cesetlerden huzursuz olmayacak kadar deneyimliydi. Ama burada bir şey vardı... bir yerde. Burada ya da yakında.</p>

    <p>Baş dönmesine benzeyen tuhaf his geçti ve gözlerini kırpıştırarak durdu. Hissi üzerinden attı. "Yok bir şey. Klostrofobi muhtemelen."</p>

    <p>Eph kokpitin içindeki üçüncü adama döndü. Adam başını eğmişti ve sağ omzu yan duvara dayanmıştı. Emniyet kemerinin kayışları yere sarkıyordu.</p>

    <p>"Neden bu adam kemerini bağlamamış?" dedi Eph sesli olarak.</p>

    <p>"Eph, kokpitte misin? Oraya geliyorum," dedi Nora.</p>

    <p>Eph ölü adamın Regis Havayolları logolu gümüş kravat iğnesine baktı. Cebindeki isim rozeti REDFERN diyordu. Eph adamın önünde tek dizi üzerine çökerek, kalın eldivenli parmaklarını adamın şakaklarına koyup başını kaldırdı. Gözler açıktı ve aşağı bakıyordu. Eph gözbebeklerini kontrol etti ve bir şey gördüğünü sandı. Bir ışıltı. Yine baktı ve aniden Kaptan Pilot Redfern ürperdi ve inledi.</p>

    <p>Eph geriye sıçradı, iki pilot koltuğunun arasında geriye devrildi ve tangır tungur kontrol konsolunun üzerine düştü. Yardımcı pilot ona yaslandı ve Eph onu ittirdi, bir an için adamın gevşek, ölü ağırlığının altında kaldı.</p>

    <p>Jim’in keskin sesi duyuldu. "Eph?"</p>

    <p>Nora’nın sesinde bir parça panik vardı. "Eph ne oldu?"</p>

    <p>Eph bir enerji dalgasıyla yardımcı pilotun bedenini koltuğuna geri itti ve ayağa kalktı.</p>

    <p>"Eph iyi misin?" dedi Nora.</p>

    <p>Eph yere düşmüş, gözleri açık yatan Kaptan Redfern’e baktı. Adamın gırtlağı oynuyordu, açık ağzı tıkanırmış gibi hareket ediyordu.</p>

    <p>Eph iri iri açılmış gözlerle, "Biri hayatta," dedi.</p>

    <p>"Ne?" dedi Nora.</p>

    <p>"Burada canlı bir adam var. Jim, bu adam için Kurt yalıtım modülü lazım. Hemen kanada getirilsin. Nora?" Eph yerde seyiren pilota bakarak çabuk çabuk konuşuyordu. "Tüm uçak yolcularını teker teker kontrol etmemiz lazım."</p>
  </div>
</body>
</html>
