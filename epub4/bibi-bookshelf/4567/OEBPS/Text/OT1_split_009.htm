<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <div class="calibre22">
      <h1 class="calibre23 sigil_not_in_toc" id="calibre_pb_8"><span class="font3"><br class="calibre18" id="calibre_pb_9" /></span></h1>

      <p><span><br class="calibre25" /></span></p>
    </div>

    <h1 class="calibre15" id="sigil_toc_id_1"><a class="pcalibre pcalibre1" id="bookmark6"></a><span>ULUSLARARASI JFK HAVAALANI KONTROL KULESİ</span></h1>

    <p>Çanak diyorlardı ona. Parlak yeşil, tek renkli (JFK iki seneden fazla zamandır yeni renkli ekranları bekliyordu), kodlanmış noktalara yapışık harf grupları eklenmiş bir çanak bezelye çorbası gibi. Her nokta yüzlerce insanın hayatını temsil ediyordu, ya da, havacılık tarihinde bugüne dek gelmiş eski seyir terimlerine göre, <i>ruhları.</i></p>

    <p>Yüzlerce ruh.</p>

    <p>Diğer hava trafik kontrolörlerinin Jimmy Mendes’e 'Piskopos Jimmy' demelerinin sebebi buydu belki de. Piskopos, sekiz saatlik vardiyasının tamamını oturarak değil, ayakta geçiren tek kontrol görevlisiydi. Elinde iki numara kurşunkalem tutarak ileri geri adımlıyor, Uluslararası John F. Kennedy Havaalanı'na tepeden bakan işlek 321 numaralı kuleden, tıpkı sürüsünü idare eden bir çoban gibi, ticari uçuş yapan uçakları New York'a indiriyordu. Sorumluluğu altındaki uçağı ve onun diğerlerine göre konumunu gözlerinin önüne getirebilmek için, yalnızca iki boyutlu radar ekranına güvenmek yerine, pembe kurşunkalem silgisini kullanıyordu.</p>

    <p>Her saniye yüzlerce ruhun <i>biplediği</i> radar ekranı.</p>

    <p>"United 6-4-2, sağa dön, yön 1-0-0, beş bine yüksel."</p>

    <p>Ama çanaktayken bu şekilde düşünemezdiniz. Kaderlerinden sorumlu olduğunuz onca ruha takılıp kalamazdınız: yeryüzünden kilometrelerce yukarıda hızla uçan, kanatlı mermilerin içine doluşmuş insanlar. Büyük resmi gözlerinizin önüne getiremezdiniz: çanağınızdaki tüm uçaklar, çevrenizde kulaklıklarıyla şifreli konuşmalar yürüten tüm diğer kontrolörler, <i>onların </i>çanaklarındaki onca uçak, komşu La Guardia Havaalanı'ndaki Hava Trafik Kontrol kulesi... Amerika Birleşik Devletleri'nin her şehrindeki tüm Hava Trafik Kontrol kuleleri... dünyanın her yerindekiler...</p>

    <p>Hava trafik kontrol bölge müdürü ve Piskopos Jimmy’nin yöneticisi Calvin Buss arkasında belirdi. Molasından erken dönmüştü ve hâlâ lokmasını çiğnemekteydi. "Regis 7-5-3'le neredesin?"</p>

    <p>"7-5-3 yuvada." Piskopos Jimmy doğrulamak için çanağına bir göz attı. "Kapıya ilerliyor." Kapı tayin listesinde yukarı bakarak 7-5-3'ü aradı. "Neden?"</p>

    <p>"Yer radarı Foxtrot'ta kalmış bir uçak olduğunu söylüyor."</p>

    <p>"Taksi yolunda mı?" Jimmy çanağını yine kontrol etti, tüm ışıklarının normal olduğundan emin oldu, sonra DL753'le arasındaki kanalı yine açtı. "Regis 7-5-3, JFK kule konuşuyor, tamam."</p>

    <p>Sessizlik. Yine denedi.</p>

    <p>"Regis 7-5-3, JFK kule konuşuyor, tamam."</p>

    <p>Bekledi. Hiç ses gelmedi, radyo çıtırtısı bile yoktu.</p>

    <p>"Regis 7-5-3, JFK kule konuşuyor, duyuyor musun, tamam."</p>

    <p>Calvin Buss’ın arkasında bir trafik asistanı belirdi ve, "İletişim sorunu mu?" diye sordu.</p>

    <p>Calvin Buss, "Büyük mekanik arıza olması daha muhtemel. Biri uçağın karardığını söyledi," diye yanıtladı.</p>

    <p>"Kararmak mı?" dedi Piskopos Jimmy, eğer bu doğruysa, uçağın nasıl kıl payı kurtulduğuna hayret ederek. Uçağın büyük mekanik sistemi, inmesinden birkaç dakika sonra sıçıyor...</p>

    <p>Eve giderken yolda durup yarınki lotoda 753 rakamlarını oynamayı aklının bir köşesine yazdı.</p>

    <p>Calvin kendi kulaklığını Jimmy’nin bilgisayarının ses çıkışına taktı. ''Regis 7-5-3, JFK kule konuşuyor, lütfen yanıt verin. Regis 7-5-3, kule konuşuyor, tamam."</p>

    <p>Bekleyerek dinledi.</p>

    <p>Ses gelmedi.</p>

    <p>Piskopos Jimmy çanakta bekleyen diğer noktalara baktı ---çakışma uyarısı yoktu, tüm uçakları sorunsuzdu. "Foxtrot'un çevresinden dolaşan bir rota önermek en iyisi," dedi.</p>

    <p>Calvin kulaklığı çıkardı ve geri çekildi. Bakışları dalgındı, Jimmy’nin konsolunun arkasındaki kule pencerelerine, taksi yoluna doğru bakıyordu. Bakışlarında şaşkınlık kadar endişe de vardı. "Foxtrot'u açmamız lazım." Trafik asistanına döndü. "Birini yolla da baksın."</p>

    <p>Piskopos Jimmy karnını tutarak içine uzanabilmeyi ve kaynayan midesini ovabilmeyi diledi. Özünde onun işi ebelikti. Pilotların uçaklar dolusu ruhu, boşluğun rahminden sağ salim yeryüzüne teslim etmesine yardım ediyordu. Şimdi hissettiği ise, bir doktorun ilk ölü doğumunu yaptırmasından sonraki korku sancılarıydı.</p>

    <p><span> </span></p>

    <p><a class="pcalibre pcalibre1" id="bookmark7"></a>3. TERMİNAL PİSTİ</p>

    <p>Lorenza Ruiz temelde tekerlekli bir hidrolik rampa olan bagaj arabasını kapıya doğru sürüyordu. 753 beklediği gibi köşede belirmeyince Lo bakmak için biraz daha ileriye gitti. Molasına az kalmıştı. Koruyucu kulaklıklarını takmıştı, yansıtıcı yeleğinin altına başlıklı bir Mets tişörtü giymişti ve koruyucu gözlükleri gözündeydi ---pistteki toz feciydi. Turuncu işaret çubukları kalçasının yanında, koltuğun üzerinde yatıyordu.</p>

    <p><i>Ne haltlar dönüyor?</i></p>

    <p>Kendi gözleriyle görmesi gerekirmiş gibi, gözlüklerini çıkardı. İşte oradaydı, Regis 777, koca oğlanlardan biri, filodaki yeni uçaklardan biri, Foxtrot'ta karanlıkta oturuyordu. <i>Mutlak</i> karanlıkta; kanatlardaki seyir ışıkları bile sönmüştü. Lo'nun tek gördüğü uçağın pürüzsüz, silindir gövdesi ve yaklaşan uçakların iniş ışıklarının parıltısıyla hafif hafif ışıldayan kanatlardı. İçlerinden biri, Lufthansa 1567, iniş takımlarını çarpmaktan otuz santimle kurtuldu.</p>

    <p><i>"Jesus Santisimo!"</i></p>

    <p>Durumu haber verdi.</p>

    <p>"Yoldayız," dedi yöneticisi. "Karga yuvası gidip bakmanı istiyor."</p>

    <p>"Ben mi?" dedi Lo.</p>

    <p>Kadın kaşlarını çattı. Merak insanın başına iş açardı işte. Servis yolunu takip ederek yolcu terminalinden ayrıldı, aprondaki taksi yolu çizgilerini aştı. Biraz huzursuzdu ve çok dikkatliydi, daha önce hiç bu kadar uzağa sürmemişti aracını. Federal Havacılık İdaresi’nin taşıyıcıların ve bagaj arabalarının ne kadar ileri gidebileceği konusunda katı kuralları vardı.</p>

    <p>Mavi rehber ışıklardan sonra dönerek taksi yoluna yanaştı. Uçak, burundan kuyruğa, tamamen kapanmış göründü gözüne. İşaret ışığı yoktu, çarpışma önleyici ışık yoktu, kabin pencerelerinde ışık yoktu. Normalde, üç metre aşağıdaki yerden bakıldığında, tipik bir Boeing uçağının burnunun üzerindeki çekik gözlere benzeyen küçük pencerelerden, kokpitin içini, tepedeki kontrol panelini, karanlık oda kırmızısı gibi parlayan ışıkları görebilirdiniz. Ama orada hiç ışık yoktu.</p>

    <p>Lo uzun sol kanadın ucundan on metre ötede rölantiye aldı. Pistte uzun süre çalışırsanız bazı şeyleri kapardınız ---Lo sekiz senedir çalışıyordu, iki evliliğinin toplamından daha uzun. Sarkık kenar flapları ve kanatçıklar ---kanatların arka tarafındaki fren kanadının panelleri- tıpkı Paula Abdul gibi dimdikti. Pilotlar uçak piste indiğinde onları bu halde bırakırdı. Turbo jetler sessizce duruyordu ve normalde motorlar durdurulduktan sonra Hava yutmayı, büyük aç süpürgeler gibi toz ve böcek yemeyi bırakmaları biraz zaman alırdı. Demek bu koca bebek sorunsuzca gelmiş, güzelce, rahatça inmiş, buraya kadar varmıştı ve sonra <i>--- ışıklar sönmüştü.</i></p>

    <p>Daha da korkutucu olanı ise şuydu: Eğer inişine izin verilmişse, sorunu her ne ise, iki, belki üç dakika içinde olmuştu. <i>Peki, bu kadar kısa zamanda ne sorun olabilirdi?</i></p>

    <p>Lo biraz daha yaklaştı ve kanadın arkasına geçti. O turbo fanlar aniden çalışacak olursa, içine emilip Kanada kazı gibi paramparça edilmek istemiyordu. Bagaj bölümüne, uçağın en iyi tanıdığı yerine yaklaştı. Kuyruğa doğru giderek arka çıkış kapısının altında durdu. Kilit frenini çekti, rampayı çalıştıran kolu oynattı. Rampa en yüksek konumundayken otuz derecelik açı yapıyordu. Yeterli değildi, ama olsun. Arabadan indi, içeri uzanıp çubuklarını aldı ve rampadan yukarı, ölü uçağa yürüdü.</p>

    <p><i>Ölü?</i> Neden böyle düşünmüştü ki? O şey hiç canlı olmamıştı ki zaten...</p>

    <p>Ama bir anlığına Lorenza’nın aklına kocaman, çürümeye yüz tutmuş bir leş geldi: kıyıya vurmuş bir balina. Uçak ona böyle görünüyordu: çürümekte olan bir leş; ölmeye yüz tutmuş bir canavar.</p>

    <p>Tepeye yaklaşırken rüzgar dindi. JFK’nin apronundaki iklim hakkında bir şeyi bilmeniz gerek: Rüzgar asla dinmez. Asla derken, <i>asla.</i> Uçaklar gelir giderken, tuzlu bataklıklar ve kahrolası Atlantik Okyanusu Rockaway’in hemen ötesindeyken, pist <i>her zaman</i> rüzgarlı olurdu. Ama aniden gerçek bir sessizlik çökmüştü ---öyle sessizdi ki, Lo emin olmak için koruyucu kulaklıklarını çıkardı. Uçağın içinden gümlemeler geldiğini sandı, ama sonra bunun kendi kalbinin sesi olduğunu fark etti. Fenerini yaktı ve onu uçağın sağ yanına doğrulttu.</p>

    <p>Uçağa düşen yuvarlak ışığın altında, inişin ardından gövdenin hâlâ ıslak olduğunu, bahar yağmuru gibi koktuğunu fark etti. Feneri uzun pencere sırasına çevirdi, içerideki perdelerin tamamı kapatılmıştı.</p>

    <p>Bu tuhaftı. Lo ürkmüştü. Feci ürkmüştü. 250 milyon dolarlık, 383.000 ton çeken, devasa bir uçan makinenin yanında minicik kalıyordu ve içinde gelip geçici, ama elle tutulur bir his vardı: Ejderhamsı bir yaratığın huzurunda duruyormuş gibi hissediyordu. Uyuyormuş gibi yapan bir şeytan, her an gözlerini ve korkunç ağzını açabilecek bir canavar. Elektrikli bir psişik an yaşadı, içinden orgazm kadar güçlü, ama bunun tam aksi bir his geçti, her şey sıkıştı, düğümlendi.</p>

    <p>Sonra perdelerden birinin açılmış olduğunu fark etti. Ensesindeki ince tüyler öyle fena diken diken oldu ki, gergin bir evcil hayvanı yatıştırırmış gibi, elini oraya götürmesi gerekti. O perdeyi daha önce görmemişti. Baştan beri açıktı ---baştan beri.</p>

    <p>Belki...</p>

    <p>Uçağın içinde, karanlık kıpırdandı. Ve Lo bir şeyin içeriden ona baktığını hissetti.</p>

    <p>Lo çocuk gibi sızlandı, elinde değildi. Felç olmuştu. Kanı zonklayarak kabardı, emir almış gibi gelip boğazını sıkıştırdı...</p>

    <p>O zaman, kuşkuya yer bırakmayacak şekilde anladı: <i>Bir şey onu yiyecekti...</i></p>

    <p>Sert rüzgar hiç ara vermemiş gibi başladı yine. Lo başka uyarı beklemedi. Rampada geri geri gitti, arabaya atladı ve uyarı işaretinin imlemesine aldırmadan, rampayı indirmeden geri vitese aldı. Hızla uzaklaşırken tekerleklerinin altındaki mavi taksi yolu ışıkları çatırdadı. Yarı çimenlerin üzerinde, yarı yolda, yarım düzine acil durum aracının farlarına doğru uzaklaştı.</p>

    <p><span> </span></p>

    <p><a class="pcalibre pcalibre1" id="bookmark8"></a>ULUSLARARASI JFK HAVAALANI KONTROL KULESİ</p>

    <p>Calvin Buss farklı bir kulaklık takmıştı ve Federal Havacılık İdaresi’nin taksi yolları kullanımı için koyduğu kurallar uyarınca emirler yağdırıyordu. JFK Havaalanı’nın beş mil dahilindeki hava sahasında, tüm uçak iniş ve kalkışları durdurulmuştu. Bu, uçakların hızla havada yığıldığı anlamına geliyordu. Calvin molaları iptal etti ve o vardiyadaki bütün kontrolörlerin 753 sefer sayılı uçakla, var olan her frekansta temasa geçmeye çalışmasını emretti. Piskopos Jimmy, JFK kulesinde böyle kaos görmemişti.</p>

    <p>Havalimanı Müdürlüğü yetkilileri --- Nextel'lerine mırıldanıp duran takım elbiseli adamlar--- arkasında toplanmıştı. Bu hiçbir zaman iyiye işaret değildi. Açıklanamaz bir durumla karşılaştıklarında insanların kendiliğinden nasıl toplaştığı tuhaftı.</p>

    <p>Piskopos Jimmy tekrar çağrıda bulundu, ama faydasızdı.</p>

    <p>Takım elbiseli adamlardan biri, "Uçak kaçırma sinyali var mı?" diye sordu.</p>

    <p>"Hayır," dedi Piskopos Jimmy. "Hiçbir şey yok."</p>

    <p>"Yangın alarmı?"</p>

    <p>"Elbette hayır."</p>

    <p>"Kokpit kapısı alarını da mı yok?" dedi bir başkası.</p>

    <p>Piskopos Jimmy adamların soruşturmanın 'aptal sorular' aşamasına girmiş olduklarını anladı. Onu iyi bir hava trafik kontrolörü yapan sabrını ve sağduyusunu topladı. "Rahatça geldi ve yavaşça indi. Regis 7-5-3 kapı tayinini onayladı ve ana pistten döndü. Radardan çıkardım ve ASDE'ye<a class="pcalibre pcalibre1" href="../Text/OT1_split_052.htm#_edn1" id="_ednref1" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre10">[i]</span></span></span></span></a> aktardım."</p>

    <p>Calvin bir elini kulaklık mikrofonunun üzerine kapayarak konuştu. "Belki pilot kapamak zorunda kalmıştır?"</p>

    <p>"Olabilir," dedi Piskopos Jimmy. "Ya da belki kendiliğinden kapanmıştır."</p>

    <p>Takım elbiseli adamlardan biri, "O zaman neden kapı açmadılar?" diye sordu.</p>

    <p>Piskopos Jimmy’nin kafası bu konuyla meşguldü zaten. Kural olarak, yolcular gerektiğinden bir dakika daha fazla oturmazdı. Önceki hafta Florida'dan gelen bir jetBlue’da neredeyse isyan çıkacaktı ve bunun sebebi <i>bayat ekmeklerdi.</i> Burada, bu insanlar yaklaşık on beş dakikadır yerlerinde oturuyorlardı. Hem de mutlak karanlıkta.</p>

    <p>Piskopos Jimmy, "içerisi ısınmaya başlamıştır. Elektrikler kapanmışsa, içeride hava dolaşımı yok. Havalandırma yok," diye açıkladı.</p>

    <p>"Ee, ne halt etmeye bekliyorlar o zaman?" dedi takım elbiselilerden bir başkası.</p>

    <p>Piskopos Jimmy herkesin endişesinin arttığını hissetti. Bir şeyin, gerçekten, ama gerçekten kötü bir şeyin olacağını fark ettiğiniz zaman midenizde oluşan o deliği hissetti.</p>

    <p>"Ya hareket edemiyorlarsa?" diye mırıldandı kendini tutamadan.</p>

    <p>"Rehine durumu mu? Kastettiğin bu mu?" diye sordu takım elbiseli.</p>

    <p>Piskopos sessizce başını salladı... ama onun düşündüğü bu değildi. Bir sebepten, onun tek düşünebildiği... <i>ruhlardı.</i></p>
  </div>
</body>
</html>
