<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre6" id="calibre_pb_36" /></p>

    <p><span> </span></p>

    <p><span> </span></p>

    <h1 class="calibre34"><a class="pcalibre pcalibre1" id="bookmark55"></a>STONEHEART GRUBU, MANHATTAN</h1>

    <p>Eldritch Palmer altı televizyon kanalı gösteren bir ekran sırasını açtı. Onu en çok ilgilendiren sol alttaki kutuydu. Sandalyesinin sırtını birkaç derece kaldırdı, kanalı izole etti ve sesini açtı.</p>

    <p>Muhabir Doğu 51. Cadde'deki 17. Karakol'un dışına konuşlanmıştı ve son birkaç gün içinde New York'un her yerinden bildirilen kayıp insan raporları ile ilgili olarak resmi polis görevlisinden, "Yorum yok," yanıtı almaktaydı. Karakolun dışında bekleyen insan kuyruğunu gösterdiler, hepsi birden içeri alınmayacak kadar kalabalıktılar, kaldırımda form dolduruyorlardı. Muhabir, hırsızlıkla sonuçlanmayan, evlerde kimsenin bulunamadığı haneye tecavüz olayları gibi açıklanamayan olaylar da raporlandığını söyledi. En tuhafı da, modern teknolojinin kayıp insanların aranmasına yardımcı olamamasıydı: Hemen hepsinde izi sürülebilir GPS teknolojisi bulunan cep telefonları da sahipleriyle birlikte kaybolmuştu. Bu durum, bu insanların ailelerini, işlerini bilerek ve isteyerek terk ettikleri spekülasyonlarına yol açıyordu. Muhabir kayıp vakalarındaki ani artışın yaşanan ay tutulması olayı ile çakışmasına dikkat çekerek, ikisi arasında bir bağlantı olabileceğini öne sürdü. Sonra bir psikolog bazı şaşırtıcı gök olaylarının ardından düşük ölçekli kitle isterisi yaşanabileceği yorumunu yaptı. Haber, muhabirin iki çocuklu bir annenin JC Penney’de çekilmiş portresini tutan gözü yaşlı bir kadının konuşmasına izin vererek bitti.</p>

    <p>Sonra program 'daha uzun ve daha iyi yaşamanıza yardımcı olmak' için tasarlanmış 'yaşlılığa meydan okuyan' bir kremin reklamıyla devam etti.</p>

    <p>Doğuştan hasta işadamı sesi kıstı. Artık, diyaliz makinesi dışındaki tek ses kendi paragöz gülümsemesinin ardında mırıldandığı ezgiydi.</p>

    <p>Bir başka ekranda para piyasalarında düşüş yaşandığını, doların değerinin düşmeye devam ettiğini gösteren bir grafik vardı. Piyasaları Palmer harekete geçiriyordu, durmaksızın hisse satıyor, yerine metal alıyordu: altın, gümüş, palladyum ve platin külçeler.</p>

    <p>Yorumcu en son daralmanın vadeli piyasalarda fırsatlar sunduğunu söyledi. Palmer onunla aynı fikirde değildi. O vadeli piyasada kısa pozisyon alıyordu. Kendi hisseleri dışında herkesinkinde.</p>

    <p>Bay Fitzwilliam tarafından sandalyesine bir telefon aktarıldı. FBI'daki yandaşlardan biri, Kanarya Projesi'ndeki salgın uzmanı Dr. Ephraim Goodweather’in kaçtığını bildirmek için arıyordu.</p>

    <p>"Kaçtı mı?" dedi Palmer. "Bu nasıl mümkün olabilir?"</p>

    <p>"Yanında yaşlı bir adam vardı. Göründüğünden daha kurnazmış anlaşılan. Uzun gümüş bir kılıç taşıyormuş."</p>

    <p>Palmer bir tam solunum boyunca sessiz kaldı. Sonra, yavaşça gülümsedi.</p>

    <p>Güçler ona karşı birleşiyordu. Hiç sorun değildi. Bırak birleşsinler. Hepsini birden temizlemek daha kolay olacaktı.</p>

    <p>"Efendim?" dedi arayan.</p>

    <p>"Ah... yok bir şey," dedi Palmer. "Yalnızca eski bir dostu düşünüyordum."</p>

    <p><span> </span></p>

    <p><span> </span></p>

    <h1 class="calibre34" id="sigil_toc_id_24"><a class="pcalibre pcalibre1" id="bookmark56"></a>KNICKERBOCKER</h1>

    <h1 class="calibre34" id="sigil_toc_id_25"><a class="pcalibre pcalibre1" id="bookmark57"></a>REHINCI VE HEDİYELİK EŞYA DÜKKANI,</h1>

    <h1 class="calibre34" id="sigil_toc_id_26"><a class="pcalibre pcalibre1" id="bookmark58"></a>118. CADDE, ISPANYOL HARLEMI</h1>

    <p>Eph ve Nora, Setrakian'la birlikte rehinci dükkanının kilitli kapılarının ardında duruyordu. İki salgın uzmanı sarsılmıştı.</p>

    <p>"Onlara adını verdim," dedi Eph pencereden dışarı bakarak.</p>

    <p>"Bina merhum karımın adına. Şimdilik burada güvende olmamız lazım."</p>

    <p>Setrakian aşağı kata, cephaneliğe inmek için sabırsızlanıyordu, ama iki doktor hâlâ kendine gelememişti. "Peşimizdeler," dedi Eph.</p>

    <p>"Enfeksiyon için yolu açıyorlar," dedi Setrakian. "Tür, paniğe kapılmış bir toplumdan ziyade düzenli bir toplumda daha hızlı ilerler."</p>

    <p><i>"Onlar</i> kim?" dedi Nora.</p>

    <p>"Bu terörizm çağında o tabutu bir transatlantik uçuşa yükletebilecek kadar güçlü olan her kimse," dedi Setrakian.</p>

    <p>Eph ileri geri adımlıyordu. "Bize tuzak kuruyorlar. Redfern'ün cesedini çalmak için oraya birilerini gönderdiler... bize <i>benzeyen</i> birilerini..."</p>

    <p>"Dediğin gibi, hastalık kontrolünde genel aların verebilecek en önde gelen otorite sensin. Yalnızca itibarını sarsmaya çalıştıklarına şükret."</p>

    <p>"Arkamızda HKM olmadan yetkimiz yok," dedi Nora.</p>

    <p>"Artık yalnız başımıza devam etmeliyiz," dedi Setrakian. "Bu, en ilkel biçiminde hastalık kontrolü."</p>

    <p>Nora ona baktı. "Kastettiğiniz... cinayet."</p>

    <p>"Sen ne isterdin? O hale dönüşmeyi mi... yoksa birinin seni kurtarmasını mı?"</p>

    <p>"Yine de bu, cinayet anlamına gelen daha nazik bir terim. Ayrıca, söylemesi yapmasından daha kolay. Kaç kafa koparmamız gerekecek? Burada üç kişiyiz."</p>

    <p>"Belkemiğini kesmekten başka yollar da var," dedi Setrakian. "Örneğin güneş ışığı. En güçlü müttefikimiz."</p>

    <p>Eph’in telefonu cebinde titredi. Onu ihtiyatla çıkardı, ekranına baktı.</p>

    <p>Atlanta'dan arıyorlardı. HKM karargahı. "Pete O'Connell," dedi Nora’ya ve telefonu açtı.</p>

    <p>Nora Setrakian’a döndü. "Öyleyse, gündüzleri neredeler?"</p>

    <p>"Yeraltında. Mahzenlerde ve lağım kanallarında. Binaların karanlık karınlarında, örneğin bakım odalarında, ısıtma ve soğutma sistemlerinde. Bazen duvarlarda. Ama genelde toprakta. Yuvalarını orada yapmayı tercih ederler."</p>

    <p>"Yani... gündüz uyuyorlar, öyle mi?"</p>

    <p>"En kolayı bu olurdu, değil mi? Mahzende, uyuyan vampirlerle dolu bir avuç tabut. Ama hayır, onlar hiç uyumaz. Bizim anladığımız şekilde değil. Karınları toksa, sistemleri bir süreliğine kapanır. Çok fazla kan sindirmek onları yorar. Ama bu fazla sürmez. Gündüz, sırf güneşin öldürücü ışınlarından kaçmak için yeraltına inerler."</p>

    <p>Nora oldukça solgun ve perişan görünüyordu; tıpkı ölü insanların kanatlarının çıkmadığını ve doğrudan cennete uçup melek olmadıklarını, bunun yerine yeryüzünde kalıp dillerinin altında iğne geliştirdiklerini ve vampire dönüştüklerini yeni öğrenmiş küçük bir kız gibi.</p>

    <p>"Söylediğiniz şu şey," dedi Nora. "Onları biçmeden önce. Başka bir dilde. Bir mahkeme kararı gibi ya da bir tür lanet."</p>

    <p>Yaşlı adam irkildi. "Yalnızca kendi kendimi sakinleştirmek için söylediğim bir şey. Son darbede elim titremesin diye."</p>

    <p>Nora ne olduğunu duymayı umarak bekledi. Setrakian, onun bir sebepten, bilmeye ihtiyaç duyduğunu gördü.</p>

    <p>"Diyorum ki, <i>'Strigoi</i>, kılıcım gümüş şakıyor.'" Setrakian bunu söylerken hissettiği huzursuzlukla irkildi. "Eski dilde kulağa daha güzel geliyor."</p>

    <p>Nora bu yaşlı vampir avcısının özünde mütevazı bir adam olduğunu anladı. "Gümüş," dedi.</p>

    <p>"Yalnızca gümüş," dedi Setrakian. "Çağlar boyunca antiseptik ve mikrop kırıcı nitelikleriyle bilindi. Onları çelikle biçebilirsin, kurşunla vurabilirsin, ama onları yalnızca gümüş <i>incitir</i>.<sup class="calibre40">11</sup></p>

    <p>Eph boş elini diğer kulağına kapamış, Pete’i duymaya çalışıyordu. Pete Atlanta’nın hemen dışında arabasını sürmekteydi. "Orada neler oluyor?" diye sordu Pete.</p>

    <p>"Şey... sen ne duydun?"</p>

    <p>"Seninle konuşmamam gerektiğini. Başının belada olduğunu. Sürüden ayrıldığını."</p>

    <p>"Burası berbat Pete. Sana ne söyleyebileceğimi bilmiyorum."</p>

    <p>"Eh, yine de aramam lazımdı. Bana gönderdiğin örnekler için mesai harcıyorum."</p>

    <p>Eph midesine bir taş daha inmiş gibi hissetti. Dr. Peter O'Connell HKM’nin Ulusal İnsana Bulaşan Hayvan Hastalıkları, İnsandan İnsana Taşıyıcılar Aracılığı İle Geçen Hastalıklar ve Bağırsak Hastalıkları Merkezi'nde, Açıklanamayan Ölümler Projesi’nin yöneticilerinden biriydi. AÖP, HKM’nin içinden ve dışından virologlar, bakteriyologlar, epidemologlar, veterinerler ve klinik doktorlardan oluşan disiplinlerarası bir gruptu. Her sene Amerika’da pek çok doğal ölüm açıklamasız kalmaktadır. Bunların bir kısmı -senede yaklaşık yedi yüz tanesi--- daha detaylı incelenmek üzere AÖP'ye aktarılmaktadır. O yedi yüz vakadan yalnızca yüzde on beşi tatmin edici bir biçimde çözülmektedir, kalan vakaların örnekleri gelecekte yeniden incelenmek üzere saklanmaktadır.</p>

    <p>Her AÖP <i>araştırmacısının</i> HKM’de de bir pozisyonu olur ve Pete, Bulaşıcı Hastalıklar Patoloji şefiydi, bir virüsün konağını neden ve nasıl etkilediği konusunda uzmandı. Eph, Kaptan Redfern'ün ilk muayenesinde aldığı biyopsileri ve kan örneklerini ona göndermeyi unutmuştu.</p>

    <p>"Bu bir virüs türü Eph. Buna kuşku yok. Olağanüstü bir genetik asit."</p>

    <p>"Pete dur, beni dinle..."</p>

    <p>"Glikoproteinin şaşırtıcı bağlayıcı özellikleri var. İskelet anahtarından bahsediyorum. Bu küçük herif konak hücreyi ele geçirmekle kalmıyor, onu kandırıp kendinin kopyalarını yapmasını sağlıyor. Hayır... RNA ile birleşiyor. Ona <i>karışıyor.</i> Onu yiyor... ama bir şekilde tamamen tüketmiyor. Yaptığı şey, konak hücreyle <i>çiftleşmiş</i> halinin kopyasını çıkarmak. Ve yalnızca ihtiyaç duyduğu parçaları alıyor. Hastanda ne gördüğünü bilmiyorum, ama teorik olarak bu şey durmaksızın kopyalanabiliyor ve milyonlarca nesil sonra ---kaldı ki, bu <i>şey çok</i> hızlı--- kendi organ yapısını üretebilir. Sistematik bir biçimde. Konağı değiştirebiliyor. Neye dönüştürdüğünü bilmiyorum ---ama öğrenmeyi çok isterdim."</p>

    <p>"Pete." Eph’in başı dönüyordu. Her şey çok anlamlı geliyordu. Virüs hücreyi ele geçiriyor, dönüştürüyordu ---tıpkı vampirin kurbanını ele geçirmesi ve dönüştürmesi gibi.</p>

    <p>Bu vampirler bedenleşmiş virüslerdi.</p>

    <p>"Bunun üzerindeki genetik araştırmayı bizzat yapmayı ve onu neyin harekete geçirdiğini görmeyi isterdim..."</p>

    <p>"Pete beni dinle. Onu yok etmeni istiyorum."</p>

    <p>Eph sessizlik sırasında Pete’in sileceklerinin çalıştığını duydu. "Ne?"</p>

    <p>"Bulgularını sakla, onları kimseye verme, ama örneği hemen yok et."</p>

    <p>Daha fazla silecek sesi duyuldu, Pete’in kararsızlığının metronomları. "Üzerinde çalıştığım örneği yok etmemi mi söylüyorsun? Çünkü biliyorsun, ne olur ne olmaz diye her zaman bir kısmını saklarız..."</p>

    <p>"Pete, doğrudan laboratuvara gitmeni ve o örneği yok etmeni istiyorum."</p>

    <p>"Eph." Eph, Pete’in sinyal lambasını duydu, Pete konuşmayı tamamlamak için yol kenarına çekiyordu. "Potansiyel patojenler konusunda ne kadar dikkatli olduğumuzu biliyorsun. Temiz ve güvenli çalışıyoruz. Üstelik çok sıkı bir laboratuvar protokolümüz var. Sırf sen istedin diye onu..."</p>

    <p>"Onu New York şehrinden çıkararak büyük hata yaptım. O zaman şimdi bildiklerimi bilmiyordum."</p>

    <p>"Başın tam olarak nasıl bir belada Eph?"</p>

    <p>"Çamaşır suyu kulları. İşe yaramazsa, asit kulları. Gerekirse yak, umurumda değil. Tüm sorumluluğu ben alıyorum..."</p>

    <p>"Bunun sorumlulukla alakası yok Eph. İyi bilimle alakası var. Benimle açık konuşman lazım. Biri haberlerde seninle ilgili bir şey gördüğünü söyledi."</p>

    <p>Eph’in bu işi bitirmesi gerekiyordu. "Pete, istediğimi yap ---söz veriyorum, ilk fırsatta her şeyi sana açıklayacağım."</p>

    <p>Telefonu kapadı. Setrakian ve Nora onun söylediklerini dinlemişti.</p>

    <p>"Virüsü bir başkasına mı gönderdin?" diye sordu Setrakian.</p>

    <p>"Onu yok edecek. Pete ihtiyatlı davranmayı tercih eder ---onu çok iyi tanıyorum." Eph duvar dibine dizilmiş satılık televizyonlara baktı. <i>Haberlerde senin hakkında bir jey...</i> "Bunların arasında çalışan var mı?"</p>

    <p>Çalışan bir tane buldular. Fazla zaman geçmeden haber yine yayınlandı.</p>

    <p>Eph’in HKM kimlik kartındaki fotoğrafını yayınladılar, sonra bunu Redfern'le kavgasından bulanık bir parça ve onlara benzeyen iki kişinin hastane odasından bir ceset torbası taşıması izledi. Haber, Dr. Ephraim Goodweather’ın 753 sayılı seferdeki cesetlerin kaybolması ile ilgili olarak arandığını söyledi.</p>

    <p>Eph kıpırdamadan durdu. Kelly’nin bunu izlediğini düşündü... Zack’in.</p>

    <p>"Piç herifler," diye tısladı.</p>

    <p>Setrakian televizyonu kapadı. "Bu konudaki tek iyi haber seni hâlâ tehdit saymaları. Bu, hâlâ zaman olduğu anlamına geliyor. Hâlâ umut var. Bir şans."</p>

    <p>"Bir planın varmış gibi konuşuyorsun," dedi Nora.</p>

    <p>"Bir plan değil. Bir strateji."</p>

    <p>"Anlat bize," dedi Eph.</p>

    <p>"Vampirlerin kendi kanunları vardır. Hem vahşi hem kadim. Hâlâ geçerli olan bir kanun bir vampirin akan suyu geçememesidir. İnsan yardımı olmadan."</p>

    <p>Nora başını iki yana salladı. "Neden olmasın?"</p>

    <p>"Belki de sebep uzun zaman önce, yaratılışlarında yatıyordun İlim, gezegendeki bilinen her kültürde uzun zamandır var. Mezopotamyalılar, Eski Yunanlar ve Mısırlılar, İbraniler, Romalılar. Ne kadar yaşlı olursam olayım, ben bilecek kadar yaşlı değilim. Ama yasak bugün bile geçerli. Burada bize bir avantaj veriyor. New York şehrinin ne olduğunu biliyor musunuz?"</p>

    <p>Nora hemen anladı. "Bir ada."</p>

    <p>"Bir takımada. Şu anda dört yanımız suyla çevrili. Uçak yolcuları beş ilçeye dağıtıldı, değil mi?"</p>

    <p>"Hayır," dedi Nora. "Yalnızca dört. Staten Island’a gönderilmedi."</p>

    <p>"Dört olsun o zaman. Queens ve Brooklyn ana karadan East River ve Long Island boğazıyla ayrılıyor. Amerika'yla bağlantılı olan tek ilçe Bronx."</p>

    <p>"Keşke köprüleri kapayabilseydik. Bronx'un kuzeyine, Queens’in doğusunda Nassau’ya yangın hatları kurup..."</p>

    <p>"Bu noktada, hayal kuruyorsun," dedi Setrakian. "Ama, anlamıyor musun, her birini teker teker yok etmek zorunda değiliz. Hepsi tek zihin, kovan zihniyetiyle çalışıyor. Tek bir zekâ tarafından kontrol ediliyor. Muhtemelen Manhattan’da kısılı kalmış biri tarafından."</p>

    <p>"Efendi," dedi Eph.</p>

    <p>"Uçağın karnında gelen. Kayıp tabutun sahibi."</p>

    <p>"Havaalanına dönmediğini nereden biliyorsun? East River’ı kendi başına geçemiyorsa."</p>

    <p>Setrakian donuk donuk gülümsedi. "Ta Amerika’ya Queens’te saklanmak için gelmediğine eminim." Mahzendeki cephaneliğe giden merdivene açılan arka kapıyı çekti. "Şimdi yapmamız gereken, onu avlamak."</p>
  </div>
</body>
</html>
