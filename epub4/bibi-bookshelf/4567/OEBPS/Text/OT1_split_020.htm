<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre18" id="calibre_pb_21" /></p>

    <p><br class="calibre38" /></p>

    <h1 class="calibre15"><a class="pcalibre pcalibre1" id="bookmark31"></a>REGIS HAVAYOLLARI</h1>

    <h1 class="calibre15" id="sigil_toc_id_14"><a class="pcalibre pcalibre1" id="bookmark32"></a>BAKIM HANGARI</h1>

    <p>Eph elektrikli arabayla hangara döndü ve Jim’i Müdür Barnes’ın yanında bıraktı. Böylece Eph ve Nora nefes alma fırsatı buldu.</p>

    <p>Hastane ekranlarının hepsi 777’nin kanadının altından uzaklaştırılmış, branda kaldırılmıştı. Şimdi ön ve arka çıkış kapılarından merdivenler sarkıyordu ve Ulusal Ulaşım Güvenliği Kurulu görevlilerinden bir grup arka kargo kapağının yanında çalışıyordu. Uçağa şimdi bir suç mahalli gibi bakılıyordu. Eph Nora’yı saçlarını bir kâğıt başlığın altında toplamış, bir Tyvek tulumu ve lateks eldivenler içinde buldu. Biyolojik korunma için değil, yalnızca kanıtları korumak için giyinmişti.</p>

    <p>"Bu oldukça hayret vericiydi, hı?" dedi onu selamlayarak.</p>

    <p>"Evet," dedi Eph kolunun altında uçak şemalarıyla. "Hayatta bir kez yaşanacak bir şey."</p>

    <p>Bir masaya kahve hazırlanmıştı, ama Eph buz çanağından bir kutu soğuk süt çıkardı, açtı ve ağzına boca etti. içkiyi bıraktığından beri, tıpkı kalsiyuma aç bir çocuk gibi, tam yağlı süt açlığı çekiyordu.</p>

    <p>"Burada hâlâ bir şey yok," dedi Nora. "UUGK, kokpit ses kayıt cihazını ve uçuş veri kayıt cihazını alıyor. Uçakta başka her şey felaket ölçüsünde bozulmuşken kara kutuların çalışacağını neden düşünüyorlar bilmiyorum, ama iyimserliklerine hayranım, sanırım. Şimdiye dek teknoloji bizi hiçbir yere götürmedi. Yirmi saattir buradayız ve bu şey hâlâ ardına dek açık."</p>

    <p>Nora muhtemelen Eph’in tanıdığı, duygular sayesinde daha iyi ve daha akıllı çalışan tek kişiydi. "Cesetler çıktıktan sonra uçağın içini inceleyen oldu mu?"</p>

    <p>"Sanmıyorum. Henüz değil."</p>

    <p>Eph şemalarını tekerlekli merdivenden yukarı taşıdı ve uçağa gireli. Şimdi koltukların hepsi boştu ve ışıklar normaldi. Eph ile Nora’nın bakış açısına göre tek fark, artık koruyucu kıyafetlerin içine kapatılmış olmamalarıydı. Artık beş duyularını da kullanabilirlerdi.</p>

    <p>"Kokuyu aldın mı?" dedi Eph.</p>

    <p>Nora kokuyu almıştı. "Nedir bu?"</p>

    <p>"Amonyum. Kısmen."</p>

    <p>"Ve... fosfor?" Kokuyu tanıyınca irkildi. "Onları bayıltan bu muydu?"</p>

    <p>"Hayır. Uçakta gaz ölçümleri temiz çıktı. Ama..." Eph çevresine bakmıyordu --- göremedikleri bir şey arıyordu. "Nora, git Luma çubuklarını getir, olmaz mı?"</p>

    <p>Nora onları almaya gittiğinde, Eph kabini tarayarak perdeleri önceki geceki gibi kapadı ve kabini kararttı.</p>

    <p>Nora, lunaparkta kullanılan, beyaz pamuklu kumaşların parlak görünmesine sebep olan ışık kaynaklarına benzer, siyah ışık saçan iki Luma çubuğu ile birlikte geri döndü. Eph Zack’in, 'kozmik' bir bovling merkezinde kutladıkları dokuzuncu doğum gününü hatırladı. Zack her gülümsediğinde oğlanın dişleri bembeyaz parlıyordu.</p>

    <p>Işıkları yaktılar ve karanlık kamara hemen çılgın bir renk cümbüşüne dönüştü. Zeminde ve koltukların üzerinde devasa bir leke vardı, yolcuların oldukları yerlerde karanlık siluetler bırakıyordu.</p>

    <p>"Aman Tanrım..." dedi Nora.</p>

    <p>Parlak malzemenin bir kısmı tavana kadar sıçramış, orayı da kaplamıştı.</p>

    <p>"Bu kan değil," dedi manzara karşısında donakalmış olan Eph. Arka kabine bakmak, bir Jackson Pollock resmine bakmak gibiydi. "Bu bir tür biyolojik madde."</p>

    <p>"Her ne ise, her yere saçılmış. Patlamış bir şey gibi. Ama nereden?"</p>

    <p>"Buradan. Tam durduğumuz yerden." Eph diz çöküp halıyı inceledi. Burada halının kokusu daha ekşiydi. "Bundan örnek alıp test etmemiz gerek."</p>

    <p>"Ne düşünüyorsun?" dedi Nora.</p>

    <p>Eph hayretler içinde doğruldu. "Şuna bak." Ona uçağın şemalarından birini gösterdi. Boeing 777 serisinin acil durum kurtarma girişlerini gösteriyordu. "Uçağın önündeki taranmış modülü görüyor musun?"</p>

    <p>Nora görüyordu. "Merdivene benziyor."</p>

    <p>"Tam kokpitin arkasında."</p>

    <p>"'OFCRA' harfleri neyi temsil ediyor?"</p>

    <p>Eph kokpit kapısına kadar yürüdü. Oradaki duvar paneline de bu kısaltma yazılmıştı.</p>

    <p>'"Overhead flight crew rest area', 'üst kat uçuş ekibi dinlenme alanı'nı temsil ediyor," dedi Eph. "Bu, uzun menzilli büyük kuşlarda standarttır."</p>

    <p>Nora ona baktı. "Buraya bakan olmuş mu?"</p>

    <p>"Bizim bakmadığımızı biliyorum," dedi Eph.</p>

    <p>Aşağı uzandı ve duvara gömülmüş bir kolu çevirerek paneli açtı. Üçe katlanan bir kapak, karanlığa tırmanan dar ve sarmal bir merdiveni ortaya çıkardı.</p>

    <p>"Ah, lanet olsun," dedi Nora.</p>

    <p>Eph, Luma lambasını merdivene doğrulttu. "Bundan benim önden gitmemi istediğini anlıyorum."</p>

    <p>"Dur. Birilerini çağıralım."</p>

    <p>"Hayır. Ne aramaları gerektiğini bilmezler."</p>

    <p>"Biz biliyor muyuz?"</p>

    <p>Eph bunu duymazdan geldi ve sarmal çizen dar basamaklara tırmandı.</p>

    <p>Üst kısım dar ve alçak tavanlıydı. Pencere yoktu. Luma ışıkları etrafı aydınlatmaktan çok, adli tıp araştırmalarına uygundu.</p>

    <p>Birinci modülün içinde yan yana duran, katlanmış, iki business class koltuk gördüler. Bunların arkasında yan yana iki ranza vardı ve ancak içine sürünülebilecek kadar geniştiler. Karanlık ışık iki modülün de boş olduğunu gösterdi.</p>

    <p>Bununla birlikte, aşağıda keşfettikleri rengarenk lekeler burada da vardı. Yere, koltuklara ve ranzalardan birine bulaşmıştı. Ama burada, ıslakken üzerinden geçilmiş gibi lekeliydi.</p>

    <p>"Bu da ne?" dedi Nora.</p>

    <p>Amonyum kokusu burada da vardı -ve bir şey daha. Keskin bir koku.</p>

    <p>Kokuyu Nora da fark etti, elinin arkasıyla burun deliklerini tıkadı. "Bu nedir?"</p>

    <p>Eph iki koltuğun arasında, alçak tavanın altında iki büklüm duruyordu neredeyse. Kokuya bir isim vermeye çalışıyordu. "Solucanlar gibi," dedi. "Çocukken toprağı kazıp çıkarırdık. Parçaların kıvrıla kıvrıla uzaklaşmasını izlemek için ikiye keserdik. Toprak kokarlardı, içinde yaşadıkları soğuk toprak gibi."</p>

    <p>Eph siyah ışığını duvarlarda ve yerde gezdirerek odayı taradı. Tam pes etmek üzereydi ki, Nora’nın kâğıt patiklerinin arkasında bir şey fark etti.</p>

    <p>"Nora, kıpırdama," dedi Eph.</p>

    <p>Nora mayına basmış gibi donakaldı ve Eph daha iyi görebilmek için bir kenara uzanıp halı kaplı zemine baktı.</p>

    <p>Desenli halının üzerinde küçük bir toprak öbeği vardı. Birkaç gramdan fazla olamazdı, eser miktarda ve siyahtı.</p>

    <p>"Bu sandığım şey mi?" dedi Nora.</p>

    <p>"Dolap," dedi Eph.</p>

    <p>Dışarıdaki merdivenlerden hangara, kargo için ayrılmış bölgeye indiler. Burada, yemek servis arabaları açılıp inceleniyordu. Eph ve Nora bagaj yığınlarını, golf çantalarını, kanoyu incelediler.</p>

    <p>Siyah tahta dolap gitmişti. Önceden durduğu, brandanın kenarındaki yer boştu.</p>

    <p>"Biri taşımış olmalı," dedi Eph bakınmaya devam ederek. Birkaç adım uzaklaşarak hangarın geri kalanını taradı. "Çok uzağa gitmiş olamaz."</p>

    <p>Nora’nın gözleri çakmak çakmaktı. "Bunca malzemeyi daha yeni incelemeye başladılar. Henüz hiçbir şey alınmadı."</p>

    <p>"Bu, tek şey dışında," dedi Eph.</p>

    <p>"Burası güvenlikli alan Eph. O şey, ne, iki buçuk metre uzunluğunda, bir yirmi beş genişliğinde, bir metre derinliğindeydi, değil mi? Birkaç yüz kilo ağırlığındaydı. Taşımak için dört adam gerekir."</p>

    <p>"Kesinlikle. Bu yüzden, nerede olduğunu bilen birileri vardır."</p>

    <p>Hangar kapısında bekleyen ve mekânın kaydını tutan nöbetçiye gittiler. Genç adam herkesin giriş çıkışını kaydettiği listeye baktı. "Burada hiçbir şey yok," dedi.</p>

    <p>Eph Nora’nın itiraz etmek üzere olduğunu hissetti ve ondan önce konuştu. "Sen ne zamandır buradaydın ---re zamandır tam burada dikiliyorsun?"</p>

    <p>"Yaklaşık olarak on ikiden beri efendim."</p>

    <p>"Mola vermedin mi?" dedi Eph. "Ya güneş tutulması sırasında?"</p>

    <p>"Tam burada durdum." Adam kapıdan birkaç metre uzakta bir yeri gösterdi. "Yanımdan kimse geçmedi."</p>

    <p>Eph Nora’ya baktı.</p>

    <p>"Ne haltlar dönüyor?" dedi Nora. Görevliye baktı. "Büyük tabutu başka kim görmüş olabilir?"</p>

    <p>'Tabut' sözcüğü üzerine Eph kaşlarını çattı. Hangara baktı, sonra bakışlarını kirişlerdeki güvenlik kameralarına çevirdi.</p>

    <p>İşaret etti. "Onlar gördü."</p>

    <p>Eph, Nora ve Havalimanı Müdürlüğü nöbetçisi uzun, çelik merdivende yürüyerek, bakım hangarına bakan kontrol ofisine yollandılar. Aşağıda, teknisyenler uçağın içine bakmak için burnunu söküyorlardı.</p>

    <p>Hangarın içinde dört kamera çalışıyordu: Bir tanesi ofis merdivenine giden kapıdaydı; bir tanesi hangar kapılarına dönüktü; biri --- Eph’in işaret ettiği kamera--- kirişlerde ve biri de şimdi içinde durdukları odadaydı. Hepsi, dört kareye bölünmüş bir ekrana görüntü yansıtıyordu.</p>

    <p>Eph bakımdan sorumlu ustabaşına dönerek, "Bu odada neden kamera var?" diye sordu.</p>

    <p>Ustabaşı omuzlarını silkti. "Muhtemelen burada para olduğu için."</p>

    <p>Kolçakları koli bandıyla çizgi çizgi olmuş, lime lime bir çalışma sandalyesinden ibaret yerine oturdu ve monitörün altındaki klavyeyi kullanarak kiriş kamerasını tam ekran büyüttü. Güvenlik kayıtlarını geriye doğru taradı. Sistem dijitaldi, ama birkaç senelikti ve geri sarma sırasında herhangi bir şey seçebilmelerine izin vermeyecek kadar bozuk bir görüntüsü vardı.</p>

    <p>Adam geri sarmayı durdurdu. Ekranda, dolap tam olarak önceden gördükleri yerde, uçaktan indirilmiş kargonun kenarında duruyordu.</p>

    <p>"İşte orada," dedi Eph.</p>

    <p>Görevli başını salladı. "Tamam. Bakalım nereye gitmiş."</p>

    <p>Ustabaşı görüntüyü ilerletti. Görüntü, geri sarma işlemi sırasında olduğundan daha ağır ilerledi, ama yine de oldukça hızlıydı. Hangardaki ışıklar güneş tutulmasıyla birlikte karardı ve tekrar aydınlandığında dolap gitmişti.</p>

    <p>"Dur, dur," dedi Eph. "Geri git."</p>

    <p>Ustabaşı biraz geriye gitti, sonra yine oynat düğmesine bastı. Alttaki zaman kodu, görüntünün öncekinden daha yavaş oynadığını gösterdi.</p>

    <p>Hangar loşlaştı ve dolap bir anda yine kayboldu.</p>

    <p>"Neler?.." dedi ustabaşı durdurma düğmesine basarak.</p>

    <p>"Biraz geriye git," dedi Eph.</p>

    <p>Ustabaşı denileni yaptı, sonra gerçek zamanlı olarak oynattı.</p>

    <p>Hangar loşlaştı, içerisi hâlâ projektörlerle aydınlatılıyordu. Dolap oradaydı. Sonra kayboldu.</p>

    <p>"Vay be," dedi nöbetçi.</p>

    <p>Ustabaşı videoyu durdurdu. O da sersemlemişti.</p>

    <p>"Bir boşluk var," dedi Eph. "Kesilmiş bir yer."</p>

    <p>"Kesinti yok," dedi ustabaşı. "Zaman kodunu gördün."</p>

    <p>"O zaman biraz geri git. Biraz daha... tam burada... şimdi bir daha."</p>

    <p>Ustabaşı yine oynattı.</p>

    <p>Ve dolap yine kayboldu.</p>

    <p>"Houdini," diye homurdandı ustabaşı.</p>

    <p>Eph Nora’ya baktı.</p>

    <p>"Öylesine <i>kaybolmuş</i> olamaz," dedi nöbetçi. Yakındaki diğer bavulları işaret etti. "Başka her şey aynı kalıyor. En ufak hareket yok."</p>

    <p>"Bir daha geriye al. Lütfen," dedi Eph.</p>

    <p>Ustabaşı yine yürüttü. Dolap yine kayboldu.</p>

    <p>"Dur," dedi Eph. Bir şey görmüştü. "Geriye <i>---yavaşça."</i></p>

    <p>Ustabaşı denileni yaptı ve yine yürüttü.</p>

    <p>"İşte," dedi Eph.</p>

    <p>"Tanrım," diye nida etti ustabaşı, gıcırdayan sandalyesinden fırlayacakmış gibi olarak. "Gördüm."</p>

    <p>"Neyi gördün?" dedi Nora nöbetçiyle bir ağızdan.</p>

    <p>Ustabaşı yakalamıştı, görüntüyü birkaç kare geriye aldı.</p>

    <p>"Geliyor..." dedi Eph onu hazırlamak için. "Geliyor..." Ustabaşı elini, düğmeye basmaya hazırlanan yarışma programı katılımcısı gibi klavyenin üzerinde tuttu. "... <i>İşte."</i></p>

    <p>Dolap yine gitmişti. Nora ekrana eğildi. "Ne?"</p>

    <p>Eph ekranın yan tarafını işaret etti. "Tam orada."</p>

    <p>Görüntünün tam kenarında siyah bir bulanıklık vardı.</p>

    <p>"Kameranın önünden hızla geçen bir şey," dedi Eph.</p>

    <p>"Kirişlerde mi?" dedi Nora. "Ne, bir kuş mu?"</p>

    <p>"Fazla büyük," dedi Eph.</p>

    <p>Nöbetçi eğilerek, "Bu bir leke," dedi. "Bir gölge."</p>

    <p>"Tamam," dedi Eph geri çekilerek. "Neyin gölgesi?"</p>

    <p>Nöbetçi doğruldu. "Kare kare gidebilir misin?"</p>

    <p>Ustabaşı denedi. Dolap durduğu yerden kayboldu... ve hemen hemen <i>aynı anda</i> kirişlerdeki bulanıklık belirdi. "Bu makineyle en iyi bu kadarını yapabiliyorum."</p>

    <p>Nöbetçi yine ekranı inceledi. "Tesadüf," diye bildirdi. "Herhangi bir şey o hızda nasıl gidebilir?"</p>

    <p>"Görüntüyü yaklaştırabilir misin?" diye sordu Eph.</p>

    <p>Ustabaşı gözlerini devirdi. "Burası Olay Yeri İnceleme değil ---burası boktan bir Kontrol Odası."</p>

    <p>"Yani dolap gitti," dedi Nora Eph’e dönerek. Diğer adamların bir faydası yoktu. "Ama neden ---ve nasıl?"</p>

    <p>Eph elini ensesine götürdü. "Dolaptan dökülen toprak... bulduğumuz toprakla aynı olmalı. Bunun anlamı da..."</p>

    <p>"Birinin kargo ambarından tepedeki uçuş mürettebatı dinlenme alanına çıktığı teorisini mi oluşturuyoruz?"</p>

    <p>Eph, ölü pilotlarla birlikte kokpitte dururken hissettiği duyguyu hatırladı --- Redfern'ün yaşadığını anlamadan biraz önceki duyguyu. Bir varlık. Yakında bir şey.</p>

    <p>Nora’yı diğer ikisinden uzaklaştırdı. "Ve o... yolcu kabinindeki biyolojik madde her ne ise... onu da bulaştırmış."</p>

    <p>Nora kirişlerdeki karartıya baktı.</p>

    <p>"Bence biz uçağa ilk girdiğimizde o bölümde biri saklanıyordu."</p>

    <p>"Tamam..." dedi Nora bu fikirle güreşerek. "Ama o zaman o şey... nerede?"</p>

    <p>"Dolap her neredeyse," dedi Eph.</p>

    <p><a class="pcalibre pcalibre1" id="bookmark33"></a><span class="font4">GUS</span></p>

    <p>Gus JFK'deki alçak tavanlı uzun süreli park garajında, araba sırası boyunca kasıla kasıla yürüdü. Çıkış rampalarında dönmekte olan kabaklaşmaya yüz tutmuş tekerleklerin yankılı gıcırtıları mekânı bir deliler evine dönüştürüyordu. Katlanmış kartı gömleğinin cebinden çıkardı ve bir başkasının el yazısıyla yazılmış park yeri numarasını bir daha kontrol etti. Sonra etrafta kimsenin bulunmadığından emin olmak için çevresini bir daha kontrol etti.</p>

    <p>Minibüsü buldu. Kaportasında ezikler vardı ve kirlenmişti. Arka pencereleri olmayan beyaz Econoline, araba sırasının en sonunda, tepedeki destek çatladığı için kukalarla çevrilmiş, çırpınan brandalarla kuşatılmış, taşların ufalanmaya yüz tuttuğu bir köşede duruyordu.</p>

    <p>Bir paçavra çıkardı ve onu kullanarak sürücü kapısını denedi. Kapı, söylendiği gibi, kilitlenmemişti. Minibüsten uzaklaştı ve uzaktaki tekerlek gıcırtıları dışında sessiz olan garajın o ıssız köşesinde çevresine bakındı ve aklına <i>tuzak</i> sözcüğü geldi. O arabaların herhangi birinde onu izleyen bir kamera olabilirdi. Tıpkı <i>Polisler</i> dizisinde olduğu gibi. Bir bölümde benzer bir şey izlemişti: Polisler kamyonların içine küçük kameralar takıyorlardı ve onları Cleveland ya da başka bir yerde bir sokağa çekip, gençlerin ve başka serserilerin içeri atlayıp eğlence turuna çıkmalarını, çalıntı arabaları parçaladıkları garajlara götürmelerini izliyorlardı. Yakalanmak kötüydü, ama bu şekilde kandırılmak, televizyonda teşhir edilmek çok daha kötüydü. Gus ahmak olarak damgalanmaktansa, iç çamaşırları içinde vurulup öldürülmeyi tercih ederdi.</p>

    <p>Ama adamın bu iş için önerdiği 50 doları almıştı. Kolay para; hâlâ üzerinde taşıyordu, onu fötr şapkasının şeridine sıkıştırmıştı, işler yolunda gitmezse kanıt olsun diye saklıyordu.</p>

    <p><i>Gus, Sprite almak için markete gittiğinde adam da oradaydı. Parasını öderken arkasındaydı. Dışarıda, sokağın yarısına gelmişti ki, Gus birinin arkadan yaklaştığını duymuş ve hızla dönmüştü. Bir adamdı -ellerini kaldırarak boş olduğunu göstermişti. Gus’ın kolay para isteyip istemediğini sormuştu.</i></p>

    <p><i>Adam beyazdı, burada çok yersiz kaçan düzgün birtakım elbise giymişti. Polise benzemiyordu, ama ibneye de benzemiyordu. Bir tür misyonere benziyordu.</i></p>

    <p><i>"Havaalanındaki park yerinde bir minibüs var. Onu alacaksın, Manhattan’a getireceksin, park edeceksin, sonra yürüyüp gideceksin."</i></p>

    <p><i>"Minibüs mü?" demişti Gus.</i></p>

    <p><i>"Minibüs."</i></p>

    <p><i>"içinde ne var?"</i></p>

    <p><i>Adam başını iki yana sallamıştı. Katlanıp beş tane onluğa sarılmış bir yer numarası uzatmıştı.</i> " <i>Bu yalnızca avans</i>."</p>

    <p><i>Gus bir sandviçin etini ayıklarmış gibi, banknotları çekmişti. "Eğer polissen, buna tuzak kurma derler."</i></p>

    <p><i>"Saat kaçta alacağın burada yazılı. Erken gitme, geç kalma."</i></p>

    <p><i>Gus ince bir kumaşı yoklar gibi, onlukları başparmağı ile yoklamıştı. Adam bunu görmüştü. Gus adamın, parmaklarının arasındaki deriye işlenmiş üç küçük halka dövmesini de gördüğünü fark etmişti. Mex çetesinde hırsızların simgesi -ama bu adam bunu nasıl bilebilirdi? Bu yüzden mi markette onu izlemişti? Adam neden onu seçmişti?</i></p>

    <p><i>"Anahtarlar ve talimatlar torpido gözünde</i>."</p>

    <p><i>Adam uzaklaşmaya başlamıştı.</i></p>

    <p><i>"Hey," demişti Gus peşinden. "Daha evet demedim."</i></p>

    <p>Gus kapıyı çekip açtı ---bekledi; aların çalmadı--- ve arabaya bindi. Kamera görmemişti ---ama zaten görülmezlerdi, değil mi? Ön koltukların arkasında penceresiz metal bir ara duvar vardı. Satın alındıktan sonra tutturulmuştu oraya. Belki de bir araba dolusu polisi gezdirecekti.</p>

    <p>Ama minibüs kıpırtısızdı. Yine paçavrayı kullanarak, torpido gözünü, üzerine yılan atlayabilirmiş gibi, yavaşça açtı. Küçük ışık yandı. Arabanın anahtarını, dışarı çıkmak için lazım olan garaj biletini ve bir sarı zarf buldu.</p>

    <p>Zarfın içine baktı ve gördüğü ilk şey ücreti oldu. Beş yeni yüz dolarlık banknot. Bu onu aynı anda hem memnun etti hem de kızdırdı. Memnun etti, çünkü beklediğinden fazlaydı. Kızdırdı, çünkü kimse sıkıntı çıkarmadan ondan yüzlük bozdurmazdı, özellikle de mahalledekiler. Banka bile, on sekiz yaşındaki dövmeli bir Meksikalının cebinden çıkan o banknotları tarayıcıdan geçirirdi.</p>

    <p>Banknotların üzerine bir başka kart sarılmıştı ve üzerinde gideceği adres ile TEK KULLANIMLIKTIR yazan bir garaj kodu vardı.</p>

    <p>Kartları yan yana tutup karşılaştırdı. Aynı el yazısı.</p>

    <p>Endişe solarken heyecan yükseldi. <i>Enayi!</i> Güvenip bu aracı ona emanet etmişlerdi. Gus’ın aklına bu bebeği Güney</p>

    <p>Bronx'ta <i>yeniden dekore etmek</i> için götürebileceği üç farklı yer geliyordu. Hem, arkada ne tür bir kaçak mal taşıdığını da öğrenmiş olurdu.</p>

    <p>Büyük zarfın içindeki son nesne daha küçük bir mektup zarfıydı. Gus içindeki birkaç sayfayı çıkarıp açtı ve belinde sıcak bir alev yükselerek omuzlarına ve boynuna yayıldı.</p>

    <p>İlk sayfanın tepesinde AUGUSTIN ELIZALDE başlığı vardı. Bu Gus’ın sabıka kaydıydı, çocukken giydiği kasıtsız cinayet hükmü ve üç kısa hafta önce, on sekizinci yaş gününde temiz bir sabıka kaydıyla kapı dışarı edilmesi de vardı orada.</p>

    <p>İkinci sayfada sürücü ehliyetinin kopyası vardı ve onun altında da <i>annesinin</i> aynı adresli ---Doğu 115. Cadde--- ehliyetinin kopyası. Sonra Taft Sitesi'ndeki evlerinin ön kapısının küçük bir fotoğrafı.</p>

    <p>Gus tam iki dakika boyunca o kâğıda baktı. Düşünceleri misyoner tipli adam ile adamın neleri bildiği, annesi ve bu sefer başını ne tür bir boktan belaya soktuğu arasında gidip geliyordu.</p>

    <p>Gus tehditlerden hoşlanmazdı. Özellikle de annesini ilgilendiren tehditlerden: Ona yeterince sıkıntı çektirmişti zaten.</p>

    <p>Üçüncü sayfaya, karttakilerle aynı el yazısıyla, iki sözcük yazılmıştı: DURMAK YOK.</p>

    <p>Gus, Insurgentes’te pencere kenarında oturmuş, Tabasco soslu sahanda yumurta yiyor ve Queens Bulvarı üzerine ikili park ettiği beyaz minibüse bakıyordu. Gus kahvaltı etmeye bayılırdı ve hapisten çıktığından beri hemen her öğünde kahvaltı ediyordu. Bu sefer, parası olduğu için, özel bir kahvaltı sipariş etmişti: iyi kızarmış domuz pastırması ve yanana dek kızarmış ekmek.</p>

    <p>Siktir et gitsin, DURMAK YOK'muş. Gus, annesini işe bulaştırdığından beri, bu oyundan hoşlanmıyordu. Seçeneklerini düşünerek, bir şey olmasını bekleyerek minibüsü seyretti. İzleniyor muydu? Eğer öyleyse, ne kadar yakından? Ve eğer onu izleyebiliyorlarsa ---neden arabayı kendileri sürmüyorlardı? Ne tür bir boka bulaşmıştı?</p>

    <p>Minibüsün içinde ne vardı?</p>

    <p>İki <i>cabrone</i> gelip minibüsün önünde dolanmaya başladı. Gus, tepeye dek düğmelenmiş pamuklu gömleği akşam esintisinde dalgalanarak ve çıplak önkollarında kodes siyahını çevreleyen kırmızı dövmeleriyle kafeden çıkınca başlarını eğdiler ve dağıldılar. Latin Sultanlar’ın bölgesi İspanyol Harlemi'nden kuzey ve doğu Bronx’a, hattâ güneye, Queens’e kadar uzanıyordu. Sayıları az, ama gölgeleri uzundu. Hepsiyle kapışmak istemiyorsanız tekiyle bile uğraşmazdınız.</p>

    <p>Arabaya binip bulvara çıktı. Bir gözü arkada, batıya, Manhattan’a doğru yol aldı. Araba yoldaki çukurların üzerinde sarsıldığı zaman dikkatle dinledi, ama arkada hareket eden hiçbir şey duyamadı. Ama süspansiyonlara binen bir şey vardı.</p>

    <p>Susadı ve bu sefer de bir köşe marketinde durdu, iki kutu Tecate aldı. Altın rengi ve kırmızı kutulardan birini bardaklığa sıkıştırdı ve yine yola çıktı. Irmağın karşısındaki binalar yaklaşıyordu, güneş arkalarında alçalıyordu. Gece çöküyordu. Evdeki erkek ağabeyi Crispin’i -tam Gus annesine iyi davranmak için elinden geleni yaparken eve gelen o bok çuvalı müptelayı--- düşündü. Oturma odasındaki divana kimyasal terler bulaştıran herifi. Gus’ın tek istediği herifin kaburgalarının arasına paslı bir bıçak saplamaktı. Hastalığını evlerine getirmişti. Gus'ın ağabeyi bir gulyabaniydi, harbi zombi, ama annesi onu kovamıyordu. Onun orada kalmasına izin veriyor, oğlu banyosunda eroin çekmiyormuş gibi yapıyor, onun birkaç parça eşyası ile birlikte yine ortadan kaybolmasını bekliyordu.</p>

    <p>Gus’ın bu paranın bir kısmını annesi için ayırması gerekiyordu. Crispin gittikten <i>sonra</i> verecekti. Şapkasına biraz daha para saklayacaktı ve annesi için orada bırakacaktı. Onu mutlu edecekti. Doğru bir şey yapacaktı.</p>

    <p>Gus tünele gelmeden telefonunu çıkardı. "Felix, adamım. Gel, beni al."</p>

    <p>"Neredesin birader?"</p>

    <p>"Battery Park'ta olacağım."</p>

    <p>"Battery Park mı? Ta orada mı Gusto?"</p>

    <p>"O zaman 9- Cadde'den gel ve doğrudan oraya dön, kaltak. Dışarı çıkıyoruz. Parti vereceğiz adamım. Sana borçlu olduğum para var ya ---bugün biraz para kazandım. Bana giyecek ceket falan bir şeyler getir. Temiz ayakkabı. Beni kulübe götür."</p>

    <p>"Siktir ---başka emrin?"</p>

    <p>"Parmaklarını kız kardeşinin ağzından çek de, gel beni al <i>--- comprende"</i></p>

    <p>Tünelden Manhattan’a çıktı ve şehrin içinden geçerek güneye döndü. Canal’ın güneyinde Church Street’e girdi ve sokak tabelalarına bakmaya başladı. Adres, önüne inşaat iskelesi kurulmuş havalı bir binaydı. Pencerelere bina ruhsatları yapıştırılmıştı, ama çevrede inşaat kamyonu yoktu. Konutların bulunduğu sessiz bir sokaktı. Garaj, söylendiği gibi çalışıyordu, giriş kodu çelik bir kapıyı kaldırdı ve minibüs içeri ancak girebildi, sonra da binanın altındaki bir rampadan indi.</p>

    <p>Gus park etti ve bir an durup dinledi. Garaj kirliydi ve kötü aydınlatılmıştı, yerden kalkan toz açık kapıdan gelen soluk ışıkta süzülüyordu. Bu ona iyi bir tuzak gibi görünmüştü. Gus’ın içinden hemen kaçmak geliyordu, ama oradan temiz bir şekilde çıktığından emin olması gerekiyordu. Garaj kapısı kapanana kadar bekledi.</p>

    <p>Gus torpido gözünden çıkan sayfaları ve zarfı toparlayıp ceplerine tıktı, ilk bira kutusunda kalanları kafaya dikti ve alüminyum kutuyu ezdikten sonra minibüsten çıktı. Bir an düşündükten sonra paçavrayı kullanarak geri döndü ve direksiyonu, radyonun düğmelerini, torpido gözünü, iç ve dış kapı kollarını ve dokunmuş olabileceği, aklına gelen başka her yeri sildi.</p>

    <p>Garajda çevresine bakındı, şimdi havalandırma pervanesinin kanatlarının arasından sızan ışıktan başkası yoktu. Soluk ışınların içinde sis gibi toz zerrecikleri süzülüyordu. Gus kontak anahtarını sildi, sonra minibüsün kenarından arka kapıya gitti. Kapı kollarını denedi. Kapı kilitliydi.</p>

    <p>Bir an düşündü, sonra merakına yenik düştü. Anahtarı denedi.</p>

    <p>Kapı anahtarı kontak anahtarından farklıydı. Gus biraz rahatladı.</p>

    <p><i>Teröristler,</i> diye düşündü. <i>Şu anda ben de kahrolası bir terörist olmuş olabilirim. Bir araba dolusu patlayıcıyla dolanıyorum.</i></p>

    <p>Minibüsü alıp buradan çıkabilirdi. Onu en yakın polis karakolunun yakınına çeker, ön cama bir not koyardı. Bir şey olup olmadığına kendileri baksınlar.</p>

    <p>Ama boktan heriflerde adresi vardı. Annesinin adresi. Kimdi bunlar?</p>

    <p>Öfkelendi, utançtan sırtında bir kızgınlık yükseldi. Yumruğunu beyaz minibüsün kenarına indirerek bu oyundan hiç memnun olmadığını ifade etti. İçeriden tatmin edici bir yankı gelerek sessizliği bozdu. Gus pes edip anahtarı ön koltuğa fırlattı, sürücü kapısını dirseğiyle itip çarparak kapadı ---bir tatmin edici gümleme daha.</p>

    <p>Ama sonra -ortalığın hemen sessizleşmesi gerekirken--- bir şey duydu. Ya da duyduğunu sandı: içeriden bir ses. Pervane boşluğundan gelen son ışınların altında, Gus kilitli arka kapıya dolanıp, kulağını neredeyse minibüse dayayarak dinledi.</p>

    <p>Bir şey. Sanki... mide gurultusu gibi. Aynı boş, kaynayan açlık. Bir kıpırdanma.</p>

    <p><i>Ah, ne olacaksa,</i> diye karar verdi geri çekilerek. <i>İş bitti. Bomba 110. Cadde’nin altında patladığı sürece, bana ne?</i></p>

    <p>Minibüsün içinden gelen donuk, ama belirgin bir gümleme Gus’ın bir adım gerilemesine sebep oldu. ikinci biranın içinde bulunduğu kesekâğıdı kolunun altından kaydı ve bira kutusu patlayıp kumlu zemine saçıldı.</p>

    <p>Bira donuk köpükler halinde kabardı ve Gus dökülenleri toplamak için eğildi. Sonra çömeldi ve eli ıslak kesekâğıdı üzerinde, durdu.</p>

    <p>Minibüs hafifçe yan yattı. Şasisindeki yaylar bir kez tınladı.</p>

    <p>Minibüsün içinde bir şey kıpırdamış ya da kaymıştı.</p>

    <p>Gus patlamış birayı yerde bırakarak doğruldu ve ayakkabıları kumlu zeminde kayarak geri kaçtı. Birkaç adım sonra kendini topladı ve gevşemeye zorladı. Bunun için kullandığı numara, birinin onun serinkanlılığını kaybettiğini gördüğünü düşünmekti. Döndü ve kapalı duran garaj kapısına doğru sakin sakin yürüdü.</p>

    <p>Yaylar yine gıcırdadı ve Gus adımlarını sıklaştırdı, ama durmadı.</p>

    <p>Yanında kırmızı bir düğme bulunan siyah panel kapıya geldi. Eliyle düğmeye vurdu ve hiçbir şey olmadı.</p>

    <p>İki kere daha vurdu, bir kere yavaş ve rahat, sonra sertçe ve hızlı; düğme kullanılmamaktan sıkışmış gibiydi, yayı takılmıştı.</p>

    <p>Minibüs yine gıcırdadı ve Gus kendini arkaya bakmamaya zorladı.</p>

    <p>Garaj kapısı pürüzsüz çelikten yapılmıştı ve tutamaç yoktu. Çekecek hiçbir şey yoktu. Gus bir tekme salladı, ama kapı yerinden kıpırdamadı.</p>

    <p>Minibüsün içinden gelen bir gümleme, tekmesine karşılık verdi. Ardından sert bir gıcırtı geldi ve Gus düğmeye geri koştu. Ona art arda, hızla bastı ve sonra bir makara uğuldayarak döndü, motor tıkırdadı ve zincir akmaya başladı.</p>

    <p>Kapı yükseliyordu.</p>

    <p>Daha kapı yarı yarıya açılmışken Gus kendini dışarı attı, yengeç gibi kaldırıma tırmandı ve sonra nefes nefese durdu. Dönüp kapının açılmasını, o şekilde kalmasını, sonra kapanmasını izledi. Kapının sıkı sıkı kapandığından ve hiçbir şeyin çıkmadığından emin oldu.</p>

    <p>Sonra çevresine bakınarak sinirli halini üzerinden attı, şapkasını kontrol etti ---ve suçluluk duygusu içinde, hızla köşeye yürüdü. Minibüsle arasına bir sokak daha koymak istiyordu. Vesey Caddesi'ne geçti ve kendini, eskiden Dünya Ticaret Merkezi olan yeri kuşatan engellerin ve inşaat çitlerinin önünde dururken buldu. Şimdi mekân kazılmıştı, Aşağı Manhattan’ın çarpık sokaklarındaki kocaman bir çukurdu. Vinçler ve inşaat kamyonları mekânı yeniden inşa ediyordu.</p>

    <p>Gus ürpertisini üzerinden attı. Telefonunu açıp kulağına götürdü.</p>

    <p>"Felix, neredesin amigo?"</p>

    <p>"9- Cadde’de, oraya geliyorum. Ne oldu ki?"</p>

    <p>"Yok bir şey. Hemen buraya gel, yeter. Unutmak istediğim bir şey yaptım."</p>

    <p><span> </span></p>

    <h1 class="calibre34" id="sigil_toc_id_15"><a class="pcalibre pcalibre1" id="bookmark34"></a>İZOLASYON KOĞUŞU,</h1>

    <h1 class="calibre34" id="sigil_toc_id_16"><a class="pcalibre pcalibre1" id="bookmark35"></a>JAMAİCA HASTANESİ TIP MERKEZİ</h1>

    <p>Eph Jamaica Hastanesi Tıp Merkezi'ne geldiğinde köpürüyordu. "Ne demek gittiler?"</p>

    <p>"Dr. Goodweather," dedi idareci, "onları burada kalmaya zorlamak için yapabileceğimiz hiçbir şey yoktu."</p>

    <p>"O Bolivar denen tipin sinsi avukatını uzak tutmak için kapıya nöbetçi dikmenizi söylemiştim."</p>

    <p>"Nöbetçi diktik. Gerçek bir polis memuru. Adam mahkeme emrine baktı ve bize yapabileceği hiçbir şey olmadığını söyledi. Ve... mesele rock yıldızının avukatı değildi. Avukat Bayan Luss'tı. Onun şirketi. Beni pas geçip doğrudan hastane yönetimine gittiler."</p>

    <p>"O zaman bana neden haber verilmedi?"</p>

    <p>"Sizinle temasa geçmeye çalıştık. Aramamızı söylediğiniz kişiyi aradık."</p>

    <p>Eph hızla döndü. Jim Kent, Nora’nın yanında duruyordu. Şok olmuş gibi görünüyordu. Telefonunu çıkardı ve çağrılarım karıştırdı. "Anlamıyorum..." Başını kaldırıp özür dilercesine baktı. "Belki de güneş tutulmasındaki güneş lekeleri yüzünden falandı. Ben telefon almadım."</p>

    <p>"Sesli mesaj bıraktım," dedi idareci.</p>

    <p>Jim yine kontrol etti. "Dur bir dakika... kaçırdığım çağrılar olabilir." Başını kaldırıp Eph’e baktı. "Olan biten bunca şey arasında, Eph ---korkarım işi ben berbat ettim."</p>

    <p>Bu haber Eph’in öfkesinin içini boşalttı. Jim’in herhangi bir şeyi gözden kaçırması normal değildi, özellikle de böylesine kritik bir zamanda. Eph güvenilir ortağına baktı ve öfkesi sönerek derin bir hayal kırıklığına dönüştü. "Bu şeyi çözmek için en çok güvendiğim dört kişi o kapıdan yürüyüp çıktı."</p>

    <p>"Dört değil," dedi idareci arkasından. "Yalnızca üç."</p>

    <p>Eph ona döndü. "Ne demek istiyorsun?"</p>

    <p>İzolasyon koğuşunda, Kaptan Doyle Redfern plastik perdelerin arkasında, yatağının üzerinde oturuyordu. Perişan görünüyordu; soluk kolları kucağındaki yastığın üzerindeydi. Hemşire adamın yemek yemeyi reddettiğini, boynunun tutulduğundan ve daimi mide bulantısından yakındığını söyledi. Su yudumlamayı bile reddetmişti. Bedeninin su ihtiyacını kolundaki serum sağlıyordu.</p>

    <p>Eph ve Nora, tam koruma kıyafetlerinden kaçınarak, maskeler ve eldivenler içinde adamın yanına dikildiler.</p>

    <p>"Sendikam buradan çıkmamı istiyor," dedi Redfern. "Havayolu sanayi politikası şudur: 'Her zaman suçu pilota at.' Asla havayolu şirketinin, aşırı çalışma koşullarının, bakım noksanlıklarının suçu değildir. Bu sefer, ne olursa olsun, Kaptan Moldes’in peşine düşecekler. Belki benim de. Ama... bana doğru gelmeyen bir şey var. İçten içe. Hiç kendini gibi değilim."</p>

    <p>"Bizimle işbirliği yapman çok önemli," dedi Eph. "Kaldığın için ne kadar teşekkür etsem az. Sağlığına kavuşman için elimizden gelen her şeyi yapacağız."</p>

    <p>Redfern başını salladı; Eph adamın boynunun tutulduğunu görebiliyordu. Adamın çenesinin altını yokladı, lenf bezlerini muayene etti. Oldukça şişmişlerdi. Pilot kesinlikle bir şeyle mücadele ediyordu. Uçaktaki ölümlerle ilgili bir şeyle ---ya da yalnızca yolculukları esnasında kaptığı bir şeyle?</p>

    <p>"Öylesine genç bir uçak," dedi Redfern. "Her açıdan güzel bir makine. Bu şekilde, tamamen kapanabilmiş olmasını aklım almıyor. Sabotaj olmalı."</p>

    <p>"Oksijen karışımını ve su tanklarını test ettik. İkisi de temiz çıktı. İnsanların neden öldüğünü, uçağın neden karardığını açıklayan hiçbir şey yok." Eph pilotun koltuk altlarını yokladı ve kuru fasulye büyüklüğünde başka lenf bezleri buldu. "Hâlâ iniş hakkında hiçbir şey hatırlamıyor musunuz?"</p>

    <p>"Hiçbir şey. Bu beni deli ediyor."</p>

    <p>"Kokpit kapısının kilidinin açılması için bir sebep düşünebiliyor musun?"</p>

    <p>"Hiç. FHİ kurallarına tamamen aykırı."</p>

    <p>"Mürettebat dinlenme bölmesinde hiç zaman geçirdin mi?"</p>

    <p>"Ranzada mı?" dedi Redfern. "Evet, geçirdim. Atlantik üzerinde biraz uyudum."</p>

    <p>"Koltukları indirip indirmediğini hatırlıyor musun?"</p>

    <p>"Onlar hep inik durur. Orada yatıyorsanız, bacaklarınızı uzatacak yere ihtiyaç duyarsınız. Neden?"</p>

    <p>"Sıradışı bir şey görmedin mi?" dedi Eph.</p>

    <p>"Yukarıda mı? Hiçbir şey görmedim. Görecek ne vardı ki?"</p>

    <p>Eph geriledi. "Kargo bölmesine konan büyük bir dolaptan haberin var mı?"</p>

    <p>Kaptan anlamaya çalışarak, başını iki yana salladı. "Hiç bilmiyorum. Ama bir şey peşinde gibisiniz."</p>

    <p>"Pek değil. Hâlâ senin kadar şaşkınız." Eph kollarını kavuşturdu. Nora Luma ışığını yakmıştı ve onu kullanarak Redfern'ün kollarını tarıyordu. "İşte bu yüzden burada kalmayı kabul etmen çok önemli. Üzerinde pek çok test yapmak istiyorum."</p>

    <p>Kaptan Redfern çivit rengi ışığın üzerinde gezinmesini izledi. "Neler olduğunu anlayabileceğinizi düşünüyorsanız, kobayınız olurum."</p>

    <p>Eph başını sallayarak takdirini ifade etti.</p>

    <p>"Bu yara izi ne zaman oldu?" diye sordu Nora.</p>

    <p>"Hangi yara izi?"</p>

    <p>Nora adamın boğazının ön kısmına bakıyordu. Adam başını arkaya devirdi ve Nora Luma ışığının altında koyu mavi görünen ince çizgiye dokundu. "Adeta bir ameliyat kesiğine benziyor."</p>

    <p>Redfern de eliyle yokladı. "Hiçbir şey yok."</p>

    <p>Gerçekten de, Nora ışığı söndürdüğü zaman çizgi neredeyse görünmez olmuştu. Nora ışığı tekrar yaktı ve Eph çizgiyi inceledi. Belki bir santim uzunluğunda, birkaç milimetre kalınlığındaydı. Yaranın üzerini kapayan doku yeni gelişmiş görünüyordu.</p>

    <p>"Bu gece bazı taramalar yapacağız. MRI bize bir şey gösterir."</p>

    <p>Redfern başını salladı ve Nora ışığı söndürdü. "Biliyor musun... bir şey var." Redfern duraksadı, pilotlara özgü özgüveni bir anlığına soldu. "Bir şey hatırlıyorum, ama size bir faydası dokunacağını sanmıyorum..."</p>

    <p>Eph belli belirsiz omuzlarını silkti. "Bize verebileceğin her şey kabulümüz."</p>

    <p>"Şey, bayılmadan önce... bir rüya gördüm ---çok eski bir şey..." Kaptan neredeyse utançla çevresine bakındı, sonra çok alçak sesle konuşmaya başladı. "Ben çocukken... geceleri... büyükannemin evindeki büyük yatakta uyurdum. Ve her gece yarısı, yakındaki kilisenin çanları çalarken, büyük eski gardırobun arkasından bir şeyin çıktığını görürdüm. İstisnasız her gece... o şey kara kafasını çıkarırdı. Uzun kolları ve kemikli omuzları vardı... ve bana bakardı..."</p>

    <p>"Bakmak mı?" diye sordu Eph.</p>

    <p>"Ağzı çentikliydi, ince ve siyah dudakları vardı... ve bana bakardı ve yalnızca... gülümserdi."</p>

    <p>Eph'le Nora büyülenmiş gibiydi; itirafın mahremiyeti ve düşsü tınısı beklenmedikti.</p>

    <p>"Sonra çığlık atmaya başlardım ve büyükannem ışığı açar, beni yatağa götürürdü. Bu senelerce devam etti. Ona Bay Sülük derdim. Çünkü derisi... o kara deri tıpkı yakındaki dereden topladığımız şişmiş sülüklere benzerdi. Çocuk psikiyatrları beni muayene ettiler, benimle konuştular ve buna kâbus dediler. Neden ona inanmamak gerektiği konusunda sebepler saydılar bana, ama... o her gece gelmeye devam etti. Her gece ondan saklanmak için yastıklarımın altına gömülürdüm ---ama işe yaramazdı. Orada, odada olduğunu bilirdim..." Redfern yüzünü buruşturdu. "Birkaç sene sonra oradan taşındık ve büyükannem gardırobu sattı. Onu bir daha görmedim. Bir daha rüyalarıma girmedi."</p>

    <p>Eph dikkatle dinliyordu. "Affedersin Kaptan... ama bunun bizimle ne ilgisi..."</p>

    <p>"Ona geliyorum," dedi Kaptan Redfern. "İnişimiz ile burada uyanmam arasında hatırladığım tek şey ---onun geri geldiği. Düşlerimde. Onu, bu Bay Sülük'ü yine gördüm... ve gülümsüyordu."</p>
  </div>
</body>
</html>
