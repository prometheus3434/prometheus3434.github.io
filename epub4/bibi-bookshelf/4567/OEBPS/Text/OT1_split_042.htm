<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre18" id="calibre_pb_43" /></p>

    <p><span> </span></p>

    <p><span> </span></p>

    <h1 class="calibre15"><a class="pcalibre pcalibre1" id="bookmark67"></a>BUSHWICK, BROOKLYN</h1>

    <p>Vasiliy Fet’in ertesi günkü ilk durağı Bushwick’te, büyüdüğü yerden çok uzak olmayan bir evdi. Her yerden denetleme çağrısı geliyordu, olağan iki, üç haftalık bekleme süresi ikiye katlanmıştı. Vasiliy hâlâ geçen aydan kalan işler üzerinde çalışıyordu ve bu adama bugün ona gideceğine dair söz vermişti.</p>

    <p>Gümüş bir Sable’ın arkasına çekti ve aletlerini, çelik çubuğunu, kapanlar ve zehirlerle dolu sihirbaz arabasını aracının arkasından indirdi. İlk fark ettiği, iki ev sırasının arasındaki geçitte akan su oldu: boru patlamış gibi berrak, ağır bir sızıntı; koyu kahverengi lağım gibi iştah açıcı değil, ama koca bir fare kolonisinin susuzluğunu gidermek için yeterli.</p>

    <p>Bodrum pencerelerinden biri kırıktı, paçavralar ve eski havlularla tıkanmıştı. Bu, basit bir şehir meselesi de olabilirdi, 'geceyarısı lağımcılarının, yani boruları çalıp satan, yeni türemiş bakır hırsızlarının işi de.</p>

    <p>Artık her iki ev de bankaya aitti; konut kredisi piyasasının zirve yapmasını takip eden erimede sahiplerini zor durumda bırakan, ellerinden alınan, yatırım olarak satın alınmış mülklerin yanındaydılar. Vasiliy orada bir emlakçıyla buluşacaktı. İlk evin kapısı kilitlenmemişti. Vasiliy kapıyı çalıp seslendi. Başını merdivenden önceki ilk odaya uzatıp yerde fare izi ve pisliği aradı. Bir pencereden kırık, yarısı düşmüş bir panjur sarkıyor, oyuk tahta zemine eğik bir gölge düşürüyordu. Ama emlakçıdan iz yoktu.</p>

    <p>Vasiliy’in burada bekleyemeyecek kadar acelesi vardı. Biriken işleri bir yana, dün gece uyuyamamıştı ve o sabah Dünya Ticaret Merkezi sahasına dönüp sorumlu birileriyle konuşmak istemişti. Merdivenin üçüncü basamağında, korkulukların arasına sıkıştırılmış bir not defteri buldu. Defterdeki ve üzerine kıskaçla tutturulmuş kartvizitlerdeki isim, Vasiliy’in aldığı talep formundakine uyuyordu.</p>

    <p>"Merhaba!" diye seslendi yine, sonra pes etti. Kendi başına başlamaya karar vererek bodrum katın kapısını buldu. Aşağıdaki bodrum -dışarıdan gördüğü tıkanmış pencere yüzünden--- karanlıktı ve elektrik uzun zaman önce kapatılmıştı. Vasiliy el arabasını kapının kapanmaması için onun önünde bıraktı ve çubuğunu alarak aşağı indi.</p>

    <p>Merdiven sola dönüyordu. İlk önce ayakkabılar gördü, sonra haki pantolon giymiş bacaklar: Emlakçı taş duvarın dibine yığılmış, oturuyordu. Başı bir yana düşmüştü, gözleri açıktı, ama sersem sersem bakıyordu.</p>

    <p>Vasiliy kötü semtlerde yeterince terk edilmiş ev görmüştü, bu yüzden hemen adamın yanına koşmadı. En üst basamaktan çevresine bakındı, gözleri yavaş yavaş karanlığa alıştı. Bodrum, yerde yatan, kesilmiş iki bakır boru dışında sıradandı.</p>

    <p>Merdivenin sağında baca ve ona bağlı kalorifer ocağı vardı. Vasiliy bacanın uzak köşesini kavramış dört kirli parmak gördü.</p>

    <p>Biri oraya çömelmiş saklanıyor, onu bekliyordu.</p>

    <p>Polisi aramak üzere merdiveni tırmanmak için dönmüştü ki, dönemecin ötesindeki ışığın kaybolduğunu gördü. Kapı kapatılmıştı. Merdivenin tepesinde bir başkası vardı.</p>

    <p>Vasiliy’in ilk dürtüsü koşmaktı ve o da koştu, merdiveni indi ve kirli elin sahibinin çömeldiği yere, bacaya koştu. Haykırarak saldırdı, çelik çubuğu parmaklara indirdi, kemiği betona yapıştırdı.</p>

    <p>Saldırgan, acıya aldırmadan hızla üzerine atıldı. <i>Uyuşturucu böyle şeyler yapabiliyor,</i> diye düşündü Vasiliy. Bu, ergenlik çağında bir kızdı ve tepeden tırnağa kirliydi, göğsünde ve ağzının çevresinde kan vardı. Vasiliy bütün bunları belli belirsiz görmüştü ki, kız tuhaf bir hızla üzerine atıldı, cüssesi Vasiliy’in yarısı kadar olmasına rağmen onu sertçe geriye devirdi ve uzaktaki duvara çarptı. Kız mekanik bir öfke sesi çıkardı ve ağzını açtığı zaman acayip derecede uzun bir dil kıvrılarak dışarı çıktı. Vasiliy hemen çizmesini kaldırarak kızın göğsünü tekmeledi ve kızı yere düşürdü.</p>

    <p>Merdivende ayak sesleri duydu ve bu kavgayı karanlıkta kazanamayacağını anladı. Çubuğunu tıkanmış pencereye uzatıp kirli paçavralara taktı ve çevirip çekerek orayı bir su yolunun tıkacı gibi açtı, ama açıklıktan su değil ışık geldi.</p>

    <p>Döndüğü zaman, kızın gözlerine bir dehşet ifadesinin yerleştiğini gördü. Kız tam güneş ışığının ortasında oturuyordu. Bedeninden bir tür acı dolu uluma çıktı ve bir anda, buharlar çıkararak dağıldı. Radyasyonun insan üzerindeki etkisini hayal ettiğindeki gibiydi; güneş kızın bedenini aynı anda hem pişiriyor hem de onun dağılmasına sebep oluyordu.</p>

    <p>Her şey bir anda gerçekleşti. Kız ---ya da her ne ise o--- bodrumun pis zemininde büzülüp kaldı.</p>

    <p>Vasiliy bakakaldı. Dehşete kapılmış olduğunu söylemek yetersiz olurdu. Merdiveni ineni tamamen unutmuştu, onu ancak ışığa tepki verip de inleyince hatırladı. Adam geriledi ve emlakçının yanında sendeledi, sonra kendini toplayıp merdiveni tırmanmaya başladı.</p>

    <p>Vasiliy tam zamanında kendine gelerek merdivenin altına gitti. Çubuğu basamakların arasından uzanarak adama çelme taktı ve onun hızla geriye düşmesine sebep oldu. Yaratık ayağa kalkarken Vasiliy çubuğunu kaldırarak merdivenin çevresinden dolandı. Adamın eskiden kahverengi olan derisi şimdi hastalıklı sarıydı. Vampir ağzını açtı ve Vasiliy içindeki şeyin dil değil, çok daha kötü bir şey olduğunu gördü.</p>

    <p>Vasiliy çubuğu adamın ağzına indirince, adam dönerek dizleri üzerine düştü. Vasiliy öne uzandı ve, tıslayan bir yılanı ya da dişleyen bir fareyi tutar gibi, adamı ensesinden yakalayarak, ağzındaki şeyi kendinden uzak tuttu. Işık dörtgenine bakınca, yok olan kızın tozlarının ışıkta uçuştuğunu gördü. Adamın kurtulmak için çırpındığını hissetti. Vasiliy çubuğu sertçe yaratığın dizlerine indirdi ve onu ışığa doğru sürükledi.</p>

    <p>Korkudan çılgına dönmüş Vasiliy Fet, aynı şeyi yine görmek istediğini fark etti. Işığın öldürme numarasını. Çizmesini yaratığın beline dayayıp ittirdi ve adamın çırpınarak güneşe düşmesine sebep oldu ---ve onun hemen dağılıp ufalanmasını izledi. Adam yakıcı ışınlar altında lime lime olup, dumanları tüten bir kül yığınına dönüştü.</p>

    <p>SOUTH OZONE PARK, QUEENS</p>

    <p>Eldritch Palmer’ın limuzini, eski Aqueduct Yarış Pisti'nden yaklaşık bir buçuk kilometre uzaktaki ot bürümüş sanayi alanında yavaşça bir depoya girdi. Palmer’a mütevazı bir araba konvoyu eşlik ediyordu; kendi arabasının ardından ikinci, boş bir limuzin ve, aslında diyaliz makinesi ile donatılmış özel bir ambulans olan, siyah bir minibüs geliyordu.</p>

    <p>Deponun yanında bir kapı açılarak araçları içeri aldı, sonra arkalarından kapandı. Palmer’ın kudretli uluslararası holdingi Stoneheart Grubu'nun alt kuruluşlarından biri olan Stoneheart<span>  Cemiyeti’nin dört üyesi onu karşılamak için bekliyordu.</span></p>

    <p>Bay Fitzwilliam limuzinin kapısını açtı ve Palmer bekleyenlerin huşu dolu bakışları altında aşağı indi. Başkanla görüşmek nadir bir ayrıcalıktı.</p>

    <p>Bekleyenlerin kara takım elbiseleri onunkinin taklitleriydi. Palmer varlığının huşu yaratmasına alışıktı. Grup yatırımcıları ona, piyasa yönelimlerini önceden tahmin etmesi sayesinde zengin oldukları bir Mesih figürü olarak bakıyorlardı. Ama cemiyetinin müritleri... onun arkasından cehenneme bile gelirlerdi.</p>

    <p>Palmer bugün canlı hissediyordu ve yalnızca maun bastonunun yardımıyla ayakta duruyordu. Eskiden bir kutu şirketine ait olan depo hemen hemen boştu. Stoneheart Grubu zaman zaman burayı araç depolamak için kullanıyordu, ama bugünlerde daha çok, koca bir fırın büyüklüğündeki kapıyla ulaşılan eski moda, bir yeraltı fırını için tutuluyordu.</p>

    <p>Stoneheart Cemiyeti üyelerinin yanında, tekerlekli bir sedyenin üzerinde bir Kurt yalıtım hücresi duruyordu. Bay Fitzwilliam yanında durdu.</p>

    <p>"Sorun var mı?" dedi Palmer.</p>

    <p>"Yok Başkanım," diye yanıt verdiler. Doktor Goodweather ile Doktor Martinez’e benzeyenler, sahte Hastalık Kontrol ve Önleme Merkezleri kimliklerini Bay Fitzwilliam’a verdiler.</p>

    <p>Palmer saydam yalıtım hücresinin içinde yatan bitkin Jim Kent’e baktı. Kana aç vampirin bedeni, hastalıklı huş ağacından yontulmuş bir iblis şekli gibi, büzülmüştü. Şişmiş, kararmış boğazı dışında kalan yerlerde, dağılan etinin altından kasları ve dolaşım sistemi görünüyordu. Gözleri açıktı ve gergin yüzündeki çukurlarından bakıyordu.</p>

    <p>Palmer fosile dönüşene kadar aç kalmış bu vampir için üzüldü. Ruhu acı çeker, zihni beklerken, bir bedenin beslenmeyi beklemesinin nasıl bir şey olduğunu biliyordu.</p>

    <p>İnsanın, yaratıcısının ihanetine uğramasının nasıl bir şey olduğunu biliyordu.</p>

    <p>Şimdi Eldritch Palmer kendini kurtuluşun eşiğinde hissediyordu. Bu zavallı sefilin aksine, Palmer özgürleşmenin ve ölümsüzlüğün başlangıcındaydı.</p>

    <p>"Onu yok edin," deyip geri çekildi. Sedye fırının açık kapısına götürüldü ve beden alevlere teslim edildi.</p>

    <p>PENNSYLVANİA İSTASYONU</p>

    <p>753 sefer sayılı uçaktan canlı kurtulan Joan Luss’ı bulmak için Westchester’a yapacakları yolculuk, sabah haberleri ile kesintiye uğradı. Bronxville köyü, New York Eyalet Polisi ve Tehlikeli Madde ekipleri tarafından, 'gaz sızıntısı' yüzünden kapatılmıştı. Haber helikopterlerinden geçilen görüntüler şehrin gündoğumundan sonra hemen hemen kıpırtısız olduğunu, yolda eyalet polislerinin araçlarından başka araba olmadığını gösteriyordu. Bir sonraki haber 13. Cadde ile 1. Cadde’nin kesişimindeki Adli Tıp Kurumu binasının tahtalarla kapatıldığını gösterdi. Bölgede daha fazla insan kaybolduğuna dair spekülasyonlar vardı ve yerli halk arasında panik baş göstermişti.</p>

    <p>Eski moda paralı telefon bulabilecekleri, Pennsylvania İstasyonu'ndan başka hiçbir yer gelmedi akıllarına. Sabah işe gidenler istasyondan gelip geçerken, Eph telefonların yanında durdu ve Nora ile Setrakian kenarda bekledi.</p>

    <p>Eph, Jim’in telefonunda SON ARAMALAR listesini karıştırdı ve Müdür Barnes’ın cep telefonunu aradı. Jim günde yüze yakın arama yapıyordu ve Eph bir süre daha aramaları karıştırırmaya devam ederken, karşı tarafta Barnes telefonunu açtı.</p>

    <p>'"Gaz sızıntısı' olasılığına oynamakta kararlı mısın gerçekten Everett? Bu gün ve çağda buna ne kadar daha inanılır sence?"</p>

    <p>Barnes Eph’in sesini tanıdı. "Ephraim, neredesin?"</p>

    <p>"Bronxville’e gittin mi? Şimdiki halini gördün mü?"</p>

    <p>"Oraya gittim... neler olduğunu henüz bilmiyoruz..."</p>

    <p>"Bilmiyormuş! Boşversene Everett."</p>

    <p>"Bu sabah polis karakolunu boş buldular. Bütün kasaba terk edilmiş görünüyor."</p>

    <p>"Terk edilmiş değil. Onlar hâlâ orada, yalnızca saklanıyorlar. Günbatımında, Wescthester ilçesi Transilvanya gibi olacak. İhtiyacın olan şey vurkaç ekipleri Everett. Askerler. Orası Bağdat'taki gibi, kasabayı ev ev dolaşmaları lazım. Tek yol bu."</p>

    <p>"Panik yaratmak istemiyoruz..."</p>

    <p>"Panik çoktan başladı. Panik bu şey karşısında uygun bir tepki. İnkardan daha uygun."</p>

    <p>"New York Sağlık Birimi Sendrom Denetim Sistemleri kriz işareti vermiyor."</p>

    <p>"Onlar acil servis başvurularını, ambulans çağrılarını ve eczane satışlarını izleyerek hastalıkların gidişatını izliyorlar. Bunların hiçbiri bu senaryoda yok. İşine bakmazsan bu koca şehir Bronxville’in peşinden gidecek."</p>

    <p>"Jim Kent’e ne yaptığını bilmek istiyorum," dedi Müdür Barnes.</p>

    <p>"Onu görmeye gittim, ama o çoktan kaybolmuştu."</p>

    <p>"Kaybolmasıyla senin bir ilgin olduğunu söylediler."</p>

    <p>"Neyim ben Everett ---Gölge mi? Aynı anda her yerde miyim? Şeytani deha. Evet, öyleyim."</p>

    <p>"Ephraim, dinle..."</p>

    <p>"Sen beni dinle. Ben bir doktorum... bir işi yapmak için senin tuttuğun bir doktor. Amerika’da ortaya çıkan hastalıkları tanımlamak ve kontrol altına almak için. Seni, henüz çok geç olmadığını söylemek için aradım. Uçağın gelişinden ve hastalığın yayılmaya başlamasından beri, bu dördüncü gün ---ama hâlâ bir şans var. Onları New York şehrinde tutabiliriz. Dinle... vampirler hareket halindeki su kütlelerini aşamaz. Bu yüzden adayı karantinaya alır, bütün köprüleri kapatırsak..."</p>

    <p>"Burada öyle bir kontrol yetkimiz yok ---bunu biliyorsun."</p>

    <p>Tepedeki hoparlörlerden bir tren anonsu duyuldu. "Pennsylvania İstasyonu'na gidiyorum bu arada Everett. İstiyorsan FBI’ı gönder. Onlar gelmeden ben gitmiş olacağım."</p>

    <p>"Ephraim... geri dön. Beni ve herkesi ikna etmek için adil bir şans öneriyorum sana. Bunun üzerinde birlikte çalışalım."</p>

    <p>"Hayır," dedi Eph. "Biraz önce öyle bir yetkin olmadığını söyledin. Bu vampirler ---evet, oldukları şey bu Everett--- onlar bedenleşmiş virüsler ve bizden kimse kalmayana dek bu şehri kasıp kavuracaklar. Tek yanıt 'karantina'. O yönde hareket ettiğine dair haber görürsem, o zaman belki yardım etmek için geri dönmeyi düşünebilirim. O zaman görüşürüz Everett..."</p>

    <p>Eph ahizeyi çengeline astı. Nora ve Setrakian onun bir şey söylemesini bekledi, ama Jim’in telefon kayıtlarındaki numaralardan biri Eph’in dikkatini çekmişti. Jim’in adres defterindeki kayıtların hepsi soyadlarıyla başlıyordu ---bir tanesi dışında. Yerel bir numaraydı. Jim’in son birkaç gün içinde defalarca aradığı bir numara. Eph ankesörlü telefonu eline aldı ve sıfırı tuşladı. Gerçek bir Verizon operatörü açana kadar bilgisayarlı yanıtları dinledi.</p>

    <p>"Evet, telefonumda bir numara var ve kime ait olduğunu hatırlamıyorum. Mahcup olmamak için, aramadan önce adını öğrenmek istiyorum. 212'li bir numara, bu yüzden sabit telefon olduğunu sanıyorum. Kontrol edebilir misiniz?"</p>

    <p>Telefonu operatör kadına okudu ve klavyeyi tıkırdatan parmakların sesini duydu.</p>

    <p>"Bu numara Stoneheart Grubu'nun yetmiş yedinci katına kayıtlı. Binanın adresini ister misiniz?"</p>

    <p>"İsterim."</p>

    <p>Ahizenin alıcı kısmını kapadı ve Nora’ya hitaben, "Jim neden Stoneheart Grubu'ndan birini arasın?" dedi.</p>

    <p>"Stoneheart mı?" dedi Nora. "Şu yaşlı adamın yatırım şirketi mi?"</p>

    <p>"Yatırım gurusu," dedi Eph. "Ülkedeki ikinci en zengin adam sanırım. Bir şey Palmer."</p>

    <p>"Eldritch Palmer," dedi Setrakian.</p>

    <p>Eph profesöre baktı ve yüzünde endişe gördü. "Ne olmuş ona?"</p>

    <p>"Bu adam, Jim Kent," dedi Setrakian. "O sizin arkadaşınız değildi."</p>

    <p>"Ne demek istiyorsun?" dedi Nora. "Elbette öyleydi..."</p>

    <p>Eph adresi aldıktan sonra telefonu kapadı. Sonra Jim’in telefon ekranındaki numaranın üzerine geldi ve arama tuşuna bastı.</p>

    <p>Karşı tarafta telefon çaldı. Ama açan olmadı, yalnızca sesli mesaj kaydı geldi.</p>

    <p>Eph telefonu kapadı, ama telefona bakmaya devam etti.</p>

    <p>Nora, "İzolasyon koğuşundaki idareciyi hatırlıyor musun? Hayatta kalanlar izolasyondan çıktıktan sonra görmüştük. Kadın Jim’i aradığını, Jim ise ondan telefon almadığını söylemişti ---sonra bazı çağrıları kaçırmış olması gerektiğini söylemişti," dedi.</p>

    <p>Eph başını salladı. Hiç mantıklı gelmiyordu. Setrakian’a baktı. "Palmer denen adam hakkında ne biliyorsun?"</p>

    <p>"Seneler önce bana gelerek, birisini bulmak için yardım istedi. Benim de bulmayı çok istediğim biri."</p>

    <p>"Sardu," diye tahmin yürüttü Nora.</p>

    <p>"Onda para, bende bilgi vardı. Ama birkaç ay sonra anlaşma sona erdi. Sardu'yu çok farklı sebeplerden dolayı aradığımızı anladım."</p>

    <p><b class="calibre5">423</b></p>

    <p>"Üniversitede seni mahveden o muydu?" diye sordu Nora.</p>

    <p>"Ben hep öyle olduğunu düşündüm," dedi Setrakian.</p>

    <p>Jim’in telefonu Eph’in elinde çaldı. Telefon numarayı tanımıyordu, ama yerel bir New York numarasıydı. Stoneheart'tan biri arıyor olabilirdi. Eph telefonu açtı.</p>

    <p>"Şey," dedi ses, "orası HKM mi?"</p>

    <p>"Kim arıyor?"</p>

    <p>Ses boğuk ve gürdü. "Kanarya Projesi'nden, başını bir ton derde sokan hastalıkçı adamı arıyorum. Onu telefona verebilir misin?"</p>

    <p>Eph bir tuzaktan kuşkulandı. "Onunla neden görüşmek istiyorsun?"</p>

    <p>"Burada, Brooklyn’de, Bushwick'teki evin önünden arıyorum. Bodrumda güneş tutulması isterisi kurbanı iki ölü var. Güneşten hoşlanmadılar. Bu senin için bir şey ifade ediyor mu?"</p>

    <p>Eph heyecanlandığını hissetti. "Kiminle görüşüyorum?"</p>

    <p>"Adım Fet. Vasiliy Fet. Şehrin haşere kontrol biriminde çalışıyorum. İmha uzmanıyım, aynı zamanda Aşağı Manhattan'daki pilot entegre haşere kontrol programında çalışıyorum. Program HKM'den yedi yüz elli bin dolarlık bağış alıyor. Bu telefon bu yüzden bende var. Goodweather'la konuştuğumu tahmin ediyorum. Değil mi?"</p>

    <p>Eph bir an duraksadı. "Evet."</p>

    <p>"Senin için çalıştığımı söyleyebiliriz sanırım. Bu meseleyi başka kimle görüşebileceğimi bilemedim. Ama şehrin her yerinde işaretler görüyorum."</p>

    <p>"Sebebi güneş tutulması değil," dedi Eph.</p>

    <p>"Bunu biliyorum galiba. Sanırım buraya gelmen gerek. Çünkü görmen gereken bir şey var."</p>

    <p><b class="calibre5"><span> </span></b></p>

    <p><span> </span></p>

    <h1 class="calibre34" id="sigil_toc_id_32"><a class="pcalibre pcalibre1" id="bookmark68"></a>STONEHEART GRUBU, MANHATTAN</h1>

    <p>Eph’in yolda iki kez durması gerekti. Birinde yalnız, diğerinde ise Nora ve Setrakian'la.</p>

    <p>Eph’in HKM kimliği onun Stoneheart Binası’nın ana lobisindeki kontrol noktasından geçmesini sağladı, ama yetmiş yedinci katta, şehrin ortasındaki binanın en üst on katına çıkabilmek için asansör değiştirmek gereken yerdeki ikinci kontrol noktasından geçemedi.</p>

    <p>Oniks zemine kakılmış devasa pirinç Stoneheart Grubu logosunun önünde irikıyım iki koruma görevlisi bekliyordu. Arkalarında, tulumlu nakliyeciler arabalar üzerinde büyük tıbbi ekipmanlar taşıyarak lobiden geçiyordu.</p>

    <p>Eph, Eldritch Palmer ile görüşmek istediğini söyledi.</p>

    <p>İki korumadan daha iri olanı gülümsedi. Takım elbisesinin ceketinin altında, omzundaki silahın kılıfının kayışı belli oluyordu. "Bay Palmer randevusuz ziyaretçi kabul etmiyor."</p>

    <p>Eph sökülen ve sandıklara yüklenen makinelerden birini tanıdı. Bir Fresenius diyaliz makinesiydi. Hastane tipi, pahalı bir makine.</p>

    <p>"Toplanıyorsunuz," dedi Eph. "Taşınıyorsunuz. Fırsat varken New York'tan ayrılıyorsunuz. Ama Bay Palmer’ın böbrek makinesine ihtiyacı olmayacak mı?"</p>

    <p>Korumalar yanıt vermek şöyle dursun, dönüp bakmadılar bile.</p>

    <p>Eph o zaman anladı ---ya da anladığını sandı.</p>

    <p>Eph, Setrakian ve Nora, Jim ile Sylvia’nın evinin dışında, Yukarı Doğu Yakası'ndaki bir tepede yeniden buluştular.</p>

    <p>"Efendiyi Amerika’ya getiren Palmer'dı," dedi Setrakian. "İnsan ırkının geleceği pahasına amacına ulaşmak için neden her şeyi riske attığını biliyorum sanırım."</p>

    <p>"Neden?" dedi Nora.</p>

    <p>"Eldritch Palmer’ın sonsuza dek yaşamayı planladığına inanıyorum," dedi Setrakian.</p>

    <p>"Bu konuda bir şey yapabilirsek, yaşayamayacak," dedi Eph.</p>

    <p>"Kararlılığını alkışlıyorum," dedi Setrakian. "Ama serveti ve nüfuzu sayesinde, bu eski dost her tür avantaja sahip. Onun nihai oyunu bu, anlıyorsunuzdur. Onun için geri dönüş yok. Hedefine ulaşmak için her şeyi yapar."</p>

    <p>Eph bunun nerelere varabileceğini hayal edemezdi, yoksa kaybetmeye mahkum bir savaş verdiğini anlayabilirdi. Eldeki işe odaklandı. "Ne öğrendin?"</p>

    <p>"New York Tarih Cemiyeti'ne yaptığım kısa ziyaret meyve verdi. Söz konusu mülk, servetini içki yasağı döneminde yapmış bir kaçakçı tarafından tamamen yeniden inşa ettirilmiş. Evine defalarca baskın düzenlenmiş, ama yarım litre yasak içkiden daha fazlası bulunamamış. Bunun bir yeraltı damıtımevi ve tünel ağı sayesinde olduğu söyleniyor ---o tünellerin bazıları daha sonra metro hatları için kullanılmak üzere genişletilmiş."</p>

    <p>Eph Nora’ya baktı. "Ya sen?"</p>

    <p>"Aynı. Bolivar da mülkü eski bir kaçakçıya ait olduğu için, özellikle almış. Ondan önceki ev sahibinin de bir satanist olduğu ve yirminci yüzyıl başlarında, çatıdaki bir sunağın çevresinde kara ayinler düzenlediği söyleniyor. Bolivar son bir senedir o binayı yeniletiyor, yanındakiyle birleştiriyor, New York'taki en büyük özel konutlardan birini yaptırıyormuş."</p>

    <p>"Güzel," dedi Eph. "Nereye gittin, kütüphaneye mi?"</p>

    <p>"Hayır," dedi Nora, evin eski halini ve Bolivar’ın sahne makyajlı halini gösteren fotoğraf baskıları uzatarak. <i>"People</i> dergisinin internet baskısı. Dizüstü bilgisayarımı alıp bir Starbucks’a gittim."</p>

    <p>Apartmanın kapısı açıldı ve Jim ile Sylvia’nın dokuzuncu kattaki küçük dairesine çıktılar. Sylvia kapıyı, bir fal yazarına yakışır bir biçimde, dökümlü keten bir elbise içinde açtı. Saçlarını geniş bir bantla arkaya atmıştı. Nora’yı görünce şaşırdı, Eph’i görünce şoku arttı.</p>

    <p>"Sizin burada ne?.."</p>

    <p>Eph içeri girdi. "Sylvia, çok önemli sorularımız var ve zamanımız dar. Jim ve Stoneheart Grubu hakkında ne biliyorsun?"</p>

    <p>Sylvia anlamamış gibi elini göğsüne bastırdı. "Kim?"</p>

    <p>Eph köşede bir çalışma masası ve kapalı bir dizüstü bilgisayarın üzerinde uyuklayan bir tekir kedi gördü. O tarafa gitti ve dosya çekmecelerini açmaya başladı. "Bunları gözden geçirmemize aldırmazsın, değil mi?"</p>

    <p>"Hayır," dedi Sylvia, "eğer işe yarayacağını düşünüyorsan. Keyfîne bak."</p>

    <p>Setrakian kapının yanında kaldı. Eph ile Nora çalışma masasındaki eşyaları aradılar. Sylvia yaşlı adamın varlığından güçlü bir titreşim almış gibiydi. "Bir şey isteyen var mı? Bir içki?"</p>

    <p>"Hayır," dedi Nora çabucak gülümseyip, arama işine geri dönerek.</p>

    <p>"Hemen dönerim." Sylvia mutfağa girdi.</p>

    <p>Eph şaşkınlık içinde, dağınık masadan doğruldu. Ne aradığını bile bilmiyordu. Jim, Palmer için çalışıyordu demek? Bu ne kadar eskiye dayanıyordu? Ve Jim’i güdüleyen neydi? Para mı? Bu şekilde onların aleyhine döner miydi?</p>

    <p>Sylvia’ya parasal durumları hakkında hassas bir soru sormaya gitti. Odadan çıktı ve onu mutfakta buldu. Eph köşeyi döndüğünde, Sylvia duvar telefonunu kapatıyordu. Yüzünde tuhaf bir bakışla geriledi.</p>

    <p>Başta Eph’in kafası karıştı. "Kimi aradın Sylvia?"</p>

    <p>Diğerleri arkasından geldi. Sylvia arkasındaki duvarı yokladıktan sonra bir sandalyeye oturdu.</p>

    <p>"Sylvia... neler oluyor?" dedi Eph.</p>

    <p>Sylvia hiç kıpırdamadan ve iri, lanetleyen gözlerinde tekinsiz bir sükunet duygusuyla, "Kaybedeceksiniz," dedi.</p>

    <p>PS 69, JACKSON HEIGHTS</p>

    <p>Kelly normalde sınıfta cep telefonunu hiç açmazdı, ama şimdi sessize alınmış bir şekilde, takvimli sümeninin solunda duruyordu. Matt bütün gece gelmemişti, ki gecelik envanter sayımları için sıradışı olmayan bir durumdu bu; genellikle, daha sonra çalışanlarını kahvaltıya götürürdü. Ama her zaman arayıp hal hatır da sorardı. Okulda cep telefonu kullanılmasına izin verilmiyordu, ama Kelly gizlice birkaç kez aramıştı ve her seferinde sesli mesaj servisi çıkmıştı. Belki de hat bulamıyordu. Kelly endişelenmemeye çalışıyordu, ama savaşı kaybediyordu. Okula gelmeyen pek çok öğrenci vardı.</p>

    <p>Matt’i dinlediği ve onun kibirine boyun eğip şehirden ayrılmadığı için pişmandı. Eğer Matt bir şekilde Zack’i riske atmışsa...</p>

    <p>Sonra telefonu aydınlandı ve Kelly zarf ikonunu gördü. Matt’in cep telefonundan bir mesaj gelmişti.</p>

    <p>'Eve gel' diyordu.</p>

    <p>O kadar. Noktalama işareti kullanmadan, küçük harfle yazılmış iki sözcük. Kelly onu aramaya çalıştı. Telefon çaldı ve sonra Matt yanıt vermiş gibi çalmayı bıraktı. Ama Matt hiçbir şey söylemedi.</p>

    <p>"Matt? Matt?"</p>

    <p>Dördüncü sınıf öğrencileri ona tuhaf tuhaf baktı. Bayan Goodweather’ın sınıfta telefonla konuştuğunu hiç görmemişlerdi.</p>

    <p>Kelly ev telefonunu denedi ve meşgul sinyali aldı. Telesekreter mi bozulmuştu? En son ne zaman telefon meşgul çalmıştı?</p>

    <p>Çıkmaya karar verdi. Yan sınıfta ders veren Charlotte kendi sınıfının kapısını açar, öğrencilerine göz kulak olurdu. Kelly o günlük toparlanmayı, hattâ Zack’i ortaokuldan almayı düşündü... ama hayır. Koşa koşa eve gidecek, sorunun ne olduğunu görecek, sonra seçeneklerini değerlendirecek ve ancak ondan sonra karar verecekti.</p>

    <p><span> </span></p>

    <h1 class="calibre34" id="sigil_toc_id_33"><a class="pcalibre pcalibre1" id="bookmark69"></a>BUSHWICK, BROOKLYN</h1>

    <p>Boş evde onları karşılayan adam kapının çoğunu kaplıyordu. Çıkık çenesi, tıraş olmadığı için gölgeliydi; tıpkı bir is lekesi gibi görünüyordu. Adamın yanında, bir eliyle ağzını sıkı sıkı tuttuğu büyük, siyah bir torba, içinde ağır bir şey bulunan aşırı büyük bir yastık kılıfı vardı.</p>

    <p>Tanıştıktan sonra, irikıyım adam gömlek cebine uzandı ve HKM mührünü taşıyan bir mektubun kopyasını çıkardı. Mektubu Eph’e gösterdi.</p>

    <p>"Bize gösterecek bir şeyin olduğunu söylemiştin, değil mi?" dedi Eph.</p>

    <p>"İki şey. İlki bu."</p>

    <p>Fet çuvalın ipini çözdü ve içindekileri yere boca etti. Dört tüylü fare, bir yığın halinde yere düştü, hepsi ölmüştü.</p>

    <p>Eph geri sıçradı ve Nora nefesini içine çekti.</p>

    <p>"Hep derim, insanların dikkatini çekmek istiyorsan, onlara bir çuval dolusu fare getireceksin." Fet bir tanesini uzun kuyruğundan kaldırdı. Fare elinin altında yavaşça ileri geri döndü. "Şehrin her yerinde, deliklerinden çıkıyorlar. Gündüz bile. Bir şey onları çıkmaya zorluyor. Yani, yolunda gitmeyen bir şeyler var. Kara veba sırasında farelerin dışarı çıktığını ve sokaklarda düşüp öldüğünü biliyorum. Bu fareler ölmek için çıkmıyor. Oldukça canlı bir biçimde çıkıyorlar ve oldukça çaresiz ve açlar. Buraya yazıyorum, fare kolonisinde büyük bir değişim gördüğünüz zaman, bu kötü haberin yolda olduğu anlamına gelir. Fareler paniğe kapılmaya başladığında, General Electric hisselerini satma zamanı gelmiş demektir. Kaçma zamanı. Ne demek istediğimi anlıyor musunuz?"</p>

    <p>"Anlıyoruz," dedi Setrakian.</p>

    <p>"Ben burada bir şey kaçırıyorum," dedi Eph. "Farelerin bununla ne ilgisi..."</p>

    <p>"Onlar birer işaret," dedi Setrakian, "tıpkı Bay Fet’in dediği gibi. Ekolojik bir simge. Stoker bir vampirin biçim değiştirip, yarasa ya da kurt gibi bir gece yaratığına dönüşebileceği fikrini popülerleştirdi. Bu sahte fikir bir gerçekten kaynaklanmaktadır. Evlerde bodrumlar ya da mahzenler yokken, vampirler köylerin kıyısındaki mağaralarda ve inlerde yuva kurardı. Yozlaştırıcı varlıkları diğer yaratıkları ---yarasa ve kurtları--- yerlerinden sürüyordu ve bu yüzden bu yaratıklar köyleri basıyordu --- varlıkları aynı zamanda hastalıkların yayılmasıyla ve ruhların yozlaşmasıyla da çakışıyordu."</p>

    <p>Fet yaşlı adamı dikkatle dinliyordu. "Biliyor musun?" dedi. "Sen konuşurken iki kez 'vampir' dediğini duydum."</p>

    <p>Setrakian sakin sakin ona baktı. "Evet, öyle."</p>

    <p>Fet uzun süre düşündükten ve diğerlerine baktıktan sonra, "Tamam," dedi anlamaya başlamış gibi. "Şimdi size diğer şeyi göstereyim."</p>

    <p>Onları bodrum kata indirdi. Pis bir koku vardı, yanmış, hastalıklı bir şeyin kokusu. Onlara toza dönüşmüş eti ve kemikleri gösterdi, şimdi bodrum katın zemininde soğuk kül olarak yatıyorlardı. Pencereden süzülen ışığın oluşturduğu dörtgen uzamış, kaymıştı ve şimdi duvarın üzerinde parlıyordu. "Ama ışık buraya vuruyordu, onlar ışık alanına girince bir anda piştiler. Ama, ondan önce, bana bu... bu <i>şeyle</i> saldırdılar, dillerinin altından fırlayan bir şeyle."</p>

    <p>Setrakian ona kısa versiyonu anlattı. Kötü Efendi’nin 753 numaralı seferin içinde saklanmasını. Kaybolan tabutu. Morgdaki ölülerin kalkmasını ve Kıymetlileri'ne dönmelerini. Evlerdeki yuvaları. Stoneheart Grubu'nu. Gümüşü ve gün ışığını, iğneleri.</p>

    <p>"Başlarını arkaya attılar ve ağızlarını açtılar... tıpkı şeker gibiydi, şu çocuk şekerlerinden ---kutularının üzerinde <i>Star Wars</i> karakterlerinin kafaları olanlardan."</p>

    <p>"Pez kutuları."</p>

    <p>"Aynen öyle. Çeneyi kaldırırsın ve boğazlarından şeker çıkar."</p>

    <p>Eph başını salladı. "Şeker kısmı dışında, bu iyi bir tarif."</p>

    <p>Fet, Eph’e baktı. "Demek bu yüzden bir numaralı halk düşmanı oldun?"</p>

    <p>"Çünkü sessizlik onların silahı."</p>

    <p>"Lanet olsun o zaman. Birinin biraz gürültü çıkarması lazım."</p>

    <p>"Kesinlikle," dedi Eph.</p>

    <p>Setrakian, Fet’in kemerindeki fenere baktı. "Sana şunu sorayım. Yanılmıyorsam işinde kara ışık kullanıyorsun."</p>

    <p>"Elbette. Fare sidiği izlerini görebilmek için."</p>

    <p>Setrakian, Eph ile Nora’ya baktı.</p>

    <p>Fet yelekli ve takım elbiseli yaşlı adama bir bakış daha fırlattı. "Haşere imha konusunda bilgin var mı?"</p>

    <p>"Bazı deneyimlerim oldu," dedi Setrakian. Dönüşmüş emlakçıya yaklaştı. Adam güneş ışığından uzağa sürünmüş ya da emeklemişti ve şimdi uzak köşede kıvrılmış, yatıyordu. Setrakian gümüş sırtlı aynayla onu inceledi ve sonra sonucu Fet’e gösterdi. İmha uzmanı bir kendi gözleriyle gördüğü emlakçıya, bir camdaki titrek, bulanık yansımaya baktı. "Ama sen bana in kazan ve saklanan şeylerin uzmanıymışsın gibi geldin. Yuva kuran yaratıkların. İnsan nüfusuyla beslenen yaratıkların. Senin işin bu haşereleri uzaklaştırmak mı?"</p>

    <p>Fet, Setrakian ile diğerlerine, hızlanarak istasyondan çıkmakta olan bir ekspres trende duran ve aniden yanlış trene bindiğini fark eden bir adam gibi baktı. "Beni nasıl bir işe bulaştırıyorsunuz?"</p>

    <p>"O zaman bize sen söyle lütfen. Vampirler haşereyse ---şehirde hızla yayılan bir istilaysa--- onları sen nasıl durdururdun?"</p>

    <p>"Haşere kontrol açısından bakarsanız, zehirlemek ve kapan kurmak uzun vadede işe yaramayacak, kısa vadeli çözümler olur diyebilirim size. Bu bebekleri teker teker yakalamakla hiçbir yere varamazsınız. Gördükleriniz en zayıf fareler. Aptal olanlar. Akıllı olanlar nasıl hayatta kalacaklarını biliyorlar. İşe yarayan şey kontroldür. Yaşadıkları çevreyi idare etmek, ekosistemlerini bozmak. Yemek kaynağını kaldırmak ve açlıktan ölmelerine sebep olmak. Sonra istilanın kökünü bulur, temizlersiniz."</p>

    <p>Setrakian yavaşça başını salladıktan sonra Eph’e baktı. "Efendi. Bu şerrin kaynağı. Şu anda Manhattan’da bir yerde." Yaşlı adam yine yerde kıvrılmış talihsiz yaratığa baktı. Gece çöktükten sonra canlanacak, bir vampire, bir haşereye dönüşecekti. "Lütfen geri çekilin," dedi kılıcını kınından çıkararak. Ayinsel sözleri söyleyip, kılıcı iki eliyle tutarak savurdu ve adamın başını yattığı yerde uçurdu. Açık pembe kan akarken ---konak henüz tam olarak dönmemişti--- Setrakian kılıcını adamın gömleğine sildi ve onu yine bastona dönüştürdü. "Keşke Efendi’nin yuvasının nerede olduğuna dair bir ipucu olsaydı elimizde. Mekân onun tarafından önceden onaylanmış, hattâ seçilmiş olabilir. Onun konumuna uygun bir in. Yüzeydeki insan dünyasına karşı korunaklı, ama insanlara kolayca ulaşabileceği, karanlık bir yer." Fet’e döndü. "Bu farelerin nereden çıkıyor olabileceğine dair herhangi bir fikrin var mı? Bu göçün merkezine dair?"</p>

    <p>Fet gözlerini uzaklara dikerek, hemen başını salladı. "Sanırım biliyorum."</p>
  </div>
</body>
</html>
