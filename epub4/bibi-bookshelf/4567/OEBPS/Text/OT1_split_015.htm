<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><b class="calibre5"><br class="calibre18" id="calibre_pb_16" /></b></p>

    <p><b class="calibre5"><span class="calibre16"><span class="calibre12"><span class="calibre31"> </span></span></span></b></p>

    <p><span><span> </span></span></p>

    <h1 class="calibre15"><a class="pcalibre pcalibre1" id="bookmark16"></a>REGIS HAVAYOLLARI</h1>

    <h1 class="calibre15" id="sigil_toc_id_4"><a class="pcalibre pcalibre1" id="bookmark17"></a>BAKIM HANGARI</h1>

    <p>JFK taksi yolunun açılması gerektiği için, şafaktan önce tüm uçak olduğu gibi Regis Havayolları’nın uzun süreli bakım hangarına çekildi. Ölü yolcularla dolu 777 devasa bir tabut gibi önlerinden geçerken kimse konuşmadı.</p>

    <p>Tekerlek takozları indirildikten ve uçak sağlama alındıktan sonra, lekeli beton zemine siyah brandalar serildi. Sol kanatla burun arasındaki alanı kapamak için ödünç hastane perdeleri gerildi. Uçak, tıpkı devasa bir morgdaki ceset gibi, hangarda yalıtıldı.</p>

    <p>Eph’ın talebi üzerine New York Adli Tıp Kurumu Manhattan ve Queens'ten pek çok kıdemli adli tıp uzmanı gönderdi. Yanlarında kutular dolusu kauçuk ceset torbası getirdiler. New York'taki kurum dünyanın en büyük adli tıp kurumuydu, çok kurbanlı afet yönetiminde deneyimliydiler ve cesetlerin alınması sürecinin düzenlenmesine yardımcı oldular.</p>

    <p>Havalimanı Müdürlüğü Tehlikeli Maddeler Birimi’nin koruyucu giysiler giymiş görevlileri ilk önce hava şerifinin cesedini çıkardılar ---onlar ciddiyet içinde işlerini yaparken, görevliler ceset torbası kanat kapısında belirdiğinde selam verdiler--- ve sonra, ekonomi sınıfının ilk sırası boşaltıldı. Ardından boş koltukları da çıkararak, açılan mekânı diğer cesetleri torbalara koymak için kullandılar. Her ceset teker teker birer sedyeye bağlandı ve kanattan branda kaplı zemine sarkıtıldı.</p>

    <p>Süreç özenli ve zaman zaman korkunçtu. Otuz ceset çıkarıldıktan sonra, bir noktada, Havalimanı Müdürlüğü'nden bir görevli aniden inleyerek ve başlığını tutarak çalışmadan uzaklaştı. İki çalışma arkadaşı ona yaklaştı ve adam saldırarak, onları hastane perdelerine itti, mekânın yalıtılmışlığında bir gedik açtı. Panik doğdu, geniş hangardan çıkarken koruyucu kıyafetini tırmalayan bu muhtemelen zehirlenmiş ya da hastalık bulaşmış görevlinin önünde kaçıştılar. Eph apronda adamı yakaladı. Sabah güneşinin ışığı altında, adam başlığını çıkarıyor, kıyafetini üzerine dar gelen bir deri gibi soyuyordu. Eph onu tuttuğu anda adam asfalt piste çöktü ve gözlerinde terli gözyaşlarıyla oturakaldı.</p>

    <p>"Bu şehir," diye ağladı adam. "Bu kahrolası şehir."</p>

    <p>Daha sonra, bu adamın İkiz Kuleler felaketinin ardından gelen cehennem gibi haftalarda orada, kurtarma ekibinde ve yardım ekiplerinde çalıştığı ortaya çıktı. 11 Eylül'ün hayaleti Havalimanı Müdürlüğü çalışanlarının çoğunun üzerinde asılıydı hâlâ ve şimdiki sersemletici çok kurbanlı olay, o hayaletin herkesin üzerine çökmesine sebep olmuştu.</p>

    <p>Washington'daki Ulusal Ulaşım Güvenliği Kurulu'ndan bir analist ve müfettiş ekibi, bir FHİ Gulfstream uçağıyla geldi. Regis Havayolları 753'teki 'vaka'yla ilgili herkesle görüşmek, uçağın havadaki son anları belgelemek ve uçuşveri kayıt cihazını ve kokpit ses kayıt cihazını almak için gelmişlerdi. New York Sağlık Birimi'nden müfettişler, kriz yönetimi konusunda HKM tarafından atlanmış olduklarından, konu hakkında bilgilendirildiler, ama Eph yetkiyi onlara aktarmayı reddetti. Bu işin doğru yapılmasını istiyorsa, yalıtma meselesini kontrol altında tutması gerektiğini biliyordu.</p>

    <p>Washington'dan gelen Boeing temsilcileri 777’nin tamamen kapanmasının 'mekanik olarak imkânsız' olduğunu iddia etmişti. Scarsdale'deki yatağından kaldırılan Regis Havayolları genel müdür yardımcısı, tıbbi karantina sona erdikten sonra, uçağı incelemek için ilk önce Regis’in kendi teknisyenlerinin uçağa girmesi gerektiğinde ısrar ediyordu. (Şimdilik ölüm nedeni olarak havalandırma sisteminin bozulması olasılığı üzerinde duruluyordu.) Amerika’ya gelen Alınan büyükelçi ve ekibi hâlâ diplomatın çantasını bekliyordu. Eph onları birinci terminalde, Lufthansa’nın Senatör Salonu'nda dinlenmeye bırakmıştı. Valinin halkla ilişkiler sekreteri akşam bir basın toplantısı düzenlemeyi planlıyordu ve polis müdürü, terörizmle mücadele bürosunun başıyla birlikte, New York Polis Teşkilatı’nın vaka yönetimi aracına binip gelmişti.</p>

    <p>Sabahın ortası olduğunda yaklaşık seksen ceset çıkarılmıştı. Kimlik belirleme süreci, pasaport tarama işlemleri ve ayrıntılı yolcu manifestosu sayesinde hızla ilerlemekteydi.</p>

    <p>Molada Eph ve Nora karantinaya alınmış bölgenin dışında Jim'le konuştular. Perdenin arkasında uçağın iri cüssesi görülebiliyordu. Dışarıda uçaklar kalkıp iniyordu; tepelerinde motorların hızlanıp yavaşladığını duyabiliyorlardı ve havadaki hareketlenmeyi, çalkalanmayı hissedebiliyorlardı.</p>

    <p>Eph suyunu yudumlarken Jim’e sordu. " Manhattan'daki Adli Tıp kaç cesetle ilgilenebilir?"</p>

    <p>"Burada yetki Queens şubesinde, ama haklısın, Manhattan'daki daha donanımlı. Lojistik olarak, kurbanları bu ikisi, Brooklyn ve Bronx arasında paylaştıracağız. Yani, şube başına elli ceset düşüyor."</p>

    <p>"Onları nasıl nakledeceksiniz?"</p>

    <p>"Soğutmalı kamyonlarla. Adli tıp doktoru, Dünya Ticaret Merkezi’nin enkazında öyle yaptıklarını söyledi. Aşağı Manhattan'daki Fulton Balık Pazarı'yla temas kuruldu."</p>

    <p>Eph hastalık kontrol işini savaştaki direnişe benzetiyordu. Dünyanın geri kalanı, üstlerine çöken virüs ve bakteri işgalinin altında gündelik hayatlarını yaşamaya çalışırken, o ve ekibi iyilik adına savaş veriyorlardı. Bu senaryoda Jim yeraltı radyo habercisiydi, üç dil biliyordu, tereyağından silaha, Marseilles'den kaçış yöntemlerine kadar, her şeyi satın alabiliyordu.</p>

    <p>"Almanya'dan bir şey yok mu?" dedi Eph.</p>

    <p>"Henüz yok. Havaalanını iki saatliğine kapadılar ve eksiksiz güvenlik kontrolü yaptılar. Havaalanında hasta görevli yok, hastanelerden rapor edilen ani hastalık vakaları yok."</p>

    <p>Nora hevesle konuşmaya katıldı. "Burada hiçbir şey mantıklı gelmiyor."</p>

    <p>Eph başını sallayarak onayladı. "Konuş."</p>

    <p>"Bir uçak dolusu cesedimiz var. Bunun sebebi gaz ya da ---kazayla ya da değil--- havalandırma sistemine katılmış bir madde olsa, bu şekilde ölmezlerdi... bu kadar <i>huzur dolu</i> demek istiyorum. Boğulma hissi ve çırpınma olurdu. Kusma. Morarma. Farklı beden yapılarına sahip insanlar farklı zamanlarda ölürdü. Ve panik yaşanırdı. Şimdi... eğer bunun yerine bulaşıcı bir şey olsaydı, o zaman başka türden, çılgınlık ölçüsünde hızlı etki eden, tamamen yeni çıkmış bir mikrop olması lazım. Hiçbirimizin görmediği bir şey. Yani insan üretimi, laboratuvar ürünü bir şey. Ve aynı anda, ölenlerin yalnızca yolcular olmadığını da hatırlayın ---uçağın kendisi de öldü. Sanki bir <i>şey, </i>felç edici bir <i>şey</i> uçağın kendisine çarptı ve yolcular dahil içindeki her şeyi süpürdü. Ama bu da tamamen doğru değil, öyle değil mi? Çünkü, ki ben şu anda en önemli sorunun bu olduğunu düşünüyorum, kapıyı kim açtı?" Bir Eph’e, bir Jim'e baktı. "Demek istediğim... basınç değişimi yüzünden olabilir pekala. Belki kapı kilitli değildi ve uçağın içindeki basınç düşünce açıldı. Her konuda sevimli açıklamalar bulabiliriz, çünkü biz cıpçıyız, işimiz bu."</p>

    <p>"Bir de şu perdeler var," dedi Jim. "İniş sırasında insanlar pencereden dışarı bakar. Hepsini kapayan kim?"</p>

    <p>Eph başını salladı. Bütün sabah boyunca detaylara odaklanmış olduğundan, bir adım geri çekilip olayların tuhaflığını uzaktan görmek hoştu. "İşte bu yüzden, hayatta kalan dört kişi bu işin anahtarı olacak. Tabii, herhangi bir şeye tanık olmuşlarsa."</p>

    <p>"Ya da bu işle bir ilgileri varsa," dedi Nora.</p>

    <p>"Dördünün de durumu kritik, ama istikrarlı," dedi Jim. "Jamaica Hastanesi Tıp Merkezi’nin izolasyon kanadında kalıyorlar. Üçüncü pilot Kaptan Redfern, erkek, otuz iki yaşında. Weschester ilçesinden bir avukat, kadın, kırk bir yaşında. Brooklyn'den bir bilgisayar programcısı, erkek, kırk dört yaşında. Bir müzisyen, Manhattan ve Miami Beach'ten ünlü biri, erkek, otuz altı yaşında. Adı Dwight Moorshein."</p>

    <p>Eph omuzlarını silkti. "Hiç duymadım."</p>

    <p>"Gabriel Bolivar adını kullanıyor."</p>

    <p>"Ah," dedi Eph.</p>

    <p>"Iyy," dedi Nora.</p>

    <p>"Birinci sınıfta farklı kimlikle yolculuk ediyormuş. Korkutucu makyaj yok, çılgın kontakt lensler yok. Bu yüzden medya daha da fazla üzerimize gelecek."</p>

    <p>"Hayatta kalanlar arasında bağlantı var mı?" dedi Eph.</p>

    <p>"Görebildiğimiz kadarıyla yok. Belki incelemelerden bir şey çıkar. Uçağın farklı yerlerinde oturuyorlardı, programcı ekonomi sınıfında uçuyordu, avukat business class'ta, şarkıcı birinci sınıfta. Elbette Kaptan Redfern de uçuş güvertesindeydi."</p>

    <p>"Hayret verici," dedi Eph. "Ama yine de bir şeydir. Kendilerine gelirlerse, yani. Onlardan bazı yanıtlar almamıza izin verecek kadar."</p>

    <p>Havalimanı Müdürlüğü çalışanlarından biri Eph’i aramaya geldi. "Dr. Goodweather, içeri dönseniz iyi olacak," dedi. "Kargo ambarı. Bir şey buldular."</p>

    <p>777’nin karnında, yan kargo kapağının içinde, Havalimanı Müdürlüğü Tehlikeli Maddeler ekibi tarafından açılıp incelenmek üzere, çelik bagaj dolapları indirilmeye başlanmıştı bile. Eph ve Nora, tekerlekleri zemine gömülü raylara oturtulmuş kutu sırasının çevresinden dolandılar.</p>

    <p>Ambarın uzak ucunda uzun, dikdörtgen şeklinde bir kutu duruyordu. Siyah ve tahtaydı, ağır görünüyordu, tıpkı sırtüstü yatırılmış büyük bir dolap gibi. Cilasız abanozdan, yaklaşık iki buçuk metre uzunluğunda, bir metre yirmi santim genişliğinde, doksan santim yüksekliğindeydi. Bir buzdolabından daha uzundu. Üst kenarları çepeçevre girift oymalarla çevrilmişti, labirente benzer çizgiler ve eski bir dile ait ya da eski bir dile aitmiş gibi gösterilmiş harfler vardı. Kıvrımların çoğu kesintisiz insansı şekillere sahipti ---belki, biraz da hayal gücüyle, çığlık atan yüzlere.</p>

    <p>"Henüz kimse açmadı mı?" diye sordu Eph.</p>

    <p>Tehlikeli Maddeler görevlileri başlarını iki yana salladılar. "Hiçbir şeye dokunmadık," dedi biri.</p>

    <p>Eph kutunun arkasını kontrol etti. Dolabın yanında, yerde, çelik kancaları hâlâ yerdeki gözlerde duran üç turuncu bağlama kayışı duruyordu. "Ya bu kayışlar?"</p>

    <p>"Biz girdiğimizde çözülmüştü," dedi bir başkası.</p>

    <p>Eph ambarda çevresine bakındı. "Bu imkânsız," dedi. "Bu şey yolculuk sırasında bağlanmış olmasaydı, kargo ambarının duvarlarına olmasa bile, bagaj kutularına büyük zarar verirdi." Yine çevresine bakındı. "Etiketi nerede? Kargo manifestosu ne diyor?"</p>

    <p>Görevlilerden birinin eldivenli elinde, tek bir halka kıskacın tuttuğu bir tomar kâğıt vardı. "Burada değil."</p>

    <p>Eph kendi gözleriyle görmek için bakmaya gitti. "Bu mümkün değil."</p>

    <p>"Üç takım golf sopası dışında buraya yazılmış tek olağandışı kargo, bir kano." Adam tam duvara işaret etti. Duvara aynı turuncu kayışlarla bir kano bağlanmıştı. Kano plastiğe sarılıydı ve üzerine havayolu bagaj etiketleri yapıştırılmıştı.</p>

    <p>"Berlin’i arayın," dedi Eph. "Bir kayıt olmalı. Oradaki biri bir şey hatırlıyordur. Bu en az iki yüz kilo çeker."</p>

    <p>"Bunu çoktan yaptık. Kayıt yok. Bagaj ekibini çağırıp teker teker sorgulayacaklar."</p>

    <p>Eph siyah dolaba döndü. Grotesk oymaları görmezden gelerek yanları inceledi, üst kenarın iki yanı boyunca dizilmiş üçer menteşe buldu. Bu, ortada birleşen iki kanatlı bir kapaktı ve iki yarım kanat dışa doğru açılıyordu. Eph eldivenli eliyle oymalı kapağa dokundu, sonra kapağın altına uzanarak ağır kapakları açmaya çalıştı. "Yardım etmek isteyen var mı?"</p>

    <p>Görevlilerden biri öne çıkarak eldivenli parmaklarını Eph’in tuttuğu yerin karşısına, diğer kapağın altına koydu. Eph üçe kadar saydı ve iki kanadı aynı anda açtılar.</p>

    <p>Kapaklar sağlam, geniş kanatlı menteşelerin üzerinde açık duruyordu. Kutudan cesedimsi bir koku yayıldı. Sanki dolap yüz senedir kapalı duruyordu. Boş görünüyordu, ama sonra görevlilerden biri bir fener yaktı ve içini aydınlattı.</p>

    <p>Eph dolabın içine uzandı ve parmakları yoğun, siyah toprağa gömüldü. Toprak pasta hamuru kadar esnek ve yumuşaktı ve kutunun üçte ikisini dolduruyordu.</p>

    <p>Nora açık dolabın önünde bir adım geriledi. "Tabuta benziyor," dedi.</p>

    <p>Eph parmaklarını çekti, toprağı silkeledi ve ona dönerek gülümsemesini bekledi, ama Nora gülümsemedi. "Bunun için biraz büyük, değil mi?"</p>

    <p>"Neden insan bir kutu dolusu toprak nakletsin ki?" diye sordu Nora.</p>

    <p>"Yapmazlar," dedi Eph. "İçinde bir şey olmalı."</p>

    <p>"Ama nasıl?" dedi Nora. "Bu uçak mutlak karantina altında."</p>

    <p>Eph omuzlarını silkti. "Buradaki her şeyi nasıl açıklayacağız? Kesin olarak bildiğim tek şey, burada konşimentosu olmayan kilitsiz, kayışla bağlanmamış bir kutu olduğu." Diğerlerine döndü. "Topraktan örnek almamız lazım. Toprak da kanıt izi taşır. Örneğin, radyasyon."</p>

    <p>Görevlilerden biri konuştu. "Demek istediğin, yolcuları alt etmek için kullanılan malzeme her neyse?.."</p>

    <p>"Bunun içinde mi getirildi? Bütün gün duyduğum en iyi teori."</p>

    <p>Jim’in sesi aşağıdan, uçağın dışından seslendi. "Eph? Nora?"</p>

    <p>Eph karşılık verdi: "Ne oldu Jim?"</p>

    <p>"Jamaica Hastanesi karantina bölümünden telefon aldım. Hemen oraya gitmek istersin herhalde."</p>

    <p><span> </span></p>

    <p><a class="pcalibre pcalibre1" id="bookmark18"></a>JAMAİCA HASTANESİ TIP MERKEZİ</p>

    <p>Hastane JFK’nin kuzeyinde, Van Wyck Otoyolu üzerinden, yalnızca on dakika uzaktaydı. Jamaica Hastanesi New York'taki dört Biyoterörizme Karşı Hazırlık Merkezi'nden biriydi. Sendrom İzleme Sistemi’nin tam katılımcılarından biriydi ve Eph daha birkaç ay önce orada bir Kanarya atölye çalışması yapmıştı. Bu yüzden, beşinci kattaki havayla bulaşan enfeksiyonlar koğuşunun yolunu biliyordu.</p>

    <p>Çift kanatlı metal kapıda göze çarpan, alev turuncusu, üç yapraklı Biyotehlike simgesi vardı ve hücreli maddeler ya da canlı organizmalar için gerçek ve potansiyel tehlike ifade ediyordu. Yazılı tabela şöyle uyarıyordu:</p>

    <p><b class="calibre5"><span> </span></b></p>

    <p><span class="font2">YALITIM ALANI:</span></p>

    <p><span class="font2">TEMAS ÖNLEMLERİ ŞART.</span></p>

    <p><span class="font2">YALNIZCA YETKİLİ PERSONEL.</span></p>

    <p><b class="calibre5"><span> </span></b></p>

    <p>Eph resepsiyonda HKM kimliğini gösterdi ve idareci onu önceki biyokontrol çalışmalarından tanıdı, içeriye kadar ona eşlik etti. "Sorun ne?" diye sordu Eph.</p>

    <p>"Melodramatik davranmak istemem," dedi kadın, hastane kimliğini okuyucudan geçirip koğuş kapısını açarak, "ama kendi gözlerinizle görmeniz gerek."</p>

    <p>İçerideki koridor dardı. Burası yalıtım koğuşunun dış halkasıydı ve hemşire masası ortama hakimdi. Eph idareciyi izleyerek mavi perdelerin arkasına, temas donanımı ---önlükler, gözlükler, eldivenler, patikler, solunum cihazları--- içeren geniş bir ara bölmeye geçti. Bir de, içine kırmızı biyotehlike çöp torbası konmuş iri, tekerlekli bir çöp kutusu vardı. Solunum cihazı yarım maskeli N95 modeliydi, 0.3 mikrondan daha iri zerrecikleri %95 verimlilikle süzüyordu. Bu, maskenin insanı havayla taşınan çoğu virüsten ve bakteriden koruduğu, ama kimyasal ya da gaz bulaşmalarına karşı korumadığı anlamına geliyordu.</p>

    <p>Havaalanındaki eksiksiz temas kıyafetinden sonra, hastane maskesi, ameliyat kepi, gözlükler, önlük ve ayakkabı üstü patiklerle, Eph kendini kesinlikle risk altında hissediyordu. Benzer şekilde giyinmiş idareci bir düğmeye basarak bir çift kanatlı kapı açtı ve Eph içeri girerken negatif basınç sisteminin sonucu olan çekiş duygusunu hissetti. Sistem, dışarı zerrecik kaçmasın diye, havanın yalıtım sistemine doğru akmasını sağlıyordu.</p>

    <p>İçeride, merkezi malzeme istasyonunun solundan sağına doğru bir koridor uzanıyordu, istasyonda ilaçlar, acil durum malzemeleri, plastik kaplı bir dizüstü bilgisayar, dışarıyla iletişim kurmak için diyafon sistemi ve fazladan koruma malzemeleri vardı.</p>

    <p>Hasta kısmı sekiz küçük odadan oluşan bir süitti. Nüfusu iki milyon iki yüz elli bini geçen bir ilçe için toplam sekiz izolasyon odası. 'Genişleme kapasitesi', halk sağlığını ilgilendiren büyük ölçekli acil durumlarda kamu sağlığı talebini karşılamak için, bir sağlık sisteminin kapasitesini hızla normal düzeyinden daha geniş bir düzeye çıkarma yeteneğine verilen afet planlama terimiydi. New York Eyaleti'ndeki hasta yatağı sayısı 60 bindi ve düşüyordu. Sırf New York <i>şehrinin</i> nüfusu sekiz milyondu ve yükseliyordu. Kanarya, bu istatistik eksikliği düzeltme umuduyla, bir tür afet planlama önlemi olarak kurulmuştu. HKM bu siyasi çözümü 'iyimser' olarak nitelemişti. Eph ise 'büyüsel düşünme' terimini tercih ediyordu.</p>

    <p>İdarecinin peşinden ilk odaya girdi. Burası eksiksiz bir biyolojik izolasyon tankı değildi; hava kilitleri ya da çelik kapılar yoktu. Burası, ayrı bir yerde bulunan sıradan bir hastane odasıydı. Oda seramik zeminliydi ve floresanla aydınlatılmıştı, Eph'in gördüğü ilk şey, yan duvara dayanmış atık <i>Kurt</i> hücresi oldu. Bir <i>Kurt</i> hücresi, atılabilir, plastik kutulu bir sedyedir. Tıpkı saydam bir tabut gibi, uzun kenarlarda ikişer yuvarlak eldiven oyuğu bulunur ve çıkarılabilir dış oksijen tankları kullanılabilir. Kutunun yanında bir ceket, gömlek ve pantolon vardı, ameliyat makasları ile kesilip hastanın üzerinden çıkarılmıştı. Ters dönmüş pilot şapkasının üzerinde Regis Havayollarının kanatlı taç logosu görülebiliyordu.</p>

    <p>Odanın ortasındaki hasta yatağı saydam plastik perdelerle çevrilmişti ve dışında izleme ekipmanı ve torbalarla dolu elektronik bir damariçi damla ağacı duruyordu. Korkuluklu yatağın yeşil örtüleri, geniş beyaz yastıkları vardı ve sırtı dik konuma getirilmişti.</p>

    <p>Kaptan Doyle Redfern, elleri kucağında, yatağın ortasında oturuyordu. Bacakları çıplaktı, üzerinde yalnızca hastane geceliği vardı ve tetikte görünüyordu. Kolundaki ve elindeki damariçi şırıngalar ve yüzündeki gergin ifade dışında --- Eph onu kokpitin içinde bulduğundan beri beş kilo vermiş gibi görünüyordu--- muayene edilmeyi bekleyen bir hastadan farksızdı.</p>

    <p>Eph yaklaşırken adam umutla ona baktı. "Sen havayolu şirketinden misin?" diye sordu.</p>

    <p>Eph başını sersem sersem iki yana salladı. Dün gece bu adam uçağın kokpitinde, ölmek üzereymiş gibi, gözleri geriye devrilerek nefes nefese yere yuvarlanmıştı.</p>

    <p>Pilot kıpırdanırken ince şilte gıcırdadı. Adam her yeri tutulmuş gibi irkildi ve sonra, "Uçakta ne oldu?" diye sordu.</p>

    <p>Eph hayal kırıklığını saklayamadı. "Ben de sana bunu sormak için gelmiştim."</p>

    <p>Eph şimdi rock yıldızı Gabriel Bolivar’ın karşısında duruyordu. Adam hastane geceliğine sarınmış siyah saçlı bir canavar figürü gibi yatağın kenarına tünemişti. Korkunç makyajı yokken, tel tel saçları ve feleğin çemberinden geçmiş imajına rağmen, şaşırtıcı ölçüde yakışıklıydı.</p>

    <p>"Bütün akşamdan kalmışlıkların anası bu," dedi Bolivar.</p>

    <p>"Başka bir rahatsızlığınız var mı?" diye sordu Eph.</p>

    <p>"Çok. <i>Vay anasını</i>." Elini uzun siyah saçlarından geçirdi. "Asla ticari uçaklarla uçma. Bu hikâyeden çıkarılacak ders bu."</p>

    <p>"Bay Bolivar, bana söyleyebilir misiniz, iniş hakkında hatırladığınız son şey neydi?"</p>

    <p>"İniş mi? Ben ciddiyim. Uçuşun büyük kısmında votka toniğe asıldım ---yolculuk boyunca uyuduğumdan eminim." Işığa karşı gözlerini kısarak yukarı baktı. "Biraz Demerol’e ne dersin, hı? Belki abur cubur arabası geçerken?"</p>

    <p>Eph, Bolivar’ın çıplak kollarındaki yara izlerini gördü ve adamın imzası olan konser gösterilerinden birinin sahnede kendini kesmek olduğunu hatırladı. "Yolcularla eşyaları eşleştirmeye çalışıyoruz."</p>

    <p>"Bu kolay. Benim hiçbir şeyim yoktu. Bagaj yok, yalnızca telefonum. Charter uçağı bozuldu ve ben de bir dakikayla bu uçağı yakaladım. Menajerim söylemedi mi?"</p>

    <p>"Henüz onunla konuşmadım. Özellikle, büyük bir dolabı soruyorum."</p>

    <p>Bolivar ona baktı. "Bu bir tür psikolojik test mi?"</p>

    <p>"Kargo alanında. Eski bir kutu, kısmen toprakla dolu."</p>

    <p>"Neden bahsettiğini bilmiyorum."</p>

    <p>"Onu Almanya'dan buraya siz getirmediniz mi? Sizin gibilerin toplayacağı türden bir şeye benziyor."</p>

    <p>Bolivar kaşlarını çattı. "Benimki gösteri ahbap. Kahrolası bir gösteri, bir numara. Gotik boya, hardcore şarkı sözleri. İnternette ara ---babam bir Metodist vaizdi ve benim koleksiyonunu yaptığım tek şey de yatılacak kız. Bahsi geçmişken bu boktan yerden ne zaman çıkıyorum?"</p>

    <p>"Yapmamız gereken başka testler var," dedi Eph. "Gitmenize izin vermeden önce temiz raporu vermek istiyoruz."</p>

    <p>"Telefonumu ne zaman geri alabileceğim?"</p>

    <p>"Yakında," dedi Eph dışarı çıkarken.</p>

    <p>İdareci izolasyon koğuşunun dışındaki üç adamla sorun yaşıyordu. Adamların ikisi Eph’in tepesine dikilmişti ve Bolivar’ın korumaları olmalıydılar. Üçüncüsü daha ufak tefekti ve elindeki evrak çantasıyla, avukat izlenimi veriyordu.</p>

    <p>"Beyler, buraya giriş kısıtlanmıştır," dedi Eph.</p>

    <p>"Müşterim Gabriel Bolivar’ı çıkarmak için geldim," dedi avukat.</p>

    <p>"Bay Bolivar’a testler yapılıyor ve uygun görülen en kısa zamanda taburcu edilecek."</p>

    <p>"O ne zaman olacak peki?"</p>

    <p>Eph omuzlarını silkti. "Her şey yolunda giderse iki, üç gün."</p>

    <p>"Bay Bolivar özel doktoru tarafından tedavi edilmek üzere taburcu edilmesi için başvurdu. Ben yalnızca avukatı olarak değil, herhangi bir şekilde sakatlanmışsa sağlığından sorumlu temsilci olarak da hareket etme yetkisine sahibim."</p>

    <p>Eph, "Onu benden başka kimse göremez," dedikten sonra idareciye dönerek, "Buraya hemen nöbetçi koyalım," diye ekledi.</p>

    <p>Avukat öne çıktı. "Dinleyin Doktor Bey. Ben karantina kanunlarından pek anlamam, ama birini tıbbi izolasyonda tutmak için başkandan idari karar gerektiğinden oldukça eminim. Aslında, bu emri görebilir miyim?"</p>

    <p>Eph gülümsedi. "Bay Bolivar benim hastam ve büyük bir kazadan canlı kurtulan biri. Hemşire masasına numaranızı bırakabilirseniz, sizi durumu hakkında bilgilendirmek için elimden geleni yaparım -Bay Bolivar’ın rızasıyla elbette."</p>

    <p>"Bak Doktor." Avukat, Eph’in hiç hoşuna gitmeyen bir biçimde, elini Eph’in omzuna koydu. "Müşterimin kuduz hayran kitlesini harekete geçirerek, bir mahkeme emrinden daha çabuk sonuç alabilirim." Tehdidine idareciyi de dahil etti. "Bu hastanenin dışında Gotik fıstıklardan ve muhtelif ucubelerden bir güruhun protestoya başlamasını, onu görme çabasıyla bu koridorlarda başıboş koşturmasını ister misiniz?"</p>

    <p>Eph avukat elini çekene kadar omzundaki ele baktı. Daha olaydan kurtulmuş iki kişiyle daha konuşması gerekiyordu. "Bak, gerçekten bunun için zamanım yok. Bu yüzden sana açık seçik sorayım. Müşterinin benim bilmem gereken, cinsel yollardan bulaşan hastalığı var mı? Uyuşturucu kullandı mı? Sormam gerekiyor, çünkü tüm sağlık geçmişine bakmam gerekirse, eh, bu tür şeyler yanlış ellere geçebilir. Tüm sağlık geçmişinin basına sızmasını istemezsin, değil mi?"</p>

    <p>Avukat ona bakakaldı. "Bu kişisel bilgidir. Açıklamak suçtur."</p>

    <p>"Ve gerçek bir utanç kaynağı olabilir," dedi Eph, etkiyi artırmak için avukatın gözlerinin içine bir saniye daha bakarak. "Demek istediğim, biri <i>senin</i> sağlık geçmişini internete, herkesin görebileceği bir yere koysa nasıl olurdu, hayal et."</p>

    <p>Avukatın nutku tutuldu. Eph iki korumanın arasından geçip uzaklaştı.</p>

    <p>Avukatlık şirketi ortağı, iki çocuk annesi, Swarthmore mezunu, Bronxville sakini, Junior League üyesi olan Joan Luss, izolasyon koğuşundaki hasta yatağında, o saçma hastane geceliğinin içinde, köpük şiltenin üzerinde oturmuş, şilte koruyucusunun paket kâğıdına notlar alıyordu. Çıplak ayak parmaklarını oynatarak çiziktiriyor ve bekliyordu. Telefonunu geri vermeyi reddediyorlardı; bir kurşunkalem için bile dil dökmek, tehditler savurmak zorunda kalmıştı.</p>

    <p>Tam yine hemşire çağırma düğmesine basacaktı ki, sonunda hemşire kapıdan girdi. Joan ona, 'sonuç elde et' gülümsemesiyle baktı. "Merhaba, evet, işte geldin. Ben de meraklanmaya başlamıştım. Daha önce gelen doktorun adı neydi?"</p>

    <p>"Hastanede çalışan doktorlardan değil."</p>

    <p>"Bunun farkındayım. Adını soruyorum."</p>

    <p>"Adı Dr. Goodweather."</p>

    <p>"Goodweather." Joan bunu yazdı. "İlk adı?"</p>

    <p>"Doktor." Hemşire ifadesizce güldü. "Hepsinin ilk adı benim için aynıdır: Doktor."</p>

    <p>Joan, doğru duyduğundan emin değilmiş gibi gözlerini kıstı ve sert çarşafların üzerinde biraz kıpırdandı. "Ve buraya Hastalık Kontrol ve Önleme Merkezi'nden gönderildi, öyle mi?"</p>

    <p>"Sanırım öyle, evet. Bir dizi test yapılması için talimat bıraktı..."</p>

    <p>"Kazadan kaç kişi kurtuldu?"</p>

    <p>"Kaza olmadı."</p>

    <p>Joan gülümsedi. Bazen laf anlatabilmek için İngilizce onların ana dilleri değilmiş gibi davranmak gerekiyordu. "Sana sorduğum şu: Berlin'den New York’a gelen 753 sefer sayılı uçaktan kaç kişi daha hayatta kaldı?"</p>

    <p>"Bu kanatta sizinle birlikte üç kişi daha var. Şimdi, Dr. Goodweather kan almak istiyor ve..."</p>

    <p>Joan onu dinlemeyi bıraktı. Hâlâ bu hasta odasında oturmasının tek sebebi, oyuna ayak uydurarak daha fazla bilgi edinebileceğini bilmesiydi. Ama bu oyunun da sonu geliyordu. Joan Luss bir haksız fiil avukatıydı, yani herhangi bir davaya temel oluşturabilecek haksız fiillerle ilgileniyordu. Bir uçak dolusu yolcunun tamam! ölmüştü, dört kişi hariç ---onlardan biri de haksız fiil avukatıydı.</p>

    <p>Zavallı Regis Havayolları. Onları ilgilendirdiği kadarıyla, yanlış yolcu hayatta kalmıştı.</p>

    <p>Joan hemşirenin sözünü keserek konuştu. "Bugüne kadarki sağlık raporumun kopyasını istiyorum. Ayrıca üzerimde yapılan klinik testlerin eksiksiz bir listesini ve sonuçlarını..."</p>

    <p>"Bayan Luss? Kendinizi iyi hissettiğinizden emin misiniz?"</p>

    <p>Bir an Joan'un başı döndü, ama bu yalnızca o korkunç uçuşun sonunda yolcuları bayıltan şeyin kalıntısıydı. Gülümsedi ve başını şiddetle iki yana sallayarak kendine geldi. Hissettiği öfke, bu felaketin dibine inmek ve bu tehlikeli ölçüde ihmalkar havayolu şirketini mahkemeye çıkarmak için harcayacağı bin ücretli saat boyunca ona güç verecekti.</p>

    <p>"Yakında gerçekten çok iyi hissedeceğim," dedi.</p>
  </div>
</body>
</html>
