<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre18" id="calibre_pb_35" /></p>

    <p><span class="calibre12"> </span></p>

    <h1 class="calibre15"><a class="pcalibre pcalibre1" id="bookmark54"></a>KANARYA KARARGAHI, 11. CADDE İLE 27. CADDE'NIN KESİŞİMİ</h1>

    <p>753 numaralı seferin inişini takip eden üçüncü gün, Eph Setrakian’ı HKM Kanarya Projesi’nin Chelsea’nın batı kenarında, Hudson’ın bir sokak doğusundaki karargahına götürdü. Eph Kanarya Projesi'ni başlatmadan önce, üç odalık ofis HKM’nin Dünya Ticaret Merkezi İşçi ve Gönüllü Tıbbi Tarama Programı’nın yerel ofisiydi. 9/11 kurtarma çalışmaları ile kalıcı solunum rahatsızlıkları arasında bağ olup olmadığını araştırıyorlardı.</p>

    <p>Arabayı 11. Cadde'ye çekerlerken Eph’in morali düzeldi. Girişin dışında iki polis arabası ve iki işaretsiz, hükümet plakası taşıyan <i>sedan</i> araba vardı. Müdür Barnes sonunda ikna olmuştu. İhtiyaç duydukları yardımı alacaklardı. Eph, Nora ve Setrakian’ın bu felaketle kendi başlarına mücadele etmeleri imkânsızdı.</p>

    <p>Oraya vardıklarında üçüncü kattaki ofis kapısı açıktı ve Barnes sivil giyimli bir adamla konuşuyordu. Adam kendini FBI için çalışan bir özel ajan olarak tanıttı. "Everett," dedi Eph, onun bizzat ilgilendiğini öğrenince rahatlayarak. "Zamanlaman mükemmel. Tam da görmek istediğim adam." Kapının yanındaki küçük buzdolabına gitti. Bir litrelik tam yağlı süte uzanır, kapağını açıp hızla içerken, test tüpleri tıngırdadı. Eskiden içkiye ne kadar ihtiyaç duyuyorsa, şimdi de kalsiyuma o kadar ihtiyaç duyuyordu. İnsanın bağımlılıklarının yerine yenilerini koyduğunu fark etti. Örneğin, Eph daha geçen hafta bilim ve doğanın kanunlarına bağımlıydı. Şimdiyse gümüş kılıçlar ve morötesi ışıklar heyecanlandırıyordu onu.</p>

    <p>Yarısı dolu şişeyi dudaklarına götürürken, susuzluğunu bir başka memelinin ürünüyle giderdiğini fark etti.</p>

    <p>"Bu kim?" diye sordu Müdür Barnes.</p>

    <p>"Bu," dedi Eph üst dudağındaki süt bıyığını silerek, "Profesör Abraham Setrakian." Setrakian’ın şapkası elindeydi, bembeyaz saçları alçak tavan lambalarının altında parlıyordu. "Çok şey oldu Everett," dedi Eph biraz daha süt içip, midesindeki yangını söndürerek. "Nereden başlayacağımı bile bilemiyorum."</p>

    <p>"Neden şehir morglarından kaybolan cesetlerden başlamıyoruz?"</p>

    <p>Eph şişeyi indirdi. Polislerden biri arkasındaki kapıya doğru yaklaşmıştı. İkinci bir FBI görevlisi Eph’in dizüstü bilgisayarının başına oturmuş, bir şeyler yazıyordu. "Hey, affedersin, ama ne oluyor?" dedi Eph.</p>

    <p>"Ephraim, kayıp cesetler hakkında ne biliyorsun?" dedi Barnes.</p>

    <p>Eph bir an için HKM müdürünün yüzünü okumaya çalıştı. Dönüp Setrakian’a baktı, ama yaşlı adam hiçbir şey söylemedi; şapkası boğum boğum ellerinde, hiç kıpırdamadan durmakla yetindi.</p>

    <p>Eph patronuna döndü. "Eve gittiler."</p>

    <p>"Eve mi?" dedi Barnes, onu daha iyi duymaya çalışırmış gibi başını çevirerek. "Cennete mi?"</p>

    <p>"Ailelerine Everett."</p>

    <p>Barnes, Eph'ten gözünü ayırmayan FBI ajanına baktı.</p>

    <p>"Onlar ölü," dedi Barnes.</p>

    <p>"Onlar ölü değil. En azından, bizim anladığımız şekilde değil."</p>

    <p>"Ölü olmanın yalnızca tek bir yolu vardır Ephraim."</p>

    <p>Eph başını iki yana salladı. "Artık değil."</p>

    <p>"Ephraim." Barnes anlayışlı bir ifadeyle bir adım attı. "Son zamanlarda büyük stres altında olduğunu biliyorum. Ailevi sorunların olduğunu biliyorum..."</p>

    <p>"Dur bir dakika," dedi Eph. "Bütün bunların ne olduğunu anladığımdan emin değilim."</p>

    <p>"Bu, hastanız hakkında Doktor," dedi FBI ajanı. "Regis Havayollarının 753 numaralı seferinin pilotlarından biri, Kaptan Doyle Redfern. Onun tedavisi hakkında birkaç sorumuz var."</p>

    <p>Eph ürpertisini sakladı. "Mahkeme emri çıkarın. O zaman sorularınızı yanıtlarım."</p>

    <p>"Belki bunu açıklamak istersiniz."</p>

    <p>Masanın kenarındaki taşınabilir video oynatıcısını açtı ve oynatma düğmesine bastı. Bir hastane odasının güvenlik kamerasıyla çekilmiş görüntülerini gösterdi. Redfern arkadan görünüyordu. Sendeliyordu ve hastane geceliğinin arkası açıktı. Öfkeli bir avcıdan çok, yaralı ve şaşkın görünüyordu. Kamera açısı ağzından fırlayan iğneyi göstermedi.</p>

    <p>Ama Eph’i, elinde hızla dönen cerrahi testereyle Redfern'ün boğazına saldırırken gösterdi.</p>

    <p>Videoda bir kesinti oldu ve sonra Nora arka plandaydı, eliyle ağzını kapatmıştı. Eph göğsü kalkıp inerek kapıda duruyordu ve Redfern bir yığın halinde yerde yatıyordu.</p>

    <p>Sonra bir başka sekans başladı. Görüntü, aynı mahzen katında, daha ilerideki daha yükseğe yerleştirilmiş bir başka kameradandı. Biri erkek, biri kadın iki kişinin Redfern'ün cesedinin saklandığı kilitli morga zorla girmesini gösteriyordu. Sonra onların ağır bir ceset torbası taşıyarak dışarı çıklarkenki görüntüsü geldi.</p>

    <p>Eph ve Nora’ya çok benzeyen iki kişi.</p>

    <p>Video durdu. Eph Nora’ya baktı ---Nora şok içindeydi--- ve sonra bakışlarını FBI ajanıyla Barnes’a çevirdi. "O... o saldırı kötü görünecek şekilde kesilip yapıştırılmış. Orada bir kesinti vardı. Redfern..."</p>

    <p>"Kaptan Redfern'ün cesedi nerede?"</p>

    <p>Eph düşünemiyordu. Biraz önce gördüğü yalanın etkisini üzerinden atamıyordu. "O biz değildik. Kamera fazla yüksekteydi..."</p>

    <p>"Yani onların sen ve Doktor Martinez olmadığını mı söylüyorsun?"</p>

    <p>Eph Nora’ya baktı. Nora başını iki yana sallıyordu. İkisi de tutarlı bir savunma düşünemeyecek kadar şaşkındı.</p>

    <p>"Sana bir kez daha sorayım Ephraim," dedi Bames. "Morglardan kaybolan cesetler nerede?"</p>

    <p>Eph kapının yanında duran Setrakian’a baktı, sonra da Barnes’a. Söyleyecek bir şey bulamadı.</p>

    <p>"Ephraim, Kanarya Projesi'ni durduruyorum. Şu andan geçerli olmak üzere."</p>

    <p>"Ne?" dedi Eph kendine gelerek. "Dur Everett..."</p>

    <p>Eph hızla Barnes’a doğru ilerledi. Diğer polisler de, o bir tehlike oluşturuyormuş gibi, ona doğru ilerlemeye başladılar. Tepkileri Eph’i durdurdu ve onu daha da fazla korkuttu.</p>

    <p>"Dr. Goodweather, bizimle gelmeniz lazım," dedi bir FBI ajanı. "Hepiniz... hey!"</p>

    <p>Eph döndü. Setrakian gitmişti.</p>

    <p>Ajan, iki polisi onun peşinden yolladı.</p>

    <p>Eph dönüp Barnes’a baktı. "Everett. Beni bilirsin. Kim olduğumu bilirsin. Sana söyleyeceklerime kulak ver. Bu şehre bir salgın yayılıyor ---hiç görmediğimiz türden bir musibet."</p>

    <p>"Dr. Goodweather, Jim Kent’e ne iğne yaptığınızı bilmek istiyoruz," dedi FBI ajanı.</p>

    <p>"Ben ne... <i>ne"</i></p>

    <p>"Ephraim," dedi Barnes, "onlarla bir anlaşma yaptım. Sen işbirliği yapmayı kabul edersen Nora’ya dokunmayacaklar. Onu tutuklanma skandalından koru ve profesyonel saygınlığını koru. Siz, ikinizin... yakın olduğunuzu biliyorum."</p>

    <p>"Peki, bunu tam olarak nereden biliyorsun?" Eph şaşkınlıktan öfkeye geçerek ona zulmedenlere baktı. "Bu boktan bir saçmalık Everett."</p>

    <p>"Videoda bir hastana saldırıyor, onu öldürüyorsun Ephraim. Hiçbir rasyonel ölçümün açıklayamadığı, temelsiz, büyük olasılıkla doktor manipülasyonu sonucu olan fantastik test sonuçları raporluyorsun. Başka seçeneğim olsa burada olur muydum? Senin başka seçeneğin olsa?"</p>

    <p>Eph Nora’ya döndü. Ona dokunmayacaklardı. Belki o savaşmaya devam ederdi.</p>

    <p>Barnes haklıydı. En azından şimdilik, kanun adamlarıyla dolu bir odada başka seçeneği yoktu.</p>

    <p>"Bunun seni yavaşlatmasına izin verme," dedi Eph Nora’ya. "Gerçekte neler olduğunu bilen, geriye kalan tek kişi sen olabilirsin."</p>

    <p>Nora başını iki yana sallayıp Barnes’a döndü. "Efendim, burada bir komplo söz konusu. Siz gönüllü olarak bu komplonun bir parçası olsanız da, olmasanız da..."</p>

    <p>"Lütfen Dr. Martinez," dedi Barnes. "Kendinizi daha fazla mahcup duruma düşürmeyin."</p>

    <p>Diğer ajan Eph ile Nora’nın dizüstü bilgisayarlarını topladı. Eph’i merdivenlere doğru yürütmeye başladılar.</p>

    <p>İkinci kat koridorunda Setrakian’ın peşinden giden iki polisle karşılaştılar. Yan yana, neredeyse arka arkaya duruyorlardı. Birbirlerine kelepçelenmişlerdi.</p>

    <p>Setrakian <i>kılıcını</i> çekmiş, onların arkasında duruyordu. Kılıcın ucunu FBI ajanının boynuna tutmuştu. Diğer elinde gümüşten yapılmış eski moda bir hançer vardı ve onu da Müdür Barnes’ın boğazına uzattı.</p>

    <p>"Siz beyefendiler, sizin kavrayışınızın çok ötesinde bir komploda piyonsunuz. Doktor, bu hançeri alın."</p>

    <p>Eph silahın kabzasını tuttu ve ucunu patronunun boğazına uzattı.</p>

    <p>Barnes nefes nefese, <i>"Aman</i> Tanrım, Ephraim. Sen <i>aklını</i> mı yitirdin?" dedi.</p>

    <p>"Everett, bu iş hayal edebileceğinden de büyük. Bu HKM'yi aşıyor---düzenli kanun kuvvetlerini bile aşıyor. Bu şehirde, benzerini hiç görmediğimiz, felakete varan bir salgın hastalık var. Üstelik bu işin daha yarısı."</p>

    <p>Nora arkadan yaklaşarak kendi bilgisayarıyla Ephraim’in bilgisayarını diğer FBI ajanından aldı. "İhtiyaç duyduğumuz başka her şeyi ofisten aldım," dedi. "Geri dönmeyeceğiz gibi görünüyor."</p>

    <p>"Tanrı aşkına, Ephraim, kendine gel," dedi Barnes.</p>

    <p>"Beni bu işi yapmam için tuttun Everett. Kamu sağlığı tehdit altındayken aların vermem için. Dünya çapında bir salgının eşiğindeyiz. Bir toptan yok oluş olayı. Ve bir yerlerde biri, bunun başarılı olması için bütün önlemleri engelliyor."</p>
  </div>
</body>
</html>
