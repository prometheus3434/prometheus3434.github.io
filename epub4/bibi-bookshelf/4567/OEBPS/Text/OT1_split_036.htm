<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office">
<head>
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>13</o:Revision>
  <o:TotalTime>276</o:TotalTime>
  <o:Created>2015-01-27T11:33:00Z</o:Created>
  <o:LastSaved>2015-01-27T16:09:00Z</o:LastSaved>
  <o:Pages>322</o:Pages>
  <o:Words>104567</o:Words>
  <o:Characters>596033</o:Characters>
  <o:Lines>4966</o:Lines>
  <o:Paragraphs>1398</o:Paragraphs>
  <o:CharactersWithSpaces>699202</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>175</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {msostylename:"Normal Tablo";
        msotstylerowbandsize:0;
        msotstylecolbandsize:0;
        msostylenoshow:yes;
        msostylepriority:99;
        msostyleparent:"";
        msopaddingalt:0cm 5.4pt 0cm 5.4pt;
        msoparamargin:0cm;
        msoparamarginbottom:.0001pt;
        msopagination:widoworphan;
        fontsize:10.0pt;
        fontfamily:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p><br class="calibre6" id="calibre_pb_37" /></p>

    <p><span> </span></p>

    <h1 class="calibre34"><a class="pcalibre pcalibre1" id="bookmark59"></a>LIBERTY CADDESİ,</h1>

    <h1 class="calibre34" id="sigil_toc_id_27"><a class="pcalibre pcalibre1" id="bookmark60"></a>DÜNYA TİCARET MERKEZİ SAHASI</h1>

    <p>New York Şehri Haşere Kontrol Birimi'nde çalışan imha uzmanı Vasiliy <i>Eee</i> eski Dünya Ticaret Merkezi kompleksinin sahasında, büyük temel 'çanağı’nın üzerindeki inşaat çitinde duruyordu. El arabasını West Street’te, Liman Müdürlüğü'nün park yerinde, diğer inşaat araçlarının yanına park ettiği minibüsünde bırakmıştı. Bir elinde, içinde fare ilacı ve ışık tüneli ekipmanı bulunan kırmızısiyah Puma spor çantasını taşıyordu. Diğerinde, bir seferinde iş için gittiği bir yerde bulduğu güvenilir, güçlendirilmiş inşaat demirinden bir parça vardı. Fare yuvalarını dürtüklemek ve içeri yem ittirmek için kusursuz olan, bir metre uzunluğunda çelik bir çubuktu bu ---zaman zaman da saldırgan ya da paniğe kapılmış fareleri dövmek için işe yarıyordu.</p>

    <p>Church ve Liberty caddelerinin köşesinde, bariyerler ve inşaat çitinin arasında, geniş yaya kaldırımı boyunca dizilmiş turuncubeyaz koruyucu fıçıların arasında duruyordu, insanlar yanından geçip gidiyor, diğer sokağın başındaki geçici metro girişine doğru yürüyorlardı. Buradaki havada, şehrin bu yıkılmış kısmını kutsayan cömert güneş ışığı gibi sıcak, yeni bir umut hissi vardı. Seneler süren planlama sürecinden ve kazılardan sonra artık yeni binalar yükselmeye başlamış ve bu korkunç kara yara izi sonunda iyileşmeye yüz tutmuş gibiydi.</p>

    <p>Kaldırımın dikey kenarlarındaki yağlı lekeleri yalnızca Fet fark ediyordu; park yeri engellerinin çevresindeki dışkıları, köşedeki çöp tenekesinin kapağındaki kemirme izlerini, yüzeydeki farelerin varlığına dair işaretleri...</p>

    <p>Kazıda çalışan işçilerden biri onu servis yoluna ve çanağın içine götürdü. Bittiğinde beş raylı, üç yeraltı peronlu, yeni yeraltı Dünya Ticaret Merkezi PATH istasyonu olacak yapının dibine çekti. Gümüş trenler şimdilik gün ışığından ve açık havadan geçerek çanağın dibindeki geçici perona gidiyordu.</p>

    <p>Vasiliy araçtan indi ve beton ayakların arasında durup yedi kat yukarıdaki caddeye baktı. Kulelerin yıkıldığı yerdeki çukurdaydı. Bu, nefesini kesmeye yetiyordu.</p>

    <p>"Burası kutsal bir yer," dedi Vasiliy.</p>

    <p>İşçinin kır düşmüş, çalı gibi bir bıyığı vardı. Pantolonuna soktuğu pamuklu gömleğin üzerine pamuklu, bol bir gömlek ---ikisi de toprak ve terle iyice kirlenmişti--- ve kot pantolon giymiş, çamurlu eldivenlerini kemerine tıkıştırmıştı. Bareti etiketlerle kaplıydı. "Ben de hep öyle düşünmüşümdür," dedi. "Son zamanlarda, bundan o kadar emin değilim."</p>

    <p>Fet ona baktı. "Fareler yüzünden mi?"</p>

    <p>"O da var, elbette. Son birkaç gündür, fare madenine denk gelmişiz gibi, tünellerden fışkırıyorlardı. Ama artık dindi." Başını iki yana salladı ve Vesey Caddesi’nin altına dikilmiş, bağlama çubukları gömülmüş yirmi metrelik dik beton duvara baktı.</p>

    <p>"Sonra ne oldu?" dedi Fet.</p>

    <p>Adam omuzlarını silkti. Yeraltında kazı yapan işçiler gururlu bir topluluktur. New York şehrini onlar yapmışlardır; metrolarını, kanalizasyon kanallarını, her tüneli, rıhtımı, gökdeleni ve köprü temelini. Musluğa gelen her bardak temiz su, bir kazı işçisi sayesindedir. Aynı sahalarda çalışan farklı nesillerle, bir aile işidir. Doğru düzgün yapılmış kirli bir iş. Bu yüzden adam konuşmakta gönülsüzdü. "Herkes keyifsiz. İki adamımız yürüyüp gitti, ortadan kayboldu. Vardiyaya geldiler, kartlarını bastılar, tünellere indiler, ama çıkış kartını basmadılar. Burada yedi gün yirmi dört saat çalışıyoruz, ama artık kimse gece vardiyasını istemiyor. Kimse yeraltında olmak istemiyor. Ve bunlar genç insanlar, benim gözü kara adamlarım."</p>

    <p>Fet ilerideki tünel açıklıklarına, yeraltı yapılarının Church Caddesi altında birleşeceği yere baktı. "Demek son birkaç gündür yeni inşaat yok! Yeni tünel kazısı yok!"</p>

    <p>"Çukuru kazdığımızdan beri, hayır."</p>

    <p>"Ve bütün bunlar farelerle başladı, öyle mi?"</p>

    <p>"O zamanlarda. Son birkaç gündür buraya bir şeyler oldu." Adam omuzlarını silkti. Vasiliye düz beyaz bir baret verdi.. "Ben de pis bir işim olduğunu düşünüyordum. İnsan neden fare avcısı olur ki?"</p>

    <p>Vasiliy bareti taktı ve yeraltı geçidinin ağzında rüzgarın değiştiğini hissetti. "Sanırım ihtişam bağımlılığı."</p>

    <p>İşçi, Vasiliy’in çizmelerine, Puma çantasına ve çelik çubuğa baktı. "Bu işi daha önce de yaptın mı?"</p>

    <p>"Haşere neredeyse oraya gitmek lazım. Bu şehrin altında koskoca bir şehir var."</p>

    <p>"Bana mı söylüyorsun? Fenerin vardır umarım. Ekmek kırıntısı?"</p>

    <p>"Sanırım her şeyim hazır."</p>

    <p>Vasiliy işçinin elini sıktı, sonra içeri girdi.</p>

    <p>Tünelin girişinin desteklerle güçlendirilmiş kısmı temizdi. Vasiliy onu izleyerek güneş ışığını geride bıraktı, yaklaşık on metre aralıklarla asılmış sarı ışıklar yolunu aydınlatıyordu. Eski kavşağın olduğu yerdeydi. Her şey olup bittikten sonra bu büyük tünel yeni PATH istasyonunu, yarım blok uzaktaki iki ve üç numaralı kulelerin arasındaki Dünya Ticaret Merkezi ulaşım merkezine bağlayacaktı. Diğer tüneller ise şehrin su, elektrik ve kanalizasyon sistemine bağlanıyordu.</p>

    <p>Daha derine indikçe, orijinal tünelin duvarlarını kaplamış pudra kadar ince tozu fark etmeden geçemedi. Burası kutsal bir yerdi, hâlâ bir mezarlıktan farksızdı; cesetlerin ve bedenlerin toza dönüştüğü, atomlarına indirgendiği bir yer.</p>

    <p>Fare deliklerini, izleri ve dışkıları gördü, ama ortada hiç fare yoktu. Fare deliklerini çubuğuyla dürtükledi ve dinledi. Hiçbir şey duymadı.</p>

    <p>Duvara dizilmiş ışıklar bir dönemeçte bitti, ileride derin, kadifemsi bir karanlık vardı. Vasiliy çantasında bir milyon mumluk bir spot lambası taşıyordu -saplı, büyük, sarı bir Garrit ayrıca iki yedek mini Maglites feneri vardı. Ama karanlık mekândaki yapay ışık insanın gece görüşünü tamamen yok ediyordu ve Vasiliy fare avlarken karanlıkta sessiz kalmayı tercih ederdi. Bunun yerine gece görüşü gözlüğünü çıkardı. Bu, baretine de güzelce tutturulabilen ve baretine takılmışken sol gözüne inen, kayışlı bir aletti. Sağ gözünü kapadığında tünel yeşile dönüyordu. Fare görüşü diyordu buna, farelerin boncuk gözleri bu ışıkta parlardı.</p>

    <p>Hiçbir şey yoktu. Aksine tüm kanıtlara rağmen, fareler gitmişti. Sürülmüştü.</p>

    <p>Bu onu hayrete düşürdü. Fareleri yerinden etmek hiç kolay değildi. Yiyecek kaynaklarını kaldırsanız bile, bir değişim görmeniz haftalar alırdı. Günler değil.</p>

    <p>Tünelle daha eski geçitler birleşiyordu. Vasiliy senelerdir kullanılmayan kir kaplı demiryolu raylarının üzerinden geçiyordu. Yerdeki toprağın niteliği değişmişti ve yapısına bakarak, bataklığın doldurulup üzerine Battery Park’ın inşa edilmiş olduğu 'yeni' Manhattan’ı geride bıraktığını, 'eski' Manhattan’a, bir kaya yatağının üzerinde oturan orijinal kuru adaya geçtiğini anladı.</p>

    <p>Yönünden emin olmak için bir kesişimde durdu. Çapraz kesen tünele bakarken, fare görüşüyle bir çift göz gördü. Fare gözü gibi parlıyorlardı, ama daha büyük ve yerden yüksektiler.</p>

    <p>Gözler bir anda kayboldu.</p>

    <p>"Hey?" diye bağırdı Vasiliy sesi yankılanarak. "Hey, oradaki!"</p>

    <p>Bir an sonra bir ses duvarlardan yankılanarak yanıt verdi ona. "Kim var orada?"</p>

    <p>Vasiliy seste bir korku tınısı sezdi. Bir fener ışığı belirdi. Kaynağı tünelin sonundaydı, Vasiliy’in gözlerinin gördüğü yerin epey ötesinde. Gözlüğü tam zamanında yukarı kaldırarak retinasını kurtardı. Kendini tanıttı, küçük Maglites fenerlerinden birini çıkarıp sinyal olarak yaktı, sonra ilerledi. Gözleri gördüğünü sandığı yerde, eski tünel hâlâ kullanılıyormuş gibi görünen bir başka tüneldemiryolunun yanında uzanıyordu. Gece görüş gözlüğü ona hiçbir şey göstermedi, parlayan gözler yoktu, bu yüzden dönemeci dönüp bir sonraki kesişime geldi.</p>

    <p>Orada iş gözlükleri ve etiketlerle kaplı baretler takmış, pamuklular ve çizmeler giymiş üç işçi buldu. Bir pompa çalışıyor, bir sızıntıyı dışarıya aktarıyordu. Üçayaklar üzerindeki güçlü projektörlerin halojen lambaları yeni tüneli bir uzay yaratığı filmi gibi aydınlatıyordu. İşçiler birbirlerine yakın duruyorlardı ve Vasiliy’i tam olarak görene kadar gergin kaldılar.</p>

    <p>"Biraz önce içinizden biri biraz geride miydi?" diye sordu Vasiliy.</p>

    <p>Üç adam bakıştılar. "Ne gördün?"</p>

    <p>"Birini gördüğümü sandım." Vasiliy işaret etti. "Raylardan geçiyordu."</p>

    <p>Üç işçi yine bakıştılar, sonra ikisi toplanmaya başladı. "Sen fare arayan adam mısın?" dedi üçüncüsü.</p>

    <p>"Evet."</p>

    <p>İşçi başını iki yana salladı. "Artık burada fare yok."</p>

    <p>"Karşı çıkmak istemiyorum, ama bu neredeyse imkânsız. Nasıl olabilir?"</p>

    <p>"Belki de kafaları bizden daha fazla çalışıyordur."</p>

    <p>Vasiliy aydınlık tünele, pompaya bağlı hortumun gittiği yöne baktı. "Metro çıkışı orada mı?"</p>

    <p>"Çıkış yolu orası."</p>

    <p>Vasiliy karşı yönü gösterdi. "Bu tarafta ne var?"</p>

    <p>"O tarafa gitmek istemezsin," dedi işçi.</p>

    <p>"Neden?"</p>

    <p>"Bak. Fareleri unut. Bizimle birlikte dışarı gel. Burada işimiz bitti."</p>

    <p>Yerdeki birikintiye hâlâ su damlıyordu. "Birazdan gelirim," dedi.</p>

    <p>Adam soğuk soğuk süzdü onu. "Canın isterse," dedi ve üçayak üzerindeki lambalardan birini söndürdü, sonra bir çantayı sırtlayıp diğerlerinin peşinde uzaklaştı.</p>

    <p>Vasiliy onların gitmesini izledi, ışıklar tünelde uzaklaştı, sonra işçiler bir dönemeci dönünce tünel karardı. Bir yeraltı aracının tekerleklerinin gıcırtısını duydu. Ses onu endişelendirecek kadar yakındı. Yoluna devam etti, yeni rayı aştı ve yeniden gözlerinin karanlığa alışmasını bekledi.</p>

    <p>Gözlüğünü açınca her şey tekrar yeraltı yeşiline dönüştü. Tünel genişleyip, rayların birleştiği, çöplerin saçılı olduğu bir açıklığa dönüşünce adımlarının yankısı değişti. Perçinler kakılmış çelik kirişler, sanayi tipi bir balo salonundaki sütunlar gibi düzenli aralıklarla yükseliyordu. Vasiliy’in sağında, şehir serserilerince kirletilmiş, terk edilmiş bir bakım barakası vardı. Barakanın ufalanmaya yüz tutmuş tuğla duvarlarında, alevler içindeki ikiz kuleler resmini çevreleyen çirkin grafıtiler vardı. Biri 'Saddam' diyordu, diğeri ise 'Gamera'.</p>

    <p>Eski bir desteğin üzerinde, çok eski bir ray tabelası eski işçileri uyarıyordu:</p>

    <p><span class="font2"><b class="calibre5">UYARI</b></span></p>

    <p><span class="font2"><b class="calibre5">TRENLERE DİKKAT</b></span></p>

    <p>Ama tabelaya zarar verilmişti, T ve N harfleri silinmiş, başına F ve A harfleri eklenmişti, bu yüzden tabela artık şöyle diyordu.</p>

    <p><span class="font2"><b class="calibre5">UYARI</b></span></p>

    <p><span class="font2"><b class="calibre5">FARELERE DİKKAT</b></span></p>

    <p>Gerçekten de, bu Tanrı’nın unuttuğu yer bir fare merkezi olmalıydı. Vasiliy kara ışığa dönmeye karar verdi. Puma çantasından değnek şeklindeki küçük feneri çıkarıp yaktı, ampul karanlıkta soğuk bir maviyle parladı. Fare sidiği, bakteri içerdiği için, kara ışık altında parlar. Vasiliy lambanın ışığını yerde, desteklerin yakınında, ay yüzeyine benzeyen, kuru çöp ve kir kaplı zeminde dolaştırdı. Daha donuk, daha eski lekeler gördü, ama yeni iz yoktu. Işığı yan yatmış, yağlı bir yağ fıçısının yanında dolaştırana kadar hiçbir şey göremedi. Fıçı ve yanındaki zemin, şimdiye dek gördüğü en geniş ve en parlak fare sidiği iziyle parladı, devasa bir leke. Normalde bulduğu izlerden yola çıkarak büyüklük tahmini yapması gerekirse, bu, bir seksenlik bir fareye işaret ederdi.</p>

    <p>Bu, daha büyük bir hayvanın taze sidiğiydi, muhtemelen bir insanın.</p>

    <p>Eski raylara damlayan suyun <i>tıptıpları</i> esintili tünellerde yankılanıyordu. Bir hışırtı sezdi, uzak bir hareket, ya da belki bu mekân sinirlerini bozmaya başlamıştı. Kara ışığı kaldırdı ve mekânı gözlüğüyle taradı. Çelik desteklerden birinin arkasında, yine ona bakan bir çift parlak göz gördü ---sonra gözler dönüp kayboldu.</p>

    <p>Ne kadar yakında olduğunu kestiremiyordu. Tek gözle bakması ve birbirine benzeyen kirişlerin geometrik düzeni yüzünden derinlik algısı yoktu.</p>

    <p>Bu sefer seslenmedi. Hiçbir şey söylemedi, ama çubuğunu daha sıkı kavradı. İnsanların karşısına çıkan evsizler nadiren saldırgan olurdu ---ama bu farklı bir şeye benziyordu. Bir fare imha uzmanı altıncı duyusuna güvenirdi. Fare istilalarının kokusunu alırdı. Vasiliy aniden bir kalabalığın karşısında tek başınaymış gibi hissetmişti.</p>

    <p>Parlak spot lambasını çıkardı ve mekânı taradı. Geri çekilmeden önce çantasına uzandı, iz sürme tozu dolu bir kutunun kartondan ağzını açtı ve mekâna bol bol fare zehiri döktü. İz sürme tozu saf yenebilir yemden daha yavaş etki ederdi, ama sonuç daha kesindi. Farelerin izlerini göstermesi, takip eden yuva yemlemesini kolaylaştırması da cabasıydı.</p>

    <p>Vasiliy üç karton boşalttı, sonra lambasını alıp döndü ve tünellerde yürümeye başladı. Üstü kapalı üçüncü demiryoluyla birlikte aktif raylara denk geldi, sonra pompayı buldu ve uzun hortumu takip etti. Bir noktada tüneldeki rüzgarın değiştiğini hissetti ve dönüp baktığında, arkasındaki dönemecin aydınlandığını gördü. Hızla duvardaki bir oyuğa çekildi ve sağır edici kükremeye karşı kendini hazırladı. Tren ciyaklayarak geçti ve Vasiliy pencerelerin ardındaki yolculara baktıktan sonra, gözlerini toz ve zerreciklerle dolu çalkalanan dumana karşı perdeledi.</p>

    <p>Tren geçti ve Vasiliy rayları izleyerek aydınlatılmış perona geldi. Çantası ve çubuğu ile yüzeye vardı, kendini raylardan, hemen hemen boş olan perona çekti. Perona çıktığı yerin yakınında bir tabela vardı ve şöyle diyordu: BİR ŞEY GÖRÜYORSAN BİR ŞEY SÖYLE. Bunu kimse yapmazdı. Merdivenleri tırmandı, turnikelerden geçti ve caddeye, sıcak güneşe çıktı. Yakındaki çite yürüdü ve kendini Dünya Ticaret Merkezi inşaat sahasının üzerinde buldu. Mavi alevli Zippo'suyla bir puro yaktı ve zehrini içine çekerek caddelerin altında hissettiği korkuyu kovaladı. Caddede, Dünya Ticaret Merkezi sahasına geri yürüdü ve çite zımbalanmış, elle hazırlanmış iki ilan gördü. Bunlar, iki işçinin tarayıcıda çoğaltılmış renkli fotoğraflarıydı, birinin bareti hâlâ kafasındaydı ve yüzü kirliydi. İki fotoğrafın üzerindeki mavi başlık şöyle diyordu: KAYIP.</p>
  </div>
</body>
</html>
