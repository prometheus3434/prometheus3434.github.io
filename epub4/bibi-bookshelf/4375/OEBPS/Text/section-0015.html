<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>ON BİR</title>
</head>

<body>
  <h2 class="P_Current__And__Times_New_Roman__And__18pt__And__Left_Indent__And__Spacing_After__And__Spacing_Before"><span style=" font-weight: bold; font-size: 0.89em;">ON BİR</span></h2>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Tamam, Joji, tek adım bu... Şimdi seninle dans edeceğim, haydi.” Sonunda Naomi’yle dans etme onuruna kavuşmuş oluyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Kendimi bir tuhaf hissetmeme rağmen mutluydum, zira öğrendiklerimi uygulama fırsatı bulmanın yanı sıra, sonuçta dans partnerim sevgili Noami olacaktı. Son derece hantal biri olabilirdim ve bu yüzden herkes bana gülebilirdi, ancak hantallığım sayesinde Naomi çok daha iyi görünecek, bu da beni tatmin etmeye yetecekti. Hafif bir kendini beğenmişlik de yok değildi işin içinde. İnsanlar bana baksın ve “İşte o kadının kocası,” desinler istiyordum. Bir başka şeküde söylemek gerekirse, “Bu kadın benim. Şu hâzineme bir baksanıza,” diyerek etrafıma caka satma arzusundaydım. Bu düşünce bende kendi kendime yönelik bir farkındalık yarattığı gibi yoğun bir tatmin duygusu da sağlıyordu. Sanki onun için katlandığım bütün o zorluk ve fedakârlıkların karşılığını alıyormuşum gibi bir histi içimdeki.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Naomi, sanki o gece benimle dans etmek istemiyormuş gibi bir izlenim vermişti bana. En azından ben dansta biraz daha iyi olana kadar istemez herhâlde diye düşünmüştüm. Eğer dans etmek istemezse ben de o isteyene kadar sessizce beklerim diyordum kendi kendime. Bu yüzden, ansızın bana dönüp de, “Dans edeceğim seninle,” dediğinde, kabuğuma çekilmiş bir hâlde beklemekteydim, o sözleri duymak beni nasıl mutlu edivermişti, bilemezsiniz.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Naomi’nin elinden tutup, heyecandan her yanım alev alev yanarak, tek-adım dans etmeye başladığımı hatırlıyorum ve sonra ne olup bittiğine dair en ufak bir fikrim bile yok. Müziği artık duyamıyordum, adımlarım karman çorban olmuş, gözlerimin önüne sanki bir perde inmişti. Gümbür gümbür çarpıyordu kalbim. Yoshimura’nm müzik aletleri satan dükkânında, plak dinleyerek dans etmekten o kadar farklıydı ki... Bir kere bu devasa insan seline bir kez kaptırdınız mı kendinizi, ne geriye dönüş vardı ne de en öne geçme fırsatı ve ben ne yapılacağım hiç bilemiyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Joji, niye titreyip duruyorsun öyle? Topla kendini biraz!” Naomi ağzını kulağıma doğru yaklaştırıp azarlıyordu beni. “Dikkat et! Bak, yine kaydın! Çünkü çok hızlı dönüyorsun! Sana, ‘rahat ol, rahat, ol’, demiyor muyum ben!” Oysa Naomi konuştukça ben daha da heyecanlanıyordum. Daha da kötüsü, o gece zeminin dans için özel olarak cilalamış olduğunu sık sık unutarak, kendimi pratik yaptığımız pistte zannediyor ve durmadan kayıp kayıp yere düşüyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Bak şimdi! Omzunu kaldırma dememiş miydim ben? İndir şu omzunu! İndir!” Elini benim delice sıkılmış avucumdan kurtarıp omzuma acımasızca bastırmıştı. “Ayrıca neden kendini bana böyle sıkı sıkı yapıştırıyorsun ki... Hey, hey, omzun!” Bu işin sonu kötü görünüyordu; o bana bağırıp çağırsın diye dans ediyorduk sanki. Öyle bir hâldeydim ki dırdırlarını bile duyamaz olmuştum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Joji, artık dayanamayacağım!” dedi sonunda. Beni bırakıp tek başına masasına dönerken öteki dansçılar hâlâ "bir daha” diye bağırıyorlardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Evet, bir daha asla olmayacak! Seninle dans edebilmem şimdilik mümkün görünmüyor Joji. Evde pratik yapman gerekiyor senin.” Hamada’yla Kirako, ardından da Kumagai’yle Kikuko da geri gelmiş, dolayısıyla masa eski neşe ve canlılığına kavuşmuştu yeniden. Fakat hayal kırıklığı ve üzüntüden öyle bir hâldeydim ki, Naomi beni kendisi için yeni alay konusu yapmaya başladığında tek bir laf bile edecek durumda değildim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Söylediklerini duyan biri, hele bir de çekingense eğer, hayatta dans falan edemez. Bırak öyle konuşup durmayı da git, onunla dans etmeye devam et. Adama bir iyilik yap işte.” Kumagai’nin sözlerinden şaşkına dönmüştüm. “Adama bir iyilik yap işte!” Böyle mi konuşulurdu? Bu velet ne sanıyordu kendisini?</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Ayrıca, öyle söylediğin kadar da kötü değil.” Konuşan bu kez Hamada’ydı. “Onun kadar bile dans edemeyen bir sürü insan var, değil mi? Kawai Beyle bir sonraki dansı yapmaya ne dersiniz Kirako Hanım?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Tabii, çok iyi olur,” diyerek, bir oyuncudan beklenecek bütün o incelik ve cazibeyle başını onaylar şekilde sallamıştı Kirako.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Yo, yo, hayır, yapamam, yapamam.” Öylesine takırdıyordu ki dişlerim, komikti gerçekten.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Tabii ki yapabilirsiniz. O kadar kapalı olmamalısınız. Öyle değü mi Kirako Hanım?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Aa, tabii... Gerçekten çok iyi olur.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Yo, hayır. Bir işe yaramaz. Lütfen, kendimi geliştireyim, sonra.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Seninle dans edeceğini söylüyor, kabul etsen iyi olur.” Sözcüklerin üzerine basa basa konuşmuştu Naomi. Sanki hak ettiğimden çok daha büyük bir onuru geri tepiyormuşum gibi konuşmuştu benimle. “Benim dışımda kimsenin dans teklifini geri çevirmemelisin. Hadi, kalk,</span> <span class="C_Current__And__No_Bold__And__Italic">fox trot</span> <span class="C_Current__And__No_Bold">başlıyor. Başkalarının nasıl dans ettiğini görmen iyi olacak senin için.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Benimle dans eder misiniz?” Adamın biri doğruca Naomi’nin yanına gelmiş ve İngilizce konuşmuştu. Kikuko’yla dans eden ince yapılı genç yabancıydı, kadınsı bir yüzü vardı ve o yüze beyaz bir makyaj uygulamıştı. Gülümseyerek Naomi’nin önünde eğilmiş ve hızlı hızlı konuşmuştu. Muhtemelen sözleriyle onun gönlünü yapmaya çalışıyordu. Ancak tek duyabildiğim utanmazca çıkan, “Lütfen, lütfen,” sözcükleriydi. Naomi çok şaşırmış ve kıpkırmızı kesilmişti ama kızamıyor, tersine, oturduğu yerde sadece aptalca sırıtıp duruyordu. Teklifi geri çevirmek istese de korunmasız yakalanmıştı bir kere: Bir teklif nazik bir biçimde İngilizcede nasıl geri çevrilir, büemiyordu. Muhtemelen onun gülümseyişinden cesaret alan yabancı, sanki “Ee?” dermiş gibi sabırla beklemekteydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Peki...” Naomi yerinden isteksizce kalkarken, yanakları şimdi öncekinden daha da katmerli yanmaya başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Bir dakika önce kendine ne kadar da hâkim görünüyordu, ama şu yabancının karşısında bir anda un ufak oluverdi, öyle değil mi?” Kumagai’nin gülmekten ağrılar girmişti karnına.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Batıklar o kadar ısrarcı ki,” dedi Kikuko. “Ne yapacağımı hiç bilememiştim ben mesela.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Pekâlâ... Dans ediyor muyuz öyleyse?” Kirako bekliyordu, benimse söyleyecek başka bir sözüm kalmamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Açıkça söylemek gerekirse -ki bu söyleyeceğim sadece bahsi geçen günle sınırlı değil- Naomi dışında hiçbir kadında gözüm olmamıştı. Kuşkusuz güzel bir kadın gördüğümde onun güzelliğini algılar, ancak ona dokunmadan, sadece belli bir mesafeden, o da çok kısa olmak kaydıyla, yalnızca bakmak isterdim. Shlemskaya bir istisnaydı, ama onda bile, yaşadığım haz sıradan bir cinsel arzu değildi. Sıradan bir cinsel arzu değildi çünkü Öyle bir arzu için fazla yüce, fazla tanım veya tarif dışı, fazla düşseldi. Ve tabii, Kirako’yla karşılaştırmak gerekirse bir yabancı ve bir dans eğitmeni olarak bizlerden farklı biriydi Shlemskaya; göz kamaştırıcı elbiseler giyen Imperial Tiyatro oyuncusu bir Japon’a kıyasla, Kontes’le birlikte olabilmek çok daha kolaydı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Ancak Kirako’yla dans ederken onun ne kadar hafif olduğunu fark etmek şaşırtmıştı beni. Bütün vücudu pamuk kadar yumuşak, elleri yaprak kadar pürüzsüzdü. Benim gibi biriyle dans etmenin püf noktasını hemen kapıvermişti, akıllı bir atın binicisine uyum göstermesi gibi o da bana uyum göstermişti. Böylesine bir hafiflik tarif edilemeyecek kadar hoş bir şey. Hemen neşelenivermiştim, ayaklarım çabuk çabuk hareket ediyor, atlıkarıncadaymışım gibi rahatlıkla ve akarcasına dönüyordum etrafımda.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Ne eğlenceli! Ne harika! Ne zevk!” diyordum kendi kendime.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Çok iyi dans ediyorsunuz. Sizinle kolay dans ediliyor.” Değirmen çarkı gibi dönüp dönüp dururken, Kirako’nun sesi yalayıp geçiyordu kulaklarımı. Sahibi gibi kibar, yumuşak ve tatlı bir sesti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Her şey bir yana çok yeteneklisiniz.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Yo, yapmayın, gerçekten mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Hemen sonrasında şöyle demişti: “Bu geceki orkestra da çok iyi, değil mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Evet.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">“Eğer müzik iyi değilse yaptığınız dansa değmiyor.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">Kirako’nun dudaklarının tam da şakağımın altında olduğunu fark etmiştim. Sanki bu durum ona özgü bir şeydi; birkaç dakika önce Hamada’yla dans ederken olduğu gibi, benimle dans ederken de zülüfleri yanağıma değiyordu. Yumuşak saçının o okşarcasına dokunuşu... Zaman zaman dudaklarından kaçan belli belirsiz fısıltılar... Kirako, Naomi denen o bir türlü evcilleşemeyen asi tayın ayaklan altında bunca zaman çiğnenip durduktan sonra, daha önce hiç hayal bile edemediğim dişi bir inceliğin ulaştığı zirveyi temsil ediyordu. Bana sanki, diken saplanan yerlere, oralardaki yaraları iyileştirmek üzere duygudaş bir el dokunuyormuş gibi gelmişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">“Onu geri çevirmek üzereydim aslında ama Batılılann arkadaşı falan olmuyor, onlan anlayışla karşılamanız lazım.” Morali bozulmuş bir şekilde masaya geri döndüğünde Naomi’nin savunma amaçlı yaptığı bir konuşmaydı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">Bir vals olan on altı numaralı dans sona erdiğinde saatler on bir buçuğu gösteriyordu. Buna karşılık hâlâ yer yer “bir daha” istekleri duyulmuyor değildi. Naomi, eğer çok geç kalırsak otomobille eve dönmeyi teklif etmişti; ancak sonra onu sakinleştirmiştim ve son treni yakalamak üzere Shimbashi’ye doğru yola çıkmıştık. Kumagai, Hamada ve kadınlar bizimle birlikte Ginza Caddesi boyunca yürüdüler. Caz orkestrasının müziği hâlâ kulaklardaydı, birisi bir melodi söylemeye kalktığında hemen diğerleri ona eşlik etmeye başlıyordu. Şarkı bilmeyen biri olarak, yeteneklerine, güçlü hafızalarına ve genç, neşe dolu seslerine gıpta etmiştim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">“La, la, la-la-la.” Hem yürüyor hem de tiz bir sesle tempo tutuyordu Naomi. “Hama-san en sevdiğin hangisi? Benim favorim</span> <span class="C_Current__And__No_Bold__And__Italic">Caravan.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">“Aa,</span> <span class="C_Current__And__No_Bold__And__Italic">Caravarıl”</span> <span class="C_Current__And__No_Bold">diye çığlık atmıştı Kikuko. “Mükemmel!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">“Ben</span> <span class="C_Current__And__No_Bold__And__Italic">Whispering'i</span> <span class="C_Current__And__No_Bold">tercih ederim,” demişti Kirako. “Dans etmesi o kadar kolay ki...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold__And__Italic">“Madam Bovary’e</span> <span class="C_Current__And__No_Bold">ne dersiniz? Benim en sevdiğim o.” Ha-mada da ıslıkla</span> <span class="C_Current__And__No_Bold__And__Italic">Madam Bovary</span><span class="C_Current__And__No_Bold">'i çalmaya başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">Bilet gişesinin orada diğerleriyle vedalaştıktan sonra rüzgârlı peronda ayakta tren bekledik. Bir kış gecesinin geç bir vaktiydi, çok az konuşuyorduk kendi aramızda. Kalbim, keyifli anlardan sonra gelen o yalnızlık duygusuyla doluydu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">Naomi’nin böyle şeyler hissettiği falan yoktu. “Çok eğlenceliydi, değil mi?” diye sormuştu. “Yakında yeniden gidelim.” Onun konuşma çabalarına karşı, asık bir yüzle yalnızca, “Haha, tabii,” demekle yetinmiştim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">Peki,</span> <span class="C_Current__And__No_Bold__And__Italic">dans</span> <span class="C_Current__And__No_Bold">dedikleri bu muydu şimdi? Annemi kandırmış, karımla kavga etmiş, bu aptalca dans partisi için, bu kendini beğenmiş, kendini bir halt sayan ve birbirinin kıçını yalayıp duran züppe topluluk için bir yanda ağlayıp bir yanda gülerek kendimi harcamamış mıydım?</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__4"><span class="C_Current__And__No_Bold">İyi de o zaman niye gitmiştim ben oraya? Naomi herkesin önünden resmigeçit yapar gibi salınsın diye mi? Eğer öyleyse, kendini beğenmişlikte onlardan geri kalır yanım yoktu benim. Peki, ya övünüp durduğum</span> <span class="C_Current__And__No_Bold__And__Italic">hâzinem?</span> <span class="C_Current__And__No_Bold">Hadi bakalım dostum, buna ne diyeceksin? Dalga geçercesine soruyordum bu soruları kendime. Onunla bir yerlere gittiğinde, daha önce hayal etmiş olduğun gibi bütün dünya hayret nidaları mı atmaya başlıyor? Şu atasözlerinde geçen</span> <span class="C_Current__And__No_Bold__And__Italic">yılanlardan korkmayan adam...</span> <span class="C_Current__And__No_Bold">İşte o sensin. Ya sana göre gerçekten de dünyanın en değerli hâzinesiyse? Hâzinen ortalığa çıktığında acaba nasıl görünüyor? Ortalık dediğin, kendilerini beğenmiş, bir yığın ukala insan. Çok güzel söyledin de, ama onun kendisi zaten içlerindeki en kendini beğenmiş, en kibirli insan değil mi ki? Nesnel bakarsak, en saldırgan olan kim? Güya kendisiyle o kadar gurur duyuyor ama utanmadan da insanlara isimleriyle hitap etmesini biliyor! O yabancının bir fahişeyle karıştırdığı tek kadın Kikuko değildi. Sonra, en basit şeyleri bile İngilizce söyleyememiş, üstelik o adamla şaşkınlıktan afallamış bir hâlde dans etmişti. Ve dili! Kendisini</span> <span class="C_Current__And__No_Bold__And__Italic">hanımefendi</span> <span class="C_Current__And__No_Bold">havalarına sokabilirdi ama konuştuğu zaman sokak takımından biriydi. Kikuko’nun da Kirako’nun da ondan çok daha rafine olduğu kesindi. Adına üzüntü ya da yılgınlık, ne derseniz deyin, ama bu duygular kalbime bıçak gibi saplanmış bir hâlde gitmiştim o gece eve.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Trende, adı Naomi olan bu kadına rahat rahat bakabilmek için bilerek karşısına geçip oturmuştum. Kendisini o kadar sevdirecek ne vardı bu kadında? Burnu mu? Gözleri mi? İlginçtir, o gece bütün yüz hatlarını teker teker yeniden gözden geçirdiğimde, o bana hep çekici gelen yüz, şimdi alelade ve değersiz görünmüştü. Derken anıların derinliklerinden ilk kez Diamond Cafe’de tanıdığım Naomi imgesi usul usul yüzeye çıkmaya başladı. O vakitler şimdi olduğundan çok daha çekiciydi. Saf ve naif, çekingen ve melankolik o imgenin, bu kaba ve ahlaksız kadınla uzaktan yakından ilgisi yoktu. O zaman ona âşık olmuş ve bugünlere kadar da gelmiştim; ancak ilerleyen zaman içinde aynı kişinin ne denli iğrenç biri hâline geldiğini şimdi görebiliyordum. Etrafındaki en önemli kişi kendisiymiş gibi orada öyle otururken, “Ben akıllı olanım!” diyordu sanki. Yüzündeki mağrur ifade, “Hiçbir kadın benim gibi şık, Batılı görünümlü olamaz. En güzeliniz kim? Ben tabii ki...” der gibiydi. Oysa kimse onun İngilizcenin tek bir hecesini bile söyleyemediğini, etken çatıyla edilgen çatı arasındaki farkı bile anlayamadığını bilemezdi elbette; ama ben biliyordum işte.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Gizliden gizliye onun varlığını kötü kötü yorumlarken ben, o başını arkaya doğru atmış oturuyordu yerinde. O zaman, karanlığın içinden onun en Batılı yüz hattını, yani o kadar Övündüğü düğme burnunu fark ediverdim. Burun kanatlan ne kadar etli ve dolgundu. Birden, bu burun kanatlarına nasıl yakından aşina olduğumu da hatırladım. Her gece, ona sarıldığımda bu kanatlan aynı açıdan seyrediyordum. Daha geçenlerde sümkürmesine yardımcı olmamış mıydım? O burnu okşadığım, getirip kendi burnumu ona takoz gibi dayadığım zamanlar olmuştu. Diğer bir deyişle, bu burun, yüzüne tutturulmuş bu çıkıntı benden bir parça gibiydi. Onu bir başkasına aitmiş gibi düşünemezdim. Ne var ki şimdi tüm bunlan hatırlayıp yeniden baktığımda aynı burun nefret edilesi, iğrenç bir şeye dönüşüyordu. Çok aç biri yenmeyecek gibi de olsa önündeki her şeyi silip süpürebilir, ama daha sonra, midesi doldukça yediklerinin ne kadar kötü olduğunu fark eder ve midesi bulanır. İşte ben de buna benzer bir şey yaşıyordum ve bu gece bu burunla yüz yüze aynı yatakta yatacağım aklıma geldikçe canım sıkılıyordu resmen. Artık burama kadar gelmişti. Bitse de kurtulsaydım artık bu ziyafetten.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Annemin cezası bu, diye düşünmüştüm. Hoş bir şeyler yaşamak uğruna anneyi kandırmaktan bir hayır gelmiyor.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Ancak sevgili okuyucum, Naomi’ye olan ilgimi yitirdiğimi düşünme sakın. Bir ara benim de böyle düşünmüş olduğum doğru, zira daha önce hiç hissetmediğim şeyler hissetmiştim. Ama Omori’deki evimize dönüp de yeniden baş başa kaldığımızda, trendeki o boğazına kadar doymuşluk hissi buharlaşıp gidiverdiydi. Naomi’nin her bir yeri; gözleri, burnu, elleri, ayakları, bir kez daha eski büyüleyici cazibe unsurları hâline gelmeye başladı. Her bir parçası en üst derece lezzet t admday-dı ve ben yeniden doyumsuz biriydim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Ondan sonra da Naomi’yle sık sık danslara gitmeyi sürdürdüm.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__4"><span class="C_Current__And__No_Bold">Onun hata ve kusurlarıyla sürekli yüz yüze gelmekten kurtulamıyor, eve hep mutsuz dönüyordum. Ancak bu mutsuzluk hiç de uzun sürmüyordu, zira ona duyduğum aşk gece boyunca değiştikçe değişiyordu. Tıpkı bir kedinin gözleri gibi...</span></p>

  <p class="P_css1">&nbsp;</p>
</body>
</html>
