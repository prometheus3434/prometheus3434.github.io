<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>İKİ</title>
</head>

<body>
  <h2 class="P_css1"><span style=" font-size: 1.33em;">İKİ</span></h2>

  <p class="P_css1">&nbsp;</p>

  <p class="P_css1"><span class="C_Current__And__No_Bold">“Naomi, Mary Pickford’a benziyorsun.” Bunu, bir akşam Mary Pickford filmi seyrettikten sonra gittiğimiz Batı tarzı bir restoranda atmıştım ortaya.</span></p>

  <p class="P_css1"><span class="C_Current__And__No_Bold">“Öyle mi?”</span></p>

  <p class="P_css1"><span class="C_Current__And__No_Bold">Özel olarak sevinmiş görünmüyordu. Bana, “Böyle damdan düşer gibi niye söylüyorsun ki bunu?” der gibisinden bakıyordu.</span></p>

  <p class="P_css1"><span class="C_Current__And__No_Bold">“Sen de öyle düşünmüyor musun yani?” diye ısrar ettim.</span></p>

  <p class="P_css1"><span class="C_Current__And__No_Bold">“Benzeyip benzemediğimi bilmiyorum ama herkes benim Avrasyalıya benzediğimi söylüyor,” dedi kayıtsızca.</span></p>

  <p class="P_css1"><span class="C_Current__And__No_Bold">“Şaşırmadım hiç. Bir kere alışılmadık bir adın var. Naomi gibi sofistike bir adı sana kim verdi?”</span></p>

  <p class="P_css1"><span class="C_Current__And__No_Bold">“Bilmiyorum.”</span></p>

  <p class="P_css1"><span class="C_Current__And__No_Bold">“Belki baban, veya annen?”</span></p>

  <p class="P_css1"><span class="C_Current__And__No_Bold">“Emin değilim.”</span></p>

  <p class="P_css1"><span class="C_Current__And__No_Bold">“Peki, baban ne işle uğraşır ki senin?”</span></p>

  <p class="P_css1"><span class="C_Current__And__No_Bold">“Babam yok.”</span></p>

  <p class="P_css1"><span class="C_Current__And__No_Bold">“Ya annen?”</span></p>

  <p class="P_css1"><span class="C_Current__And__No_Bold">“Evet, bir annem var.”</span></p>

  <p class="P_css1"><span class="C_Current__And__No_Bold">“Kardeşlerin?”</span></p>

  <p class="P_css1"><span class="C_Current__And__No_Bold">“Oo, bir sürü... Bir ağabey, bir abla, bir küçük kız kardeş...”</span></p>

  <p class="P_css1"><span class="C_Current__And__No_Bold">Bu konular zaman zaman geliyordu gündeme, ama ailesiyle ilgili ne zaman soru soracak olsam canı sıkılır ve hep kaçamak yanıtlar verirdi.</span></p>

  <p class="P_css1"><span class="C_Current__And__No_Bold">Birlikte bir yere gitmeye kalktığımızda, genellikle parktaki banklardan birinde ya da Kannon Tapınağı’nın önünde buluşmak için sözleşirdik. Daima zamanında gelir ve randevusunu hiç ihmal etmezdi. Şu ya da bu sebepten ben bazen geç kalacak olsam, acaba çekip gitmiş midir, diye kaygılanırdım; ama hayır, o daima orada beni bekliyor olurdu.</span></p>

  <p class="P_css1"><span class="C_Current__And__No_Bold">“Üzgünüm Naomi, geleli çok oldu mu?”</span></p>

  <p class="P_css1"><span class="C_Current__And__No_Bold">“Evet, oldu.” Özellikle kırgın veya kızgın görünmezdi. Bir keresinde o banklardan birinde buluşacaktık. Birden yağmur yağmaya başladı. Acaba ne yapar diye merak etmiştim. Vardığımda, havuzun yakınlarındaki küçük bir tapınağın saçakları altına sığınmış, beni beklerken bulmuştum onu. Çok etkilenmiştim.</span></p>

  <p class="P_css1"><span class="C_Current__And__No_Bold">Bu buluşmalarda, muhtemelen ablasından kalma, renkli bir muslin kemerli, çok sık kullanıldığı belli ipek kimonosu olurdu üzerinde. Saçları yaşına uygun düşen geleneksel tarzda toplar, yüzüne bir parça beyaz pudra çalardı. Ayaklarını sımsıkı saran daracık ayakkabılar, yamalı da olsa hoş duran beyaz çorapları giyerdi. Neden izin günlerinde saçını Japon tarzı yaptığını sorduğumda, “Çünkü bana evde olmam gerektiğini söylüyorlar,” demekle yetinir, her zamanki gibi tam bir açıklama yapmaktan kaçardı.</span></p>

  <p class="P_css1"><span class="C_Current__And__No_Bold">“Geç oldu. Seni evine bırakayım.”</span></p>

  <p class="P_css1"><span class="C_Current__And__No_Bold">Bu teklifi birçok kere yapmama rağmen, her seferinde, “Önemli değil... Kendi başıma gidebilirim. Uzak değil,” derdi. Hanayashiki Lunaparkının köşesine geldiğimizde, omuzlan üzerinden bakıp “Allahaısmarladık,” der ve Senzoku sokaklarına doğru koşup uzaklaşırdı.Az daha unutuyordum. O günlerin olayları üzerinde bu kadar durmanın bir gereği yok, ama bir keresinde gerçekten son derece rahat ve samimi geçen bir sohbetimiz olmuştu.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Nisan sonlarına doğru ılık bir akşamüstü vaktiydi; dışanda tatlı bir yağmur yağıyordu. Çok sessizdi kafe, fazla da iş yoktu zaten. İçkimi yudumlayarak uzunca bir süre oturdum masamda. Sanki sıkı bir içiciymişim gibi gelebilir, fakat nadiren içki içen biriyimdir ben. Zaman geçsin diye şu kadmlann içtiği tatlı kokteyllerden birini söylemiştim ve azar azar içip, uzattıkça uzatıyordum.</span></p>

  <p class="P_css1"><span class="C_Current__And__No_Bold">Yiyeceğimi getirdiğinde, “Biraz otursana,” dedim. İçki sanki beni biraz cesaretlendirmişti.</span></p>

  <p class="P_css1"><span class="C_Current__And__No_Bold">“Ne var?” Yanıma itaatkârca oturdu ve benim bir Shikis-hima sigarası çıkardığımı görünce önündeki kibrite uzanıp yakıverdi.</span></p>

  <p class="P_css1"><span class="C_Current__And__No_Bold">“Birkaç dakika konuşacak vaktin vardır değil mi? Bu gece fazla işin varmış gibi görünmüyor.”</span></p>

  <p class="P_css1"><span class="C_Current__And__No_Bold">“Çok nadir oluyor böyle.”</span></p>

  <p class="P_css1"><span class="C_Current__And__No_Bold">“Her zaman meşgul mü oluyorsun?”</span></p>

  <p class="P_css1"><span class="C_Current__And__No_Bold">“Sabahtan akşama kadar... Okumaya hiç vaktim kalmıyor.”</span></p>

  <p class="P_css1"><span class="C_Current__And__No_Bold">“Okumayı seviyorsun o zaman Naomi?”</span></p>

  <p class="P_css1"><span class="C_Current__And__No_Bold">“Evet, seviyorum.”</span></p>

  <p class="P_css1"><span class="C_Current__And__No_Bold">“Ne okuyorsun?”</span></p>

  <p class="P_css1"><span class="C_Current__And__No_Bold">“Bütün dergilere bakarım. Ne olursa okurum.”</span></p>

  <p class="P_css1"><span class="C_Current__And__No_Bold">“Çok etkilendim gerçekten. Eğer okumaktan bu kadar zevk alıyorsan o zaman bir kız lisesine gitmelisin.” Bunu kasıtlı söylemiş, sonra da dosdoğru yüzüne bakmıştım. Belki de alınmıştı; yüzünü şöyle bir kaldırıp dik dik baktı önündeki boşluğa; ama her şeye karşın gözlerindeki o hüzünlü, çaresiz bakış ele veriyordu kendini.</span></p>

  <p class="P_css1"><span class="C_Current__And__No_Bold">“Naomi, gerçekten okumak ister miydin? Eğer istersen sana yardımcı olabilirim.” Hâlâ bir şey söylemiyordu. Çok daha neşeli bir ses tonuyla devam ettim: “Söyle hadi... Ne yapmak isterdin? Ne okumak isterdin gerçekten?”</span></p>

  <p class="P_css1"><span class="C_Current__And__No_Bold">“İngilizce öğrenmek istiyorum.”</span></p>

  <p class="P_css1"><span class="C_Current__And__No_Bold">“İngilizce ve... Başka?”</span></p>

  <p class="P_css1"><span class="C_Current__And__No_Bold">“Müzik.”</span></p>

  <p class="P_css1"><span class="C_Current__And__No_Bold">“İyi işte, o zaman okula gitmen gerekiyor. Kayıt ücretini ben ödeyeceğim.”</span></p>

  <p class="P_css1"><span class="C_Current__And__No_Bold">“Ama kız lisesine gitmek için çok geç. On beş yaşındayım.”</span></p>

  <p class="P_css1"><span class="C_Current__And__No_Bold">“On beş yaş kızlar için çok geç değil, oğlanlar için evet, ama kızlar için değü. Ve zaten yalnızca İngilizce ve müzik öğrenmek istiyorsan okula gitmek zorunda da değilsin. Bir hoca tutabiliriz. Ne dersin Naomi, gerçekten, ciddi ciddi var mısın buna?”</span></p>

  <p class="P_css1"><span class="C_Current__And__No_Bold">“Tamam, peki... Gerçekten bu söylediklerini yapacak mısın?”</span></p>

  <p class="P_css1"><span class="C_Current__And__No_Bold">“Tabii ki... Ama burada çalışmaya devam edemezsin. Nasıl, olabilir mi? Eğer bu işten ayrılmaya niyetin varsa, sana bakmayı üstlenebilirim. Bütün sorumluluğu alır ve seni harika bir genç kadın olarak yetiştiririm.”</span></p>

  <p class="P_css1"><span class="C_Current__And__No_Bold">En ufak bir tereddüt göstermeden, “Evet, bu iyi olur,” dedi. Çabuk ve kesin yanıtı irkiltecek denli şaşırtmıştı beni.</span></p>

  <p class="P_css1"><span class="C_Current__And__No_Bold">“Yani işinden ayrılacak mısın?”</span></p>

  <p class="P_css1"><span class="C_Current__And__No_Bold">“Evet!”</span></p>

  <p class="P_css1"><span class="C_Current__And__No_Bold">“Bu senin için uygun olabilir, ama annene ve ağabeyine de danışsan iyi olur.”</span></p>

  <p class="P_css1"><span class="C_Current__And__No_Bold">“Onlara sormama gerek yok. Bir şey demezler.”</span></p>

  <p class="P_css1"><span class="C_Current__And__No_Bold">İşte böyle konuşmuştu; ama ben bu konuda göründüğü kadar rahat olmadığından emindim. Aile içi meseleler konusunda bana herhangi bir ipucu vermek istemediğinden sanki hiç sorun olmazmış gibi davranıyordu. O kadar isteksiz olunca üzerine fazla gitmek istemedim, ama yine de evlerine bir uğrayıp annesi ve ağabeyiyle meseleyi enine boyuna görüşmem gerekecekti. Planlarımız daha ileri safhalara geldikçe ondan beni ailesiyle tanıştırmasını tekrar tekrar istesem de o tuhaf bir şekilde en ufak bir heyecan ve istek alameti göstermiyordu. Tek söylediği şuydu: “Senin onlarla tanışman gerekmiyor. Ben konuşurum.”</span></p>

  <p class="P_css1"><span class="C_Current__And__No_Bold">Naomi’nin ailesine ait kirli çamaşırları ortaya döküp onu kızdırmanın bir âlemi yok, bugüne bugün benim kanm ne de olsa ve onun, “Kawai Hanım”’m hatırına meselenin üzerine gitmeyeceğim. Bir gün nasıl olsa çıkar ortaya, çıkmasa bile, evinin Senzoku’da olduğunu, on beş yaşında bir kafeye servis elemanı olarak gönderildiğini ve nerede yaşadığını kimselere söylemek istemediğini dikkate alarak, ne tür bir ailesi olduğunu bir şekilde herkes tahmin edebilecek. Nitekim sonunda kendi kararım baskın çıkıp da gidip annesi ve ağabeyiyle tanıştığımda, kızın bir başkası tarafından sahiplenilmesinin umurlarında bile olmadığını gördüm. Onlara, okumaya bu denli hevesliyken kafede çalışmasının çok yazık olacağını söylemiş, onu bana emanet edip edemeyeceklerini sormuştum. Naomi için çok fazla bir şey yapamazdım, ama benim de bir hizmetçiye ihtiyacım vardı, yemek yapıp yerleri fırçalaması karşılığında makul bir eğitim almasını sağlayabilirdim. Tabii onlara içinde bulunduğum koşulları anlatmış, hâlâ bekâr olduğumu da söylemiştim. Teklifimi yaptığımda, ortama hiç uymayan bir havada verdiler cevaplarını: “Onun için harika bir şey olur,” dediler. Tam da Naomi’nin söyleyip durduğu gibiydi. Onlarla tanışmanın hiçbir anlamı yokmuş gerçekten de.</span></p>

  <p class="P_css1"><span class="C_Current__And__No_Bold">Dünya, sorumsuz ebeveynlerden payını alıyor, diye düşünüyordum ve bu durum benim için Naomi’nin durumunu daha acınası ve dokunaklı hâle getiriyordu. Annesinin anlattıklarından çıkardığım kadarıyla Naomi ailesine biraz fazla gelmiş olmalıydı. “Çocuğu geyşa yapacaktık ama o hiç oralı olmadı, biz de kendisini kafeye göndermek zorunda kaldık,” demişti annesi. “Eskisi gibi sadece dışarıda oynayıp durmasına müsaade edemezdik.” İşin aslı, birinin Naomi’nin sorumluluğunu alıp büyütmesi rahatlatacaktı onlan. Aileyle konuştuktan sonra Naomi’nin tatil günlerinde neden gösterilere gittiğini de anlamıştım. Evde olmaktan nefret ediyordu.</span></p>

  <p class="P_css1"><span class="C_Current__And__No_Bold">Ne olursa olsun, onun öyle bir aileden geliyor oluşu her ikimiz için de bir şanstı. Aileyle anlaşır anlaşmaz Naomi çalıştığı kafeden ayrıldı ve uygun bir kiralık ev bulmak için her gün benimle birlikte yollara düştü. Oimachi’deki ofisime yakın bir yer arıyorduk. Pazar günleri sabah erkenden Shimbashi Tren İstasyonu’nda, hafta içiyse ofis kapanır kapanmaz Oimachi’de buluşur; Kamata, Omori, Shinagawa ve Meguro banliyölerinde; şehir merkezindeyse Takanavva, Tamachi ve Mita civarlarında keşfe çıkardık. Eve dönüş yolunda eğer zaman elverirse birlikte bir yerde akşam yemeği yer veya bir film izlemeye gider ya da Ginza’da yürüyüşe çıkardık. Sonra o Senzoku’ya evine, ben de Shibaguchi’deki pansiyonuma dönerdim. Bu şekilde iki hafta geçirdik. Kiralık evler nadirdi o vakitler ve aradığımız gibi bir yer bulmakta zorlanıyorduk.</span></p>

  <p class="P_css1"><span class="C_Current__And__No_Bold">Bizi biri fark etse, bir ofis çalışanıyla Japon usulü yaptırdığı saçlarıyla kuaförden henüz çıkmış rüküş kıyafetli bir kızı, mayıs ayında pırıl pırıl güneşli bir pazar sabahı Omori’nin yontulmamış kenar mahallelerinde yan yana yürürken görse ne düşünürdü acaba? Ben ona “Naomi” diyordum ve o bana “Kawai Bey” diye hitap ediyordu. Ev sahibiyle hizmetkârı, iki kardeş, kan koca ya da iki arkadaş yerine konamazdık. Alışılmadık bir çift olmalıydık biz; birbirimize karşı biraz çekingen de dursak, uzun bahar günlerinde mutluluk içinde etrafta geziniyor, ilanlara bakıyor, manzara seyrediyor, yol kenarinda ya da bahçe çitlerindeki yeni açmış çiçeklere dönüp bakmadan edemiyorduk. Çiçeklerden bahsedince hatırladım da, Batılı çiçeklere bayılıyordu ve benim yabancısı olduğum birçok çiçeğin o karmaşık, zor İngilizce adlarını pekâlâ bilebiliyordu. Vazolardan sorumlu olduğu için bunlan muhtemelen kafede çalıştığı sıralarda öğrenmiş olmalıydı. Bazen tam önünden geçerken bir evin bahçe kapısının gerisinde sera çarpardı gözümüze. Her zaman tetikte bekleyen Naomi durur ve “Ne kadar da güzel çiçekler!” diye haykırırdı mutlulukla.</span></p>

  <p class="P_css1"><span class="C_Current__And__No_Bold">“Hangi çiçekleri daha çok seviyorsun Naomi?”</span></p>

  <p class="P_css1"><span class="C_Current__And__No_Bold">“En çok laleleri severim.”</span></p>

  <p class="P_css1"><span class="C_Current__And__No_Bold">Tarlalara, geniş bahçelere olan hasreti ve çiçeklere karşı beslediği aşırı sevgi, doğup büyüdüğü Senzoku’nun o sefil ara sokaklarına duyduğu nefretten kaynaklanıyor olabilirdi. Ne zaman nehir kenarlarındaki yüksek sekilerde ya da bir köy yolu civarında menekşe, karahindiba, nilüfer veya çuha çiçeği gibi çiçeklere rastlaşa, hemen koşup bir iki tane koparırdı. Gün sonuna kadar bir sürü demet çıkaracak kadar çiçeği olur ve dönüş yolunda onları hâlâ sıkı sıkı tutmaya devam ederdi.</span></p>

  <p class="P_css1"><span class="C_Current__And__No_Bold">“Hepsi soldu gitti onların, niye fırlatıp atmıyorsun ki?”</span></p>

  <p class="P_css1"><span class="C_Current__And__No_Bold">“Yo, hayır, suyun içine koyar koymaz yeniden canlanırlar. Masanın üstünden ayırmamaksın onları Kawai Bey.” Ayrılırken demetleri daima bana verirdi.</span></p>

  <p class="P_css1"><span class="C_Current__And__No_Bold">İyi bir ev bulmak hiç de kolay olmadı. Uzun araştırmalar sonunda, Omori Tren İstasyonu’ndan on iki on üç blok ötede, Ulusal Elektrik Şebekesi’nin elektrik hatlan yakınında, Batılı tarzda, dışarıdan sadece görüntüyü kurtaracak ama içerisinden çok fazla bir şey beklenmeyecek vasatlıkta bir ev tutabildik. Basit, modern, daha o zamanlar moda bir terim olmasa da sanırım bugün için insanların “Kültür Evi” olarak adlandıracağı türde bir evdi. Evin yansından fazlasını, kırmızı kayağan taşlarından yapılma dik bir çatı kaplıyordu. Beyaz dış cephe duvarları eve kibrit kutusu gibi bir görünüm veriyordu ve dörtgen cam pencereler bu duvarlann orasına burasına gelişigüzel geçirilip yerleştirilmişti. Giriş sahanlığının önünde küçük bir avlu vardı. Ev, sanki içinde yaşanılacak bir yer olarak yapılmasından ziyade, sadece kâğıt üzerinde çizilip bırakılsa daha hoş duracakmış gibi bir izlenim veriyordu ki, buna da pek şaşırmamak gerek; zira modellerinden biriyle evlenen bir sanatçının elinden çıkmıştı bu ev. Odalar olabilecek en uygunsuz bir şeküde dağılmıştı evin içinde. Zemin katta, tuhaf kaçacak şekilde büyük bir atölye odası, daracık bir giriş holü ve bir mutfaktan başka hiçbir şey yoktu. Üst kattaysa, biri ikiye dokuz, öbürü iki çarpı üç metrelik iki küçük Japon tarzı oda bulunuyordu. Olsa olsa, en fazla çatı katı depo odaları olacak bu odalar, gerçekten hiçbir işe yaramazdı. Çatı katma atölye odasmdan bir merdivenle ulaşılıyordu. Merdivenleri çıkınca, tıpkı sinema salonlannm localarına benzeyen etrafı tırabzanla çevrili bir taraçaya geliniyor ve buradan aşağı bakıldığında atölye görülebiliyordu.</span></p>

  <p class="P_css1"><span class="C_Current__And__No_Bold">Naomi daha görür görmez bayılmıştı eve. “Ne kadar da modern bir ev... İşte benim istediğim ev bu!” Onu bu kadar mutlu ettiğini görünce hemen tutmaya karar vermiştim.</span></p>

  <p class="P_css1"><span class="C_Current__And__No_Bold">Odaların hiç de pratik olmayan dağılımına rağmen bir peri masalı canlandırması gibi duran garip tasarım, Naomi’nin çocuksu merakına hitap etmiş olmalıydı. Kesin olan bir başka şeyse, geleneksel ev hâlinin tuzaklarından sakınmak isteyen ve kolay, rahat bir yaşam sürme arzusunda olan genç bir çiftin tam da aradığı türde bir ev oluşuydu. Evi daha önce kullanan sanatçıyla model karısının aklındaki yaşam tarzı da aynıydı kuşkusuz. Sadece atölye odası bile iki kişinin gereksinimini karşılayacak kadar büyüktü.</span></p>

  <p class="P_css1">&nbsp;</p>

  <p class="P_css1">&nbsp;</p>
</body>
</html>
