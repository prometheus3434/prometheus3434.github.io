<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>ON ALTI</title>
</head>

<body>
  <h2 class="P_Current__And__Times_New_Roman__And__18pt__And__Spacing_After__And__Spacing_Before"><span style=" font-weight: bold; font-size: 0.89em;">ON ALTI</span></h2>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">O gece ve ondan sonraki gün, Naomi’nin inatçılığını kırmak ve beni aldatmak üzere tezgâhladığı plana ait genel bir fikir edinebilmek için kılı kırk yardığım düşüncelerle ve fasılasız sorgu suallerle geçti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Tahmin ettiğim gibi, Kamakura’ya geliş sebebi Kumagai’yle iyi vakit geçirebilmekti. Seki’nin Ogigayatsu’da bir akrabasının olduğu, utanmazca bir yalandan başka bir şey değildi. İşin aslı şuydu: Hase’deki Okuba Villası Kumagai’nin amcasının eviydi. Yalnızca bu kadarla kalmıyordu; tuttuğum ev için Kumagai’ye teşekkür de borçluyduk. Kumagai, bahçıvanın düzenli müşterileri arasındaydı. Kumagai baskı yapmış ve biz taşınalım diye önceki kiracıyı bir şekilde tahliye ettirmişti. Her şeyin Naomi’yle Kumagai arasında planlandığı gün gibi aşikârdı. Sugizaki’nin bizim için yerine getirdiği hizmetlerle Oriental Petrolium yöneticisine dair söylenenler düpedüz uydurmaydı. Bütün işleri Naomi’nin tek başına ayarlamaya kalkması bu yüzdendi işte. Bahçıvanın karısına göre, evi ilk görmeye geldiğinde Naomi “Genç Kumagai Bey”le birlikteydi ve ona sanki aileden biriymiş gibi davranıyordu. Aslında, hep olduğundan farklı biriymiş gibi göstermişti kendisini zaten. Bu durumda, ev sahibesinin önceki kiracıya yol vermek ve odalan bize teslim etmekten başka bir seçeneği kalmamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Bu pisliğe sizi de karıştırdığım için son derece üzgünüm,” demiştim ev sahibesine. “Ama lütfen bana bildiğiniz her şeyi anlatın. Hiçbir koşulda adınızı asla kullanmayacağım. Kumagai’ye bir şey yapmak gibi bir niyetim yok, yalnızca gerçeği öğrenmek istiyorum, o kadar.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Ertesi gün, daha önce hiç yapmadığım bir şeyi yapmış ve işe gitmeyip evde kalmıştım. Gözüm Naomi’nin üzerindeydi. “Bu odadan dışarı adım atmak yok, ona göre,” demiştim tüm ciddiyetimle. Bütün elbiselerini, ayakkabıları ve cüzdanını toplayıp, hepsini ana binaya taşımıştım. Ev sahibesini orada sorguya çekiyordum işte.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Öyleyse benim dışarıda olduğum zamanlarda bu ikisi sürekli görüşüyorlardı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Aa, evet, sürekli görüşüyorlardı. Ya genç beyefendi buraya gelir ya da genç hanımefendi oraya giderdi.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">"Peki o zaman Okuba Villası’nda oturan kim?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Bu yıl hepsi asıl oturdukları yere gittiler. Arada bir gelip kalıyorlar tabii, ama Kumagai Bey genellikle yalnız başına kalır orada.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Ya Kumagai’nin arkadaşları? Onlar da geliyor muydu?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, sık sık gelirlerdi.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Kumagai mi getirirdi, yoksa onlar kendi başlarına mı gelirdi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Şey...” Sonradan dikkatimi çekecekti gerçi ama, bu noktada ev sahibesinin aklı karışmış gibiydi. “Bazen kendi başlarına bazen genç beyefendiyle, diye düşünüyorum...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Kumagai’nin dışında yalnız başına gelen başka biri olmuş muydu hiç?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Sanırım adı Hamada Bey olan biriyle, ötekilerden bazılari...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Naomi’yi çıkarıp bir yerlere götürdükleri oluyor muydu?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Hayır, genellikle evde konuşuyorlardı.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">En kafa karıştırıcı bölüm burasıydı. Eğer Naomi’yle Ku-magai arasında bir şeyler yaşanıyorsa neden ötekiler aralarına giriyordu ki? Ayrıca içlerinden herhangi birinin tek başına gelip Naomi’yle konuşmasının anlamı ne olabilirdi? Hepsi Naomi’nin peşindeyse, neden aralarında kavga etmiyorlardı? Dördü de dün gece birbirleriyle eşek şakası yapıp neşe içinde eğlenip durmuyor muydu? Resim yeniden bulanıklaşıyordu işte. Hatta, Naomi’yle Kumagai arasında belki de hiçbir şey yoktur, diye düşünmeye bile başlamıştım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Naomi bu noktada sorularımı yanıtlamaktan uzaktı. Herhangi bir planın söz konusu olmadığında ısrar ediyordu; etrafında bir sürü arkadaşı olsun istemişti, o kadar. İyi de, neden beni o denli kurnazca kandırma yolunu seçmişti öyleyse?</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Ama babacığım onlara sen hiçbir zaman güvenmedin ki. Sürekli kaygılanan biriydin sen.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“O hâlde neden Seki’yle amcasının villasına ait o hikâyeyi uydurdun? Seki’nin ya da Kumagai’nin villası olması neyi değiştirir ki?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Bana ne cevap vereceğini düşünürken bütünüyle kaybolmuş görünüyordu Naomi. Hemen başını eğmiş, dudaklarını çiğnemeye başlamış, sonra da sanki suratımda bir delik açmak istercesine şimşek gibi çakan gözlerini üzerime çevirmişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“En az güven duyduğun Ma-chan’dı. O yüzden Seki’yi devreye sokmak daha iyi olur, diye düşünmüştüm.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Bırak Ma-chan deyip durmayı! Onun adı Kumagai!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">O ana kadar kendimi tutmayı başarmıştım ama sonunda patlayıverdim. Kumagai’ye “Ma-chan” dediğinde başımdan aşağı kaynar sular boşalmıştı sanki.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Bana baksana sen! Kumagai’yle ilişkin oldu değil mi? Doğruyu söyle!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Tabii ki olmadı. O kadar şüphe duyuyorsan neden bir kanıt göstermiyorsun?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Benim kanıta falan ihtiyacım yok. Biliyorum ben.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Nereden biliyorsun ki?” Ürkütecek denli sakindi Naomi. Dudaklarında hiç de hoş olmayan bir gülümseme dolaşıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Dün geceki gösteriye ne diyeceksin peki? Yani o kılıkta dolaşmana rağmen hâlâ iffetli ve masum olduğunu mu söylemeye çalışıyorsun bana?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Beni sarhoş edip o şekilde giyinmemi istediler. Sadece etrafta gezinip durmaktan başka bir şey mi yapıyordum sanki?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Hâlâ masum olduğunda ısrar mı ediyorsun?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, hâlâ iffetli ve masumum.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Yemin eder misin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, ederim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Tamam! Bu sözlerini sakın unutma. Bundan böyle söylediğin hiçbir şeye inanmıyorum.” Ondan sonra da onunla ko-nuşmamıştım bir daha.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Kumagai’ye yazabilir korkusuyla bütün kırtasiye malzemelerini -zarflar, mürekkep, kalemler, dolmakalemler ve pullar- toplamış, Naomi’nin Öteki eşyalarıyla birlikte ev sahibine emanet etmiştim. Ayrıca Naomi ben yokken dışan çıkamasın diye sadece kırmızı krepdöşin geceliği bırakmıştım yanına. Üçüncü gün işe gitmeye hazırdım. Kamakura’dan trene binip yola çıktığımda, iyi bir kanıt bulma konusunda epey bir düşündükten sonra, bir aydır boş bulunan Omori’deki eve giderek araştırmaya başlamanın daha doğru olacağmı düşündüm. Eğer Naomi’nin Kumagai’yle bir ilişkisi varsa bu ilişki bu yaz başlamamış olsa gerekti. Eşyalarını karıştırırsam belki bazı mektuplara rastlayabilirdim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">Kamakura’dan her zaman bindiğim trenle değil de bir sonrakiyle ayrılarak, Omori’deki eve saat on gibi vardım. Giriş sahanlığına ayak basıp, anahtarla kapıyı açtım, atölye odasından geçerek Naomi’nin odasına bir göz atmak üzere merdivenle yukarı çıktım. Kapıyı açıp da içeriye doğru adım atmamla beraber yüreğim ağzıma geldi. Düim tutulmuştu âdeta. Hamada yerde hasırların üzerinde kıvrılmış yatıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">Odaya girdiğimi görünce yüzü kıpkırmızı kesildi ve hemen “Ah!” diyerek ayağa kalktı. Sonrasında ikimiz de bir süre birbirimize bakmış ve birbirimizin aklından geçenleri okumaya çalışmıştık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Hamada... Ne işin var burada?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">Ağzında bir şeyler geveledikten sonra yeniden suskun kalan Hamada, sanki af dilermiş gibi başını öne eğmiş bekliyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Ee? Ne kadar zamandır buradasın Hamada?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Şimdi... Şimdi, yeni gelmiştim...” Bu sefer daha anlaşılır çıkmıştı sesi, hiçbir kaçış yolunun olmadığını fark etmişti demek ki.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Ama kapı kilitliydi, öyle değil mi? İçeri nasıl girebildin peki?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Arka kapıdan...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“İyide, arka kapı da kilitli olmalıydı.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Evet, kilitliydi. Bende bir anahtar var.” Hamada’nın sesi o kadar zayıftı ki söylediklerini güçlükle anlayabiliyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Anahtar mı? Nereden buldun ki anahtarı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Naomi Hanım’dan... Şimdi bunu söyledikten sonra eminim neden burada olduğumu da anlamışsınızdır.”</span></p>

  <p class="P_Current__And__Times_New_Roman__And__12pt__And__Spacing_After"><span class="C_Current__And__No_Bold">165</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Hamada usulca kaldırdı kafasını ve utancından gözlerini kısmış bir hâlde bana baktı. Sersem bakışlarla onu izleyen bana... Doğrudan yüzüme çevrilmişti bakışları. Onun kendi yüzündeyse, bir bunalım atlatmakta olan iyi hâili, naif bir genç adamın sade dürüstlüğü ve inceliği okunuyordu. O gün karşımda, o alışık olduğum ciğeri beş para etmez eski Hamada yoktu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Aynca Kawai Bey, buraya böyle ansızın geliş sebebinizi de tahmin edebiliyorum. Sizi kandırıyordum. Bunun için her türlü cezaya hazırım. Şu anda söyleyeceklerim için çok geç, biliyorum ama, beni bu şekilde yakalamamış olsaydınız bile, uzun bir süredir zaten size gerçeği anlatma istediği vardı benim içimde.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Konuşurken gözleri dolmuş ve gözyaşları yanağından aşağıya doğru süzülmeye başlamıştı. Kesinlikle hiç beklenmedik bir şeydi. Gözlerimi kırpıştırarak ona bakıyordum sessizce. İtirafını kabul etmiş olsam bile, hâlâ tam olarak oturmayan bir sürü şey vardı ortada.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Kawai Bey, lütfen beni affettiğinizi söyleyin.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Ama anlamıyorum Hamada, neden Naomi sana bir anahtar vermiş olsun? Ve sen ne için geldin ki buraya?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Bugün... Bugün... Naomi Hanımla burada buluşmak üzere anlaşmıştık.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Ne? Naomi’yle burada buluşmak mı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, öyle... Ve sadece bugüne mahsus değil. Daha önce de birçok kereler buluştuk.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Yavaş yavaş hikâyesi çıkmaya başlamıştı ortaya. Kamakura’ya yerleştiğimizden bu yana Naomi’yle burada üç kez gizlice buluşmuşlardı. Noami, benim işe gitmek için bindiğim trenden bir veya iki sonrakine atlayıp Omori’ye geliyordu. Daima saat on gibi gelip on bir buçukta da ayrılıyordu. Bu durumda Kamakura’ya en geç bir gibi döndüğünden, fidanlığın bulunduğu blokta kimse onun Omori’ye gidip geldiğini aklına bile getiremezdi. İkisi bu sabah da saat onda buluşmak üzere anlaşmışlardı, dolayısıyla Hamada benim merdivenleri çıktığımı duyduğunda Naomi sanmıştı doğal olarak.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">İlkin, bu şoke edici itiraf karşısında tepki olarak tek hissettiğim, kalbimi saran keskin bir uyuşukluk hissi oldu. Ağzım bir karış açık, ne konuşacağımı, ne diyeceğimi bilemez bir hâldeydim. Lütfen unutmayın ki ben otuz iki yaşındaydım ve Naomi on dokuzundaydı. On dokuz yaşında bir kızın bu kadar cüretkârca, bu kadar kurnazlık ve ustalıkla aldatabileceğin i düşünmek! O ana kadar Naomi’nin böylesi bir</span> <span class="C_Current__And__No_Bold__And__Italic">terör</span> <span class="C_Current__And__No_Bold">olabileceğine hiç ihtimal vermemiştim. Aslında düşünsem, bugün bile inanmakta hâlâ zorlanırım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Sen ve Naomi bu tür bir üişkiye ne zaman başladınız?” Hamada’yı bağışlayıp bağışlamamak gibi bir soruyu bir kenara koyarak, gerçeğe ait bütün ayrıntıları öğrenme isteğiyle yanıp tutuşuyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Çok uzun bir zaman önce başlamıştı, muhtemelen siz beni tanımadan önce.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Bir düşünelim. İlk olarak ne zaman karşılaşmıştım ben seninle? Geçen sonbahar değil miydi? İşten gelmiştim ve sen de bahçede çiçek tarhının orada durmuş Naomi’yle konuşuyordun.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Doğru, yaklaşık bir yıl önceydi.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“O zaman mı başlamıştı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Hayır, ondan önceydi. Marttan itibaren piyano dersleri için Sugizaki Hanım’a gitmeye başlamıştım. Naomi Hanım’la orada tanıştım. Bu tanışmadan kısa bir süre sonra, muhtemelen üç ay sonra...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“O günlerde nerede buluşuyordunuz?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__7"><span class="C_Current__And__No_Bold">“Burada, evinizde. Naomi Hanım sabahlan dersinin olmadığını ve evde tek başına yalnızlık çektiğini söylemiş, kendisini ziyaret etmemi istemişti. Dolayısıyla önceleri sadece ona eşlik etmek için geliyordum buraya.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Naomi sana gelmeni söyledi, öyle mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Doğru... Sizden haberim bile yoktu o zamanlar. Naomi Hanım evinin taşrada olduğunu ve burada, Omori’de bir akrabasıyla birlikte kaldığını söylemişti. Sizin kuzeni olduğunuzu söylediydi. El Dorado’ya dans etmeye ilk gelişinizde söylediklerinin doğru olmadığını fark etmiştim. Ama ne yazık ki o zamana kadar... O zamana kadar olan olmuştu ve benim yapabileceğim fazla bir şey yoktu.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Kamakura’ya gitmek Naomi’yle birlikte planladığınız bir şey miydi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Yo, hayır, Kamakura’yı Naomi Hanım’a teklif eden Kumagai’ydi.” Konuştukça sesini yükseltmeye başlamıştı Ha-mada. “Kavvai Bey, aldatılan yalnız siz değilsiniz, ben de aldatıldım.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Yani, Naomi’yle Kumagai de mi...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, öyle. Şimdilerde Naomi Hanım’la birlikte olan kişi Kumagai. Uzun bir süredir Naomi’nin Kumagai’den hoşlandığım hissediyordum zaten ama benimle bir ilişkisi varken Kumagai’yle de üişki yaşaması, inanın, aklımın ucundan bile geçmezdi. Arkadaşlarıyla masum bir şekilde eğlenmenin hoşuna gittiğini söylerdi hep. Hepsi bu, yok başka bir şey, derdi; ben de, belki gerçekten de yoktur başka bir şey diye düşünürdüm.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet,” diye iç geçirdim, “Naomi’nin tarzı bu... Bana da aynı şeyleri söyledi ve ben de inandım ona... Kumagai’yle bir ilişkisi olduğunu ne zaman fark ettin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Hep birlikte uyuduğumuz o yağmurlu geceyi hatırlıyor musunuz? O zaman fark etmiştim. O gece duygularım gerçekten de sizden yanaydı. Yüzsüzce davranışlarından aralarında bir şeyler döndüğünü görebiliyordum. Kıskançlığım arttıkça sizin hissettiklerinizi daha da iyi anlar olmuştum.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“O gece anladım derken, sadece davranışlarına bakarak mı bu sonuca vardığını kastediyorsun?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Hayır, kuşkularımı haklı çıkaracak bir şey de oldu. Gün ağarıyordu. Siz uyuyordunuz ve fark etmediniz. Bense uyuyamadığımdan uyku sersemiydim ve onları öpüşürken gördüm.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Naomi gördüğünü biliyor mu?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, biliyor. Daha sonra söylemiştim. Kumagai’den ayrılmasını istedim ondan. Beni elinde oyuncak gibi oynamasından hoşlanmadığımı da söyledim. Bu olandan sonra eğer evlenmezsek...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evlenmek mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, doğru... Naomi’yle birbirimize karşı duyduğumuz aşkı ve Naomi Hanım’la evlenme düşüncemi size dürüstçe anlatma niyetindeydim aslında. Bana sizin anlayışlı bir adam olduğunuzu, eğer ne kadar acı çektiğimizi size anlatırsak, kesinlikle böyle bir evlliiğe onay vereceğinizi söylemişti. Doğru mu bilmiyorum ama Naomi Hanım’a göre onu yalnızca eğitmek istemişsiniz siz. Birlikte yaşıyordunuz ancak bu, aranızda evlenme vaadi olduğu anlamına gelmiyordu. Ayrıca evlenmeye kalksanız bile aranızdaki yaş farkından ötürü mutlu olmayabilirdiniz.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Bunu Naomi mi söyledi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet... Bana tekrar tekrar söz vermişti; biraz daha bekleyecektim, o konuşacaktı sizinle ve sonra da evlenecektik. Kumagai’yle artık görüşmeyeceğini de söylemişti ama hepsi yalanmış demek, benimle evlenmeye falan niyeti yokmuş meğer onun.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Naomi’nin Kumagai’ye de benzer vaatlerde bulunduğunu düşünüyor musun?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Bilmiyorum ama sanınm bulunmuştur. Naomi Hanım’ın sağı solu belli olmaz, ama Kumagai de güvenilecek biri değildir. O benden de iyi bilir numara yapmasını.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Tuhaf bir şekilde Hamada’ya karşı bulanık duygular içinde değildim; üstelik hikâyesini dinledikten sonra şimdi aynı acıyı paylaştığımızı hissediyordum. Öte yandan Kumagai eskisinden daha çok bulandırıyordu şimdi midemi. Kumagai’nin ortak düşmanımız olduğundan emindim artık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Her neyse Hamada, burada böyle konuşmaya devam etmenin bir anlamı yok. Hadi gel, gidip bir yerde yemek yiyelim, orada güzel güzel konuşuruz. Daha sana soracak çok sorum var.” Batılı bir lokantada kendimizi biraz garip hissedecektik, o yüzden Omori sahilinde Matsuasa’ya götürdüm onu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Yolda, “Bugün işten izin mi almıştınız Kawai Bey?” diye sormuştu Hamada. Artık heyecanı geçmişti; ses tonunda rahatlama ve normalleşme seziliyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet. Dün de izin almıştım. Ne yazık ki şu sıralar ofiste işler çok yoğun ve benim ayrılmamam gerekiyor, ama önceki günden beri o denli huzursuz ve tedirginim ki iş falan umurumda değil açıkçası.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Naomi Hanım Omori’ye geldiğinizi büiyor mu?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Dün, bütün gün evdeydim ve bugün için işe gideceğimi söylemiştim. Huyunu bildiğimden, kuşkulanmış olabilir diye düşünüyorum ama buraya geleceğimi tahmin etmesi yine de çok zor. Planlamadan, kendiliğinden karar verdim buraya gelmeye. Odasını araştırırsam belki aşk mektupları falan bulabilirim diye düşünmüştüm.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Aa, evet, anlıyorum. Ben de beni yakalamaya geldiniz sanmıştım. Ama bu durumda Naomi Hanım’ın gelebileceğini hiç düşünmediniz mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Merak etme, cüzdanını ve bütün elbiselerini aldım. Üzerindekilerle kapıya kadar bile gidemez.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Ne var ki üzerinde?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Şu pemde krepdöşini biliyorsun değil mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Ha, şu elbise...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evet, ondan başka bir şeysi yok. Kuşağı bile yok. Kaygılanacak bir şey yok senin anlayacağın. Kulübeye kapatılmış kızgın bir köpekten farksız şimdi o.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Ama düşünsenize, biz oradayken ya içeri girmiş olsaydı? Ne gürültü kopardı ama...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Söylesene, Naomi bugünkü buluşmayı ne zaman ayarlamıştı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">“Evvelsi gün... Bizi yakaladığınız gece... Benim o gece suratım biraz asıktı, neşeleneyim diye iki gün sonra Omori’ye gelmemi söylemişti Naomi Hanım. Kuşkusuz benim de hatam var. Naomi Hanım’la ilişkimi kesebilir ya da Kumagai’yle he-saplaşabilirdim, ne var ki ikisini de yapamadım işte. Kendime korkak diyordum; onlarla birlikte sürüklenip gitmenin dışında hiçbir şey yapamayacak kadar zayıftım. Naomi Hanım’ın oyununa geldiğimi söylüyordum ama işin aslı, olan bitenler kendi aptallığımın bir sonucuydu.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR__7"><span class="C_Current__And__No_Bold">Sanki bana beni anlatıyordu. Matsusa’da bize bir oda gösterildiğinde ve geçip karşısına oturduğumda, sevimli bile gelmeye başlamıştı bana Hamada.</span></p>

  <p class="P_css1">&nbsp;</p>
</body>
</html>
