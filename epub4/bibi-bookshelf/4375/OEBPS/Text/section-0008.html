<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>DÖRT</title>
</head>

<body>
  <h2 class="P_css1"><span style=" font-size: 1.33em;">DÖRT</span></h2>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Naomi, Kamakura’ya gidelim diye yalvarıp duruyordu. Bir iki gün kalıp geri dönme düşüncesiyle ağustos başında gerçekten de gittik</span></p>

  <p class="P_css1"><span class="C_Current__And__No_Bold">“Neden bir iki günlüğüne?” diye sormuştu. “Bir hafta ya da on günlüğüne gitmedikçe ne zevki olacak ki?” Evden çıktığımızda yüz ifadesi memnuniyetsizliğini yansıtıyordu. İşlerim yoğun diye memleketten erken ayrılmıştım ve anneme olan hürmetimden dolayı hilem açığa çıksın istemiyordum. Ama bunu böyle ifade etsem Naomi kendini küçük düşürülmüş hissedecekti. Bunun yerine, şöyle demiştim: “Bu sene bir iki günle idare et, seneye bir başka yere çok daha uzun kalmak üzere götüreceğim seni. Tamam mı?”</span></p>

  <p class="P_css1"><span class="C_Current__And__No_Bold">“İyi de sadece bir iki gün...”</span></p>

  <p class="P_css1"><span class="C_Current__And__No_Bold">“Biliyorum, ama döndüğümüzde de yüzmek istersen Omori Plajı’na gidebilirsin.”</span></p>

  <p class="P_css1"><span class="C_Current__And__No_Bold">“Öyle iğrenç bir yerde yüzemem.”</span></p>

  <p class="P_css1"><span class="C_Current__And__No_Bold">“Doğru dürüst bilmediğin yerler için böyle konuşmamalısın. Cici kız ol. Giyecek bir şeyler alırım ben sana. Batılı giysiler isteyen sen değil miydin?”</span></p>

  <p class="P_css1"><span class="C_Current__And__No_Bold">Batılı giysi oltasına takılıp sonunda kabul etmişti.</span></p>

  <p class="P_css1"><span class="C_Current__And__No_Bold">Kamakura’da yüzmeyi sevenler için hiçbir özelliği olmayan Golden Wave Pansiyonu’nda kalmıştık. Şimdi aklıma geldiğinde gülmeden edemiyorum. İktisatlı davranmak için bir neden yoktu oysa, zira yan yıl ikramiyemin çoğu duruyordu. Naomi’yle geceleyeceğim ilk seyahatin heyecanıyla kendimden geçmiş bir hâlde, onun üzerinde mümkün olabilecek en güzel izlenimi bırakmak istiyordum. Üst sınıf bir yerde kalacak ve gecelemenin ne kadar tuttuğunu dert etmeyecektik. Ancak seyahat günü geldiğinde ve Yokosuka’ya giden ikinci sınıf bir otobüse bindiğimizde, ikimizin de üzerine bir çekingenlik sinmişti. Zushi ve Kamakura’ya giden tren, göz alıcı sıralar oluşturan genç kızlarla ve kadınlarla doluydu. Onlann arasında Naomi’nin üst başı, en azından bana, epey kötü görünmüştü.</span></p>

  <p class="P_css1"><span class="C_Current__And__No_Bold">Yaz olduğundan, kadınların özene bezene giyinmeleri beklenemezdi tabii. Ama yine de onları Naomi’yle karşılaştırdığımda, üst sınıftan gelme olanlarla olmayanlar arasında dikkate değer bir incelik ve kalite farkı olduğunu görebiliyordum. Her ne kadar Naomi kafede çalışan o eski Naomi olmasa da, doğuştan ve kötü yetiştirilmekten kaynaklanan fark kendini hemen belli ediyordu. Ve eğer ben böyle düşünüyorsam o kim bilir neler düşünüyordu? Kendisini o denli havalı gösteren üzüm desenli kimonosu şimdi öyle zavallı görünüyordu ki... Etrafımızda oturan kadınların bazılan basit yazlık giysüer giymişti ama parmaklannda panltdı taşlar, yanı başlarındaysa lüks bavullan vardı, varlık ve statüleri her hâllerinden belli oluyordu. Oysa Naomi’nin kadifemsi cildi dışında ortaya koyabileceği fazlaca bir şeyi yoktu. Güneş şemsiyesini yari bilinçli de olsa koltuğunun altında nasıl gizlemeye çalıştığını hâlâ hatırlayabiliyorum. Güneş şemsiyesi yepyeniydi gerçi ama herkes onun yedi sekiz yenden daha fazla etmeyecek ucuz bir mal olduğunu kolayca fark edebilirdi.</span></p>

  <p class="P_css1"><span class="C_Current__And__No_Bold">Başlangıçta Mitsubishi Pansiyonu’nda, hatta Kaihin Oteli’nde bile kalırız diye hayal etmiştik. Ancak bu söz konusu binalara yaklaştığımız sırada muhteşem kapılan gözümüzü öylesine korkuttu ki, iki üç kere yolu bir aşağı bir yukarı gidip geldikten sonra, yerel standartlara göre ikinci ya da üçüncü sınıf sayılan Golden Wave Pansiyonu’nun önünde buluverdik kendimizi.</span></p>

  <p class="P_css1"><span class="C_Current__And__No_Bold">Pansiyonda gürültücü öğrenciler de kaldığı için şöyle rahat rahat kafa dinlemek pek mümkün değildi, o yüzden biz de neredeyse tüm zamanımızı plajda geçirdik. Erkek gibi bir kız olduğundan, okyanusu görür görmez Naomi’nin neşesi yerine gelmişti. Trendeki keyifsizliğinden eser yoktu.</span></p>

  <p class="P_css1"><span class="C_Current__And__No_Bold">Bir yandan koluma sıkı sıkı tutunmuş bir yandan da sığlık kıyıda sulan delüer gibi oraya buraya sıçratırken “Bu yaz yüzmeyi öğrenmeliyim,” demişti. Onu her iki elimle kavrayıp karnının üstünde suda nasıl kalınacağını, suyun içinde nasıl ayak çırpılacağım göstermeye çalışıyordum. Sonra da deniz içinde duran bir sınğı eliyle kavradığı sırada onu birden serbest bıraktım ki, biraz tuzlu su yutsun, alışsmdı. Yorulup sıkıldığında, bu kez dalgalann üzerinden atlamaya başlamıştık, sonra biraz kumda oynadık ve akşam olunca da kiralık bir sandalda körfeze doğru kürek çektik.</span></p>

  <p class="P_css1"><span class="C_Current__And__No_Bold">Üzerinde mayosunu saran kocaman bir havlu, ya kıç tarafına oturmuş ya da küpeşteye yaslanır vaziyette mavi gökyüzüne bakarak en tiz sesiyle gözde şarkısı Santa Lucia’yı söylemişti Naomi.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">O dulce Napoli</span></p>

  <p class="P_css1"><span class="C_Current__And__No_Bold__And__Italic">O soul beato</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Soprano sesi akşamın sakinliğinde deniz üzerinden yankılanıp dururken ben kendimden geçmiş bir hâlde kürek çekmeyi sürdürüyor ve bir yandan da onu dinliyordum. “Baba, baba!” diye bağırıyordu, sanki dalgaları aşa aşa sonsuza dek gitmek ister gibiydi. Bu arada, biz daha farkına varamadan güneş batmış, yıldızlar panldamaya başlamıştı bile; üzerimize gecenin koyu karanlığı çöktükçe Naomi’nin beyaz havluya sarılı bedeni belli belirsiz bir görüntüye bürünüp karanlığın içinde eriyip gidiyordu. Ama onun hayat dolu sesi çınlamaya devam ediyordu hâlâ. Santa Lucia’yı defalarca tekrar ettikten sonra, Lorelei’yi, ardından Zigeunerleben'i ve son olaraksa bir Mignon şarkısını söylemişti. Şarkılar birbirini izlemiş, sandal da usul usul ilerlemeyi sürdürmüştü.</span></p>

  <p class="P_css1"><span class="C_Current__And__No_Bold">Sanırım herkes gençliğinde buna benzer bir şey yaşamıştır, ama benim için bir ilkti. Bir elektrik mühendisi olarak başkalanna göre edebiyat ve sanattan daha az anlıyordum ve çok az roman okumuş biriydim, ancak o akşam Natsume Soseki’nin Kusamakura adlı romanı geldi aklıma. O romanda “Venedik batarken, Venedik batarken...” diye bir satır vardı ve Naomi’yle birlikte, bir o yana bir bu yana sallanıp duran sandalımızda, akşam sisi içinden kıyıda yanıp sönen titrek ışıklara doğru geçerken, o satın hatırlayıvermiştim birden. Gözyaş-lanyla dolu bir esrikliğe bürünmüş hâlde, Naomi’yle birlikte rotası henüz saptanmamış, çok uzaklardaki bir başka dünyaya doğru sürüklenip gitmek istemiştim.</span></p>

  <p class="P_css1"><span class="C_Current__And__No_Bold">Benim gibi taşra tabiatlı biri için, böylesi bir duygusal deneyim bile Kamakura’daki o kısa süreli tatili benim için yaşanmaya değer kılmaya yetmişti.</span></p>

  <p class="P_css1"><span class="C_Current__And__No_Bold">Doğrusunu söylemek gerekirse Kamakura’da geçirdiğimiz o üç gün bana önemli bir keşif yapma fırsatını da vermişti. Naomi’yle yaşıyor olsam da fiziksel yapısını, yani kabaca ifade etmek gerekirse çıplak bedenini gözlemleme şansını daha önce hiç elde edememiştim; ama gezide bu fırsatı yakalamıştim işte. Bir akşam önce Ginza’da satın aldığımız mayosu ve başında koyu yeşil beresiyle Yuigahama Plajı’na indiğinde vücut hatlannm o güzel uyumunu zevkle seyretmiştim. Evet, zevkle seyretmiştim gerçekten de; öncesinde, kimonosu vücuduna oturduğunda ortaya çıkacak hatların kıvrımlarını hayal etmiştim ve tam da hayal ettiğim gibi çıkmıştı. “Naomi, Naomi, Mary Pickford’um benim! Ne kadar güzel, uyumlu bir bedenin var. Şu zarif kollarına bak! Bacakların, tıpkı bir oğlan çocuğununki gibi dümdüz!” diye haykırıyordu kalbim ve filmlerden bildiğim Mack Sennet’in hayat dolu “yıkanan güzellerini düşünmeden edemiyordum.</span></p>

  <p class="P_css1"><span class="C_Current__And__No_Bold">Sanırım kimse kendi karısının vücuduna ilişkin ayrıntıları ifşa etmek istemez. Daha sonra karım olacak bir kızla övünüp durmak ve birçok insana ona ilişkin ayrıntı aktarmaktan hoşlandığım falan yok; ne var ki bu konuyu atlarsam öykümü tam anlamıyla anlatabilmem zorlaşacak ve şu anda tutulan kaydın bir amacı da kalmayacak. İşte bu yüzden Naomi’nin burada, on beşinci yılmın ağustos ayında Kamakura Plajı’nda boy gösterdiğinde, nasıl bir vücut yapısına sahip olduğunu belirtmem gerekiyor. O zaman benden yaklaşık iki santim kısaydı. (Yapılı bir bedene sahip olsam da bir elli sekizlik kısa bir adam olduğumu dikkate alınız lütfen.) Ancak Naomi’nin beden yapısının dikkat çekici yanı; gövdesi kısa, bacakları uzun olduğu için uzaktan bakıldığında, olduğundan uzun görünmesiydi. Kısa gövdesi son derece narin bir bele kavuşup inceliyor, sonra da dolgun, dişi kalçalara doğru kabarıyordu.</span></p>

  <p class="P_css1"><span class="C_Current__And__No_Bold">Ünlü yüzücü Annette Kellerman’ın bir denizkızını oynadığı</span> <span class="C_Current__And__No_Bold__And__Italic">Neptune’s Daughter</span> <span class="C_Current__And__No_Bold">filmini seyretmiştik daha önce. “Naomi, bir göreyim bakalım, Kellerman’ı nasıl taklit ediyorsun?” demiştim filmi hatırlayarak. Ayağa kalkmış ve kolları tam kafasının üzerinde dalış pozisyonuna geçmişti. Baldırları bitişik öyle ayakta dururken -hatları öylesine dümdüzdü ki- aralarda hiçbir boşluk yoktu ve kalçalarından ayak bileklerine kadar uzun bir üçgen oluşmuştu.</span></p>

  <p class="P_css1"><span class="C_Current__And__No_Bold">Bacaklarından memnundu. “Joji, bacaklarım eğik mi benim?” diye sorardı yine de. Adım atarken, dimdik durduğunda ya da kumsala boylu boyunca uzandığında, bacaklarını mutluluk içinde incelerdi.</span></p>

  <p class="P_css1"><span class="C_Current__And__No_Bold">Vücudunun bir diğer belirgin özelliği, ensesinden omuzlarına inen hattı. Birçok kere omuzlarına dokunma fırsatı bulmuştum. Zaten ne zaman mayosunu giyse omuz düğmelerini bana bağlatırdı. Naomi gibi yuvarlak omuzlu ve zarif boyunlu biri ince yapılı sayılır; ancak şaşılacak derecede dolgun omuzlan ve güçlü ciğerlere sahip olduğunu gösteren geniş göğüsleri vardı. Düğmelerini iliklemeye çalıştığımda, derin derin nefes alıp kollarını hareket ettirirken sırt kasları kat kat olup şişerdi. Zaten patlama noktasına gelmiş görünen mayo şişkin omuzlarında daha da gerilir, kopacakmış gibi dururdu üzerinde. Kısacası, gençlik ve güzellikle ışıl ışıl parlayan güçlü omuzlara sahipti Naomi. Kumsaldaki öteki kızlarla kıyasladığımda, hiçbirinde onunki gibi sağlıklı omuzlarla zarif bir boynun birlikte sergiledikleri uyumu göremiyordum.</span></p>

  <p class="P_css1"><span class="C_Current__And__No_Bold">“Kıpırdama Naomi. Eğer öyle kıpırdayıp durursan üikleye-mem düğmeleri.” Mayosunu bir ucundan kavrar ve omuzlarını içine sokmaya çalışırdım, sanki küçük bir çuvala kocaman bir şey sığdırıyordum.</span></p>

  <p class="P_css1"><span class="C_Current__And__No_Bold">Öyle bir fiziğe sahip olunca tabii, erkek Fatma gibi her türlü hareketliliğin içine giriyordu. Bayılıyordu spor yapmaya. Hepsinde de başarılıydı. Kamakura’daki üç günlük tatilin ardından alıştırma yapmak için her gün Omori’deki plaja gitmişti, yaz sonu geldiğindeyse artık bir yüzme ustası olmuştu. Kürek çekmeyle yelkenciliği de öğrenmişti bu arada. Bütün gün oyun oynayıp durduktan sonra ıslak mayosu elinde eve döner, “Ölüyorum açlıktan!” diye bağırır ve yorgunluktan bitkin bir hâlde kendini sandalyenin üstüne atardı. Yemek yapmaya üşendiğimizde, plaj dönüşü bazen Batılı bir lokantaya gider ve kıtlıktan çıkmış gibi tıka basa yemek yerdik. Pirzola ardına pirzola götürür, boş tabaklan masanın bir kenanna istiflerdik.</span></p>

  <p class="P_css1"><span class="C_Current__And__No_Bold">O yaza ilişkin mutlu anıların hepsini anlatmaya kalksam sonu gelmez, o yüzden burada kesiyorum. Ancak atlanamaya-cak bir gelişme daha olmuştu ki onu sizinle paylaşmalıyım: O sıralar kauçuk bir süngerle Naomi’nin kollarını, bacaklarını, sırtını ve her neresiyse oralarını yıkamak gibi bir huy edinmiştim. Bunun uygulamasına, Naomi şemt hamamına gidemeyecek kadar yorgun eve döndüğü zamanlarda başlanmıştı. Öteki türlü, tuzlu sudan kurtulmak için ya başından aşağıya bir kova su boşaltır ya da vücudunu lavabonun önünde süngerle silmeye, çalışırdı. “Naomi,” demiştim, “eğer yatağa öyle gidersen her tarafın yapış yapış olur. Leğene gir, ben su döküp tuzlu suyu dökeyim üzerinden.” Söylediğimi yapmış ve kendisini yı-katmıştı bana. Zamanla bu bir alışkanlığa dönüştü. Leğende yıkanma, serin güz günlerine kadar sürdü, ta ki atölye odasının bir köşesine ayak ucunda banyo paspası olan Batılı tarzda bir küvet yaptırıp etrafını da ahşaptan, katlanır bir perdeyle kapatana kadar. Bütün kış boyunca orada Naomi’nin yıkanmasına yardım ettim.</span></p>

  <p class="P_css1">&nbsp;</p>
</body>
</html>
