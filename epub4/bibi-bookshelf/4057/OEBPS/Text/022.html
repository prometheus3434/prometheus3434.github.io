<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XVIII. Bölüm</title>
</head>

<body>
  <h1 class="h11">XVIII. Bölüm</h1>

  <p class="p5">O akşam, yemek June için bir işkence oldu. Michelle öğleden sonra olanlardan hiç rahatsızlık duymaksızın yerinde sessiz, sakin oturuyordu. Cal'ın suskunluğu da ayrı bir konuydu. Bu hali Michelle'in o gün öğleden sonra olanlar hakkında verdiği bilgilerden sonra başlamıştı ve&nbsp;yemek odasına ölü toprağı serpilmiş gibiydi. Yemek boyunca June'un&nbsp;gözleri kızından kocasına, kocasından kızına kaydı durdu. Sürekli kaygılı, sürekli tetikteydi. Ortadaki normal görüntüyü değiştirebilecek bir şey,&nbsp;herhangi bir şey olmasını bekler gibiydi.</p>

  <p class="p5">Sonunda, yemek bitip masayı toplarken bu beklentisinin, durumun çok normal görünmesinden ve bu normalliğin gerçekte anormal olduğunun da yalnız kendisince farkedilmesinden ileri geldiğini anladı.&nbsp;Tabakları lavabonun içine yığdıktan sonra mantık bakımından kendi&nbsp;kendini sorgulamakta olduğunu hissetti. İki kez mutfaktan çıkmaya&nbsp;karar verdi, ama sonra vazgeçti. Sonunda içinde bulunduğu gerginliğin&nbsp;katlanamayacağı kadar ağır olduğunu anladı. Yemek odasına giderek&nbsp;Cal'a:</p>

  <p class="p5">«Konuşmamız gerek,» dedi. Michelle ortalıklarda görünmüyordu. June onun odasında olabileceğini düşündü. Cal, Jennifer'i kucağında&nbsp;tutuyor, arada bir hoplatarak onunla konuşuyordu. June konuşmaya başlayınca bakışlarını çocuğundan eşine çevirdi, onu dikkatle süzdü.</p>

  <p class="p5">«Konuşalım, neyi konuşalım?» Gözlerini eşinden ayırmadan sormuştu bunu. June da gözlerinin önünde bir duvarın yükselmekte olduğunu görür gibi oluyordu. Öyle bir duvar ki, onu dış dünyadan soyutlayacaktı. Hafifçe kaşlarını çatınca Cal'ın gözlerinin çevresinde derin çizgiler oluştu. Konuşunca da sesinde aşırı bir duyarlılık farkediliyordu:</p>

  <p class="p5">«Üzerinde konuşulacak bir şey olduğunu pek sanmıyorum. Var mı sence?» dedi.</p>

  <p class="p5">June'un dudakları titriyordu. Sonunda: «Bilmiyorum!» diye bağırdı. Ardından aynı şeyi daha yüksek sesle yineledi: «Bilmiyorum? Tanrım!&nbsp;Cal, çocuğa yardım etmemiz lazım.» <span class="t10">Ne yap</span><span class="t10">ı</span><span class="t10">yordu bu Cal? Olup bitenleri yok mu say</span><span class="t10">ı</span><span class="t10">yordu? D</span><span class="t10">ı</span><span class="t10">ş</span><span class="t10">ar</span><span class="t10">ı</span><span class="t10">ya kar</span><span class="t10">ş</span><span class="t10">ı</span> <span class="t10">bir duvar m</span><span class="t10">ı</span> <span class="t10">örüyordu? Elbette&nbsp;öyle yap</span><span class="t10">ı</span><span class="t10">yordu. Öyle yapt</span><span class="t10">ığı</span><span class="t10">n</span><span class="t10">ı</span> <span class="t10">onun gözlerinde okuyabiliyordu.</span></p>

  <p class="p5">«Öyle korkunç bir şey olduğunu sanmıyorum.» <span class="t10">Her</span> <span class="t10">ş</span><span class="t10">ey anla</span><span class="t10">ş</span><span class="t10">ı</span><span class="t10">l</span><span class="t10">ı</span><span class="t10">yor,</span> diye düşündü June. <span class="t10">Michelle'in o gün ö</span><span class="t10">ğ</span><span class="t10">leden sonra olanlar hakk</span><span class="t10">ı</span><span class="t10">nda-ki dü</span><span class="t10">ş</span><span class="t10">üncelerini aktarmas</span><span class="t10">ı</span><span class="t10">ndan sonra Cal'</span><span class="t10">ı</span><span class="t10">n böyle sessizli</span><span class="t10">ğ</span><span class="t10">e çekilmesinin nedeni bu. Konuyu oldu</span><span class="t10">ğ</span><span class="t10">u gibi kafas</span><span class="t10">ı</span><span class="t10">ndan kovmak istiyor. Ama,&nbsp;bu konuda onu de</span><span class="t10">ş</span><span class="t10">meye çal</span><span class="t10">ı</span><span class="t10">ş</span><span class="t10">aca</span><span class="t10">ğı</span><span class="t10">m.</span> «Bunu nasıl söyleyebilirsin?»&nbsp;dedi June. Konuşurken de sesini olabildiğince yumuşak tutmaya çabalıyordu: «Bugün Susan Peterson öldü ve Michelle de oradaydı. Onun&nbsp;ölümünü gördü. Hiç değilse görmüş olması gerekir. Eğer görmemişse&nbsp;bizim, sandığımdan ve düşündüğümden çok daha büyük bir sorunla&nbsp;karşı karşıya olmamız gerekir. Bu çocuğun Amanda dışında hemen hiçbir arkadaşı yok. O da bir oyu.ıcak bebek. Tanrı aşkına!.. Şimdi bir de bu sis konusu çıktı ortaya. Cal, bugün sis diye bir şey yoktu. Biliyorum&nbsp;bunu. Gün boyu buradaydım. Güneş hep ışıl ışıldı. Cpl, bu çocuk görme yeteneğini yitiriyor olabilir. Ve sen kalkıp, çok önemli bir şey olmadığını düşündüğünü söyleyebiliyorsun. Görmüyor musun, kör müsün?»&nbsp;June sesinin fazla yükseldiğini ve tizleştiğini düşünerek birden durdu.&nbsp;Ama hiçbir şey değişmedi. Cal'ın gözleri daha bir soğuk bakıyordu. O&nbsp;konuşmaya başlamadan da June onun neler söylemeye hazırlandığını&nbsp;biliyordu.</p>

  <p class="p5">«Bunu bana söyleyemezsin! Sen beni, Michelle'i delirttiğime inandırmak istiyorsun. Ben öyle bir şey yapmadım! Çocuğun keyfi yerinde. Bugün öğleden sonra bir şok geçirmiş ve yaşadıklarını zihninden kovmuş. Bu normal bir tepkidir. Anlıyor musun dediğimi? Bu, normaldir!»</p>

  <p class="p5">June sersemlemişti adeta. Bir koltuğa çöküverdi. Düşüncelerini tutarlı biçimde toparlamaya çalıştı. Cal haklıydı. Üzerinde konuşulacak&nbsp;bir şey yoktu. Yapılacak bir şey olmadığı gibi.</p>

  <p class="p5">«Şimdi dinle beni,» dediğini işitti Cal'ın. Sesi yumuşak ve seçtiği sözcükler de aşırı derecede özenliydi: «Bugün öğleden sonra sen orada değildin. Ben de orada değildim. Constance Benson'un ne dediğini&nbsp;dinledim, biliyorum. Michelle'in söylediklerini de biliyorum. Kime, hangisine inanırsan inan, fazla farketmez. Susan'ın başına gelen olay konusunda Michelle'in herhangi bir şey yaptığından söz etmedi. Michelle'in&nbsp;olaya tepki göstermediğini söyledi. Nasıl tepki gösterebilirdi ki? Çocuk&nbsp;şokun etkisindeydi. Ne gibi bir tepki verebilirdi ki?»</p>

  <p class="p5">June'un beyninin yarısı Cal'ın dediklerine kulak veriyor, öbür yarısıysa protesto çığlıkları atıyordu. Olayları saptırıyordu Cal. Olanların kendi düşündüğü gibi algılanması için elinden geleni yapıyordu.</p>

  <p class="p5">«İyi, ama sis konusuna ne diyorsun? Michelle diyor ki, sis vardı. Ama yoktu. Allah kahretsin, yoktu işte?»</p>

  <p class="p5">«Ben vardı demedim ki,» dedi Cal. Sakindi: «Belki Michelle, Susan'a ne olduğunu gördü. Gördü ve tepkisi de böyle oldu. Bayan&nbsp;Benson'un orada olmadığı halde sözünü ettiği tepki. O tepki olayı bilincinden kovmak, ona kendini kapamaktı. Belki de, bilinci gördüğü ama&nbsp;görmek istemediği şeyi dışlamak için sisi uydurdu.»</p>

  <p class="p5">«Tıpkı seninki gibi, görmek istemediğini perdenin öbür yanında bıraktığın gibi yani.» June böyle dedi, ama der demez de söylediğine&nbsp;pişman oldu. Ne var ki, geri dönüş yoktu. Söylediklerinin Cal'ı gerçekten etkilediğini gördü. Cal olduğu yerde adeta büzülmüştü. Kendine&nbsp;siper yapmak ister gibi Jennifer'i biraz yukarıya kaldırdı.</p>

  <p class="p5">«Affedersin,» dedi June. «Bunu söylememeliydim.»</p>

  <p class="p5">«Eğer böyle düşünüyorsan, neden söylemeyeceksin ki? Ben yatmaya gidiyorum. Bu konuda üzerinde durulmaya değer başka bir nokta görmüyorum.»</p>

  <p class="p5">June sessizce onun odadan çıkmasını bekledi. Gitmesini önlemek için herhangi bir hareket yapmadığı gibi konuşmayı sürdürme konusunda da bir çabası olmadı. Koltuğa yapışmış gibiydi. Kalkabilmek için&nbsp;gücünü toparlayamadı. Cal'ın merdivenlerdeki ayak seslerine kulak verdi. Sonra o seslerin yatak odaları yönünde hafifleyip kaybolmasına&nbsp;kulak kabarttı. Ev iyice sakinleştikten sonra düşünmeye çalıştı, Michelle&nbsp;konusu üzerinde yoğunlaşmak için çaba harcadı, onun için ne yapılabi- i&nbsp;leceğini araştırmaya koyuldu. Ama karar vermişti, olabilecek her şeyi&nbsp;göze alacaktı. Kandırılmaya razı değildi.</p>

  <p class="p5">Estelle'le Henry Peterson için zaman durmuş gibiydi. O saatte, vaktin gece yarısına yaklaştığı sırada Estelle elleri kucağında hiçbir şey&nbsp;söylemeden oturuyordu. O sırada kızının nerede olduğunu merak ediyormuş gibi şaşkın bir ifade vardı yüzünde. Henry odada bir aşağı, bir&nbsp;yukarı dolaşıyordu. Yüzünün sağlıklı rengi tam bir kırmızıya dönüşmüştü. İçindeki öfke giderek artıyordu. Susan gerçekten ölmüşse bundan&nbsp;birinin ya da birilerinin suçlanması gerekir, diye düşünüyordu.</p>

  <p class="p5">«Bana bir daha anlat, Constance,» dedi. «Bir kez daha anlat bana, ne oldu? Anlatırken bir şeyi atlayıp atlamadığından emin değilim.»</p>

  <p class="p5">Constance Benson, Estelle'in rahat koltuklarından birine yerleşti. Ama halinde bir tedirginlik vardı. Yorgun yorgun alnını ovuşturdu.</p>

  <p class="p5">«Sana her şeyi anlattım, Henry. Anlatacak başka hiçbir şey kalmadı.»</p>

  <p class="p5">«Benim kızım yarın kenarından uçmaz, uçamaz.» derken böyle bir şeyin olamayacağını kanıtlamaya çalışır gibiydi: «Bu kızın onu itmiş&nbsp;olması gerekir. Mutlaka itmiştir.»</p>

  <p class="p5">Constance sinirden kucağında kıvrılıp burkulan ellerinden gözlerini ayırmadan, Henry Peterson'a işitmek istediği şeyi söyleyebilme isteği&nbsp;içinde kıvranıyordu.</p>

  <p class="p5">«Yapmadı, itmedi, Henry. Bir şeyler söylemiştir. Ama söyleneni benim mutfağımdan işitebilme imkânım yoktu. Ayrıca, Michelle,&nbsp;Susan'a pek yakın da değildi. Çok, çok garipti, ama hepsi bundan ibaret.»</p>

  <p class="p5">«Çok, ama çok garip, bana sorarsan da,» diye mırıldandı Henry. Bardağa bir yudum viski koydu ve bir dikişte boşalttı. Şapkasını alıp&nbsp;sımsıkı başına geçirdi: «Ben Doktor Carson'la konuşmaya gidiyorum,»&nbsp;dedi. «O bir doktordur. Ne olduğunu bilir.» Kararlı bir yürüyüşle odadan&nbsp;çıktı. Bir dakika kadar sonra evin giriş kapısı gürültüyle kapandı ve bir&nbsp;motor sesi geldi ardından.</p>

  <p class="p5">«Ah! Tanrım,» diyerek göğüs geçirdi Estelle: «Umarım düşüncesiz bir şeyler yapmaz. Kızdı mı ne hale geldiğini bilirsin. Susan onun davranışları karşısında ne yapacağını şaşırırdı...» Sesi zayıflayıp söndü. Bir&nbsp;anda Susan'ın artık babasının öfkesi karşısında şaşkınlığa düşmeyeceği aklına gelmişti. Yalvarır gibi Constance Benson'a baktı: «Ah, Con-stance, söylesene ne yapacağız? Olanlara inanamıyorum. Susan'ın her&nbsp;an şu kapıdan içeri gireceğini ve şimdiye dek olan her şeyin bir rüya&nbsp;olduğu düşüncesini kafamdan atamıyorum.»</p>

  <p class="p5">Constance uzanarak Estelle'i kendine doğru çekti. Onun kocaman, dinlendirici ellerinde rahatlayan Estelle de kendini bırakıverdi, gözyaşları birden boşandı. Vücudu titriyordu. Buruşuk bir mendille gözlerini sildi.</p>

  <p class="p5">«Bırak kendini, ağla biraz,» dedi Constance. «Gözyaşlarını tutmaya çalışma. Susan burada olsaydı, o da buna izin vermezdi. Henry için de&nbsp;fazla kaygılanma. Yumuşayacaktır. Onun da boşalması lazım, hepsi o&nbsp;kadar.»</p>

  <p class="p5">Estelle burnunu çekip yerinde doğruldu. Constance gülümsemek istedi, ama bu çaba onun için biraz fazlaydı. «Constance, bize her şeyi&nbsp;söylediğinden emin misin? Henry'nin önünde söylemek istemediğin bir&nbsp;şey daha yok muydu?»</p>

  <p class="p5">Constance derin bir soluk aldı: «Çok isterdim. Olup bitenler konusunda aydınlatıcı bir şeyler daha olmasını isterdim. Ama hiçbir şey yok. Bildiğim tek şey, insanlara tekrar tekrar söylediğimden ibaret; çocukları&nbsp;bu mezarlığın çevresinde oynamaya bırakmayın, demiştim. Tehlikeli&nbsp;demiştim. Ama kimse bana inanmadı. Bak işte, şimdi ne oldu?»</p>

  <p class="p5">Estelle'in bakışlarıyla karşılaştı. İki kadın bir süre birbirlerine öylece bakakaldılar. Sanki aralarında sözsüz bir konuşma sürüp gidiyormuş&nbsp;gibiydi. Sonunda konuşan Estelle oldu. Sesi yavaş ve temkinliydi:</p>

  <p class="p5">«O kızdı değil mi? Şu, Michelle Pendleton? Susan bana aralarında ters bir şeylerin olduğunu söylemişti.»</p>

  <p class="p5">«İyi de, bu olayın onunla pek ilgisi olduğunu sanmıyorum. Bana öyle geliyor ki, yapılması gerekenler konusunda herkes uyarılmıştı.&nbsp;Artık herkesi, çocuklarını o mezarlıktan da Michelle Pendleton'dan da&nbsp;uzak durmaları için uyarmalıyız. Kızın ne yaptığını bilmiyorum, ama bir&nbsp;şey yaptığı kesin bence.»</p>

  <p class="p5">Estelle söylenenleri başıyla onaylamakla yetindi.</p>

  <p class="p5">Haberin Paradise Point'e yayılması fazla sürmedi. Constance Benson arkadaşlarına haber verdi. Arkadaşları da arkadaşlarına tabii... Akşam karanlığı basarken tüm çevrede küçük aile grupları mutfaklarda,&nbsp;oturma odalarında biraraya gelmişler, uyuklayan çocuklarıyla konuşuyor, onları Michelle'e karşı uyarıyorlardı. Büyük çocuklar onaylar gibi&nbsp;başlarını sallıyorlardı. Ama küçükler için bu sözlerin hiçbir anlamı yoktu...</p>

  <p class="p5">Carstairs'lerde Bertha telefonda Constance Benson'la kısaca konuştuktan sonra Estelle Peterson için birkaç sevgi sözcüğü mırıldandı ve ahizeyi yerine koyup kocasına döndü. Fred onu seyrediyordu:</p>

  <p class="p5">«Telefon konuşmaları için biraz geç değil mi?» Gecenin yarısında böyle rahatsız edilmeye öteden beri kızardı. Bertha bu oldu bittiği için:&nbsp;«Constance Benson'du,» dedi. «Anlaşıldığına göre, bugünkü olayda&nbsp;Michelle Pendleton'un parmağı olduğunu söylüyor.»</p>

  <p class="p5">«O tarafını Constance'a bırak.» diye söylendi uykulu bir halde kocası. Ama merak etmekten de kendini alamamıştı: «Constance, Michelle'in ne yaptığını sanıyordu ki?»</p>

  <p class="p5">«Bir şey demedi. Doğru dürüst bildiğini de sanmıyorum. Sadece Sally ile konuşmamız gerektiğini söyledi. Konuşup, Michelle'den uzak&nbsp;durması için onu uyarmalıymışız. Constance Benson öyle diyor diye&nbsp;kimseyi uyaramam. Mezarlıktan başka konuştuğu konu da yok zaten.&nbsp;Evden bile zorlukla dışarı çıkıyor.»</p>

  <p class="p5">«Pekâlâ, ama bu onun sorunu, bizimle bir ilgisi yok.»</p>

  <p class="p5">Bertha ışığı söndürmek üzereyken yatak odasının kapısını hafifçe tıkladı, Sally içeriye girip yatağın kenarına ilişti. Tam anlamıyla uyanık&nbsp;olduğu belliydi:</p>

  <p class="p5">«Kimdi o?» diye sordu. «Yani şu telefondaki?»</p>

  <p class="p5">«Sadece Bayan Benson'du. Susan'la Michelle hakkında konuşmak istemiş.»</p>

  <p class="p5">«Michelle mi? Ne olmuş Michelle'e?»</p>

  <p class="p5">«Michelle, bugün Susan'la beraberdi, biliyorsun.»</p>

  <p class="p5">Sally başını salladı, aynı zamanda bir bulmacanın ortasında buldu kendini:</p>

  <p class="p5">«Biliyorum, ama tuhaf bir şey bu. Susan, Michelle'den nefret eder. Nefret ettiği biriyle neden beraber olsun ki?»</p>

  <p class="p5">Bertha soruyu duymazlıktan geldi. «Susan, Michelle'e neden kızıyordu?»</p>

  <p class="p5">Sally önce omuz silkti. Sonra bu konuda neler hissettiğini birine söylemenin zamanı olduğunu düşündü:</p>

  <p class="p5">«Topal olduğu için. Susan, hep Michelle'e hilkat garibesiymiş gibi davranırdı. Ona gerzek filan derdi hep.»</p>

  <p class="p5">«Hayır, olamaz!.. Onun için ne korkunç bir şey bu »</p>

  <p class="p5">«Hepimiz de biraz onun peşinden gitmiş olduk,» dedi Sally. Üzüntülüydü.</p>

  <p class="p5">«Onun peşinden mi gittiniz? Yani, Susan'la aynı fikirde miydiniz?»</p>

  <p class="p5">Sally gözleri dolarak başını salladı: «Ben istemedim, gerçekten istemedim. Ama sonradan anladım ki, Michelle kimseyle arkadaşlık etmek istemiyor... Sonra... sonra Susan da, Michelle'in arkadaşı olanın kendisiyle arkadaşlık edemeyeceği kararına vardı. Ben... bense Susan': eskiden beri tanıyordum.» Sally birden ağlamaya başladı. Bertha onu kollarıyla sarıp kendine doğru çekti:</p>

  <p class="p5">«Güzel kızım, ağlama şimdi. Her şey yoluna girer »</p>

  <p class="p5">«Ama Susan öldü!» Sally yüksek sesle ağlamasını sürdürürken birden kafasında bir soru şimşek gibi çaktı. Annesinin kollarından çekerek sordu: «Onu Michelle öldürmedi değil mi? Öldürdü mü yoksa?»</p>

  <p class="p5">«Elbette hayır,» dedi Bertha sertçe: «Bunun bir kaza olduğundan hiç kuşkum yok.»</p>

  <p class="p5">«Jeff'in annesi ne diyor?»</p>

  <p class="p5">«Dedi ki... şey dedi...» Bertha biraz bocaladıktan sonra kocasına baktı. Yardım beklediği besbelliydi. Sonra da kestirip attı:</p>

  <p class="p5">«Hiçbir şey demedi. Susan'ın ayağı kaymış ve düşüp yuvarlanmış. Tıpkı bir süre önce Michelle'in başına geldiği gibi. Sadece Michelle,&nbsp;Susan'dan daha talihliymiş. Hepsi bundan ibaret. Bana soracak olursan, Susan'ın da, siz öbür çocukların da Michelle'e yaptığınız çok kötü&nbsp;bir şey. Bence gidip kendisinden özür dilemeli, onunla arkadaş olmak&nbsp;istediğinizi söylemelisiniz.»</p>

  <p class="p5">«Ama, ben bunu ona söyledim.» dedi Sally.</p>

  <p class="p5">Fred Carstairs söze karıştı:</p>

  <p class="p5">«Öyleyse bir daha söyle! Bu çocuk çok kötü günler geçirdi. Constance Benson aklına geleni yapıyorsa, ileride onu daha kötü günler bekliyor demektir. Kimsenin benim kızımın bu olayın içinde olduğunu&nbsp;söylemesini istemem. İyice anlaşıldı mı?»</p>

  <p class="p5">Sally sessizce başını sallayarak anladığını belirtti. Bir bakıma babasının söyledikleri onun beklediği şeylerdi. Ama, Michelle onunla daha fazla arkadaşlık etmek istemezse, ne olacaktı. Ne yapmalıydı?</p>

  <p class="p5">Sally kendini çözülmemiş bir bilmeceyle karşı karşıya hissediyordu. Uyumak üzere odasına çıktığında hâlâ uykusu gelmemişti.</p>

  <p class="p5">Yanlış bir şey vardı ortada.</p>

  <p class="p5">Çok yanlış bir şey!</p>

  <p class="p5">Ama o yanlışın ne olduğunu bulup bir türlü çıkaramıyordu ortaya.</p>

  <p class="p5">O akşam hiç kimse Pendleton'ları aramadıysa da Cal havada bir gerginlik hissediyordu. Paradise Point'e gelmekle hata ettiğini düşünüyordu bazen. Bu geliş ona ne kazandırmıştı ki. Gırtlağına kadar borç,&nbsp;tamamlanmaya muhtaç bir meslek pratiği, yeni bir bebek ve hayatının&nbsp;sonuna kadar topal kalacak bir kız çocuğu.</p>

  <p class="p5">Ama sorunlar çözülecekti. Hem de hepsi. Aradan haftalar geçtikçe Cal'ın kafasında bazı gerçekler belirmeye başlamıştı. Bazı nedenlerle -o&nbsp;nedenleri kendisi zor anımsıyordu- kendini Paradise Point'e ait sayıyordu. Aynı zamanda bu evin de bir parçasıydı ve onu bırakması mümkün&nbsp;değildi. Hiçbir nedenle bırakamazdı. Hatta kızı için bile.</p>

  <p class="p5">Ama o öz kızı değildi ki. Gerçekten değildi. Onu evlat edinmişlerdi, gerçek bir Pendleton değildi o.</p>

  <p class="p5">Bu düşünce aklında şekillenmeye başlayınca yatağında döndü. Bu düşünceyi aklından geçirmiş olmak bile ona suçluluk veriyor, huzursuzluğunu artırıyordu. Ama bu gerçekti de. Değil miydi?</p>

  <p class="p5">Bütün sorunlar ortadayken bir de kendi kızı bile olmayan biri yüzünden yeni bir sorun doğmuştu!</p>

  <p class="p5">Yatağında yeniden döndü, başka şeyler düşünmeye çalıştı.</p>

  <p class="p5">Başka bir şey!</p>

  <p class="p5">Hayaller akmaya başladı. Çocuklarla ilgili hayaller. Alan Hanley... Michelle... Şimdi de Susan Peterson bunlar arasındaydı. Yüzler... Yüzler, korku ve acıyla burulmuş yüzler... Biri öbürüne karışarak, hepsi de&nbsp;ona bakarak, hep birden ona suçlayarak bakıyorlardı.</p>

  <p class="p5">Başkaları da vardı ayrıca. Sally Carstairs, Jeff Benson, küçükler, şu Michelle'in oynadıkları, yani dün birlikte oynadığı küçükler... Gerçekten o dün müydü? Farketmez. Gerçekten etmez. Hepsi de oradaydı,&nbsp;ona bakıyor, soruyorlardı:</p>

  <p class="p5">Bizim de canımızı yakacak mısın?</p>

  <p class="p5">Uyku Cal'ı girdabına almıştı. Adeta uykunun içinde yuvarlanır gibiydi, tedirgindi de... Onlar; çocuklar hep oradaydılar, çaresiz ve yalvararak!</p>

  <p class="p5">Ve suçlayarak!</p>

  <p class="p5">Gece boyunca Cal'ın kafasındaki karışıklık büyüdükçe büyüdü, öfkesi de arttı. Bunların hiçbiri onun hatası değildi. Bir teki bile! Öyleyse&nbsp;niçin onu suçluyorlardı?</p>

  <p class="p5">Cal tükendiğini hissetti.</p>

  <p class="p5">Ay batmaya yaklaşırken aydınlığı Michelle'in odasına vuruyordu. Oda sanki sihirli ışıklarla dolmuştu. Michelle uyanıktı. Yatağında doğruldu. Amanda'nın yakınlarda olduğundan emipdi.</p>

  <p class="p5">«Amanda,» diyerek arkadaşının adını fısıldadı. Sonra ay ışığının aydınlattığı odanın sessizliğinde karşılık beklemeye başladı. Sonunda&nbsp;Amanda'nın sesi zayıf ve uzaktan geldi; ama söyledikleri çok netti:&nbsp;«Dışarı! Dışarı gel Michelle!..»</p>

  <p class="p5">Michelle yatağından kalktı, pencereye yürüdü. Deniz ay ışığında pırıldıyordu. Michelle o pırıltıya şöyle bir bakıp geçti, gözlerini aşağıdaki&nbsp;çimlere çevirdi. Gölgeli köşeleri dikkatle gözleyerek Amanda'nın nerede olduğunu ona bildirecek bir kıpırtı seçmeye çalıştı.</p>

  <p class="p5">Sonunda o da oldu. Çevresinden daha koyu renkte bir gölge birden çim alana doğru hareket etti.</p>

  <p class="p5">Amanda'nın yüzü şimdi ayışığı altındaydı, gelmesi için ona işaret ediyordu.</p>

  <p class="p5">Michelle sabahlığını giydi, dikkatli adımlarla odadan çıktı. Holde durarak etrafı dinledi. Annesiyle babasının odalarından ses soluk gelmeyince merdivenlerden aşağı inmeye başladı.</p>

  <p class="p5">Dışarıda Amanda onu bekliyordu. Michelle yaklaşırken arkadaşının varlığını hissediyordu. Amanda onu çekiyor, bir yere yöneltiyordu.</p>

  <p class="p5">Evin önündeki yola çıktı, atölyeye yöneldi. Kendini içeri atması zor olmadı, ışığı açmak için de herhangi bir harekette bulunmadı. Doğruca&nbsp;dolaba giderek, Amanda'nın ne istediğini bilmenin rahatlığıyla bir resim&nbsp;kâğıdı aldı. Tuvale yerleştirdi, annesinin karakalemlerinden birini buldu, -beklemeye koyuldu.</p>

  <p class="p5">Amanda ne isterse istesin Michelle onu kolaylıkla çizebileceğini biliyordu.</p>

  <p class="p5">Bir dakika sonra da başladı.</p>

  <p class="p5">Daha önce olduğu gibi cesur kalem darbeleriyle hızla çiziyordu, güvenliydi. Sanki görünmeyen bir el ona kılavuzluk ediyormuşçasına&nbsp;rahat hareket ediyordu. Çalıştıkça yüzüne bir değişiklik geldi. Ela gözleri buğulanır gibi oldu, sonra adeta camlaştı. Onun tersine Amanda'nın&nbsp;süt beyazı, görmeyen gözlerine bir canlılık geldi. Resim kâğıdına bakar- *&nbsp;ken sık sık kırpılıyor, atölyenin her köşesini fıldır fıldır tarıyor, ışığı adeta&nbsp;emiyordu.</p>

  <p class="p5">Resim bir akşam önceki gibi hızlı çizimlerle kısa sürede ortaya çık- i tı.</p>

  <p class="p5">Yalnız, bu kez Susan Peterson'u çizmişti. Susan'ın resimdeki yüzü yarın kenarındaki korkulu yüzdü. Vücudu havada asılı kalmıştı. Kolları&nbsp;ileri uzanmıştı.</p>

  <p class="p5">Yarın kenarında ağzı donuk bir gülümsemeyle gerilmiş bir başka kız görünüyordu. Siyahlar içindeydi ve bonesi yüzünü örtmüştü. Aman-da'ydı bu. Onun da vücudu havada asılı gibiydi, kolları ileri uzanmıştı,&nbsp;korkmuyordu, sanki bir şeyi itiyormuş gibiydi.</p>

  <p class="p5">Gülüşü neşesiz ama bir zafer duygusu taşır gibiydi.</p>

  <p class="p5">Michelle resmi tamamladı ve geri çekildi.</p>

  <p class="p5">Arkasında Amanda'nın varlığını hissediyordu. Omzu üzerinde tuvale doğru uzanmış, hafif hafif soluyordu. Amanda:</p>

  <p class="p5">«Evet!» dedi fısıltıyla, «işte, tam öyleydi!»</p>

  <p class="p5">Gönülsüz bir halde resmi tuvalden alıp dolaba koydu. Amanda'nın fışıltılı buyruklarına uyarak dibe, bulunamayacak, erişilemeyecek bir&nbsp;köşeye yerleştirdi dikkatle.</p>

  <p class="p5">İşi bittikten sonra atölyeyi bulduğu gibi bırakarak eve yöneldi.</p>

  <p class="p5">Çim alanı geçtikten sonra Amanda kulağına eğildi:</p>

  <p class="p5">«Şimdi sana kızacaklar. Hepsi de kızacak. Ama sen hiç aldırma. Bana da kızmışlar, bana da gülmüşlerdi. Sen hiç oralı olma, Michelle.&nbsp;Ben seni kollayacağım. Sana gülmeyecekler. Sana asla gülmeyecekler.&nbsp;Gülmelerine izin vermeyeceğim.»</p>

  <p class="p5">Bunları söyledikten sonra gecenin karanlığında kayboldu.</p>

  <p class="p5"><a id="a23"></a><span class="t1">&nbsp;</span></p>
</body>
</html>
