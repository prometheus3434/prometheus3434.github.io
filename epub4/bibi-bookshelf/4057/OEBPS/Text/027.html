<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XXIII. Bölüm</title>
</head>

<body>
  <h1 class="h11">XXIII. Bölüm</h1>

  <p class="p5">Michelle, Billy Evans'ın yerde yatan, küçücük gövdesine baktı, çocuğun yüzü soluk ve cansızdı. Ürkekçe, gönülsüzce bir adım attı&nbsp;ona doğru.</p>

  <p class="p5">«Billy!» dedi. Sesi tedirgindi: «Billy, iyi misin?»</p>

  <p class="p5">Soruyu sorarken de onun ölmüş olduğunu biliyordu. Bir adım daha yaklaştı. O arada fikrini değiştirdi.</p>

  <p class="p5">Yardım! Yardım bulmalıydı.</p>

  <p class="p5">Toparlanıp geriye çekildi, duvarın kenarında duran bastonunu eğilip aldı. Bir kez daha Billy Evans'a göz attıktan sonra okula doğru yürümeye başladı. Bahçede kimseler kalmamıştı. Ortalıkta yardıma koşabilecek kimse yoktu.</p>

  <p class="p5">Ona ne olduğunu söyleyecek kimse de yoktu.</p>

  <p class="p5">Michelle ise hiçbir.şey hatırlayamıyordu.</p>

  <p class="p5">Billy'nin tel örgülere tırmanışını, tepede denge sağlayarak yürümesini anımsayabiliyordu.</p>

  <p class="p5">Ayrıca onun ağların tepesinde yürümeye başlayışını, kendisinin de ona dikkatli olmasını söylediğini de anımsayabiliyordu.</p>

  <p class="p5">Ve o, bu uyarıya gülmüştü.</p>

  <p class="p5">Ardından sis etrafını sarmış ve Amanda görünmüştü.</p>

  <p class="p5">Ama ondan sonra ne olmuştu?</p>

  <p class="p5">Belleği bulanıktı sonrası için.</p>

  <p class="p5">Okulun arka merdivenlerini tırmanmaya başladı.</p>

  <p class="p5">«imdat!» diye seslendi. «Lütfen, yardım edecek kimse yok mu?»</p>

  <p class="p5">Üst basamaklara çok yaklaştığı sırada bir kapının açık olduğunu gördü, kapıda babası belirdi.</p>

  <p class="p5">«Michelle? Ne oluyor? İyi misin?»</p>

  <p class="p5">Michelle: «Billy!» diyerek ağlamaya başladı. «Billy Evans düştü, baba! Tel örgülerin tepesinde yürümeye çalışıyordu ve düştü.»</p>

  <p class="p5">«Oh Tanrım!..» Cal'ın sesi boğazında düğümlenip kalmıştı. Birtakım yüzler canlanmaya başladı gözlerinin önünde. Çocuk yüzleri belirip kayboluyordu belleğinde. Kendisine tuhaf tuhaf bakıyor ve suçluyorlardı. Başı dönmeye başladı. Yine de kendini zorlayıp oyun alanına baktı.&nbsp;Bulunduğu yerden de çocuğun cesedini görebiliyordu. Küçük çocuk&nbsp;tortop bir yığın halinde tel örgülerin dibinde yatıyordu.</p>

  <p class="p5">Michelle merdivenlerin üst basamağına vardı. Babasına tutunarak ayakta durabiliyordu. Ona sımsıkı sarılmıştı. Gözleri dolu doluydu.</p>

  <p class="p5">«Düştü baba,» dedi. «Galiba... Galiba öldü.»</p>

  <p class="p5">Cal düşünmek, hareket etmek, bir şey yapmak istedi. Ama olanaksızdı. Anlaşılmaz bir sesle:</p>

  <p class="p5">«İçeri gel,» dedi. «İçeri gel! Annen seninle ilgilenir.» Michelle'in elinden tutup içeriye aldı. June'la Hartwick hâlâ konuşuyorlardı. İkisi birden şaşkın şaşkın baktılar. Henüz Michelle'i görmemişlerdi. Cal'ın yüz ifadesini farkedince de bir şeyler olduğunu anladılar.</p>

  <p class="p5">«Bir cankurtaran çağırın,» dedi. «Bir kaza var. Küçük bir çocuk tırmandığı tel örgülerden düşmüş. Ben onunla gidiyorum...» Dönüp kapıdan çıktı. Ayaklarını sürüyerek yürüyordu.</p>

  <p class="p5">Tim telefonu alıp cankurtaran çağırmak için numaraları çevirmeye başlayınca Michelle birden konuştu:</p>

  <p class="p5">«Anne!» Sesinde hâlâ korku seçiliyordu. June onu kollarına aldı. Göğsüne bastırırken de kulağına fısıldadı:</p>

  <p class="p5">«Merak etme, tatlım! Baban onunla ilgileniyor. Cankurtaran da biraz sonra burada olacak. Ne oldu ki?»</p>

  <p class="p5">Michelle yüzünü annesinin göğsüne iyice gömdü ve hıçkırmaya başladı, kendini tutamıyordu. Tim'in cankurtaran için telefonda konuşmasını dinlerken bir yandan da kızını teselliye çalışıyordu June. Michel-le yavaş yavaş kendine geldi.</p>

  <p class="p5">Michelle hikâyeyi anlatmaya başladığında, Tim Hartwick de telefonu yerine koydu. Büyük bir dikkatle Michelle'in anlattıklarını dinliyor, söylediklerinin asıl anlamını yüzünden okumaya çalışıyordu. Bitirince&nbsp;June onu yeniden kucakladı.</p>

  <p class="p5">«Ne korkunç! Ama kaygılanma, iyileşecektir.»</p>

  <p class="p5">«Hayır, iyileşmeyecek. O öldü! Öldüğünü biliyorum onun.»</p>

  <p class="p5">Bir karabasanın yeniden yaşanması gibi bir şeydi.</p>

  <p class="p5">Cal okul bahçesini adeta dehşet içinde geçti. İçinden koşmak geliyor, ama ayakları sanki onu geri çekiyordu. Billy Evans'ın bulunduğu yere varması için aradan geçen saniyeler ona saatler gibi geldi. Bilinci&nbsp;oraya vardığında karşılaşacağı şeyin ne olacağına ilişkin ön bilgilerle&nbsp;dolup taşıyordu.</p>

  <p class="p5">Sonunda BHIy'nin yanına vardı. Çocuğun örselenmiş vücudunun yanına çömeldi. Billy'nin yüzüne baktığında kırık boynunu farketti. Sonra bileğini bir içgüdüyle aldı, nabzım yokladı.</p>

  <p class="p5">Hafif bir çırpıntı vardı.</p>

  <p class="p5">Cal önce parmaklarında hissettiği nabız darbesini hayal ettiğini sandı. Ama sonra bunun gerçek olduğunu anladı: Billy Evans hâlâ yaşıyordu.</p>

  <p class="p5">Cal kendi kendine ve sessizce sordu. <span class="t10">Neden ölü de</span><span class="t10">ğ</span><span class="t10">il? Ya</span><span class="t10">ş</span><span class="t10">amas</span><span class="t10">ı</span> <span class="t10">ne diye bana ba</span><span class="t10">ğ</span><span class="t10">l</span><span class="t10">ı</span><span class="t10">?</span></p>

  <p class="p5">Gönülsüz bir şekilde Billy'nin üzerine eğildi. Muayene etmek için kendini zorladı.</p>

  <p class="p5">Çocuğu bulunduğu yerden kaldırmaya hazırlanıyordu.</p>

  <p class="p5">Birden duraksadı. Sadece birkaç hafta önce kendi çocuğunu aynı biçimde yerden kaldırmıştı. Şimdi o topladı, içinde bir panik belirdi.&nbsp;Felç olmuş gibi hareketsiz kaldı. Sonra beyni yavaş yavaş da olsa çalışmaya başladı.</p>

  <p class="p5">Cankurtaranla gelenler Billy'yi kaldıracaklardı. Onlar bu işi yaparken herhalde bir kenarda beklemesi gerekecekti.</p>

  <p class="p5">Ama o bir doktordu. Bir şeyler yapması gerekirdi.</p>

  <p class="p5">Hiçbir şey yapmayacak olursa cankurtaran geldiğinde Billy herhalde ölmüş olacaktı. Çocuğun boğazındaki burkulmayı görüyordu. Bu yüzden çocuğun boğulmakta olduğunu anladı. Billy'nin yaşaması için&nbsp;Cal'ın çocuğun boynunu düzeltmesi gerekiyordu.</p>

  <p class="p5">Billy'nin başını hareket ettirmeye çalıştı.</p>

  <p class="p5">Boynun düzelmesi üzerine solunum borusundan serbestçe geçen hava ciğerlerine dolunca çocuğun yüzünün rengi değişmeye başladı.&nbsp;Morluk kayboluyordu. Cal durumu dikkatle izlerken çocuk da oldukça&nbsp;rahat biçimde soluk almaya başladı.</p>

  <p class="p5">Cal biraz rahatlayıp kendini bıraktı.</p>

  <p class="p5">Billy Evans yavaş yavaş yaşama dönüyordu.</p>

  <p class="p5">Uzaktan uzağa cankurtaranın sesi geldi. Cal için bir umut senfonisi gibiydi.</p>

  <p class="p5">Cankurtaranın sesi daha da yaklaşınca June ayağa kalkarak pencereye gitti. Durduğu yerden hemen hiçbir şey göremiyordu. Yalnız uğursuz tel örgülerin bir köşesi görüş alanı içinde kalıyor, ondan ötesini bina kaplıyordu.</p>

  <p class="p5">«Ben dayanamam,» dedi June. «Tim, en iyisi sen git bak, ne oluyor! »</p>

  <p class="p5">Tim başını sallayıp ayağa kalkarak kapıya yöneldi. Dışarı çıkacağı sırada durdu:</p>

  <p class="p5">«Ben Bayan Evans'a gelmesini söyledim. Sen kalmamı istemediğinden emin misin?»</p>

  <p class="p5">Dikkatle Michelle'e baktı. Michelle dik arkalıklı bir iskemlede oturmuş, gözleri boşlukta, yüzü şok etkisiyle adeta donmuşçasına duruyordu.</p>

  <p class="p5">«Siz dönmeden o buraya gelecek olursa ben idare ederim.» dedi June. «Bir bakın siz. Bakın bakalım, yaşıyor mu?»</p>

  <p class="p5">Yarım saat sonra okulda yalnız Michelle, June ve Tim kalmıştı. Cankurtaran, Billy ve Cal'ı alarak kliniğe doğru yola çıkmıştı. Billy'nin annesi de kendi otomobiliyle onları izliyordu. Çocuğunun yaşadığı kendisine söylendikten sonra otomobili kullanabileceğinde direnmiş ve peşlerine&nbsp;düşmüştü. Okulun bahçesine toplanan kalabalık hızla dağılıyordu.&nbsp;Küçük gruplar halinde uzaklaşanlar, Michelle Pendleton'un bulunduğu&nbsp;Tim Hartwick'in bürosundan yana bakarak kendi aralarında fısıldaşmak-taydılar.</p>

  <p class="p5">Tim, June'a işaret ederek, yanına gelmesini istedi. Biraraya geldiklerinde de Michelle'le konuşmak istediğini söyledi.</p>

  <p class="p5">«Hemen mi?» diye sordu June ve ekledi: «Ama hâlâ pek kendinde değil bence.»</p>

  <p class="p5">«Ne olup bittiğini öğrenmemiz gerek. Sanıyorum şimdi, hemen onunla konuşursam, yani kendini toparlamaya ve konu üzerinde düşünmeye vakit bulamadan bunu yaparsam, doğruya en yakın durumu&nbsp;öğrenebileceğim.»</p>

  <p class="p5">June'un annelik içgüdüsü hemen kızını savunmaya yöneldi: «Yani bir hikâye uydurmasına vaki bırakmadan mı demek istiyorsunuz?»</p>

  <p class="p5">«Benim söylemek istediğim bu değil. Onunla, beyninin olayı kendince mantıklı bir zemine oturtmasına vakit bırakmadan konuşmak istiyorum. Ayrıca Billy'nin öldüğünden neden öylesine emin olduğunu anlamak istiyorum.»</p>

  <p class="p5">June sonunda gönülsüz de olsa, razı oldu: «Pekâlâ,» dedi. «Ama fazla baskı yapma, lütfen!»</p>

  <p class="p5">«Asla yapmam,» dedi Tim nazikçe. Sonra June'u holde yalnız bırakarak Michelle'in yanına gitti.</p>

  <p class="p5">«Billy'nin ölmüş olduğunu nereden çıkardın? Neden öyle düşündün?» diye sordu Tim. Michelle'i arkadaşının ölmediğine inandırmak yaklaşık on dakika sürmüştü. Hatta bu süre sonunda onun buna inandığından hâlâ pek emin değildi: «Çok yüksekten düşmemiş. Sadece birkaç metre. Gerçekten öyle.»</p>

  <p class="p5">«Siz öyle deseniz bile ben gayet iyi biliyorum,» diye karşılık verdi Michelle.</p>

  <p class="p5">«Öyleyse sen söyle, nasıl?»</p>

  <p class="p5">«Tam... Tam da şey. Biliyorsunuz...»</p>

  <p class="p5">Tim biraz bekledi. Michelle sözünü sürdürmeyince de ona soru sormayı, her şeyin nasıl olup bittiğini kendisine anlatmasını istemeye karar verdi. Çocuk hikâyeyi anlatmaya koyulunca hiç araya girmeden dinledi.</p>

  <p class="p5">«Hepsi bu kadar mı?»</p>

  <p class="p5">Michelle başını salladı.</p>

  <p class="p5">«Bak şimdi, söyleyeceğimi çok dikkatli düşünmeni istiyorum.» dedi Tim. «Hikâyeyi bir kez daha tekrarla, herhangi bir noktayı atlayıp atlamadığını da anımsamaya çalış.»</p>

  <p class="p5">Michelle her şeyi yeni baştan anlatmaya koyuldu. Bu kez Tim arada bir onu durduruyor ve belleğini uyarıyordu. Aradığı, ayrıntılardı.</p>

  <p class="p5">«Şimdi, Billy tel örgülerin tepesinde yürümeye başladığında sen aşağıda nerede duruyordun?»</p>

  <p class="p5">«Tam sonunda, yani Billy'nin tırmanmaya başladığı noktada.»</p>

  <p class="p5">«Tel örgülere dokunuyor muydun? Ya da yaslanmış miydin?»</p>

  <p class="p5">Michelle kaşlarını çatarak biraz durdu, anımsamaya çalıştı:</p>

  <p class="p5">«Hayır! Bastonuma yaslanıyordun. Bastonu kullanıyordum.»</p>

  <p class="p5">«Şimdi, söyle bana, Billy orada yürürken ne oldu?»</p>

  <p class="p5">Michelle bu konuda daha önce söylediklerini aynen tekrarladı.</p>

  <p class="p5">«Onu izliyordum. Dikkatli olmasını söylemiştim. Çünkü düşmesinden korkuyordum. Sonra ayağı kaydı. Hemen kaydı ve düştü. Onu tutmaya çalıştım, ama yapamadım. Olmadı. Çok uzaktaydı. Ve ben... ben de çok hızlı hareket edemezdim.»</p>

  <p class="p5">«Neyin üzerinden kaydı?» diye sordu Tim.</p>

  <p class="p5">«Bilmiyorum. Göremezdim.»</p>

  <p class="p5">«Göremezdin, öyle mi? Neden göremezdin?» Soruyu sorarken Tim'in zihninde yeni bir konu belirmişti: «Sis mi vardı? Ortalığı sis mi&nbsp;basmıştı?»</p>

  <p class="p5">Çok kısa bir an Michelle'in gözlerinde bir ışıltı belirip kayboldu. Fakat ardından «hayır» anlamına başını iki yana salladı.</p>

  <p class="p5">«Hayır, öyle değil. Onu göremezdim, çünkü boyum yetmiyordu... Belki, belki de pabucunun altında bir çivi, ona benzer bir şey takılmıştı&nbsp;tele.»</p>

  <p class="p5">«Belki de öyledir,» dedi Tim ve ardından başka bir soru yöneltti: «Amanda'dan bir haber var mı? Orada mıydı?</p>

  <p class="p5">Yine saniyenin kesirleri kadar kısa bir süre sessizlik oldu ve Michelle'in gözlerinde aynı parıltı belirip kayboldu. Yine başını salladı:</p>

  <p class="p5">«Hayır!» dedi.</p>

  <p class="p5">«Emin misin? Bu, çok önemli olabilir.»</p>

  <p class="p5">Michelle durdu ve birden:</p>

  <p class="p5">«Hayır!» diye bağırdı. «Sis yoktu, Amanda da benimle değildi. Billy'nin ayağı kaydı. Hepsi bu kadar. Sadece ayağı kaydı. Bana inanmıyor musunuz?»</p>

  <p class="p5">Tim, Michelle'in gözlerinden yaşların boşanmak üzere olduğunu gördü. Gülümseyerek:</p>

  <p class="p5">«Elbette inanıyorum,» dedi. «Sen Billy Evans'ı seversin. Öyle değil mi?»</p>

  <p class="p5">«Evet.»</p>

  <p class="p5">«Sana hiç takıldı mı?»</p>

  <p class="p5">«Bana takılmak mı?»</p>

  <p class="p5">«Biliyorsun, Susan Peterson'un yaptıklarını anımsarsın. Hatta öbür çocukların da.»</p>

  <p class="p5">«Hayır!» Tim bir kez daha onun çok kısa bir duraksama geçirdiğini düşündü. Hikâyenin, Michelle'in anlattıklarının dışında başka ayrıntıları&nbsp;vardı. Ancak, onları Michelle'in ağzından alıp alamayacağından emin&nbsp;değildi. Bir şey onu geri çekiyordu. Sanki birini kolluyormuş gibiydi.&nbsp;Onun kollamaya çalıştığı şeyin ne olduğunu bildiğini düşündü.</p>

  <p class="p5">Amanda!</p>

  <p class="p5">Amanda, Michelle'in karanlık yanı, bir şeyler yapmıştı. Michelle de onu koruyor, kolluyordu. Tim, Michelle'i arkadaşına arka çıkmaktan&nbsp;vazgeçirmenin uzunca bir zaman alacağını biliyordu. Bunu anlamıştı.</p>

  <p class="p5">Tam daha sonra ne sorulabileceğini düşünürken Michelle'le birden göz göze geldi.</p>

  <p class="p5">«O ölüyor,» dedi Michelle. Tim onu süzdü. Söyleneni doğru anlayıp anlamadığından emin değildi. O düşünürken Michelle de sesi yine yumuşak, ama kararlılıkla aynı şeyi tekrarladı:</p>

  <p class="p5">«Billy'nin öleceğini biliyorum!»</p>

  <p class="p5">June otomobili oldukça yavaş sürüyordu. Cala önde, yanındaki koltukta, Michelle de arkada oturuyordu. Her biri kendi dünyasındaydı.&nbsp;Her ne kadar June ve Cal, klinikte koma halinde yoğun bakımda yatan&nbsp;Billy Evans'ı düşünüyorlarsa da düşüncelerinin ortak bir yanı yoktu.&nbsp;Josiah Carson çocuk için yapılabilecek her şeyi yapmış, o arada Cal'a&nbsp;bir sakinleştirici vermişti. Ertesi gün Boston'dan bir nörolog gelecekti.&nbsp;Ama Cal da, Josiah da, uzmanın bulgularının şu anda kendilerinin bildiklerinden farklı olmayacağını biliyorlardı. Billy'nin boğulma hali çok&nbsp;uzun sürmüş, beyinde tahribat meydana gelmişti. Boğulma halinin&nbsp;sonucu olan bu beyin tahribatının boyutları, Billy komadan çıkmadan&nbsp;anlaşılamazdı.</p>

  <p class="p5">Eğer komadan çıkabilirse...</p>

  <p class="p5">Otomobildeki sessizlik June'u bunaltıyordu. Bunu bozmak için bir bahane bulunca rahatladı:</p>

  <p class="p5">«Jenny'yi almak için Benson'ların orda durmak zorundayım.»</p>

  <p class="p5">Cal başını sallayarak söyleneni onayladı ama sesli olarak herhangi bir karşılık vermedi. Sadece June, Benson'ların yoluna döndüğünde konuştu:</p>

  <p class="p5">«Jenny'yi böyle bırakmamalıydın bence.»</p>

  <p class="p5">«Onu beraberimde getiremezdim herhalde. Getirebilir miydim?»</p>

  <p class="p5">«Bana haber verebilirdin. Otomobille gelir, ikinizi de alırdım. Doğrusu senin okulda olacağından bile emin değildim.» dedi June sonunda. Bunun söylerken de Michelle'in arkada sessizce oturmakta olduğunu&nbsp;anımsadı. «Aldırma,» dedi. «Gelecek sefer ya seni arar ya da Jenny'yi&nbsp;yanımda getiririm.» June kapıyı açıp dışarı çıktı ve arka kapıyı da Michelle'e açtı. Cal, Benson'ların kapısına varmıştı bile. June'la Michelle&nbsp;merdivenleri çıkarken Cal zili çalıyordu.</p>

  <p class="p5">Constance Benson'un da onları bekliyordu. Çünkü Cal daha zile dokunuyorken kapı açılıverdi. June, Michelle'i görünce Constance Benson'un somurttuğuna dikkat etti. Bayan Benson hiçbir şey demeyince&nbsp;June da olup bitenler hakkında bilgi vermek için içeri girmeyi bekledi.&nbsp;Ancak çok geçmeden Bayan Benson'un her şeyi bildiği anlaşıldı. «Estelle Peterson'la konuştum,» dedi. «Korkunç bir şey. Korkunç!» Böyle&nbsp;derken Michelle'e baktı. June bu kez onun gözlerindeki düşmanlığı&nbsp;açıkça gördü.</p>

  <p class="p5">«Bir kazaydı,» dedi acele acele. «Billy tel örgünün tepesinde yürü-yormuş, düşmüş. Michelle onu tutmaya çalıştı ama...»</p>

  <p class="p5">«Çalıştı mı?» Constance Benson'un sesi belli etmiyordu ama June derinliklerindeki alayı anlamakta gecikmedi. Bayan Benson, «Bebeği&nbsp;getireyim,» dedi. «Yukarıda, uyuyor.»</p>

  <p class="p5">«Baktığınız için size nasıl teşekkür edeceğimi bilemiyorum.» dedi June içtenlikle. Kadın merdivenleri çıkmaya başlamıştı bile. June'un&nbsp;teşekkürüne karşılık dönüp baktı:</p>

  <p class="p5">«Bebeklerin hiçbir sorunu yok,» dedi. «Sorunlar büyümeye başladıklarında ortaya çıkıyor asıl.»</p>

  <p class="p5">Michelle kapının hemen iç tarafında duruyordu. Babasına doğru bir adım attı:</p>

  <p class="p5">«O, benim bir şey yaptığımı sanıyor galiba? Öyle değil mi? » Con-stance Benson merdivenleri tırmanırken Michelle bekliyordu. Cal başını salladı, sustu. Michelle bu kez annesine döndü:</p>

  <p class="p5">«Öyle değil mi?» diye sordu.</p>

  <p class="p5">June da: «Elbette hayır,» karşılığını verdi. Michelle'in yanına gitti ve koluyla omuzlarından sararak kendine çekti. Constance kucağında kundaklı Jenny'yle merdivenleri indiğinde Michelle'e sarılmış duran June'a&nbsp;çocuğu vermek istemiyormuş gibi bir duraksama geçirdi. Bir sessizlik&nbsp;oldu. Sonunda sessizliği Michelle bozdu:</p>

  <p class="p5">«Ben Billy'ye bir şey yapmadım,» dedi. «Olay bir kazaydı.»</p>

  <p class="p5">«Susan Peterson'a ne oldu? O da mı kazaydı?» diye sordu Con-stance. «Öyle bile olsa, ben onun annesini bu konuda ikna etmeye çalışamam.»</p>

  <p class="p5">İyice kızmaya başlayan June savunmaya geçti:</p>

  <p class="p5">«Bunlar çok zalimce sözler, Bayan Benson. Susan Peterson'a ne olduğunu gördünüz. Siz de çok iyi biliyorsunuz, Michelle'in bu olayla&nbsp;hiçbir ilgisi yoktu. Bugün de Billy Evans'a yardım etmek istedi. Daha&nbsp;hızlı hareket edebilseydi, onu kurtarmış olacaktı.»</p>

  <p class="p5">«Güzel! Bildiğim bir şey varsa, o da kazaların durup dururken olmadığı... Hepsinin bir nedeni var. Öyle olmayanını gösteremezsiniz bana.» Jennifer'i June'a verdi. O arada gözleri Michelle'e takıldı:</p>

  <p class="p5">«Ben sizin yerinizde olsaydım, bebek için daha dikkatli olurdum,» dedi. Bir yandan da sürekli Michelle'e bakıyordu: «Bu yaşta bir bebeği&nbsp;düşürüp öldürmek işten bile değildir.»</p>

  <p class="p5">Constance Benson'un söyledikleriyle neyi kastettiğini, ne demek istediğini anlayınca, June'un şaşkınlıktan ağzı açık kaldı. Buna verilecek uygun bir söz aradı. Aklına bir teki bile gelmeyince kucağındaki&nbsp;bebeği Michelle'e uzattı.</p>

  <p class="p5">«Sen onu otomobile götürüver, olur mu?»</p>

  <p class="p5">Michele bebeği dikkatle bir koluna yerleştirip tutmaya çalışırken öbür eline bastonunu alarak dengesini bulmaya çalıştı. June gözlerini&nbsp;Constance Benson'dan ayırmıyor, ona bir şey daha söylemesi için meydan okuyordu. Michelle bebek sol kolunda olduğu halde topallaya&nbsp;topallaya otomobilin yolunu tuttu. June da Cal'a dönerek:</p>

  <p class="p5">«Sen de onunla gider misin?» diye sordu. «Çünkü otomobilin kapısını açamayabilir. Ama yapması gerekirse onu da becereceğini biliyorum.»</p>

  <p class="p5">Cal iki kadın arasındaki gerginliğin farkında, hızla Michelle'in ardından sokak kapısına yöneldi. Constance Benson'la June'u baş başa bıraktı.</p>

  <p class="p5">June bir süre sonra konuşmaya başladı:</p>

  <p class="p5">«Jennifer e baktığınız için teşekkür ederim,» dedi. «Şimdi bunu söyledikten sonra şunu da belirtmek istiyorum. Siz rastlamak talihsizliğine uğradığım en zalim ve en cahil insanlardan birisiniz. Gelecekte ne ben,&nbsp;ne de ailemden herhangi bir kimse sizi rahatsız etmeyecek. Jenny ile&nbsp;ilgilenecek başka birini bulacak ya da o işi kendim yapacağım. Hoşça-kalın!»</p>

  <p class="p5">Kapıya yaklaşırken Constance Benson'un seslenişiyle durdu:</p>

  <p class="p5">«Seni bağışlıyorum Bayan Pendleton,» dedi Constance. «Sen olanları bilmiyorsun. Olup bitenlerden hiç haberin yok!»</p>

  <p class="p5">Michelle kucağındaki Jenny'yi sımsıkı tutup göğsüne bastırırken öbür elindeki bastonla da basacağı yeri bulmaya çalışarak merdivenleri&nbsp;inmeye başladı. Tırabzana yakın olmaya özen gösterdiği de gözden&nbsp;kaçmıyordu. Ayağı kayacak olursa tutunacaktı. En alt basamaktan da&nbsp;inince, Benson'ların sokak kapısından beri tutmakta olduğu soluğunu&nbsp;bıraktı. «Oldu işte!» diye fısıldadı kendi kendine. Bebeğe de hafifçe&nbsp;gülümsedi. Jenny de anlamış gibi onun yüzüne bakıp keyifli keyifli&nbsp;geğirdi. Minicik bir tükürük taştı ağzından. Michelle kundağın kenarıyla&nbsp;çocuğun ağzını sildi.</p>

  <p class="p5">Hemen sonrada etrafı sis sarmaya başladı. Michelle acele etrafına bakındı. Duman hızla yaklaşıyordu. O arada Amanda'nın uzaktan gelen&nbsp;ilk zayıf fısıltısını duydu. Babasının, otomobilin yanında durduğunu gördü. Kendisini bekliyordu.</p>

  <p class="p5">«Baba!»</p>

  <p class="p5">Cal ona doğru bir adım attı. Ancak sis her tarafı sarıverdi ve Michelle babasını görmez oldu.</p>

  <p class="p5">«Baba! Çabuk!» diye bağırdı Michelle.</p>

  <p class="p5">Jennifer'i kucağından düşürmek üzereydi.</p>

  <p class="p5">Amanda'nın varlığını hissediyordu, hemen yanıbaşındaydı. Onu kışkırtıyor, fısıldayıp duruyor, düşmesi için bebeği bırakmasını söylüyor, yaşamaması gerektiğini anımsatıyor, onun annesiyle babasını elinden&nbsp;aldığını ve onu bırakıvermesini tekrarlıyordu durmadan.</p>

  <p class="p5">Amanda'nın sesi yükseldi. Michelle kendini bırakmayı düşündü. Arkadaşının sesiyle gelen buyruğa' uyması gerektiği geçiyordu içinden.&nbsp;Jenny'nin canı yansın düşüncesi geçti aklından. Onun kucağından&nbsp;yere düştüğünü hayal etti.</p>

  <p class="p5">Yavaş yavaş kolunu gevşetirken birden babasının:</p>

  <p class="p5">«Tamam,» diyen sesini işitti. «Aldım onu şimdi. Artık bırakabilirsin.»</p>

  <p class="p5">Jennifer'in kucağından alınıp götürüldüğünü hissetti. Sis geldiği gibi aynı hızla dağılmaya başladı. Ortalık aydınlanınca babasını hemen&nbsp;yanında, bebekte kucağında olduğu halde bakarken gördü.</p>

  <p class="p5">«Ne oldu?» Soran babasıydı.</p>

  <p class="p5">«Şey... Yorulmuştum...» diye kekeledi. «Onu kucağımda daha fazla tutamayacak haldeydim. Düşüreceğimi sandım, baba!»</p>

  <p class="p5">«Ama düşürmedim. Düşürdün mü?» dedi ve devam etti Cal: «Tam da annene söylediğim gibi. Sen iyisin. Sen Jenny'nin canının yanmasını istemedin. İstedin mi? Onu yere düşürmeyi hiç istedin mi?» Cal'ın&nbsp;sesinde biraz umutsuzluk ve üzüntü vardı. Bu, söylediği sözlerin doğruluğuna kendini inandırmaya çalışan bir insanın umutsuzluğuydu. Michelle de içine düştüğü karışıklıkta daha bir kaybolmuştu sanki. Babasının yalvaran sesi onu daha da içinden çıkılmaz bir karmaşaya sürüklemişti. Ona karşılık verirken sesinde bir belirsizlik vardı:</p>

  <p class="p5">«Yo, hayır,» dedi. «Ben, yani ben sadece biraz yorulmuştum. Hepsi bu kadar.»</p>

  <p class="p5">Bunları söyleyip otomobilin arka koltuğuna yerleştiğinde Amanda'nın uzaktan gelen ve kendisine bağırıp çağıran sesini işitir gibi oldu yeniden.</p>

  <p class="p5">Derken annesi de otomobile geldi, eve doğru yol almaya başladılar. Michelle yol boyunca hep Amanda'nın sesini duydu.</p>

  <p class="p5">Amanda ilk kez fena halde kızmıştı ona.</p>

  <p class="p5">Amanda'nın kendisine bağırmasından anlayabiliyordu bunu.</p>

  <p class="p5">Amanda'nın kendisine kızmasını istemiyordu, istememişti.</p>

  <p class="p5">Amanda onun tek arkadaşıydı.</p>

  <p class="p5">Ne olmuşsa olmuştu, ama Amanda'yı öfkeli bir halde bırakamazdı.</p>

  <p class="p5"><a id="a28"></a><span class="t1">&nbsp;</span></p>
</body>
</html>
