<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XVII. Bölüm</title>
</head>

<body>
  <h1 class="h11">XVII. Bölüm</h1>

  <p class="p5">Muayenehanede epeyce hareketli bir gündü o gün. Son hasta biraz önce gitmişti, şimdi ikisi yalnızdılar. Josiah masasının gözünden&nbsp;bir şişe viski çıkardı, iki bardağa koydu. Bu onun çok sevdiği alışkanlıklarından biriydi. Fazla hareketli geçen günlerin sonunda bir akşamüstü&nbsp;içkisi.</p>

  <p class="p5">«Evde yeni bir şey var mı?» diye sordu, biraz da laf olsun diye.</p>

  <p class="p5">«Nasıl yani?» dedi Cal. ,</p>

  <p class="p5">Carson sözünü açıklamak yerine, <span class="t10">çok so</span><span class="t10">ğ</span><span class="t10">ukkanl</span><span class="t10">ı</span><span class="t10">s</span><span class="t10">ı</span><span class="t10">n,</span> diye düşündü kendi kendine. <span class="t10">Ama ne de olsa konu seni b</span><span class="t10">ı</span><span class="t10">rakm</span><span class="t10">ı</span><span class="t10">yor. Öyle oldu</span><span class="t10">ğ</span><span class="t10">unu gözlerinden okuyorum.</span> Yüksek sesle konuşmaya başlayınca da sesinin dostça olmasına özen gösterdi: «MicheHe'i düşünüyorum açıkçası. Onun niye topalladığı konusunda hiç fikrin var mı?»</p>

  <p class="p5">Cal karşılık veremeden girişteki telefon çalmaya başladı. Carson, «Hay Allahın cezası,» diyerek yerinden kalktı: «Böyle olmaz bu iş. Hemşire çekip gidiyor, telefon da zır zır çalıyor.» dediyse de telefonu açmak&nbsp;için tek bir hareket yapmadı. Onun yerine Cal telefona uzanmak zorunda kaldı:</p>

  <p class="p5">Heyecanlı bir ses: «Doktor Carson orada mı?» diye sordu. Arayan kendini tanıtmamıştı ama Cal onun kim olduğunu anlamıştı.</p>

  <p class="p5">«Ben Doktor Pendleton, Bayan Benson,» dedi. «Size nasıl yardımcı olabilirim?»</p>

  <p class="p5">«Ben Doktor Carson'u aramıştım,» diye sertçe kesti Bayan Benson, tedirginliği sesine artarak yansıyordu: «Kendisi orada mı?»</p>

  <p class="p5">Cal telefonu Josiah'a uzatırken ahizeyi eliyle kapamıştı. Yavaşça: «Constance Benson,» dedi. «Biraz heyecanlı mutlaka seninle konuşmak istiyor.»</p>

  <p class="p5">«Constance? Sorun nedir?»</p>

  <p class="p5">Cal, Benson'u dinlerken Josiah'ın yüzünde meydana gelen değişiklikleri dikkatle izlemeye koyuldu. Carson'un rengi sararmaya başlayınca Cal da kaygı duymaya başladı. Canson'un, «Şimdi, hemen geliyoruz,» dediğini işitti. Carson: «Hiçbir şey yapma,» dedi. «Yapmaya kalkışacağın her şey işleri daha da kötüye götürecektir.» Telefonu kapattı, ayağa kalktı.</p>

  <p class="p5">«Jeff'e bir şey mi olmuş?»</p>

  <p class="p5">Carson, Cal'ın sorusunu alnını ovuşturarak karşıladı. Sonra: «Susan Peterson,» dedi. «Çabuk bir cankurtaran çağır! Hemen çıkalım. Ne olduğunu yolda anlatırım.»</p>

  <p class="p5">Cal derinden gelen bir sesle: «Umarım cankurtaran vaktinde yetişir,» diye mırıldandı.</p>

  <p class="p5">Şehrin dışına doğru hızlarını gitgide artırarak yol alıyorlardı. Yerleşim dışına çıkıp sola, körfeze doğru hızla dönerken arabanın lastiklerinden homurtulu sesler yükseliyordu. Carson, Cal'ın cankurtaranla ilgili kaygısını yanıtlarken yüzünde derin bir hüzün vardı: «Ona ihtiyacımız&nbsp;olacağından kuşkuluyum,» dedi. «Constance'ın söyledikleri doğruysa&nbsp;yapabileceğimiz fazla bir şey yok galiba.»</p>

  <p class="p5">«Ama ne oldu, onu söylemedin,» dedi Cal.</p>

  <p class="p5">«Susan yardan yuvarlanmış. Ancak, Constance'ın dediğine göre olay tam bir yuvarlanma değil. Düşmemiş yani. Constance, kenardan&nbsp;aşağıya yürüdüğünü söylüyor.»</p>

  <p class="p5">«Yürümek mi? Yarın kenarından yürümek mi demek istiyorsun yani? Ne yapmak istemiş olabilir?»</p>

  <p class="p5">«Hepsi bu kadar. Hikâyeyi yanlış anlamadıysam olay öyle. Yanılmadığını sanıyorum. Çok sarsılmış galiba.»</p>

  <p class="p5">Carson, Constance'tan dinlediklerinin tümünü Cal'a anlatamadan Benson'lara vardılar. Constance dış kapıda onları bekliyordu. Yüzü&nbsp;soluktu ve elleriyle sinirli sinirli önlüğüyle oynuyordu.</p>

  <p class="p5">Cal'la Josiah otomobilden çıkmaya çalışırken: «Kıyıda,» diye seslendi. «Ne olur, acele edin. Eğer, eğer., bilmiyorum.» Sözünü tamamla-yamadan çaresizlik içinde dönüp kayboldu. Josiah otomobilden çıkıp</p>

  <p class="p5">Contance'a doğru yürürken Cal'a kıyıya gitmesini ve kız için ne yapılabileceğine bakmasını söyledi.</p>

  <p class="p5">«Evin arkasından kıyıya giden bir patika var. Aşağıya inmek için en kısa yol odur. Susan'ın yüz metre kadar güneyde olması gerekir.»</p>

  <p class="p5">Cal'ın bakışları otomatik olarak körfezi güneye doğru taradı. Sonra da sordu: «Mezarlıktan yüz metre güneyde mi demek istiyorsun?»</p>

  <p class="p5">Josiah başını sallayarak onayladı: «Karşılaşacağın durum seni şaşırtmasın. Yar orada birden dikleşir ve dimdik aşağı iner.»</p>

  <p class="p5">Cal çantasını kaptığı gibi evin arkasına yöneldi. Daha şimdiden içinde bir panik duygusu kabarmaya başlamıştı. Bu duyguyu bastırmaya çalışıyor, kendi kendine hep aynı şeyi yineliyordu: <span class="t10">Zaten ölmü</span><span class="t10">ş</span> <span class="t10">bile.&nbsp;Öyle olunca onu incitmem sözkonusu olmaz. Ona hiçbir</span> <span class="t10">ş</span><span class="t10">ey yapamam&nbsp;ki. Zaten ölmü</span><span class="t10">ş</span><span class="t10">.</span> Sözcükleri bilincini etkileyecek biçimde yineledikçe&nbsp;içindeki ürkekliğin azalmakta olduğunu hissetti.</p>

  <p class="p5">Yürümekte olduğu patika kendi evine giden yola çok benziyordu. Dik ve bozuktu. Aşağıya inerken sert dönemeçler yapıyordu. Cal kâh&nbsp;koşarak, kâh kayarak aşağıdaki yola indi. Beş hafta kadar öneeki bir&nbsp;başka akşamüstü aklına geldi birden. O gün de böyle koşa koşa kıyıya&nbsp;ulaşması gerekmişti.</p>

  <p class="p5">Bugün, o beş hafta önceki hatayı yapmayacaktı.</p>

  <p class="p5">Bugün yapması gerekeni hatasız yapacaktı. Doğru olanı yapacaktı.</p>

  <p class="p5">Ancak, daha öncekinden farklı olarak bugün yapabileceği bir şey yoktu.</p>

  <p class="p5">Sonunda kıyıya vardı. Yürüyüşün sonunda adeta koşmaya başlamıştı. Yüz metrelik mesafenin yarısını geride bırakırken Susan'ı gördü. Tam ilerisinde, yerde yatıyordu.</p>

  <p class="p5">Koşmanın hiçbir yararı olmayacağını düşünerek yavaşça ilerlemeye devam etti. Birkaç adım daha yürüdü.</p>

  <p class="p5">Susan Peterson boynu kırılarak başı tuhaf bir biçimde dönmüş, görmeyen bakışları göğe çevrili, yüzünde derin bir acının izleriyle donmuş gibi orada öylece yatıyordu. Kollarıyla bacakları iki yanına dağılmış gibiydi ve bu görünüm insanda tuhaf bir izlenim uyandırmaktaydı.</p>

  <p class="p5">Sular kabardığı için deniz vücudunu yalamaya başlamıştı. Daha demin canlı olan on iki yaşında bir çocuğun enkazını yalayıp yutmak, alıp&nbsp;götürmek için iştahla saldıran açgözlü deniz ne varsa toparlamaya&nbsp;hazırlanıyordu sanki.</p>

  <p class="p5">Cal çocuğun yanına çömeldi. Nabzını eline aldı ve steteskopunu göğsüne bastırdı. Gereksiz bir denemeydi bu. Sadece önceden bildiğini bir kez daha doğrulamış oluyordu.</p>

  <p class="p5">Tam çocuğu kucaklayıp kaldırmaya hazırlandığı sırada bir şey onu durdurdu. Kasları birdenbire donmuştu adeta, beyninin buyruklarını dinlemiyorlardı. Yavaşça ayağa kalktı. Gözleri Susan'ın yüzündeydi. Gözleri onun yüzünde sabitleşmişti, ama gördüğü Michelle'di.</p>

  <p class="p5"><span class="t10">Onu hareket ettiremem,</span> diye düşündü. <span class="t10">Hareket ettirecek olursam incitirim onu.</span></p>

  <p class="p5">Düşündüğü mantıklı değildi. Mantıklı olmadığını Cal da biliyordu. Orada, kıyıda, Susan Peterson'un cesedinin yanında ayakta duruyor&nbsp;fakat kısa bir süre önce kızına yaptığı gibi Susan'ı alarak biraz öteye,&nbsp;yola taşımak için kendine söz geçiremiyordu. Beyni utançla uyuşmuş&nbsp;gibiydi. Susan'ı kabaran ve ilerleyen denizle baş başa bırakarak ileriye,&nbsp;yola doğru yürüdü.</p>

  <p class="p5">«Ölmüş!»</p>

  <p class="p5">Cal bunu bir oldu bitti gibi söylemişti. Sanki biri ölü kedisini otopsi için ona getirmişti ve o da hayvanın ölü olduğunu sahibine bildiriyordu.</p>

  <p class="p5">«Tanrım!» diye mırıldandı Constance Benson, evinin oturma odasındaki koltuğa kendini atarken: «Kim söyleyecek bunu Estelle'e?»</p>

  <p class="p5">«Ben,» dedi Josiah Carson hemen hemen hiç düşünmeden ve Cal'a dikili gözlerini ondan ayırmadan: «Onu getirmedin değil mi?» Cal&nbsp;yalan söyledi:</p>

  <p class="p5">«Cankurtaranı beklememiz daha iyi olacak diye düşünmüştüm.» Yalan söylerken yaşlı doktoru kandıramayacağını da biliyordu: «Boynu&nbsp;kırılmış. Daha başka bir şeyler olduğu da anlaşılıyor.» Cal bunları söylerken farkında olmadan bakışları Constance Benson'a kaydı: «Ne&nbsp;olmuş?» diye sordu. «Josiah yardan uçtuğunu söylemişti.» Yardan&nbsp;uçmanın pek mümkün olamayacağını düşündüğü için soruyu biraz vurgulayarak sormuştu.</p>

  <p class="p5">Constance karşılık vermedi. Aksine Josiah Carson'a baktı. O da doğrulamak için başını salladı: «Cal'a söylesen iyi olur,» dedi. Cal içinden güçlü bir korku dalgasının geçtiğini hissediyordu. Bayan Benson&nbsp;söze başlamadan önce hikâyenin başka yanlarının da bulunduğunu&nbsp;anladı. Yine de onları dinlemeye hazır değildi.</p>

  <p class="p5">«Mutfakta, lavabonun önünde elma soyuyordum,» diye söze başladı Constance Benson. Gözlerini yerde bir noktaya dikmişti ve doktorlardan birine bakacak olsa hikâyenin gerisini getirmekten korktuğu sanıla-bilirdi: «Şöyle pencereden dışarı baktığım sırada Susan Peterson'u mezarlıkta gördüm. Orada ne yapıyordu, bilmiyorum. Estelle'e Susan'ı&nbsp;oradan uzak tutmasını daha önce söylemiştim. Tıpkı sizin eşinize Mic-helle'i oradan uzak tutmasını söylediğim gibi. Ama sanıyorum hiç kimse beni dinlemiyor. Belki bundan sonra dinlerler.</p>

  <p class="p5">«Her neyse, biraz işimle, biraz Susan'la ilgileniyordum. Gerçekte ikisine de pek dikkat ettiğim yoktu. Sonra birdenbire Michelle ortaya&nbsp;çıktı. Susan'ın ona bir şeyler söylediğini sanıyorum. Çünkü Michelle&nbsp;durdu ve şöyle bir baktı ona.»</p>

  <p class="p5">«Ne dedi?» diye sordu Cal. Constance ilk kez bakışlarını yerden ayırarak konuştu:</p>

  <p class="p5">«Duyamadım. Pencere kapalıydı, ayrıca mezarlık oldukça uzakta sayılır. Ama konuşuyorlardı. Evet! Sonra sanırım Susan, Michelle'e bir&nbsp;şey göstermek istedi. Çünkü Michelle mezarlığın içine doğru yürümeye&nbsp;başlamıştı. Parmaklığın üzerine tırmandı. Topal ayağıyla o işi nasıl&nbsp;başardığını bana sormayın, bilemem. Ama becerdi. Susan onu bekliyordu. Hiç değilse görünüşte öyleydi. Ama ondan sonrası hiç de öyle gelmedi. Konunun benim anlayamadığım tarafı da o zaten.»</p>

  <p class="p5">Sustu. Başını iki yana salladı. Sanki birtakım parçaları yan yana koyarak bir-bulmaca çözmeye çalışıp da çözemiyormuş gibi bir hali vardı.</p>

  <p class="p5">«Peki, sonra ne oldu?»</p>

  <p class="p5">«Korkunçtu, korkunç.» diye mırıldandı Constance. Sonra soğuk bakışlarla Cal'a bakarak devam etti: «Michelle, Susan'a bir şeyler söylemiş olmalı. Doğal olarak ne diyeceğini işitemezdim. Ama söylediği her neydiyse çok sarsıcı bir şey olmalıydı. Çünkü Susan birdenbire Michelle'in yüzüne öyle bir baktı ki, bir daha öyle bir bakış görmem umarım, korkuydu bildiğimiz korku.»</p>

  <p class="p5">Cal'ın zihninde Susan'ın fotoğrafı bir şimşek ışığıyla aydınlanıp söndü. Constance Benson'un bakışı, Cal'ın ölü çocuğun yüzünde gördüğü ifadeyi aynen anlatır gibiydi.</p>

  <p class="p5">«Sonra birden Susan koşmaya başladı. Ansızın yok oldu. Sanki şeytan peşindeymiş gibi ortadan kalboluverdi. Yarın kenarından adeta&nbsp;uçuverdi.»</p>

  <p class="p5">Constance son sözcükleri bir fısıltı halinde söylemişti. Ortalağı yatıştıran bir etkisi de vardı.</p>

  <p class="p5">«Yarın kenarından adeta uçuverdi...» Cal bu sözcükleri, duyduklarına inanamıyormuşçasına boğuk bir sesle yineledi: «Peki, nereye gittiğinin farkında mıydı? Bakmıyordu herhalde.»</p>

  <p class="p5">«Hayır, bakıyordu. Doğru ileri bakıyordu. Ama duramadı bile.»</p>

  <p class="p5">«Tanrım!» dedi Cal. Gözlerinin önünde canlananları görmemek için boşuna bir çabayla gözlerini kapamaya çalıştı. Sonra kendi kızının da&nbsp;olup bitenleri görmüş olduğunu anımsadı. Yeniden gözlerini açtı. Anlayışla Constance Benson'un yüzüne baktı:</p>

  <p class="p5">«Sonra Michelle ne yaptı?»</p>

  <p class="p5">Constance Benson'un yüzü sertleşti ve soğuk soğuk Cal'a baktı:</p>

  <p class="p5">«Niçin?» dedi.</p>

  <p class="p5">Cal onun ses tonunu farketmezden gelerek: «Ne demek?» dedi: «Herhalde bir şeyler yapmış olmalı?»</p>

  <p class="p5">«Olduğu yerde durdu. Olduğu yerde öylece durdu, sanki ne olup bittiğini hiç farketmemiş gibi. Ardından, Susan'ın çığlığını duyduktan&nbsp;sonra yine bir dakika kadar duraladı ve eve yollandı.»</p>

  <p class="p5">Cal öylece kalakalmıştı. Ne yerinden kıpırdayabiliyor, ne de kadının söylediklerini tam anlamıyla algılayabiliyordu. Bir süre sonra: «İnanmıyorum,» diyebildi.</p>

  <p class="p5">«İnanıp inanmamak size kalmış,» dedi Constance. «Ama olay aynen böyle oldu. Michelle hiçbir şey olmamış gibi davrandı.»</p>

  <p class="p5">Cal, Josiah'a döndü. Konuşulanları açıklamasını ister gibiydi.</p>

  <p class="p5">Ancak Josiah düşüncelere dalmış gitmişti. Ancak ona seslendiğinde gerçekler dünyasına dönebildi. Uzanıp Cal'ın kolunu tuttu ve hafifçe sıktı. Sesinde bir tuhaflık vardı. Bambaşka şeyler düşünüyor gibiydi: «Belki&nbsp;en iyisi, senin doğru eve gitmen,» dedi. «Ben buradaki işlerle ilgilenirim.&nbsp;Evet, sen en iyisi git ve Michelle'le ilgilen. O da şokun etkisinde olabilir,&nbsp;değil mi?»</p>

  <p class="p5">Cal başını sallayarak söyleneni onayladı ve odadan çıkmak için ayağa kalktı. Tam çıkmışken bir an duralayıp söyleyecek bir şeyi varmış gibi geri döndü. Constance Benson'un yüzündeki ifadeyi gördükten sonra, fikrini değiştirerek oradan uzaklaştı.</p>

  <p class="p5">Josiah Carson'la Constance Benson cankurtaran gelinceye kadar sessizlik içinde kaldılar. Cankurtaran evin önünde durup da Carson&nbsp;ayrılmaya hazırlanırken Constance birden konuştu:</p>

  <p class="p5">«Bu adamı sevmiyorum!»</p>

  <p class="p5">«Bak Constance, sen onu tanımıyorsun bile.»</p>

  <p class="p5">«Tanımak da istemiyorum. Bence ailesini buraya getirmekle bir hata yaptı.» Bunu söyledikten sonra Carson'a öyle sert bir bakışla baktı&nbsp;ki, Carson olduğu yerde durmak zorunda kaldı: «Ayrıca senin ona bu&nbsp;evi satmakla iyilik yaptığını hiç sanmıyorum. O yeri yıllar önce yıktırma-lıydın.»</p>

  <p class="p5">Bu sözler üzerine Carson'un yüzü gerginleşti: «Saçmalıyorsun, Constance. Bunu sen de biliyorsun. Benim burada olup bitenlerle hiçbir ilgim yok.»</p>

  <p class="p5">«Yok mu?» Constance böyle deyip Josiah'-a arkasını döndü ve daha önce durup mezarlığı seyrettiği pencereye gitti. Uzakta, eski&nbsp;zaman çizgileriyle bakır bir levha üzerine işlenmiş bir resim gibi görünüyordu Pendleton'ların evi.</p>

  <p class="p5">«Orada nasıl yaşayabildiklerini anlayamıyorum.» diye mırıldandı Constance: «Sen bile Alan Hanley'den sonra orada yaşayamadın. Hiçbir anlamı yok bunun. Ben June Pendleton'un yerinde olsam, elimi&nbsp;çabuk tutar, bir an önce eşyamı toplayıp çeker giderim buradan.»</p>

  <p class="p5">«Böyle düşünmene üzüldüm. Yanlış düşündüğünü sanıyorum. Pendleton'ların burada olmalarından memnunum. Dilerim, bütün olup bitenlere karşın burada kalırlar. Şimdi en iyisi gidip Estelle ve Henry Peterson'u göreyim.» Josiah, hoşçakal bile demeden ayrıldığında Constance hâlâ aynı yerde, pencerenin önünde duruyor, uzaklara bakarak&nbsp;kendi düşüncelerini ölçüp biçmeye devam ediyordu.</p>

  <p class="p5">Cal evin giriş kapısına çıkan merdivenleri hızla aşıp kapıyı açtı ve ardından da gürültüyle kapadı.</p>

  <p class="p5">«Cal, sen misin?» June'un oturma odasından gelen sesinden biraz ürktüğü anlaşılıyordu. Ama, içeriye girip onun rahat bir koltuğa yerleşmiş, oya benzeri bir şeyle meşgul olduğunu görünce Cal, June'un fazla&nbsp;ürkmüş olmadığını anladı.</p>

  <p class="p5">«Tanrım!» dedi Cal. «Ne yapıyorsun sen! Orada nasıl öylece oturabilirsin? Michelle nerede?»</p>

  <p class="p5">June, Cal'ın arka arkaya sorular sıralamasından şaşkın ve ağzı bir karış açık:</p>

  <p class="p5">«Oya işliyorum,» dedi, ne dediğinin pek farkında olmadan: «Hem burada neden oturmayacak mışım? Michelle yukarıda, odasında.»</p>

  <p class="p5">«İnanmıyorum,» dedi Cal.</p>

  <p class="p5">«Neye inanmıyorsun? Cal, neler oluyor?»</p>

  <p class="p5">Cal kendini bir koltuğa attı ve karmakarışık düşüncelerini toparlamaya çalıştı. Birden her şey anlamını yitirir gibi oldu.</p>

  <p class="p5">«Michelle ne zaman geldi eve?»</p>

  <p class="p5">«Aşağı yukarı kırk beş dakika önce. Belki bir saat.» June elindeki işi bir kenara koydu: «Cal, bir şey mi oldu?»</p>

  <p class="p5">«İnanamıyorum bir türlü,» diye mırıldandı Cal. «İnanmam mümkün değil. İnanamam.»</p>

  <p class="p5">«İnanamadığın şey ne?» diye sordu June. «Neye inanamadığını bana da anlatır mısın lütfen?»</p>

  <p class="p5">«Michelle sana bugün neler olduğunu söylemedi mi?»</p>

  <p class="p5">«Herhangi bir konuda pek bir şey söylemedi. Eve geldiğinde bir bardak süt içti. Okulda her şeyin yolunda gittiğini söyledi. Ama ben&nbsp;bundan pek emin değilim. Daha sonra da yukarı çıktı.»</p>

  <p class="p5">«Tanrım!» Delilikti bu. Karabasan gibiydi. Michelle'in kesinlikle bir şeyler söylemiş olması gerekirdi. Söylemeliydi!</p>

  <p class="p5">«Cal, neler olup bittiğini bana hâlâ söylemezsen şimdi bağırmaya başlayacağım, bilesin!»</p>

  <p class="p5">«Susan Peterson öldü.» '</p>

  <p class="p5">Bir an için June ona bakakaldı. Söylediği sözcükler hiçbir şey ifade etmiyormuş gibi anlamsızca bakmaktaydı. Toparlanıp konuştuğunda sesi ancak çıkabildi:</p>

  <p class="p5">«Ne demek istiyorsun?»</p>

  <p class="p5">«Söylediğim açık değil mi? Susan Peterson öldü ve Michelle onun ölümünü gördü. Sana bunu <span class="t10">gerçekten</span> söylemedi mi?» Cal ondan sonra yapabileceğinin en doğrusunu yaparak Benson'larda olup bitenleri&nbsp;ve orada konuşulanları tekrarladı. Constance Benson'un dediklerini de&nbsp;aktardı ayrıca.</p>

  <p class="p5">June kocasının anlattıklarını dinlerken içinde bir korkunun yavaş yavaş kıpırdamaya başladığını hissediyordu. Cal sözünü bitirdiğinde&nbsp;June donup kalmış gibi durdu. Susan Peterson ölmüş olamazdı. Michelle hiçbir şey görmüş olamazdı. Eğer görmüşse kesinkez bir şeyler&nbsp;söylemeliydi. Elbette söylemeliydi.</p>

  <p class="p5">«Michelle bugün öğleden sonra okul dönüşü gerçekten bir şeyler söylemeliydi, söylemedi değil mi?» diye bitirdi sözlerini Cal.</p>

  <p class="p5">«Hiçbir şey,» dedi June. «Tek bir sözcük bile söylemedi. İnanılır gibi değil.»</p>

  <p class="p5">«Ben de kendi kendime hep bunu söyleyip duruyorum. En iyisi ben yukarı çıkıp onu bir göreyim bakalım. Herhalde hiçbir şey olmamış&nbsp;gibi hareket edemez.»</p>

  <p class="p5">Cal kapıya yöneldi. June da kalkmış onu izliyordu.</p>

  <p class="p5">«Ben de seninle gelsem iyi olur herhalde. Çok perişandır sanırım.»</p>

  <p class="p5">Michelle'i odasında yatağının üzerine uzanmış buldular. Göğsünün üzerinde bir kitap vardı. Bebeği de sol kolunda yatıyordu. Annesiyle&nbsp;babasını kapıda görünce hayretle baktı.</p>

  <p class="p5">Cal lafı dolaştırmadan konuya girdi: «Michelle, bugün öğleden sonra neler olduğunu bize anlatır mısın?»</p>

  <p class="p5">Michelle önce hafifçe kaşlarını çattı. Sonra omuz silkerek konuştu: «Bugün öğleden sonra mı? Hiçbir şey olmadı. Eve geldim işte.»</p>

  <p class="p5">«Mezarlıkta durmadın mı? Orada Susan Peterson'la konuşmadın mı?»</p>

  <p class="p5">«Sadece bir dakika,» dedi Michelle. June'a göre, Michelle bunu anlatmaya değer bulmamıştı. Bu apaçık belliydi. Cal konuşmanın ayrıntılarını öğrenmek isteyince June araya girdi ve kocasının sözünü kesti:</p>

  <p class="p5">«Sen bana Susan'ı gördüğünü söylemedin?» dedi June, hiçbir şey sezdirmemeye çalışarak. Olayı Michelle'in kendi açısından anlatması,&nbsp;kızın Cal'ın sabırsız sorularını yanıtlamasından daha önemli görünüyordu June'a.</p>

  <p class="p5">«Ben onu sadece bir ya da iki dakika gördüm.» dedi Michelle. «Mezarlığın içinde dolanıp duruyordu. Kendisine orada ne yaptığını sorduğumda benimle alay etmeye, takılmaya başladı. Bana, topal dedi. Ben de buna aldırmadığımı söyledim.»</p>

  <p class="p5">«Sonra ne yaptın?» June yatağın kenarına ilişti ve Michelle'in elini avuçlarına alarak ona güven verecek biçimde okşayıp sıkmaya başladı.</p>

  <p class="p5">«Hiçbir şey yapmadım. Mezarlığın içine doğru yürümeye başladım. Ama o sırada Susan kaçtı.»</p>

  <p class="p5">«Kaçtı mı? Nereye kaçtı?»</p>

  <p class="p5">«Bilmiyorum. Sisin içine dalıp gitti.» June'un gözleri birden pencereye kaydı. Güneş her gün olduğu gibi, denizin yüzünde ışıldayıp duruyordu: «Sis mi? Ama bugün hiç sis olmamıştı ki...»</p>

  <p class="p5">Michelle şaşkınlıkla anneline baktı, sonra bakışlarını babasına çevirdi. Annesine kızmış görünüyordu. Ne yapmıştı ki? Annesiyle babasının ondan ne istediklerini anlayamıyordu bir türlü. Çaresizlik içinde&nbsp;omuz silkti: «Bildiğim tek şey, ben mezarlıktayken sisin birden bastırdı- j&nbsp;ğı. Gerçekten çok yoğundu da. O yüzden hiçbir şeyi pek iyi göremiyor- j&nbsp;dum. Susan kaçtığında sisin içinde kayboldu, görünmez oldu.»</p>

  <p class="p5">«Herhangi bir ses falan, bir şey işittin mi?» diye sordu June.</p>

  <p class="p5">Michelle kısa bir süre düşündü. Sonra başını sallayarak: «Evet, bir şey vardı. Bir tür çığlık! Susan'ın ayağı kaymış falandı herhalde.»</p>

  <p class="p5"><span class="t10">Tanr</span><span class="t10">ı</span><span class="t10">m,</span> diye düşündü June. <span class="t10">Bilmiyor. Ne oldu</span><span class="t10">ğ</span><span class="t10">unu bilmiyor bile.</span></p>

  <p class="p5">«Anladım,» dedi yavaş bir sesle. «Peki, sis o kadar yoğunduysa evin yolunu nasıl buldun?»</p>

  <p class="p5">«Nasıl mı buldum? Eve geldim işte.»</p>

  <p class="p5">«Ama güzel kızım,» dedi June. «Eğer sis öylesine yoğunduysa evin yolunu nasıl bulabildin?»</p>

  <p class="p5">Michelle annesine gülümsedi: «Çok kolay,» dedi. «Amanda bana kılavuzluk etti. Sis Amanda'yı hiç rahatsız etmiyor. Etkilenmiyor bile.»</p>

  <p class="p5">June'un bu sözler karşısında bir çığlık atmasını önleyen tek şey, çok güçlü iradesiydi.</p>

  <p class="p5"><a id="a22"></a><span class="t1">&nbsp;</span></p>
</body>
</html>
