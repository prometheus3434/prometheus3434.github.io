<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XXVII. Bölüm</title>
</head>

<body>
  <h1 class="h11">XXVII. Bölüm</h1>

  <p class="p5">Michelle yarın üst kenarındaki patika boyunca yavaş yavaş yürüyordu. Hafiften bir yağmur çiselemeye başlamıştı. Çelik grisi gökyüzü ufku belirsizleştiriyordu. Gün solmaktaydı. Ama Amanda'nın mırıltılarına&nbsp;kulak veren Michelle günü çoktan unutmuştu.</p>

  <p class="p5">«Daha ileri,» dedi Amanda. «Biraz daha ileri!»</p>

  <p class="p5">Birkaç adım daha gittiler. Sonra Amanda durdu. Kaşlarını çattı. Yüzü ifadesizdi.</p>

  <p class="p5">«Doğru değil. Tümden değişmiş,» dedi, ardından da: «Şurada!» diye ekledi. MicheHe'i birkaç metre daha kuzeye doğru çekti ve yarın&nbsp;kenarındaki boşlukta yerinden oynamış ve adeta asılı duran büyük bir&nbsp;kayanın önünde durdu.</p>

  <p class="p5">«Burada,» derken derin bir nefes aldı: «işte tam buradaydı...»</p>

  <p class="p5">Michelle aşağıdaki kıyıya baktı. Bir buçuk ay kadar önce arkadaşlarıyla, hiç değilse o tarihteki arkadaşlarıyla piknik yaptıkları yerin tam hizasındaydılar.</p>

  <p class="p5">Kıyı şimdi bomboştu. Deniz çekilmişti. Dalgaların yıllardır sürüp giden geliş gidişleriyle aşınmış kaya parçaları akşamın alacakaranlığında ürkütücü bir etki yapıyordu.</p>

  <p class="p5">«Bak!» diye fısıldadı Amanda. Kıyının uzak bir kesimini gösteriyordu. Orada çekilen deniz, kabarma sırasında dolan küçük havuzcuklar bırakmıştı. Michelle yağmurun yarattığı belirsizlikte iki görüntüyü seçebildi.</p>

  <p class="p5">Bunlardan birini hemen tanıdı: Bu Jeff Benson'du. Ya öbürü... Kimdi öbürü?.. Ama birden bunun önemsiz olduğunu anladı.</p>

  <p class="p5">Biri Jeff'ti bunların.</p>

  <p class="p5">Amanda'nın istediği de Jeff'ti.</p>

  <p class="p5"><span class="t10">Kimi öldürdün bugün?</span></p>

  <p class="p5">Jeff'in sözleri Michelle'in kulaklarında yeniden çınlamaya başladı. O sesleri Amanda'nın da dinlediğinden emindi.</p>

  <p class="p5">«Bu tarafa gelecek,» diye mırıldandı Amanda. «Deniz kabarmaya başladığında o da bu tarafa gelecek. Ve sonra da...» Sesi hafifleyerek kayboldu. Yüzünde bir zafer gülümsemesi belirdi. Bir elini Michelle'in&nbsp;omzunda tutarken öbür elini uzatıp, yarın kenarında, kıyının üstünde&nbsp;adeta asılı duran kayaya dokundu.</p>

  <p class="p5">Josiah Carson'la Cal geldiklerinde June hâlâ telefonun yanında oturuyordu.</p>

  <p class="p5">Onların kapıdan girişlerini, daha sonra da Cal'ın kendisine seslenişini işitince:</p>

  <p class="p5">«Burada... Buradayım!» dedi.</p>

  <p class="p5">Sesi soğuk ve duygusuzdu, yüzü soluktu. Cal ona doğru yürüyüp iskemlesinin yanına çöktü.</p>

  <p class="p5">«June, ne oluyor? Olay nedir?»</p>

  <p class="p5">«Atölye... Atölyede...»</p>

  <p class="p5">«Ne? Bir şey mi oldu? Çocuklar nerede?»</p>

  <p class="p5">June söylenenlerden bir şey anlamayarak ona baktı: «Çocuklar mı?» Sonra ne demek istediğini anladı. «Jenny'yi demek istiyorsun?&nbsp;Tanrım, ben Jenny'yi atölyede bıraktım!»</p>

  <p class="p5">June uyuşukluğundan silkinip ayağa kalktı. Fakat bir başdönmesi dalgası onu olduğu yere mıhladı, ardından da iskemleye çöküverdi.&nbsp;«Cal,» dedi. «Yapamayacağım... Oraya gidemeyeceğim. Lütfen sen git.&nbsp;Doktor Carson'la birlikte git ve Jenny'yi al getir bana.»</p>

  <p class="p5">«Oraya gidemez misin?» Jal'ın yüzünde bir şaşkınlık ifadesi belirmişti. «Neden gidemiyorsun? Ne oldu ki!..»</p>

  <p class="p5">«Göreceksin! Oraya git ve bak! Ne olduğunu göreceksin...» Cal'la, Carson kapıya yöneldiler. Ancak June onları birden durdurdu: «Cal!&nbsp;Resim! Resim! Sehpadaki resim demek istiyorum: Onu ben yapmadım.»</p>

  <p class="p5">Cal'la Carson söylenenlerden pek bir şey anlamaksızın birbirlerine baktılar. June başka bir şey söylemeyince yine harekete geçtiler.</p>

  <p class="p5">Yolun yarısına vardıklarında Jenny'nin ağlama sesi geldi kulaklarına. Cal koşmaya başladı. Deli gibi atölyeye daldı. Acele etrafa bir göz attı, ama çocuğu dışında da hiçbir şeyi göremedi. Jenny'yi kaptığı gibi koluna yatırdı ve göğsüne bastırdı.</p>

  <p class="p5">«Tamam, prenses!» diye mırıldandı. «Baban burada ve her şey yolunda.»</p>

  <p class="p5">Bir süre bebeği hafif hafif kucağında salladı. O arada Jenny'nin ağlamaları da kesildi. Ancak ondan sonra sehpadaki resme bakabildi.&nbsp;June'un, kendi yapmadığını özellikle belirtmek gereğini duyduğu resme.</p>

  <p class="p5">Kaşlarını hafifçe çatarak bir süre baktı. Önce gördüğü ona hiçbir şey ifade etmedi. Bir süre sonra karşısındakinin ne olduğunu anladı...&nbsp;Bir kadın... Aşk hareketleri yaparken ölüyordu. Yüzünde hem bir kendinden geçme, hem de başka bir şey vardı. Ama neydi o başka şey?</p>

  <p class="p5">«Anlamıyorum...» diye başladı. Sesinde belirsizlik ve şaşkınlık vardı. Sonra Josiah Carson'un bakışlarıyla karşılaşınca sesi boğazında düğümlendi.</p>

  <p class="p5">Carson sehpadaki resme bakmaktaydı. Baktıkça da gördüğünden çıkardığı anlam yüzünde şekilleniyordu.</p>

  <p class="p5">«Demek bu, o...» diye mırıldandı. «Olan buymuş yani!»</p>

  <p class="p5">Cal yaşlı doktora dikkatle baktı: «Joe! Ne oluyor? İyi misin?» Ona doğru bir adım attı. Ancak Carson bir el hareketiyle onu bir yana itti.</p>

  <p class="p5">«Bunu o yapmış,» dedi. «Amanda sonunda annesini gördü ve onu öldürdü. Yüz yıl sonra... Onu öldürdü. Şimdi artık tamamen özgür.&nbsp;Tam anlamıyla özgür olacak.» Cal'a döndü: «Buraya gelmen iyi oldu,»&nbsp;dedi sakin bir sesle. «Bunu bize borçluydun. Alan Hanley'i sen öldürdün ve bize bunu borçluydun.»</p>

  <p class="p5">Cal bir Josiah'a, bir de sehpadaki resme baktı vahşice. Sonra Josiah'a döndü: «Neler saçmalıyorsun sen? Neler oluyor? Nedir o?» Bağırıyordu. Onun bağırmasına karşılık Carson sakin sakin karşılık verdi:</p>

  <p class="p5">«Resim... Her şey bu resimde var. <span class="t10">Bu kad</span><span class="t10">ı</span><span class="t10">n, Louise Corson'dur.»</span></p>

  <p class="p5">«Ne?.. Ne dedin? Anlamıyorum!..»</p>

  <p class="p5">«Sana anlatmaya çalışıyorum, Cal,» dedi Carson. «June bunu nereden bilebilir?..» Ama birden gözlerinde bir ışıltı belirdi: «Bu kadın!.. Louise Carson'du. Mezarlıkta gömülü. Tanrım!.. Cal, anımsıyor musun, June mezarlıkta bir çalışma yapmaya gitmişti?»</p>

  <p class="p5">«Ama bu imkânsız,» dedi Cal. «June bunu nereden bilecek!..» Bunu dedikten sonra da June'un sözünü anımsadı: <span class="t10">Onu ben yapmad</span><span class="t10">ı</span><span class="t10">m...</span></p>

  <p class="p5">Cal resme biraz daha yaklaştı ve yakından incelemeye koyuldu. Boya tazeydi, ama kurumuştu. Yeniden geri çekildi. Ancak ondan sonra resmin atölyede yapıldığına kanaat getirdi. Bu da onda rahatsız edici&nbsp;duygular yarattı. Gözleri resimden başka taraflara kaydı ve stüdyoya&nbsp;baştan sona şöyle bir baktı. Josiah Carson'un arkasında belirli belirsiz&nbsp;mırıldanıp durduğunun farkında bile değildi.</p>

  <p class="p5">«O burada,» dediğini işitti Carson'un. Konuşması fısıltı halinde sürüyordu: «Anlamıyor musun, Cal? Amanda bu. Michelle'i kullanıyor şimdi. Burada. Hissetmiyor musun? O burada diyorum sana!»</p>

  <p class="p5">Carson sözünü bitirdikten sonra gülmeye başladı. Önce hafif gülüyordu. Sonra sesi giderek yükseldi, yükseldi ve bir noktadan sonra Cal isyan etti:</p>

  <p class="p5">«Yeter artık!»</p>

  <p class="p5">Birden bir büyü bozulmuş gibi oldu. Carson önce kendini kastı. Sonra bir daha resme baktı. Yüzünde tuhaf bir zafer ifadesi belirmişti.&nbsp;Kapıya doğru yürürken: «Gel,» dedi. «En iyisi, biz yine eve dönelim.&nbsp;Bazı şeylerin yeni başladığına ilişkin bir duygu var içimde.»</p>

  <p class="p5">Cal çağrıya uyarak tam Carson'un peşine takılmak üzereyken yerdeki leke gözüne ilişti. «Tanrım!» diye derinden bir nefes aldı.</p>

  <p class="p5">Leke buraya taşındıkları günkü görünüşteydi. Kırmızımsı kahverengi, kalın, tozla katılaşmış, adeta ne olduğu anlaşılamaz bir şeydi. Ama sonra tümüyle temizlemişlerdi onu. Temizlendiğini çok iyi anımsıyordu.&nbsp;June'un ellerinin o günkü hali, yere diz çöküp leke kazıyışı hâlâ gözlerinin önündeydi.</p>

  <p class="p5">Ve şimdi leke yine oradaydı.</p>

  <p class="p5">Bir kez daha dönüp resme baktı. Louise Carson'un yaralı göğsünden kan damlıyordu. Boğazından da kan gelmekteydi.</p>

  <p class="p5">Sanki geçmiş geri gelmiş ve çok net bir biçimde sehpadaki kâğıda yansımıştı. O geçmiş şimdi atölyede canlanmış gibiydi.</p>

  <p class="p5">Hartwick'le Corinne Hatcher, Pendleton'ların evine vardıklarında Cal ve Josiah Carson da yeni dönmüşlerdi. June hâlâ yüzü soluk bir&nbsp;halde oturma odasındaki koltuğundaydı. Gelenler onun çevresinde toplandılar.</p>

  <p class="p5">«Gördün mü?» diye sordu June, Cal'a. Cal sadece başını salladı.</p>

  <p class="p5">«Onu ben yapmadım,» diye ekledi June.</p>

  <p class="p5">«Nereden geldi oraya?»</p>

  <p class="p5">June yüzünde anlamsız bir ifadeyle karşılık verdi: «Dolap!..» Sözünü daha sonra tamamladı: «Bir hafta ya da daha fazla önce onu dolapta bulmuştum. Sadece bir eskizden ibaretti. Ama bugün atölyeye gittiğimde sehpanın üzerinde tamamlanmış bir resim olarak duruyordu.»</p>

  <p class="p5">«Ne olmuş?» diyerek Tim girdi araya: «Ne hakkında konuşuyorsunuz?»</p>

  <p class="p5">«Bir resim!» dedi June sakin bir sesle: «Atölyede. Girip görebilirsiniz onu. Görmenizi istediğim şey o!»</p>

  <p class="p5">Tim şaşırıp kaldı. Corinne'le birlikte odadan ayrılmak üzerelerken telefon çaldı. June telefonun çok yakınında olduğu halde uzanmak için&nbsp;hiçbir hareket yapmadı. Sonunda Cal yetişip telefonu açtı:</p>

  <p class="p5">«Alo!»</p>

  <p class="p5">«Ben Bertha Carstairs. Acaba Joe Carson orada, sizin yanınızda mı?»</p>

  <p class="p5">Cal'ın kaşları hafifçe çatıldı: «Evet, burada,» dedi. Bunu derken de soran gözlerle Carson'a baktı. Telefona çıkmayı reddetmesini bekliyordu. Fakat Carson çoktan toparlanmıştı. Sanki atölye olayını hiç yaşamamış gibiydi. Telefonu Cal'ın elinden aldı:</p>

  <p class="p5">«Ben Doktor Carson!»</p>

  <p class="p5">«Ben Bertha Carstairs, Joe, korkunç bir şey oldu. Sally'le Alison şimdi geldiler ve Annie Whitmore'un oyun alanında olduğunu söylediler. Joe, ölmüş olabileceğini söylüyorlar! Salıncakların altındaymış.&nbsp;Sally öyle dedi. Düşmüş gibi görünüyormuş. Bir kaza ya da ona benzer bir şey...»</p>

  <p class="p5">Sesi zayıflayıp uzaklaştı. Carson onun bir şeyleri gizlemekte olduğunu anladı:</p>

  <p class="p5">«Başka ne var, Bertha? Bir şeyler daha var gibi, değil mi?»</p>

  <p class="p5">Bertha Carstairs önce duraksadı. Konuştuğunda sesinde bir özür tonu hissediliyordu:</p>

  <p class="p5">«Pek emin değilim,» diye başladı. Sesi derinden geliyordu. «Önemli olmayabilir. Hatta hiçbir anlamı da yoktur belki. Ama... Ne desem?..» Telefonda bir sessizlik oldu. Sonra daha net bir tonla konuşmaya başladı: «Joe, Sally bugün Michelle Pendleton'u görmüş. Yürüyerek kasabadan geliyormuş. Sally dedi ki, geçen hafta Annie'yle Michelle oynuyor-larmış ve Susan Peterson'la, Billy Evans'a olanları düşündüğümde...&nbsp;Şey... Daha doğrusu bilemiyorum. Söylemek istemiyorum...» Sözünü&nbsp;tamamlayamadı. Ses yeniden hafifledi ve uzaklaştı.</p>

  <p class="p5">«Anlıyorum,» dedi Carson. «Tamam, Bertha.»</p>

  <p class="p5">Telefonu yerine koydu ve kendisini dikkatle izlemekte olan dört kişiye döndü: «Annie Whitmore,» dedi. Yeniden durakladı: «Ona bir şeyler olmuş.» Bertha Carstairs'in söylediklerini aynen yineledi.</p>

  <p class="p5">«Oh Tanrım!» diye inledi June. «Michelle'e yardım edin. Lütfen ona yardım edin!» Birden gözleri dehşetle büyüdü, yerinden fırlayıp ayağa&nbsp;kalktı:</p>

  <p class="p5">«Ama nerede? Michelle nerede? Eğer Sally onu bu tarafa gelirken görmüşse, eve gelmiş olmalıydı.» Gözlerinde delilik belirtileri oluştu.&nbsp;Hole doğru koşarak bağırmaya başladı: «Michelle! Michelle!»</p>

  <p class="p5">Odada bulunanlar June'un, kızının adını söyleyerek merdivenlere koştuğunu işittiler. Kısa bir sessizlik oldu. Birkaç saniye sonra da June&nbsp;aşağı indi.</p>

  <p class="p5">«Evde değil, Cal! Burada değil!»</p>

  <p class="p5">«Kaygılanma, onu buluruz.»</p>

  <p class="p5">«Lisa!» diye boğuk bir ses geldi Tim'den. Ama ne demek istediğini yalnız Corinne arılayabildi:</p>

  <p class="p5">«Sally ve Alison'la birlikteydi,» dedi ve Carson'a döndü: «Joe Amca! Bayan Carstairs, Lisa'yla ilgili bir şey dedi mi?»</p>

  <p class="p5">Josiah Carson anımsamaya çalışırken Tim telefonu kaptı. «Telefonu kaçtı onun? Çabuk söyleyin, kaçtı telefon numarası?»</p>

  <p class="p5">Corinne telefonu onun elinden alarak numaraları çevirmeye başladi. Telefon bir çaldı, iki çaldı, Berthr Carstairs'in telaşlı sesi gelinceye kadar bir daha çaldı.</p>

  <p class="p5">«Bayan Carstairs mi? Ben Corinne Hatcher. Lisa Hartwick' ten bir haber var mı? O da Sally ve Alison'la birlikteydi. Onlarla beraber eve&nbsp;döndü mü?»</p>

  <p class="p5">«Niye sordunuz? Hayır!» dedi Bertha ve: «Bir saniye,» diyerek telefonu bıraktı. Kısa bir sessizlikten sonra Bertha yeniden hattaydı:</p>

  <p class="p5">«Benson'ların orada kalmış. O ve Jeff aşağıya, koya gideceklermiş. Umarım çocuklar orada oynamaya dalmamışlardır. Akıntılar şu sıra çok tehlikeli de...»</p>

  <p class="p5">Corinne onun sözü daha fazla uzatmasını beklemedi: «Merak etmeyin,» dedi. «Ben Pendleton'lardayım. Onu herhalde bulacağız.» Telefonu kapayıp Tim'e döndü: «Buralarda bir yerde olması gerek. Jeff Ben-son'la birlikte kıyıya gidiyorlarmış.»</p>

  <p class="p5">«Bu o bebek yine? O kahrolası bebek!» Herkes June'a şaşkın şaşkın baktı. Yalnız Josiah Carson ne demek istediğini anlamıştı June ağlayark devam etti: «Görmüyor musunuz? Her şey o kahrolası oyuncak bebekle başladı!» June bir kez daha merdivenlere doğru koştu ve&nbsp;Michelle'in odasına deli gibi daldı. Çılgınlar gibi etrafı gözden geçirdi.&nbsp;Oyuncak bebeği arıyordu.</p>

  <p class="p5">Amanda!</p>

  <p class="p5">Hata tümüyle Amanda'nındı.</p>

  <p class="p5">Eğer o oyuncaktan bir kurtulabilse!</p>

  <p class="p5">Sonunda onu buldu. Pencerenin önündeki koltuğun bir kenarına sokuşturulmuştu. Görmeyen gözleri körfezdeki Devil's Passage'a boş&nbsp;boş bakıyordu. June hızla gitti ve bebeği aldı. Fakat tam pencerenin&nbsp;önünden geriye döneceği sırada bir kıpırtı dikkatini çekti.</p>

  <p class="p5">Yağmur damlalarıyla netliği bozulmuş camdan dışarıya baktı. Bir şeyleri görmek istiyordu.</p>

  <p class="p5">Yarın yanında, kuzey tarafında, mezarlık yakınında...</p>

  <p class="p5">Evet, o Michelie'di.</p>

  <p class="p5">Yarın yanında değil, üstündeydi ve bir kayaya abanmış, aşağıya, kıyıya doğru bakıyordu.</p>

  <p class="p5">Ama kayaya doğru tam eğilmiş de değildi. Ne yapıyordu orada. Evet, kayayı itiyordu.</p>

  <p class="p5">«Yo! Hayır!» Soluğunu tuttu June. Bebek elinde olduğu halde oradan dışarıya koştu.</p>

  <p class="p5">«Dışarıda!» diye bağırdı: «Michelle dışarıda, Cal! Git al onu. Lütfen git, getir onu!»</p>

  <p class="p5">Sis Michelle'in etrafını hızla sarmaya başlamış, kıyı görünmez olmuştu. Farkında olduğu tek şey Amanda'ydı. Amanda orada, çok&nbsp;yakınında duruyor, ona dokunuyor ve fısıldamaya devam ediyordu:</p>

  <p class="p5">«Geliyorlar! Geliyorlar, Michelle. Onları görebiliyorum... Gittikçe yaklaşıyorlar... Hemen hemen geldiler bile... Şimdi! Bana yardım et,&nbsp;Michelle. Yardım et bana!»</p>

  <p class="p5">Michelle uzandı ve kayaya dokundu. Elinin altındaki şeyin canlıymışçasına titrediğini hissetti.</p>

  <p class="p5">«Daha kuvvetli!» diye fısıldadı Amanda, yılan ıslığını anımsatan bir sesle. «Onu daha kuvvetli itmemiz lazım. Çok geç olmadan itmeliyiz.»</p>

  <p class="p5">Michelle kayayı biraz daha itince taşın yerinden oynadığını anladı, sonra da ileri geri sallanır gibi olduğunu farketti. Elini çekip ondan kurtulmak, geri çekilmek istedi, ama yapamadı. Kayar gibi oldu, bir silkinme hareketi duydu. Sonra her şey tam bir boşluktaydı.</p>

  <p class="p5">Kulağına ulaşan çok hafif bir sesti. Dalgaların kıyıya çarpma sesleri arasında işitilmeyecek kadar hafif bir ses. Ama Jeff yine de işitti onu ve&nbsp;yukarılara baktı.</p>

  <p class="p5">Ses tepeden geliyordu.</p>

  <p class="p5">Kıyıya durduğu yerin tam yukarılarından.</p>

  <p class="p5">Sonra onun hızla yuvarlanışını gördü.</p>

  <p class="p5">Kayanın gelmekte olduğunu ve kendisine çarpacağını görüyordu. Çok hızlı hareket etmesi, yana, geri, bir taraflara hemen sıçraması&nbsp;gerektiğini de biliyordu, ama hareket edemedi. Dudakları gerilip buruldu. Karnına ağrılar girdi. Ölmek üzereydi ve bunun da farkındaydı. Tam anlamıyla donmuş haldeydi. Son anda birden adaleleri iradesinin isteğine uymak için harekete geçti. Ne var ki çok geç kalmıştı.</p>

  <p class="p5">İki metre çapındaki kocaman kaya gelip kendisine çarptı. Kayanın ağırlığını duyarak yere çakıldı. Çarpma sesini de duyar gibi oldu. Ağır&nbsp;kitlenin altında eziliyordu.</p>

  <p class="p5">Tüm bunların ötesinde bir şey daha işitiyordu: Bir kahkaha!</p>

  <p class="p5">Öldüğü sırada bile ses üzerinde dalgalanmasını sürdürüyordu. Bunun nereden geldiğini de bilmiyordu. Küçük bir kızdı gülen. Ama&nbsp;niçin gülüyordu ki? Ne yapmıştı da kendisine gülüyordu?</p>

  <p class="p5">Sonra öldü.</p>

  <p class="p5">Kahkahayı Michelle de duydu. Gülenin Amanda olduğunu anladı. Amanda onunla olmaktan mutluydu ve bu da kendisini mutlu ediyordu.&nbsp;Ama Amanda'nın neden mutlu olduğunu da pek bilmiyordu.</p>

  <p class="p5">Sis açılmaya başladı. Michelle yardan aşağıya baktı, kıyıyı yeniden görebiliyordu.</p>

  <p class="p5">Kıyıda küçük bir kız vardı. Sessiz sessiz oturuyor ve düşen kayaya bakıyordu. Michelle kayanın ona da çarpabileceğini farketti. Ama çarp-mamıştı.</p>

  <p class="p5">Peki, kaya ona çarpmadıysa küçük kız niçin bağırıyordu?</p>

  <p class="p5">Kayadan geliyordu ses. Kayanın altında çırpınan, çıkmaya çalışan bir şey vardı. Ne olabilirdi bu?</p>

  <p class="p5">Sisin son kalıntıları da eriyip gitti. Michelle şimdi her şeyi çok daha açık seçik görebiliyordu.</p>

  <p class="p5">Bir bacaktı bu. Evet kayanın altından birinin bacağı dışarı taşmıştı.</p>

  <p class="p5">Amanda gülüyor ve kendisine bir şeyler söylüyordu. Dikkatle dinledi. Amanda'nın sözcüklerini işitebilmek için kendini zorladı.</p>

  <p class="p5">«Oldu işte!» diyordu Amanda. «Oldu işte. Hepsi öldü, ben gidebilirim artık. Hoşçakal, Michelle!» Amanda bir daha güldü. Mutluydu. Sonra ses zayıflayıp kayboldu.</p>

  <p class="p5">Şimdiyse başka sesler vardı. Michelle onları duyabiliyordu. Ona seslenen, bağıran seslerdi.</p>

  <p class="p5">Geriye dönüp baktı. Birtakım insanlar ona doğru koşuyordu. Koşarken de adını yineliyorlardı.</p>

  <p class="p5">Onların ne istediklerini biliyordu.</p>

  <p class="p5">Kendisini yakalamak, itmek, uzaklaştırmak istiyorlardı.</p>

  <p class="p5">Ama o bir şey yapmamıştı ki. Olanları yapan Amanda'ydı. Onun yaptıkları Amanda'nın buyruklarına uymaktan başka bir şey değildi.&nbsp;Bunun için onu nasıl kınayabilirlerdi?</p>

  <p class="p5">Her şey tıpkı rüyasında olduğu gibiydi.</p>

  <p class="p5">Onlardan uzaklaşmalıydı. Kendisini yakalamalarına izin vermemeliydi.</p>

  <p class="p5">Koşmaya başladı. Topal ayağı onu adeta geri çekiyordu. Kalçasında yine zonklama belirmişti. Elinden geldiğince onu duymamaya çalıştı.</p>

  <p class="p5">Sesler giderek yaklaşıyordu. Kendisini yakalamak üzereydiler. Yine tıpkı rüyada olduğu gibi durdu ve geriye baktı.</p>

  <p class="p5">Babasını ve Doktor Carson'u tanıdı. Onlarla birlikte öğretmeni Bayan Hatcher de vardı. Bir de öbür adam? Kimdi o? Haa! Evet, Bay&nbsp;Hartwick. Onun burada ne işi vardı ki? Oysa, onu arkadaşı olarak düşünüyordu. Ama değilmiş demek. Öyle olmadığını şimdi anlıyordu. Kendisini aldatmaya, kandırmaya çalışmıştı. Ona da kızdı.</p>

  <p class="p5">Amanda. Evet, yalnız Amanda'ydı onun arkadaşı.</p>

  <p class="p5">Ama Amanda gitmişti.</p>

  <p class="p5">Nereye gitmişti acaba?</p>

  <p class="p5">Bilmiyordu.</p>

  <p class="p5">Bildiği tek şey oradan uzaklaşması gerektiğiydi ama kaçamıyordu.</p>

  <p class="p5">Oysa rüyasında kaçabilmişti. Umutsuzluk içinde rüyasında ne yaptığını anımsamaya çalıştı.</p>

  <p class="p5">Düşmüştü.</p>

  <p class="p5">Evet, olan buydu.</p>

  <p class="p5">Düşmüştü. Tıpkı Susan Peterson gibi, Billy Evans gibi ve Annie Whitmore gibi düşmüştü. Jeff Benson gibi kayalığın dibine düşmüştü.</p>

  <p class="p5">Sorusuna aradığı yanıt buydu.</p>

  <p class="p5">Düşecekti ve Amanda onunla ilgilenecekti.</p>

  <p class="p5">Sesler iyice yaklaşıp ona bağırdıklarında Michelle Pendleton kendini uçurumdan aşağı attı.</p>

  <p class="p5">Ancak Amanda gelmiyordu. Kayalara çarpmadan hemen önce anladı bunu.</p>

  <p class="p5">Amanda artık asla gelmeyecekti. Yine rüyasında olduğu gibi kayalara çarptı, ama bu kez bağırmadı.</p>

  <p class="p5">Bu kez Michelle kayaların kendisini kucaklamasına sevinmişti.</p>

  <p class="p5">Pendleton'ların evinin, oturma odasında sessizlik vardı. Ama şöminenin etrafına sıralanmış dört insanı da tedirgin eden bir sessizlikti bu. June duyguları donmuş bir halde, gözleri ateşe dikili, öylece oturuyordu. Ateşi sabahın erken saatlerinde bebeği yakmak amacıyla hazırlamış ardından bebeği ateşe atmıştı. Her şey olup bittikten sonra da aralarında konuşulmamış bir anlaşma varmışçasına, ateşe odun atılmaya&nbsp;devam edilmişti.</p>

  <p class="p5">Hâlâ ne olduğunu tam olarak bilmiyorlardı.</p>

  <p class="p5">Josiah Carson çekip evine gitmişti. Atölyede dediklerinin ne olduğunu onlardan hiçbirine söylemeksizin aralarından ayrılmıştı. Cal, Josiah'ın karmakarışık sayıklamalarını tekrarlamaya çalışmış, ama anlamlı bir şey çıkaramamıştı ortaya. Sonunda akşama doğru Tim atölyeye gitmişti. Orada o acayip resme uzun uzun bakmış, sonra bir şeyler araştırmaya koyulmuştu. Ne aradığının kendi de farkında değildi. Ama bir yerlerde bir şeylerin olabileceğini düşünüyordu. Öyle şeyler ki, ona zihnindeki sorunun yanıtını verecekti.</p>

  <p class="p5">Dolaptaki eskizleri buldu ve alıp eve götürdü. Hepsi birden incelediler. inceleyince de Susan Peterson'la Billy Evans'ın nasıl öldüğünü gördüler.</p>

  <p class="p5">Hepsi de bir ya da birkaç kez atölyeye uzanarak kırmızı boya lekesine bir daha bakma gereğini duydu. Bununla, bilmedikleri geçmiş arasında bir bağ kurmaya çalışıyorlardı.</p>

  <p class="p5">Garip gölgeye ilk dikkat eden Corinne oldu.</p>

  <p class="p5">Tablonun canlı renkleri arasında farkedilmez durumdaydı. Ama</p>

  <p class="p5">Corinne bir kez gösterdikten sonra hepsi de kolaylıkla onu ayırt edebildiler.</p>

  <p class="p5">Zeminin öbüc yanından yansıyan bir gölge resmin bir köşesinden ölmekte olan Louise Carson'a uzanıyordu.</p>

  <p class="p5">Şekilli bir gölge, yani bir siluetti bu. Eski moda giysili, boneli bir genç kızın gölgesiydi. Kollarından biri kalkıktı ve elinde de bir nesne vardı.</p>

  <p class="p5">Resme bakanların hepsi de açık seçik gördüler, çocuğun elindeki bir bıçaktı.</p>

  <p class="p5">Hepsi de resimleri Michelle'in yaptığını anladılar. Tim bu resimle-' rin, kızın kişiliğinin karanlık yanını yansıtan çizimler olduğunda diretti.&nbsp;Onun, bir yerlerde Louis Carson'un bir resmini görmüş olması gerekirdi. Bu imaj o gözlemin zihninde kalan iziydi. Ondan sonra Amanda'yı&nbsp;yaratmaya başladığında Paradise Point hikâyelerini, daha başka masalları, çok uzun zaman önce ölen Amanda'yı biraraya getirerek bir efsane oluşturmaya başlamıştı. Michelle için hayalet gerçek bir varlıktı.&nbsp;Sadece onun hayalinde yaşamış da olsa, gerçekti.</p>

  <p class="p5">Lisa Hartwick'e bir sakinleştirici verildi ve yatağa yatırıldı. Uyandığında aklı karmakarışıktı, ama sonra nerede olduğunu anımsadı.</p>

  <p class="p5">Michelle Pendleton'un yatağında ve Michelle Pendleton'ların evindeydi.</p>

  <p class="p5">Yataktan çıkarak kapıya gitti. Dışarıya kulak verdi ve aşağı kattan gelen mırıltıları işitti. Kapıyı açarak babasına seslendi:</p>

  <p class="p5">«Baba!»</p>

  <p class="p5">Bir dakika sonra Tim merdiven başında belirdi.</p>

  <p class="p5">«Uyuyamıyorum,» diye yakındı Lisa.</p>

  <p class="p5">«Pekâlâ. Biraz sonra evimize gideceğiz nasıl olsa...»</p>

  <p class="p5">«Şimdi gidebilir miyiz? Ben burayı hiç sevmiyorum.»</p>

  <p class="p5">«Hemen, şimdi, tatlım,» dedi Tim. «Sen giyin, hemen gideriz.»</p>

  <p class="p5">Lisa yatak odasına döndü ve giyinmeye başladı. Aşağıdakilerin neler konuştuklarını biliyordu.</p>

  <p class="p5">Michelle Pendleton'u konuşuyorlardı.</p>

  <p class="p5">Lisa da o konuda konuşmak ve kıyıda gördüklerinin hepsini onlara anlatmak irtiyordu.</p>

  <p class="p5">Ama bunu yapmaktan da korkuyordu.</p>

  <p class="p5">Gördüklerini onlara söyleyecek olsa kendisinin deli olduğuna hükmedeceklerinden hiç kuşkusu yoktu.</p>

  <p class="p5">Merdivenlerden aşağıya inerken gördüklerini onlara kesinlikle söylememeye karar verdi. Ayrıca onları görmemiş de olabilirdi pekâlâ.</p>

  <p class="p5">Belki de orada Michelle'le birlikte hiç kimse yoktu. Belki de gördüğü siyahlar giyinmiş, boneli küçük bir kız değildi.</p>

  <p class="p5">Belki de bunların hepsi yanıltıcı bir gölgeden başka bir şey değildi.</p>

  <p class="p5"><a id="a32"></a><span class="t1">&nbsp;</span></p>
</body>
</html>
