<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>II. Bölüm</title>
</head>

<body>
  <h1 class="h11">II. Bölüm</h1>

  <p class="p5">Saksıların yerleştirildiği, sera görünümündeki kulübenin dikkat çeken bir yapısı vardı. Sağlam bir yapıydı ve June bunun hangi amaçla yapılmış olduğunu anlamaya çalışıyordu. Dördüncü kez oraya gittiğinde, bu yerin sadece bir depo ya da çalışma yeri olarak yapılmış olmadığını düşünmeye başladı. Okyanusa bakan pencerelerin aralıklarının dikkatle hesaplandığı görülüyordu. Yüz yıldır kullanıldığı için yıpranmış görünen meşe tahtasından kalın döşemeler de özenliydi. Boyutlarına&nbsp;bakılacak olursa, burası sadece bir bahçıvanın kullanması için yapılmış&nbsp;olamazdı; bunun için fazlaca iyi hesaplanmış bir yerdi. Sonunda June,&nbsp;burası kim tarafından düşünülmüş olursa olsun, düşünenin kendi gereksinimine göre plan yaptığına karar verdi. Depo ya da sera gibi görünse&nbsp;de stüdyo olarak düşünüldüğü anlaşılıyordu. Okyanusa bakan pencereler uçurumun engellemediği ölçüde kuzeyi görüyordu. Pencerelerin&nbsp;altında, özenli bir marangozun elinden çıktığı farkedilen güzel bir dolap&nbsp;duvar boyunca uzanıyordu. Aynı zamanda tezgâh olarak düşünülmüş&nbsp;dolabın bir ucuna bir lavabo yerleştirilmişti. Yılların kiriyle renk değiştirmiş tuğla duvarların vaktiyle badanalandığı anlaşılıyordu. Kapıların ve&nbsp;pencerelerin çerçeveleri, dışardaki yapraklarla uyumlu olması istenmiş-cesine, açık yeşil boyanmış, şimdiyse boyalar kat kat soyulmaya başlamıştı. Odanın dip tarafında bir dolap vardı. O an için June dolabın kapısını açmamayı yeğledi ve içinde ne gizlenebileceğini düşünmeye koyuldu. Anılar, armağanlar, diye aklından geçirdi mutluluk içinde. Keşfedilmeyi bekleyen, geçmişten anılar, diye düşüncesini tamamladı.</p>

  <p class="p5">Oradaki bir iskemleye yerleşmeye çalışırken, bebeğin doğumuna kaç gün kaldığını hesapladı. Otuz üç sayısı geçti gözlerinin önünden ve&nbsp;aptalca bir iş bu yaşta bebek sahibi olmak, diye düşündü. Sonra kaygı&nbsp;verici düşünceler birbirini izledi. Sadece aptalca değil, belki hem kendim, hem de bebek için tehlikeli olabilecek bir şey. Kendi kendini uyardı: Dikkatli ol! Ancak daha önce musallat olan düşünce onu bir türlü&nbsp;rahat bırakmıyordu. Bulunduğu odada boşa gitmiş yılları düşünmekten&nbsp;kurtulmak için çaba harcamaya başladı.</p>

  <p class="p5">Gövdesinin nasıl ağırlaştığını hissetmemeye çalışarak ayağa kalktı. Bunca yıldır kimsenin yaşamadığı bir binanın nasıl olup da böylesine&nbsp;eski eşyayla dopdolu olabileceğini anlamaya çalışıyordu.</p>

  <p class="p5">Köşelerden birinde bir çöp kutusu gözüne ilişti. İnanılır gibi değildi, ama boştu. Çöp kutusu kısa süre sonra dolmuştu. June kutunun üstüne çıkıp içindekileri bastırmayı aklından geçirdi.</p>

  <p class="p5">Böyle bir şey yapmaktan kendini alıkoyduğu için kendi kendini kutlayarak aklından geçeni silip attı. Biliyordu ki, Cal onu böyle bir şey yaparken yakalasa, hemen dikkatsizlikle suçlayıp çok kötü şeyler söyleyebilirdi. Ayrıca bunu yaparken bacağını kırabilir, üstelik erken doğum&nbsp;yapabilirdi. Şu sırada böyle bir şey yapmak onun için aşırı bir hareketti&nbsp;ve tehlikeli olabilirdi. Çöp kutusundakileri olabildiğince bastırmak yerine, çöpleri yerleştirmekle yetindi ve kutu patlayacak hale gelinceye&nbsp;kadar üstüne ekledi. Sonra da yerleri temizlemek için ne yapabileceğini&nbsp;düşünerek etrafına bakındı.</p>

  <p class="p5">Uzun yıllardır gizli anıların, hazinelerin biriktiği dolabı düşkırıklığı pahasına da olsa açtı ve anıların yerine bir kova, saplı bir tahta bezi ve&nbsp;bir süpürge buldu. Odanın eskimiş havasını biraz tazeleyebilmek umuduyla pencereyi aralayarak yerdeki tozu ve çöpü bir köşeye toplamaya&nbsp;başladı.</p>

  <p class="p5">Odanın ortalarına gelmişti ki, süpürge bir şeye takıldı. Takılan şeyi süpürgenin ucuyla çekmek istedi. Gelmeyince de ne olduğunu anlamak için eğildi.</p>

  <p class="p5">Süpürgeyi tutan şey, bir metrekareye yakın alana dağılmış bir tür lekeydi. Ne dökülmüşse, kuruması için öylece bırakılmış, zaman içinde&nbsp;üzerine oturan tozla süpürgenin hareketini önleyecek bir santim kalınlığa erişmişti.</p>

  <p class="p5">June doğruldu ve bir işe yarayıp yaramayacağını anlamak için saplı tahta bezini almaya gitti. Ancak, denemeye vakit kalmadan Ca' ve Michelle kapıda beliriverdi.</p>

  <p class="p5">Cal etrafa şöyle bir göz atarak alnını ovuşturdu:</p>

  <p class="p5">«Gelip hemen buraya bakacağını, birtakım planlar yapacağını biliyordum zaten.»</p>

  <p class="p5">June biraz pişman:</p>

  <p class="p5">«Dayanamadım,» dedi. «Öyle güzel bir yer ki. Üstelik inanılmayacak kadar da karışıktı. Böyle olması beni üzdü galiba.»</p>

  <p class="p5">Michelle darmadağınık odaya bir göz attı. Ürperir gibi kollarını kavuşturdu. Hâlâ eşikte dikiliyordu. Yüzünü buruşturarak konuştu:</p>

  <p class="p5">«Burası insana ürperti veriyor. Ne için kullandılar acaba?»</p>

  <p class="p5">«Saksıları koymak için kulübe,» dedi annesi. «Bir tür bahçıvan odası. Bahçıvanın tüm aletlerini sakladığı, aynı zamanda tohumları yeşerttiği yer. Buna benzer bir şey...» June biraz duraklayıp düşündükten sonra devam etti: «Ama içimde garip bir duygu var. Bana öyle geliyor ki, burayı başka bir şey için de kullanmışlar.»</p>

  <p class="p5">Cal kaşlarını kaldırdı:</p>

  <p class="p5">«Hırsız polis mi oynamışlar acaba?»</p>

  <p class="p5">«Herhalde değil,» dedi June. «Ama şuraya bak. Yerler meşe tahtası. Bir de şu dolaplara bak! Bahçıvan için kim böyle bir şey yaptırır?»</p>

  <p class="p5">«Elli yıl öncesine kadar pek çok kimse böyle bir şey yaptırabilirdi,» dedi Cal. «Unutma ki, o zamanlar her şeyi kalıcı olmak üzere yaptırıyorlardı.»</p>

  <p class="p5">June alnını ovuşturdu:</p>

  <p class="p5">«Bilmem. Bahçıvan odası olarak bana biraz fazla güzel geldi. Daha başka bir şey olmalı...»</p>

  <p class="p5">Michelle, June'un daha önce farkına varıp temizlemek için uğraştığı lekeyi göstererek sordu:</p>

  <p class="p5">«Bu nedir?»</p>

  <p class="p5">«Bilmiyorum. Biri oraya boya dökmüş herhalde. Ben de onu silmeye hazırlanıyordum.»</p>

  <p class="p5">Michelle içeri girerek lekeli yere yaklaştı. Çömelip ona dokunmak istedi. Tam oraya uzanmış dokunmak üzereyken birden elini geri çekti.</p>

  <p class="p5">«Kana benziyor» dedi ve ayağa kalkarak annesinin yüzüne baktı: «Bahse girerim burada biri öldürülmüştür.»</p>

  <p class="p5">June adeta nefesi tıkanarak:</p>

  <p class="p5">«Öldürülmüş mü?» dedi. «Böyle tuhaf fikirleri kim sokuyor senin kafana?»</p>

  <p class="p5">Michelle annesinin dediklerini işitmezlikten gelerek babasına döndü:</p>

  <p class="p5">«Baksana, baba. Kana benzemiyor mu?»</p>

  <p class="p5">Cal yüzünde hafif bir gülümsemeyle Michelle'in yanına gitti ve lekeyi kızından daha büyük bir dikkatle inceledi. Ayağa kalktığında yüzü son derece ciddiydi.</p>

  <p class="p5">«Kesinlikle kan,» dedi. «Buna hiç kuşku yok.» Sonra yüzünde alaycı bir gülümseme belirdi. «Elbette boya, bir tür çamur ya da ne olduğunu Tanrı'nın bileceği başka bir şey. Ama kan olup olmadığını bilmek istiyorsan gerekeni yaparım.»</p>

  <p class="p5">June konuyu değiştirmek istedi:</p>

  <p class="p5">«iğrenç bir şey bu. Güzel bir oda burası. Çok güzel de bir stüdyo olacak. Onun için lütfen bana burada dehşet verici şeyler geçtiğini söylemeye çalışmayın.»</p>

  <p class="p5">Michelle omuz silkti ve bir kez daha etrafa göz gezdirdi:</p>

  <p class="p5">«Pekâlâ, burası senin olsun. Ben hiç hoşlanmadım.» Kapıya yönelerek sordu: «Kıyıya gidebilir miyim? Bir sakıncası var mı?»</p>

  <p class="p5">June biraz kuşkulu, sordu:</p>

  <p class="p5">«Saat kaç?»</p>

  <p class="p5">Cal kızına arka çıkan bir yanıt verdi:</p>

  <p class="p5">«Havanın kararmasına daha çok var. Ama dikkatli ol, prenses. Buradaki ilk gününde düşmeni istemiyorum. Bana hastalar ödeme yapsın, kendi ailem değil.»</p>

  <p class="p5">Michelle kendisini koya ulaştıracak olan patikada yürümeye koyulduğunda kulaklarında hâlâ babasının sözleri çınlıyordu: «Düşmeni istemiyorum.» Ama neden düşecekti? Yaşamında hiç düştüğünü anımsamıyordu. Sonra aklına geldi. Şu, düşen çocuk. Babası hâlâ o çocuğu düşünüyordu. Ama bu onun hatası değildi ki? Öyle olsa bile Michelle&nbsp;onun için ne yapabilirdi?.. Vardığı sonuçtan mutlu, aşağıya doğru inmeye başladı.</p>

  <p class="p5">Cal, Michelle gözden kayboluncaya kadar bekledi. Sonra karısını kucakladı ve Öptü. Bir dakika sonra, onu bıraktığında June soru dolu&nbsp;bakışlarını ona çevirdi:</p>

  <p class="p5">«Ne demek oluyor bu?»</p>

  <p class="p5">«Özei olarak hiçbir şey. Genel olarak her şey,» dedi Cal. «Burada olduğum için çok mutluyum. Seninle evli olduğum için çok mutluyum.&nbsp;Michelle gibi bir kıza sahip olduğum için çok mutluyum. İlerideki her&nbsp;şey için çok mutluyum.» June'un karnına sevgiyle dokunup okşadı:&nbsp;«Ama yapacağın işlerde biraz daha dikkatli olmanı istiyorum. Sana ve&nbsp;bebeğe hiçbir şey olmamalı.»</p>

  <p class="p5">«Ben iyiyim,» dedi June. «Bilmeni isterim ki, çöpü bastırmak için şu çöp kutusunun içine girmedim.»</p>

  <p class="p5">Cal derin bir göğüs geçirdi:</p>

  <p class="p5">«Bunun beni memnun etmesi lazım.»</p>

  <p class="p5">«Kaygılanmayı bırak. Ben iyi olacağım. Bebek de iyi olacak. Gerçekte benim tek kaygım Michelle.»</p>

  <p class="p5">«Michelle mi?»</p>

  <p class="p5">June başıyla onayladı karşılık verdi:</p>

  <p class="p5">«Bebeğin onu nasıl etkileyeceğini çok merak ediyorum. Şunca zamandan beri tüm dikkatimiz onun üzerindeydi. Bebek gelince bir&nbsp;rekabet başlayacağını düşünmüyor musun?»</p>

  <p class="p5">«Başka bir çocuk olsa evet derim,» dedi Cal derin düşüncelere dalarak. «Michelle için hayır. O son derece dengeli bir çocuk. Genetik&nbsp;olmalı bu. Tanrı bilir, bizden gelen bir şey değildir.»</p>

  <p class="p5">June alaycı bir tavırla kocasına çıkıştı:</p>

  <p class="p5">«Yeter artık. Sen de çok katısın. Her zaman da öyle oldun.» Sesindeki alaycılık yerini sakinliğe bıraktı ve devam etti: «Ben onun doğacak çocuğu kendine karşı bir tehdit gibi görmesinden korkuyorum. Öyle&nbsp;görmesi de normal olacaktır. Değil mi?»</p>

  <p class="p5">Cal kendini hemen oracıktaki iskemleye bıraktı. Kollarını göğsü üzerinde kavuşturdu. Bir hastasıyla yaptığı konuşmaya June da katılı-vermiş gibi bir havaya girdi:</p>

  <p class="p5">«Bak,» dedi. «Michelle olayları çok derinlemesine alıyor. Tanrım! Buraya göç edişimize gösterdiği tepkiye şöyle bir bakıversene! Herhangi bir çocuk ortalığı birbirine katar, evden kaçma tehditlerinde bulunur,&nbsp;daha akla gelmeyecek neler yapardı! Ama Michelle bunların hiçbirini&nbsp;yapmadı. Ona göre bu olay yeni bir serüvenden başka bir şey değil.»</p>

  <p class="p5">«Yani?»</p>

  <p class="p5">«Yanisi, bebek konusunda da aynı şey olacaktır. Sadece ailenin yeni bir üyesi. Öyle bilinecek. Ona ilgi göstermek gerektiğini düşünecek. Bundan hoşlanacak. O şimdi tam bebek bakıcılığı yapacak yaşta.&nbsp;Eğer ben Michelle'i tanıyorsam, o kardeşine annelik edecektir. Böylelikle seni tuvalin ve boyalarınla baş başa bırakacaktır.»</p>

  <p class="p5">June biraz rahatlamış olarak gülümsedi:</p>

  <p class="p5">«Kendi çocuğum için annelik hakkımı saklı tutuyorum. Michelle kendi çocuğu oluncaya kadar bekleyebilir.»</p>

  <p class="p5">Bunu söylerken birdenbire yerdeki leke bir kez daha gözüne ilişti. Kaşlarını çatarak sordu:</p>

  <p class="p5">«Sence bu nedir?»</p>

  <p class="p5">Cal da aynı noktaya gözlerini dikerek neşeli bir sesle karşılık verdi:</p>

  <p class="p5">«Kan. Michelle söylemişti ya!»</p>

  <p class="p5">«Oh Cal, biraz ciddi ol. Kan değil o. Sen de kan olmadığını biliyorsun.»</p>

  <p class="p5">«Peki seni kaygılandıran ne?»</p>

  <p class="p5">«Ben sadece bunun ne olduğunu bilmek istiyorum. Ne olduğunu bilirsem onu silmek, temizlemek için ne kullanabileceğimi de bileceğim.»</p>

  <p class="p5">Cal taşı gediğine koymak için önerisini hemen ortaya attı:</p>

  <p class="p5">«Güzel, ne yapacağımı söyleyeyim sana. Önce camcıların kullandığı macun bıçağıyla bir şey yapmayı deneyeceğim. Ondan sonra da biraz terebentin kullanacağım. Sadece boyaysa terebentin ona işleyecektir.»</p>

  <p class="p5">June merakla sordu:</p>

  <p class="p5">«Macun bıçağın var mı?»</p>

  <p class="p5">«Üzerimde mi? Hayır, yok. Ama araç gereç çantasında olması gerek. Tabii çantayı bulabilirsem.»</p>

  <p class="p5">June kararlı bir biçimde:</p>

  <p class="p5">«Gidip arayalım, bulalım,» dedi.</p>

  <p class="p5">«Şimdi?»</p>

  <p class="p5">«Evet, hemen, şimdi.»</p>

  <p class="p5">Cal hamile eşini keyiflendirmek için yapılacak en doğru şeyin onun isteğine uymak olduğunu düşünerek June'un peşine takıldı, eve doğru&nbsp;yürüdüler. Cal kutu ve paket yığını karışıklığı karşısında eşinin yılgınlık&nbsp;göstererek arama işinden vazgeçeceğini düşünüyordu. Ama öyle olmadı. June yığını sabırla karıştırmaya başladı, çok geçmeden de bağırdı:&nbsp;«İşte buldum!»</p>

  <p class="p5">Kutunun üzerinde «çeşitli» yazılıydı. Cal bunu okumakla birlikte şaşkınlık içinde sordu:</p>

  <p class="p5">«Aradığımız kutu olduğunu nereden biliyorsun?»</p>

  <p class="p5">June sevimliliğini artıran bir ses tonuyla:</p>

  <p class="p5">«inan bana,» dedi.</p>

  <p class="p5">Cal yığının en üstünde duran kutuyu aşağıya çekti ve yapıştırıcı bantı yırtarak açtı. Kapağın hemen altında araç gereç çantası duruyordu.</p>

  <p class="p5">«İnanılır gibi değil!» diye bağırmaktan kendini alamadı.</p>

  <p class="p5">June biraz kendini beğenmiş bir edayla karşılık verdi:</p>

  <p class="p5">«Paketlemede ustalık. Gel şimdi benimle.»</p>

  <p class="p5">CaPla birlikte stüdyoya döndüler. June iskemleye yerleşirken Cal iyice sertleşmiş lekeyi kazımaya koyuldu. Birkaç dakika sonra başını&nbsp;kaldırarak:</p>

  <p class="p5">«Bilmiyorum,» dedi.</p>

  <p class="p5">«Ne çıkıyor?»</p>

  <p class="p5">«Sökülmesine sökülecek. Ama ne olduğunu lam olarak bilemiyorum,» dedi Cal. June iskemleden kalkıp kocasının yanına gitti ve çömel-di.</p>

  <p class="p5">«Ne demek istiyorsun?» diye sorarken yerinden sökülüp dağılan ve ayaklarının dibine saçılan kahverengileşmiş parçacıklara dikkatle&nbsp;bakıyordu. Tereddütle uzanarak bir parçacığı eline aldı ve parmakları&nbsp;arasında ovalayarak tozu silmeye çalıştı. Aynı zamanda dokunma yoluyla da bunun ne olduğunu anlamaya çalışıyordu. Bir sonuca varamadığı&nbsp;için Cal'a sordu:</p>

  <p class="p5">«Nedir bu?» ,</p>

  <p class="p5">«Boya olabilir. Ama daha çok kurumuş kana benziyor,» dedi Cal yavaş bir sesle. Bunu söylerken karısıyla göz göze geldi. Gözlerini ayırmadan sözünü tamamladı:</p>

  <p class="p5">«Ne olursa olsun Michelle haklı çıkabilir.»</p>

  <p class="p5">Cal ayağa kalkarken eşinin elini tutarak kalkmasına yardım etti. O arada konuya biraz daha açıklık getirmek istiyordu:</p>

  <p class="p5">«Her neyse yıllardan beri oradaymış. Bu konuda bizim yapacağımız bir şey yok. Lekenin tümden temizlenmesi fazla vakit almayacaktır. Leke silindikten sonra konuyu tümüyle unutabilirsin.»</p>

  <p class="p5">Stüdyodan ayrılmalarından sonra June bir kez daha geri dönerek döşemedeki kahverengileşmiş kalıntıya baktı. Cai'ın temizlikten sonra&nbsp;lekenin unutulacağı düşüncesine katılmak istiyordu.</p>

  <p class="p5">Michelle patikanın bir noktasında durarak kıyıya oları mesafeyi kestirmeye çalıştı. Birkaç yüz metre olabileceğini düşünüyordu. Bir an için kıyıya inen bir başka yolu denemek geldi içinden. Ama hayır, hiç değilse bu kez tutturduğu yolu izlemeliydi. Daht sonra kayaların arasında&nbsp;yol aramak, yamacı süsleyen peygamber çiçeği benzeri ağaççıklar arasında dolaşmak için bol bol vakti olacaktı. Patika yürünmesi kolay bir&nbsp;yoldu, yıllar yılı yürünmekle zemin düzgünleşmişti. Yol bazı yer'erde kış&nbsp;yağmurlarının aşınd.rrnası yüzünden daralıyorc'u. Bazen de kaya parçacıklarına rastlanı ordu. Michelle bunları ayağının ucuyla yolun dışına itiyor, sor"a tîa gıtoide hızlanarak kıyıya doğru yuvarlanışlarına kulak veriyordu. Gözden kayboluşlarından bir süre sonra kulağına gelen tok sesten zemine ulaştıklarını anlıyordu.</p>

  <p class="p5">Patika okyanusun gelgitte kabarma çizgisinin kenarına ulaşıyordu. Şimdi deniz geri çekilmiş durumdaydı. Denizin çekildiği alan kayalık bir&nbsp;şerit görünümündeydi. Bunlar o kesimde toprak üstünde belirmiş bir&nbsp;granitin ufalanmış parçalarıydı ve Michelle'in önünde, Devil's Passa-ge'in kolları yönünde uzanıp gidiyordu. Durgun körfezdeki su, kaynamalar, anaforlar yaparak burgulu akıntılar meydana getiriyor, bu görünüşüyle de Michelle'in deneyimsiz gözlerine bile tehlikeli görünüyordu.&nbsp;Kuzeye doğru yürümeye başladı. Amacı kıyı boyunca ilerleyerek Paradise Point'e varmanın mümkün olup olmadığını anlamaktı. Okula gitmek&nbsp;için kıyıdan, yarın kenarından yürüyerek dosdoğru köyün içinden geçmek daha zevkli olacaktı. Hele hele, Boston'daki Harrison Okuluna gitmek için izlemek zorunda olduğu kalabalık yolla kıyaslandığında harika&nbsp;bir şeydi bu.</p>

  <p class="p5">Üç yüz metre kadar yürümüştü ki, kıyıda yalnız olmadığının farkına vardı. İleride, bir su birikintisinin kenarına çömelmiş biri vardı. Michelle'in varlığından habersiz gibiydi. Biraz kaygılı, o yönde yürümesini sürdürdü. İçinde bir tereddüt vardı. Yola devam mı etse, onunla konuşsa&nbsp;mı, yoksa görmezlikten gelip de geçip gitse miydi, bilemiyordu. Belki&nbsp;de geri dönmesi daha iyi olacaktı. O, bu konuda karar verinceye kadar&nbsp;su birikintisinin kenarındaki kişi onu gördü ve el salladı.</p>

  <p class="p5">«Hey!» diye seslenirken sesi dostçaydı. Ayağa kalkınca Michelle onun kendi yaşında bir erkek çocuk olduğunu gördü. Kıvırcık siyah saçları ve biraz ürkütücü mavi gözleri vardı. Yüzünde geniş bir gülümseme&nbsp;belirmişti. Michelle biraz isteksiz el salladı ve: «Merhaba,» diye karşılık&nbsp;verdi.</p>

  <p class="p5">Çocuk kayaların arasından Michelle'e doğru yürümeye başladı ve sordu:</p>

  <p class="p5">«Carson'un evine taşınan kız sen misin?»</p>

  <p class="p5">Michelle başını sallayarak söyleneni doğrularken bir noktayı düzeltme gereğini duydu:</p>

  <p class="p5">«Yalnız, şimdi orası bizim evimiz. Dr. Carson'dan satın aldık orayı.»</p>

  <p class="p5">«Yaa!» dedi çocuk ve uçurum yönünde hafif bir hareket yaptı. Michelle ne olduğunu anlayabilmek için dikkatle baktı. Görünürde hiçbir şey yoktu. Çocuk:</p>

  <p class="p5">«Ben Jeff Benson'um. Şurada oturuyorum,» dedi ve biraz önceki hareketinin yönünde bir yeri işaret etti:</p>

  <p class="p5">«Ama buradan bizim evi göremezsin. Yamaçtan hayli geride, uzakta. Annem uçurumun eninde sonunda denize kayacağını söylüyor. Ama ben sanmıyorum... Senin adın ne?»</p>

  <p class="p5">«Michelle.»</p>

  <p class="p5">«Seni ne diye çağırırlar?»</p>

  <p class="p5">Michelle şaşırdı, kaşlarını çatarak, «Michelle,» diye yineledi ve: «Başka ne diye çağırabilirler ki?» dedi. Jeff omuz silkti:</p>

  <p class="p5">«Ne bileyim. Çok değişik bir ad gibi geldi bana. Onun için sordum. Anladığıma göre Boston'dansın.»</p>

  <p class="p5">«Evet, öyle,» dedi Michelle.</p>

  <p class="p5">Jeff bir an kızı dikkatle ve merakla süzdü. Sonra bir kez daha omuz silkerek konuyu değiştirdi:</p>

  <p class="p5">«Buraya gelgitten kalan su birikintilerini görmek için mi geldin?»</p>

  <p class="p5">«Şöyle bir etrafa bakmak için geldim,» dedi Michelle. «Ne var o birikintilerde?»</p>

  <p class="p5">Jeff kışkırtıcı bir sesle karşılık verdi:</p>

  <p class="p5">«Ne yok ki. Şimdi deniz geri çekilmiş durumda. Suyun çekildiği yerde kalıntıların en güzellerini bulabilirsin. Daha önce hiç böyle bir birikinti görmedin mi?»</p>

  <p class="p5">Michelle başını salladı:</p>

  <p class="p5">«Yalnız piajdakini görmüştüm. Piknik için giderdik oraya.»</p>

  <p class="p5">Jeff biraz alaycı bir tavırla ve küçümseyerek karşıladı açıklamayı:</p>

  <p class="p5">«Onlar pek iyi değildir. Oralarda bulunabilecek iyi ve güzel kalıntılar yüzyıllar önce insanlar tarafından toplanmıştır. Ama buraya kolay kolay kimse ulaşamaz. Gel, göstereyim sana.»</p>

  <p class="p5">Jeff kayalar arasında Michelle'in önüne düştü. Birkaç adımda bir duruyor ve onun kendisine yetişmesini bekliyordu.</p>

  <p class="p5">«Tenis pabuçlarını giymelisin,» dedi. «Onlar kayalarda pek kaymaz.»</p>

  <p class="p5">Michelle nedenini anlayamadığı bir beceriksizlik duygusu içinde:</p>

  <p class="p5">«Bu kadar kaygan olacağını bilemedim,» dedi. Birkaç dakika sonra oldukça büyük bir birikintinin kenarına vardılar. Jeff kıyıya diz çöktü.&nbsp;Michelle de onun yanına çömelerek sığ suyun dibine bakmaya başladı.</p>

  <p class="p5">Önlerindeki su birikintisi sakin ve son derece duruydu. Michelle çok temiz bir camdan başka bir dünyayı seyrediyormıış duygusuna kapıldı. Suyun dibi garip yaratıklarla doluydu. Denizyıldızları, kabukları&nbsp;dikenli canlılar, gelincik çiçekleri kıpır kıpırdı. Hareketleri son derece&nbsp;yumuşaktı. Çağanozlar, sırtlannda emanet evleriyle telaşlı telaşlı koşuşturmaktaydı. Michelle ani bir hareketle bunlardan birini suyun içinden&nbsp;çekip aldı. Küçük yaratığın zayrf pençeleri Michelle'in parmağını sıkıştırmak için harekete geçti. Çaresizliğini hissedince de minik kabuğunun&nbsp;içine çekildi. Dışarıda sadece sağa sola kıvranan bıyık gibi bir şey kaldı.</p>

  <p class="p5">Jeff deneyimli biri olarak Michelle'i uyardı:</p>

  <p class="p5">«Avucunu tam olarak aç. Onu, seni göremeyeceği biçimde çevir. Sonra biraz bekle. Birkaç dakika içinde ininden çıkacaktır.»</p>

  <p class="p5">Michelle kendisine verilen talimata uydu. Gerçekten de bir dakika kadar sonra yaratık kabuğundan dışarıya çıkmaya başladı. Önce ayakları göründü.</p>

  <p class="p5">«Gıdıklıyor!» dedi Michelle farkında olmaksızın avucunu kapatırken. Avucunu açınca da yaratık yeniden kabuğunun içine çekilmeye başladı.</p>

  <p class="p5">«Denizyıldızlarından birinin içine bırakıver onu,» dedi Jeff.</p>

  <p class="p5">Michelle söyleneni yaptı. Ardından da bitki benzeri öbür yaratığın ürkmüş çağanozu dokunaçlanyla sarmaya başlayışını merakla seyretmeye koyuldu. Bir dakika içinde denizyıldızı tamamen kapandı ve çağanoz da görünmez oldu.</p>

  <p class="p5">Michelle sordu:</p>

  <p class="p5">«Ne olacak ona şimdi?»</p>

  <p class="p5">Jeff bir uzman edasıyla bilgi verdi:</p>

  <p class="p5">«Denizyıldızı onu yiyecek. Ondan sonra yeniden açılarak çağano-zur kalıntılarını dışarı atacak.»</p>

  <p class="p5">Michelle bozularak sordu:</p>

  <p class="p5">«Onu öldürdün mü yani?»</p>

  <p class="p5">«Nasıl olsa bir şey onu yiyecekti,» diye soğukkanlılıkla yanıtladı Jeff. Devam e.ti:</p>

  <p class="p5">«Buradan herhangi bir şeyi alıp götürmediğin ya da burada olmaması gereken bir şeyi buraya bırakmadığın sürece kimseye bir zarar vermiş olmazsın.»</p>

  <p class="p5">Michelle daha önce böyle bir şeyi hiç düşünmemişti. Bununla birlikte Jeff in söyledikleri onu etkiledi. Demek ki, bir şeyler bir yere ait, bir şeyier de değildi. Ve insan neyi, nereye koyduğuna dikkat etmeliydi.&nbsp;Evet, Jeff'in söyledikleri anlamlıydı.</p>

  <p class="p5">İki çocuk birikintinin etrafını dolaşmaya koyuldular. Suyun dibindeki değişik dünyayı ilgiyle inceliyorlardı. Jeff bir kaya parçasının üzerinde hareket etmeye çalışan küçük bir ahtapotu farketti ve bu yaratığın ayaklarını oluşturan binlerce emici damarı, karnının ortasındaki beş köşeli&nbsp;garip ağzı Michelle'e gösterdi.</p>

  <p class="p5">Michelle dayanamayıp sordu:</p>

  <p class="p5">«Nasıl oluyor da sen bunlar hakkında bu kadar çok şey biliyorsun?»</p>

  <p class="p5">Jeff: «Ben burada büyüdüm,» dedikten sonra biraz duraladı, sonra devam etti:</p>

  <p class="p5">«Ayıca btffı denir biyologu olmak istiyorum. Sen ne olmak istiyorsun?»</p>

  <p class="p5">«Bilmiyorum. Hiç düşünmedim »</p>

  <p class="p5">Jeff sordu:</p>

  <p class="p5">«Baban doktor değil mi?»</p>

  <p class="p5">«Bıınu nereden büiyorsun?»</p>

  <p class="p5">Jeff şirin şirin gülümseyerek karşıladı soruyu:</p>

  <p class="p5">«Herkes biliyor bunu. Paradise Point çok küçük bir yer. Burada herkes her şeyi bilir.»</p>

  <p class="p5">Michelle bir gerçeği yeni anlamıştı:</p>

  <p class="p5">«Öyle ml? Boston'daki gibi değil yani. Orada kimse kimsenin kim olduğunu bilmezdi. Kızardık buna.»</p>

  <p class="p5">«Onun için mi buraya taşındınız?»</p>

  <p class="p5">«Sanırım,» dedi Michelle yavaşça. «Hiç değilse taşınmamızın bir nedeni de buydu.» Birden konuyu değiştirmek istedi:</p>

  <p class="p5">«Bizim evde herhangi bir kimse öldürüldü mü?»</p>

  <p class="p5">Jeff sert bir şekilde baktı Michelle'e. Söyleneni tam duymamış gibi bir hali vardı. Hemen ayağa kalktı:</p>

  <p class="p5">«Öyle bir şey yok herhalde. Hiç işitmedim.» dedi ve geri dönerek kayalık kıyıya doğru yürümeye başladı. Michelle'in kendisini izlememesi üzerine de geri dönerek onu çağırdı:</p>

  <p class="p5">«Hadi gel. Deniz yükseliyor. Tehlikeli olabilir.»</p>

  <p class="p5">Michelle çömeldiği yerden doğruldu. O an garip bir hisse kapıldı.</p>

  <p class="p5">Birden başı döner gibi oldu. Gözleri hafifçe karardı. Üzerine yoğun bir sis çökmüş gibiydi. Birden dizlerinin üstüne düştü.</p>

  <p class="p5">Biraz ötede durmakta olan Jeff şaşkınlık içinde ona bakıyordu. Olduğu yerden seslendi:</p>

  <p class="p5">«İyi misin?»</p>

  <p class="p5">Michelle «evet» anlamına başını salladı ve yeniden ayağa kalktı. Bu kez hareketi çok yavaştı.</p>

  <p class="p5">«Sanırım çok hızlı kalktım,» dedi. «Başım döndü. Ortalık kararıyor-muş gibi geldi bana.»</p>

  <p class="p5">«Çok yakında kararacak da,» dedi Jeff ve biraz duraladıktan sonra ekledi:</p>

  <p class="p5">«En iyisi bir an önce tepeye çıkalım.»</p>

  <p class="p5">Bunu söylerken başıyla kuzeyi işaret ediyordu. Michelle ona, nereye gideceğini sordu.</p>

  <p class="p5">«Eve,» dedi Jeff. «Bizim eve giden bir patika var. Tıpkı sizin eve giden gibi.»</p>

  <p class="p5">Jeff birkaç saniye durdu. Sonra da Michelle'e kendisiyle birlikte gelmek isteyip istemediğini sordu.</p>

  <p class="p5">«Gelmesem daha iyi,» dedi Michelle. «Anneme babama pek uzağa gitmeyeceğimi söylemiştim.»</p>

  <p class="p5">«Pekâlâ. Görüşürüz.»</p>

  <p class="p5">«Görüşürüz,» dedi Michelle de. Jeff'e arkasını dönerek kıyıya doğru yürümeye başladı. Eve uzanan patikanın başına ulaştığında durdu ve geri dönerek yola baktı. Jeff artık görünmüyordu. Kıyı bomboştu ve&nbsp;sis yavaş yavaş bastırıyordu.</p>

  <p class="p5"><a id="a7"></a><span class="t1">&nbsp;</span></p>
</body>
</html>
