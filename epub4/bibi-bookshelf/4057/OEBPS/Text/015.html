<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XI. Bölüm</title>
</head>

<body>
  <h1 class="h11">XI. Bölüm</h1>

  <p class="p5">Pendleton'lar bir bekleyiş duygusu içindeydiler. Bir şey bekliyorlardı; görünmeyen, bilinemeyen, onları gerisin geriye gerçek hayata götürecek, onlara her şeyin eskisine döneceğini söyleyecek bir şey bekliyorlardı. On günden beri sürüyordu bu bekleyiş. MicheHe'i Boston'daki hastaneden bir cankurtaranla getirdikleri günden beri.</p>

  <p class="p5">Michelle'in iç dünyasında bir şeyler değişmişti. Bu, kazadan çok daha öte bir şeydi.</p>

  <p class="p5">Önce yataktan çıkmayı kesinlikle reddetti. June doktorların da desteğiyle artık kendi işlerini kendisinin görmesi zamanının geldiğinde ısrar edince birden farkına vardılar: Michelle kendi başına yürüyemeyecekti.</p>

  <p class="p5">Her türlü muayeneden geçirilmişti. Doktorların söyleyebildiği kadarıyla yanlış yapılmış hiçbir şey yoktu, hiçbir arızası kalmamıştı. Sadece bazı bereler vardı ama onlar da çoktan geçip iyileşmeye başlamıştı.</p>

  <p class="p5">Ne var ki, sol kalçası acıyor, sol bacağını hemen hemen kullanamıyordu.</p>

  <p class="p5">Tekrar tekrar muayeneden geçirildi. Beyni röntgende incelendi. Belkemiği bir daha kontrol edildi. Kan dolaşımına boya verilerek bakıldı. Belkemiği darbe kontroluna alındı. Reflekslerine bakıldı. Ölmek istediğini söyleyinceye kadar üzerine düşüldü. Bütün bunlara rağmen yürü-yememesinin nedeni yine de anlaşılamayınca, bir fizikoterapist getirildi;&nbsp;fizik tedavi iyi geldi ve Michelle yürümeye başladı; ama ancak bir bastona dayanarak yürüyebiliyor ve yürürken acı çekiyordu.</p>

  <p class="p5">Onu ancak bu aşamadan sonra eve getirdiler. June kendi kendine zamanla durumun düzeleceğini söylüyordu. Zamanla Michelle kendine&nbsp;gelirken kazanın şokundan ve hastanedeki üzücü olayların etkisinden&nbsp;kurtulmaya, karşılaştığı başka türden olayları unuttuğu gibi topallamasını da unutmaya başlayacaktı.</p>

  <p class="p5">Michelle odasına çıkarıldı ve yatağına yatırıldı.</p>

  <p class="p5">Bebeğini istedi.</p>

  <p class="p5">Yatağında on gün yattı. Bebeği kolunda, tembel tembel tavanı seyrediyordu. Kendisine seslenildiğinde karşılık vermenin, banyoya gideceği zaman yardım istemenin dışında hiç konuşmuyordu. June her gün onun yatak takımlarını değiştirirken birkaç dakikalığına iskemleye geçiyordu. Fakat zamanın büyük kısmında hep yataktaydı, suskun ve etrafı&nbsp;seyrederek yatıyordu.</p>

  <p class="p5">June bu olayın içinde kazadan, acıdan ve topallamaktan başka şeyler de olduğunu düşünmekteydi. Evet, işin içinde başka bir şey&nbsp;olması gerekiyordu. Ve June bunun Cal'la ilgili olduğundan emindi.</p>

  <p class="p5">Cumartesi sabahı kahvaltı masasında otururken bir ara Cal'a baktı. O da önündeki kahve fincanına dalmıştı. Yüzü anlamsızdı. Kendisine&nbsp;söylememiş de olsa June onun ne düşündüğünü anladı. Michelle'i&nbsp;düşünüyordu. Ve kızda gördüğünü iddia ettiği düzelmeyi.</p>

  <p class="p5">Michelle'i eve getirdiklerinin ertesi günü, Cal çocuğun daha iyiye gitmekte olduğunu öne sürmüştü. Her gün, June dehşet içinde Michelle'in durumunda hiçbir şeyin değişmediğini gördüğü halde, Cal onun&nbsp;nasıl iyileştiğini söylüyordu.</p>

  <p class="p5">June bunun nedenini çok iyi biliyordu. Cal, Michelle'in başına gelenlerin kendi hatası olduğuna inandırmıştı kendini. Ona göre, kendi&nbsp;haline bakılırsa, Michelle daha iyi olacaktı. Öyle olduğunda da diretiyordu.</p>

  <p class="p5">Ama iyileşmiyordu Michelle.</p>

  <p class="p5">June, Cal'a bakarken kızmaya başladığının farkına vardı.</p>

  <p class="p5">«Bu oyalamacayı ne zaman bıracaksın?» Farkında olmadan böyle konuşmuştu. Cal başını kaldırmış, gözlerini kısarak bakıyordu ona. Sözcükleri yanlış seçtiğini anladı June.</p>

  <p class="p5">«Söyler misin, ne demek istiyorsun?»</p>

  <p class="p5">«Michelle'den söz etmek istiyorum,» dedi June. «Sen her gün onun daha iyiye gittiğinden söz ederken gerçeğin hiç de öyle olmadığını söylemek istiyorum.»</p>

  <p class="p5">«İyi gidiyor.» Cal'ın sesi zayıftı. June bu sesteki umutsuzluğu duyar gibiydi.</p>

  <p class="p5">«Eğer iyiye gidiyorsa, neden hâlâ yatakta peki?»</p>

  <p class="p5">Cal yerinde kıpırdandı. Gözlerini June'un bakışlarından kaçırdı.</p>

  <p class="p5">«Eski gücünü kazanması lazım. Biraz dinlenmesi gerekiyor.»</p>

  <p class="p5">«Onun gücünü kazanmaya değil, yataktan çıkmaya ve yaşamla yüz yüze gelmeye ihtiyacı var! Sen de kendi kendini aldatmaktan vazgeçmelisin! Ne olduğu önemli değil şimdi, kimin hatasından ileri geldiği&nbsp;de. işin gerçeği şu: Michelle sakat kaldı! İkiniz de bu gerçekle yüz yüze&nbsp;gelmek ve olanı biteni görmek zorundasınız!»</p>

  <p class="p5">Cal iskemlesinden kalktı. Gözleri dönmüştü. Bir an June onun kendisine vurmasından korktu. Ama Cal salona yönelerek uzaklaştı.</p>

  <p class="p5">«Nereye gidiyorsun?»</p>

  <p class="p5">Cal geri dönüp karısına baktı.</p>

  <p class="p5">«Josiah Carson'la görüşmeye gidiyorum. Sence bir sakıncası var mı?»</p>

  <p class="p5">Vardı. Hem de çok sakır :ası vardı. June kocasının evde kalmasını istiyordu. Hiçbir şey yapmasa bile o kiler gibi yerde çalışmasını bitirmeliydi. Fakat Cal öyle yapacağına giderek daha fazla zamanını Josiah'a&nbsp;ayırıyordu. June onu bundan vazgeçirmenin yolu olmadığını da biliyordu.</p>

  <p class="p5">«Eğer onunla konuşmaya ihtiyacın varsa, git konuş,» dedi June. «Ne zaman dönersin?»</p>

  <p class="p5">«Bilmiyorum,» dedi Cal, yürüdü. June sokak kapısının açılıp kapandığını işitti.</p>

  <p class="p5">Ne yapacağını bilemeden masada tek başına kaldı. Sonradan anımsadı. O gün Michelle'e yaşamının <span class="t10">bitmedi</span><span class="t10">ğ</span><span class="t10">ini</span> gösterecekti.</p>

  <p class="p5">Yukarıya çıkmaya hazırlanırken arka kapıdan ayak sesleri geldi. Mutfak kapısını açtığında Sally Carstairs'le Jeff Benson'u sundurmada&nbsp;bekler buldu. İlk konuşan Sally oldu:</p>

  <p class="p5">«Michelle'i görmeye geldik,» dedi. Gelmeleri gerekip gerekmediğinden pek emin görünmüyordu. «Mümkün mü acaba?»</p>

  <p class="p5">June gülümsedi. Gerginliğinin biraz olsun geçtiğini hissetti. Aslında her gün Michelle'in arkadaşlarının onu ziyarete gelmelerini beklemişti. Hatta bir süre Bayan Carstairs'i ya da Bayan Benson'u telefonla aramayı bile düşünmüş, sonra bazı ziyaretçileri gelmeye zorlamanın hiç ziyaretçi gelmemesinden daha kötü olacağı sonucuna varmıştı. Bu&nbsp;defalarca da yinelenmişti aklında. Gelenlere bakarak, «Elbette görürsünüz,» dedi. «Çok daha önce gelmeliydiniz.»</p>

  <p class="p5">Gelenleri mutfakta birer iskemleye oturtup ellerine de birer tarçınlı çörek tutuşturduktan sonra merdivenlere yöneldi.</p>

  <p class="p5">«Michelle!» Seslenirken sesini olabildiğince yumuşak tutmaya özen gösterdi, onun uyuyor olabileceğini düşünmüştü. Oysa, Michelle uyanıktı ve her zaman olduğu gibi gözleri yine tavana dikiliydi.</p>

  <p class="p5">«Hııı!»</p>

  <p class="p5">«Ziyaretçilerin var. Sally'le Jeff seni görmeye gelmişler. Onları buraya getireyim mi?»</p>

  <p class="p5">«Şey... Gelmeseler daha iyi, galiba.»</p>

  <p class="p5">«Neden? Kendini iyi hissetmiyor musun?» June aldığı karşılıktan duyduğu rahatsızlığı sesine yansıtmamaya çalışmıştı, ama başaramadı&nbsp;bunu. Michelle onu dikkatle gözlüyordu. Korkmuş gibiydi.</p>

  <p class="p5">«Niye gelmişler?»</p>

  <p class="p5">«Çünkü seni görmek istiyorlar. Senin arkadaşların onlar.» Michelle'in susması üzerine: «Öyle değil mi?» diye sordu.</p>

  <p class="p5">«Herhalde...» dedi Michelle.</p>

  <p class="p5">«Öyleyse onları yukarı getireceğim.» Michelle'e karşı çıkma fırsatı tanımadan merdiven başına gidip çocuklara seslenerek onları yukarı&nbsp;çağırdı ve Michelle'in odasına aldı. Michelle yatakta oturur duruma geçmek için mücadele ediyordu. Sally ona yardım etmek için bir hareket&nbsp;yapınca öfkeyle baktı.</p>

  <p class="p5">«Kendim yapabilirim,» dedi. Olanca gücünü toplayarak doğruldu ve birden acıyla burularak yastığın üzerine çöküverdi. Michelle'in çektiği acının şiddetini sezen Sally, korkudan büyümüş gözlerle, sordu:</p>

  <p class="p5">«İyi misin?»</p>

  <p class="p5">«Olacağım,» diye karşılık verdi Michelle. Kısa bir sessizlik oldu. «Ama acıyor,» diye ekledi. Gözlerincfe seslendirilmemiş bir suçlamayla&nbsp;önce Sally'ye, sonra Jeff'e baktı.</p>

  <p class="p5">June üç çocuk arasındaki ilişkileri izlemek için eşikte kalakalmıştı. Belki bu bir hataydı, belki de onları yukarıya getirmemeliydi. Ama Michelle'in onlarla karşılaşması, konuşması gerekirdi. Onun arkadaşlarıydı&nbsp;onlar. Hiçbir şey söylemeden odadan çıkarken kapıyı da yavaşça çekti.</p>

  <p class="p5">June'un çekilmesinden sonra garip bir sessizlik oldu üç çocuk arasında. Üçü de söze bir başkasının başlamasını bekliyordu. Jeff bir ruh karmaşası içindeydi ve bakışlarını Michelle'den kaçırıyordu. Sonunda&nbsp;Michelle konuştu:</p>

  <p class="p5">«Eh! Neyse, ölmedim.»</p>

  <p class="p5">Sally sordu: «Yürüyebiliyor musun?»</p>

  <p class="p5">Michelle doğrulama anlamına başını salladı: «Pek iyi değil ama. Canım acıyor ve çok kötü topallıyorum.» Sally, MicheHe'i sarsmamaya&nbsp;dikkat ederek yatağın kenarına ilişti: «Düzelecek değil mi?»</p>

  <p class="p5">Michelle soruyu karşılıksız bıraktı.</p>

  <p class="p5">Sally'nin gözleri doldu. Durum hiç de hoş değildi. Michelle yanlış hiçbir şey yapmamıştı. Eğer birinin canının yanması gerekiyorduysa bu&nbsp;Susan Peterson olabilirdi. Yüksek sesle, «Çok üzüldüm,» dedi. «Sana&nbsp;bir şey olmasını kimse aklından geçirmiyordu. Sana takılan yalnız&nbsp;Susan'dı...»</p>

  <p class="p5">«Kaydım,» dedi Michelle birden. «Bunda kimsenin suçu yok. Sadece ayağım kaydı. İyileşeceğim. Göreceksin, çok iyi olacağım.» Başını Sally'den çevirdi. Fakat bu hareketiyle bile gözlerinden boşanan acı&nbsp;yaşları Sally'nin görmesini önleyememişti.</p>

  <p class="p5">«Hepimize kızıyor musun? Ben Susan'a kızıyorum...»</p>

  <p class="p5">Michelle merakla Sally'ye baktı: «Ona kızıyordun da neden susturmadın? Bana. neden yardım etmedin?»</p>

  <p class="p5">Michelle'in gözlerinden boşanan yaşlar yanaklarından aşağıya süzüldü. Sally de sessizce ağlamaya başladı. Jeff geldiğine pişman,&nbsp;konuşmanın dışında kalmaya çalışıyordu. Kızların ağlamasına her&nbsp;zaman kızardı. Onların ağlaması hep kendisine bir suçluluk duygusu&nbsp;verirdi. Konuyu değiştirmeye karar verdi:</p>

  <p class="p5">«Okula ne zaman dönüyorsun? Verilen ödevleri sana getirmemizi ister misin?»</p>

  <p class="p5">Michelle burnunu çekti: «Çalışmak gelmiyor içimden.»</p>

  <p class="p5">«Ama derslerde çok geri kalmış olacaksın?» dedi Sally.</p>

  <p class="p5">«Belki de okula dönmem artık.»</p>

  <p class="p5">«Olamaz,» dedi Jeff. «Herkesin okula gitmesi gerekir.»</p>

  <p class="p5">«Belki annem, babam beni başka bir okula gönderirler.»</p>

  <p class="p5">«Ama niye?» derken Sally'nin ağlaması kesildi.</p>

  <p class="p5">«Çünkü ben topalım.»</p>

  <p class="p5">«Ama yürüyebilirsin. Öyle dedin.»</p>

  <p class="p5">«Topallıyorum, herkes güler bana.»</p>

  <p class="p5">«Hayır, gülmezler,» diye güvence verdi Sally: «Güldürmeyiz onları. Güldürü müyüz, Jeff?» Jeff, Sally'ye katıldığını belirterek başını salladı.&nbsp;Ancak yüzünde bir duraksama ifadesi vardı.</p>

  <p class="p5">«Susan Peterson güler,» dedi Michelle, onun gülmesine önem ver-miyormuş gibi cansız bir ses tonuyla. Sally suratını astı: «Susan Peterson herkese güler. Yok say onu. Görmezlikten gel.»</p>

  <p class="p5">«Piknikte herkesin yaptığı gibi değil mi?» Michelle'in sesinde derin bir acı vardı ve yüzünde ani bir öfke belirmişti: «Neden beni yanlız bırakmıyorsunuz! Neden hepiniz beni yalnız bırakmıyorsunuz!»</p>

  <p class="p5">Sally, Michelle'in bağrışından mahçup, hemen ayağa kalktı. Kekeleyerek: «Ben... çok üzgünüm,» dedi. Yüzü kıpkırmızı olmuştu: «Sana yardım etmek istemiştik sadece...»</p>

  <p class="p5">«Kimse bana yardım edemez,» dedi Michelle, sesi titriyordu: «Yapılması gerekeni ben yaparım. Hepsini yaparım.»</p>

  <p class="p5">Başını başka tarafa çevirip gözlerini kapadı. Jeff'le Sally birkaç saniye ona bakakaldılar. Sonra kapıya yöneldiler.</p>

  <p class="p5">«Yine geleceğim,» dedi Sally, ama Michelle'den hiçbir karşılık gelmeyince Jeff'in arkasından yürüdü.</p>

  <p class="p5">June onları alt katta bekliyordu. İndiklerini görünce aralarında tatsız bir şeylerin geçtiğini anladı.</p>

  <p class="p5">«Sizinle konuştu mu?»</p>

  <p class="p5">«Öyle gibi!» Sally'nin sesinde huzursuzluk vardı. June onun ağlamak üzere olduğunu farketti. Omuzlarından sararak hafifçe yanağından öptü.</p>

  <p class="p5">«Sıkma canını,» dedi June. «Bu olay onun için korkunç bir şey oldu. Sürekli acı çekti. Ama iyileşecek. Yalnız bu biraz zaman alacak&nbsp;doğa! olarak.»</p>

  <p class="p5">Sally sesini çıkarmadan başını salladı. Yine gözlerinden yaşlar boşandı. Yüzünü June'un göğsüne gömdü.</p>

  <p class="p5">«Ah, Bayan Pendleton, ben bunun bizim hatamız olduğuna inanıyorum. Tümüyle bizim hatamız.»</p>

  <p class="p5">June kızı göğsüne bastırdı: «Bu senin hatan değil, hiç kimsenin hatası da değil. Michelle de öyle düşünmüyor.»</p>

  <p class="p5">«Gerçekten onu okula göndermemeyi mi düşünüyorsunuz?» Jeff sormuştu bunu. June bir şey anlamadan onun yüzüne baktı:</p>

  <p class="p5">«Okuldan almak mı? Ne demek istiyorsun?»</p>

  <p class="p5">«Michelle kendisinin başka bir okula gönderileceğini söyledi. Galiba, şey... topallar için bir okul!» Sözünü bitirirken okulla ilgili olarak kullandığı sözcük için kızararak önüne baktı. Sally de June'un gözlerinin içine bakarak: «Doğru mu?» diye sordu.</p>

  <p class="p5">«Evet, böyle bir konuyu konuştuk...» dedi June. Böyle derken Michelle'in bu fikri nereden öğrendiğine şaşıyordu kendi kendine. Çünkü onun önünde sözü bile edilmemişti.</p>

  <p class="p5">«Umarım burada kalır,» dedi Sally, sesinde belli bir olumlu bekleyişle. Sonra da ekledi: «Hiç kimse ona gülmeyecek. Gerçekten hiç kimse.»</p>

  <p class="p5">«Ne demek bu? Kim aklınıza soktu böyle bir fikri?» June bunu bağırarak sormuştu. Bir yandan da yukarıda neler geçtiğini merak ediyordu. Ama merakını gidermek yerine Sally'le Jeff'i uzaklaştırmanın daha iyi olacağını düşündü: «Siz ikiniz,» dedi. «Şimdi gidin, birkaç gün sonra&nbsp;tekrar gelirsiniz. Hiç kuşkum yok, Michelle çok daha iyi olacaktır.»</p>

  <p class="p5">June iki çocuğun yar boyunca gidişlerini bir süre izledi. Heyecanlı heyecanlı bir şeyler konuştuklarını anlayabiliyordu. Jeff geriye bakıp&nbsp;gülümseyince June ona el salladı. Ama Jeff bunu görme Ji'rten geldi,&nbsp;suçluymuş gibi başını çevirdi.</p>

  <p class="p5">June'da, Sally'le Jeff'in gelişiyle beliren canlılık sönmüştü şimdi. Michelle'le konuşmak için merdivenlere ilerledi. Tam kızının odasına gireceği sırada Jennifer ağlamaya başladı. June bir dakika kadar kararsızlık içinde Michelle'in kapısında durdu. Jennifer'in feryatlarının artması üzerine de önce bebeği görmesi gerektiğine karar verdi. Daha sonra Michelle'i görecek ve bir konuşma yapacaktı. Hem de gerçekçi bir&nbsp;konuşma.</p>

  <p class="p5">Michelle gözleri açık yatakta yatıyor, görmeden tavana bakıyor ve sesi dinliyordu.</p>

  <p class="p5">Ses şimdi çok yakından geliyordu. Hiçbir zaman olmadığı kadar yakından. Sözcükleri seçebilmek için biraz daha dikkatle dinlemesi&nbsp;gerekiyordu. Giderek daha iyi alıyordu sesi.</p>

  <p class="p5">Hoş bir sesti bu. Müzik sesi gibi bir şey Michelle onun nereden geldiğinden emindi.</p>

  <p class="p5">O kızdı bu.</p>

  <p class="p5">Karalar giymiş olan kız. İlk kez rüyasında gördüğü, sonra o gün mezarlıkta gördüğü kız. Hani şu, Jennifer'in doğduğu gün.</p>

  <p class="p5">Önce kız onu dışarı çağırmıştı, kendisine yardım etmesi için. Şimdiyse başka şeyler söylüyordu. Michelle yattığı yerden onu dinledi.</p>

  <p class="p5">«Onlar senin arkadaşların değil,» dedi ses. «Hiçbiri arkadaşın değil.»</p>

  <p class="p5">«Sally'ye inanma. O Susan'ın arkadaşı ve Susan sana kızıyor.»</p>

  <p class="p5">«Hepsi sana kızıyor.»</p>

  <p class="p5">«Yardan aşağı onlar itti seni.»</p>

  <p class="p5">«Seni öldürmek istediler.»</p>

  <p class="p5">«Ama yapamayacaklar. Ben yapmalarına izin vermeyeceğim.»</p>

  <p class="p5">«Ben senin arkadaşınım ve sana kol kanat gereceğim. Sana yardım edeceğim.»</p>

  <p class="p5">«Biz birbirimize yardımcı olacağız...»</p>

  <p class="p5">Ses kaybolup gitti. Michelle kapıda yumuşak bir tıkırtı duydu. Kapı açıldı, annesi içeri girdi. Jennifer kucağındaydı ve kendisine gülümsüyordu.</p>

  <p class="p5">«Merhaba! Her şey nasıl?»</p>

  <p class="p5">«İyi galiba.»</p>

  <p class="p5">«Sally'le Jeff'in gelişinden memnun oldun mu?»</p>

  <p class="p5">«Galiba.»</p>

  <p class="p5">«Kardeşine bir merhaba demek isteyeceğini düşündüm.»</p>

  <p class="p5">Michelle anlamsız bir bakışla bebeğe baktı.</p>

  <p class="p5">«Sally'le Jeff ne diyeceklermiş?» Bunu sorarken June'un içinde bir korku duygusu vardı. Michelle onun sorularına karşılık vermeden konuşuyordu:</p>

  <p class="p5">«Fazla bir şey yoktu. Sadece merhaba demek istemişler.»</p>

  <p class="p5">«Ama sen onlarla konuştun herhalde.»</p>

  <p class="p5">«Pek konuştum sayılmaz.»</p>

  <p class="p5">Odaya derin bir sessizlik çöktü. June, Michelle'in battaniyesi üzerinde parmaklarını sinirli sinirli oynatırken konuşmada nasıl bir yol izleyebileceğini düşünüyordu. Sonunda isteksizce bir karara vardı.</p>

  <p class="p5">«Pekâlâ! Sanırım, senin yataktan çıkma zamanın geldi,» dedi düpedüz. Bu söz üzerine Michelle'den nihayet bir tepki geldi. Gözlerinde korkulu bir parıltı belirdi. June bir an kendisinin de aynı korkuyu paşlaş-tığını düşündü. Michelle kendini biraz daha örtünün altına çekerken:</p>

  <p class="p5">«Ama yapamam...» diye sızlandı. Fakat June lafı sürdürmesine olanak bırakmadan:</p>

  <p class="p5">«Elbette yaparsın,» dedi. Sesi yumuşaktı: «Her gün, bir süre yataktan çık. Bu çok iyi gelir sana. Kısa sürede yataktan tümüyle kurtulur, jimnastik yapmaya başlarsın. Onun ardından da okula gidersin.»</p>

  <p class="p5">«Ama ben okula gitmek istemiyorum,» dedi Michelle. Yatağın içinde doğrulup oturmuştu. Annesine sert sert bakıyordu. «Ben asla okula dönmek istemiyorum. Orada herkes bana kızıyor.»</p>

  <p class="p5">«Aptallık etme,» dedi June. «Kim söyledi bunu sana?»</p>

  <p class="p5">Michelle deli gibi odanın çevresine bakındı. Sanki bir şey arıyordu. Sonunda gözleri bebeğinin üzerinde sabitleşti. Bebek her zamanki&nbsp;yerinde, pencerenin içindeydi.</p>

  <p class="p5">«Mandy dedi. Amanda söyledi.»</p>

  <p class="p5">June'un ağzı açık kaldı. Şaşkındı. Önce Michelle'e baktı, sonra bebeğe. Kesin olarak-söylenenin doğru olduğuna inanmadan. Hayır,&nbsp;bebek böyle bir şey diyemezdi. Daha sonra June ne olabileceğini anladı. Düşsel bir dostluktu bu. Michelle yalnız kalmamak için hayalinde bir&nbsp;dostluk yaratmıştı. Bunun içinde bebek vardı. Michelle'inkiler kadar&nbsp;büyük ve koyu, cam gözleriyle June'a bakıyor gibiydi. June ayağa kalktı:</p>

  <p class="p5">«Anlıyorum,» dedi boş bir sesle: «Pekâlâ!» Tanrım, neler oluyor bu kıza, diye geçirdi aklından. Hepinvze neler oluyor? Bunları düşünürken&nbsp;içine düştüğü duygusal karmaşanın sesine yansımasını önlemeye çalıştı ve ortada yanlış bir şey olmadığı izlenimini vermek için Michelle'e&nbsp;gülümsemeye zorladı kendini.</p>

  <p class="p5">«Bu konuyu daha sonra görüşürüz.» Kızının üzerine eğilip, yanaklarından hafifçe öptü. Michelle'in buna karşılığı, kendini biraz daha yatağa gömmek ve tam yatar duruma geçmek oldu. June ona dikkatle bakarken Michelle'in yüzünden her türlü ifade silinmiş gibiydi. Gözlerini&nbsp;açık tutamayışı karşısında June onun uykuya çoktan daldığına inandı.</p>

  <p class="p5">Cal ikindi saatlerinde eve geldi. Günün geri kalan kısmını okumak ve Jennifer'le oynamakla geçirdi. June'la çok kısa konuştu ve yukarıya,&nbsp;Michelle'in odasına hiç çıkmadı.</p>

  <p class="p5">June akşam yemeği için masayı hazırladığı ve Cal'ı çağırmaya hazırlandığı sırada aklına bir fikir geldi. Üzerinde fazla düşünmeden,&nbsp;Cal'ın kucağında Jennifer'le oynadığı oturma odasına gitti.</p>

  <p class="p5">«Ben,» dedi. «Gidip Michelle'i akşam yemeği için aşağıya getireceğim.» Kocasının bir an duraksadığını farketti. Ama Cal hemen kendini topladı:</p>

  <p class="p5">«Hemen, bu akşam mı? Nereden geldi aklına?»</p>

  <p class="p5">June yeni bir tartışmaya hazırlanarak konuştu:</p>

  <p class="p5">«Kendi kendiyle çok fazla uğraşıyor. Sen de hiç yanına uğramıyorsun.»</p>

  <p class="p5">«Bu doğru değil...» diye karşı çıktı Cal, ama June onun sözünü bitirmesine fırsat vermedi:</p>

  <p class="p5">«Doğru ya da değil. Ama sorun, onun zamanın büyük bir kısmını kendi başına geçirmesi. Doğal olarak üzülüyor durumuna. Bunun böyle-ce sürüp gitmesine izin veremem. Şimdi yukarıya gidiyorum. Sabahlığını giyip aşağıya gelmesini söyleyeceğim. Karşı çıkmasına da izin vermeyeceğim.»</p>

  <p class="p5">June çıkar çıkmaz Cal odaya yeni yerleştirdikleri karyolaya Jenni-fers yatırıp kendine bir içki koymaya gitti. June geriye döndüğünde Cal o kadehi bitirmiş, ikincisine başlamıştı. June onu yemek masasına çağırınca elinde bu kadehle gitti.</p>

  <p class="p5">Masaya oturup sessizlik içinde MicheHe'i beklemeye başladılar.</p>

  <p class="p5">Holdeki saatin tıkırtıları giderek daha belirgin hale gelirken Cal peçetesini bükerek:</p>

  <p class="p5">«Ne kadar beklemek niyetindesin?» diye sordu.</p>

  <p class="p5">«Michelle gelinceye kadar.»</p>

  <p class="p5">«Gelmezse ne olacak?»</p>

  <p class="p5">«Gelecek,» dedi June kesin bir ifadeyle: «Geleceğini biliyorum.» içinden bu kesin güvence sözcüğüne o da pek inanmıyordu.</p>

  <p class="p5">Dakikalar akıp gitti. June'un ne masada öylece oturmaya, ne kalkıp yukarı gitmeye, ne de konuyu tümüyle unutup boşvermeye gücü yetiyordu. Sonunda kafasına dank etti.</p>

  <p class="p5">Belki Michelle aşağıya gelemiyordu. Hemen masadan kalktı, telaşla yukarıya koştu.</p>

  <p class="p5">Merdiven başında MicheHe'i gördü. Sabahlığını giymiş ve belini sımsıkı bağlamıştı. Bir eliyle merdivenin tırabzanına tutunurken öbür&nbsp;elindeki bastonla basamağı kontrol ediyordu.</p>

  <p class="p5">«Sana yardım edeyim mi?» dedi June. Michelle'le bakıştılar.</p>

  <p class="p5">«Ben yürürüm,» dedi Michelle. «Kendim inerim.»</p>

  <p class="p5">June içinde birikmekte olan gerginliğin birden hafiflediğini hissetti. Ama Michelle'in söylediği şey üzerine öğleden sonrasından beri içinde&nbsp;toplanan, giderek de kilitlenen korku düğümü yeniden ve eskisinden&nbsp;daha güçlü ortaya çıkmaya başladı.</p>

  <p class="p5">«Mandy yardım edecek bana,» dedi Michelle sakin bir sesle. «Bana yardım edeceğini söyledi.»</p>

  <p class="p5">Sonra dikkatle aşağıya inmeye başladı.</p>

  <p class="p5"><a id="a16"></a><span class="t1">&nbsp;</span></p>
</body>
</html>
