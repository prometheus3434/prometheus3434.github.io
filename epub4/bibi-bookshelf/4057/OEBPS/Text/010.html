<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>VI. Bölüm</title>
</head>

<body>
  <h1 class="h11">VI. Bölüm</h1>

  <p class="p5">June tuvalin önüne oturmuş kendini yaptığı işe vermeye çalışıyordu. Zordu bu. Ama onu rahatsız eden resim yapmak değildi. Gerçekte ortaya çıkan şeyden memnundu: Bir deniz manzarası belirmeye başlamıştı. Biraz soyut denebilirse de, denizin stüdyodan görünüşü olduğu&nbsp;anlaşılabilirdi. Hayır, hayır, sorun olan bu da değildi.</p>

  <p class="p5">June'un canını sıkan, Michelle'di. Ancak onu huzursuz eden şeyin ne olduğu konusuna yeterince parmak basmamıştı henüz. Geçen geceki karabasan olayı ilk sayılmazdı. Michelle de herhangi bir çocuk kadar&nbsp;kötü rüyalar görüyordu. Ama o gece Cal gün ağarırken yatağına döndüğünde, Michelle'in rüyasıyla ilgili söyledikleri bir rahatsızlık duygusu&nbsp;yaratmıştı June'da. Bunun üzerine yanına gitmiş, çocuk yeniden uykuya dalıncaya kadar birlikte kalmıştı. Zihninde beliren rahatsızlık hâlâ sürüyordu; şu anda bile.</p>

  <p class="p5">Derinden bir iç çekerek fırçalarını bir yana koydu, iskemlesine iyice yerleşti. Huzursuzlukla stüdyoyu bir baştan öbürüne gözden geçirdi.&nbsp;Çok kısa sürede ortaya çıkardığı şeyden memnundu. Eski kalıntının&nbsp;son bölümü de yok olmuştu. Duvarlar kazınarak yeniden boyanmış,&nbsp;kapı çerçevelerinin yeşil boyası eski canlılığını kazanmıştı. Resim malzemeleri divanın altına güzelce yerleştirilmiş, ayrıca dolabın içine konan&nbsp;bir rafla da resimlerin birbirine değmeden saklanması sağlanmıştı. Bundan sonraki tek şey kaygıları bir yana bırakıp resim yapmaktı.</p>

  <p class="p5">Önündeki resme son bir fırça darbesi vurmak üzereyken binanın bahçe tarafındaki küçük pencerenin arkasında bir hareket görür gibi&nbsp;oldu ve hemen sonra kapıdan iki tıklama sesi geldi.</p>

  <p class="p5">«Merhaba!» dedi birileri ve arkası gelmedi. Bir kadın sesiydi. Çekingen, hatta biraz da korkak. Sanki biri kapıya kadar gelmiş, sonra da kendini tanıtmaya gerek görmeden çekip gitmişti.</p>

  <p class="p5">June kapıyı açmak için doğrulmaya hazırlanırken fikrini değiştirdi, oturduğu yerden seslendi: «Buyurun. Kapı açık!»</p>

  <p class="p5">Kısa bir sessizlikten sonra kapı açıldı, içeriye ufak tefek bir kadın girdi. Saçlan topuz biçiminde toplanmıştı Elbisenin üstünde çiçekli bir&nbsp;önlük vardı. Çekine çekine girdi içeri.</p>

  <p class="p5">«Çalışıyor muydunuz?» Bunu söylerken de geri geri çekilerek dışarıya çıkmaya hazırlandı: «Çok, çok özür dilerim sizi rahatsız etmek istememiştim.»</p>

  <p class="p5">June ayağa kalktı.</p>

  <p class="p5">«Hayır, hayır. Lütfen girin içeri. Sadece hayal kuruyordum.»</p>

  <p class="p5">Kadının yüzünde belli belirsiz bir kasılma belirdi. June bunun ne olduğunu anlayamadı. Yüzü tekrar düzelirken June'a doğru bir ya da&nbsp;iki adım ilerledi:</p>

  <p class="p5">«Benim adım Contance Benson, Jeff'in annesiyim. Bitişik komşu-nuzuz.»</p>

  <p class="p5">«Ooo! Aslında benim size gelmem gerekirdi. Ama...» June sözünü tamamlamadan belinden aşağısına baktı. Hamileliğine dikkati çekmek&nbsp;istiyordu. Sesinde biraz pişmanlıkla devam etti: «Ama bir özür sayılmaz&nbsp;değil mi? Aslında her gün kilometrelerce yol yürümem gerekir. Oysa&nbsp;yürüyeceğime burada oturup hayal kuruyorum. Neyse, çok kalmadı.</p>

  <p class="p5">Uç hafta sonra bebek aramızda olacak. Oturmaz mısınız?» Evin antika eşyaları arasından ancak kurtarılmış bir şezlonga uzanmaya hazırlandı.&nbsp;Bayan Benson kıpırdamadan olduğu yerde duruyor, gizlemeye gerek&nbsp;görmediği bir merakla etrafı inceliyordu.</p>

  <p class="p5">«Harika şeyler yapmışsınız burada. Gerçekten. Öyle değil mi?»</p>

  <p class="p5">«Daha çok temizlik ve biraz da boyama, hepsi o kadar.» dedi June.</p>

  <p class="p5">Sonra da Bayan Benson'un zemine dikkatle baktığını görerek ekledi: «O lekeyi de mutlaka silmem gerek. Hâlâ elim değmedi.»</p>

  <p class="p5">«Pek üzerinde durmayın,» dedi Bayan Benson. «Onu silmek için uğraşan ilk kişi siz olmayacaksınız. Çıkaramayan son kişi olmayacağınız gibi.»</p>

  <p class="p5">«Efendim?» dedi June söylenenlerden bir şey anlamayarak. Bayan Benson sözcüklere basa basa konuştu:</p>

  <p class="p5">«O leke, bu bina yapıldığından beri orada.»</p>

  <p class="p5">«Ama biraz temizlendi gibi. Kocam çoğunu kazıdı. Kazıyınca çıkacak herhalde.»</p>

  <p class="p5">Bayan Benson kuşkuyla alnını ovuşturdu:</p>

  <p class="p5">«Bilmem,» dedi. «Belki şimdi olur. Carson'lar yok artık burada.» Sesi giderek yavaşladı. Kaşları hâlâ çatıktı.</p>

  <p class="p5">«Anlayamıyorum,» dedi June. «Leke nedir acaba? Kan mı?»</p>

  <p class="p5">«Olabilir. Kimse bunun için kesin bir şey söylemiyor. Hele hele bunca yıl sonra. Ama bilen biri varsa eğer, onu asıl Doktor Carson'a sormak lazım.»</p>

  <p class="p5">«Anlıyorum,» dedi June. Gerçekte hiçbir şey anlamamıştı: «Galiba benim de ona sormam gerekir değil mi? Sormayayım mı yoksa?»</p>

  <p class="p5">«Ben sizi şu kızlar için görmeye geldim,» dedi Bayan Benson, böylelikle de konuyu değiştirmiş oldu. Gözlerini June'dan ayırmıyordu. Bakışlarında suçlayıcı bir anlam vardı. Sally'le Michelle'in Bayan Ben-son'a karşı bir hata yapıp yapmadıklarını düşündü June.</p>

  <p class="p5">«Michelle'le Sally Carstairs'den söz ediyorsunuz herhalde?» Bayan Benson hafifçe gülümsedi. Geldiğinden beri ilk sıcak gülümsemesiydi.&nbsp;Yüzü birden güzelleşmişti sanki. Acele acele konuştu:</p>

  <p class="p5">«Ah! Ne olur üzülmeyin. Yanlış hiçbir şey yapmadılar. Ben sadece sizi uyarmak istedim.»</p>

  <p class="p5">June afallamıştı:</p>

  <p class="p5">«Beni uyarmak...»</p>

  <p class="p5">«Şu mezarlık konusu,» dedi Bayan Benson. «Eski Carson'lar mezarlığı. Sizin evle bizimki arasındaki yani...» June anladığını belirtir&nbsp;şekilde başını salladı.</p>

  <p class="p5">«Dün öğleden sonra onları orada oynarken gördüm. Ne de güzel çocuklar. İkisi de.»</p>

  <p class="p5">«Teşekkür ederim.»</p>

  <p class="p5">«Tam gidip onlarla konuşmaya hazırlanıyordum, baktım, gitmişler. Onun üzerine bu sabaha kadar beklemeyi yeğledim. Sabredeyim&nbsp;dedim.»</p>

  <p class="p5">June'un aklı karışmıştı. Anlamak istedi:</p>

  <p class="p5">«Sabretmek... Niçin peki?»</p>

  <p class="p5">«Mezarlıkta oynamak, çocuklar için hiç de güvenli değil. Kesinlikle.»</p>

  <p class="p5">June şöyle bir baktı Bayan Benson'a. Artık bu kadarı da fazlaydı. Anlaşılan bu kadın yörenin aşırı meraklılarındandı. Her işe burnunu&nbsp;sokanlardan yani. Jeff için de yaşamı zorlaştırıyordu herhalde. Jeff'in&nbsp;yapmak istediği her şeye Bayan Benson'un nasıl karşı çıkabileceğini&nbsp;düşündü. Kendi açısından onu yok saymakla sorunu çözebilirdi.</p>

  <p class="p5">«Evet, doğru, kabul etmem gerekir; mezarlıkta oynamak dünyanın en keyifli işlerinden biri sayılmaz. Ama bunun özel olarak tehlikeli sayılması gerekmez, değil mi?»</p>

  <p class="p5">Bayan Benson aceleyle.</p>

  <p class="p5">«Mezarlık değil konu,» dedi. «Önemli olan mezarlığın bulunduğu yer. Güvenli bir yer değil çünkü.»</p>

  <p class="p5">«Ama orası nerden baksanız, taş. Tıpkı burası gibi değil mi?» dedi June. Sesi yumuşaktı. ' Karşı tarafın korkusuna değinen en küçük bir&nbsp;ima yoktu. Bayan Benson pek anlayamadan:</p>

  <p class="p5">«Evet, sanırım öyle,» dedi. «Ben bu tür şeyler hakkında pek bilgi sahibi değilim. Ama uçurumun o tarafı bugünlerde denize kaymak üzere. Doğal olarak ben bunun olacağı gün orada çocuklardan kimsenin&nbsp;bulunmasını istemem.»</p>

  <p class="p5">«Anlıyorum. Pekâlâ, çocuklara orada oynamamalarını söyleyeceğim. Bundan böyle başka oyun yeri bulsunlar kendilerine. Bir fincan kahveye ne dersiniz? Ocakta hazır!»</p>

  <p class="p5">«Yo! Hayır, sağolun!»</p>

  <p class="p5">Saatine baktı: «Bir an önce mutfağıma dönmem gerek. Malum, konserve işleri.» Bunu söyleyişinden June kendisinin konuyu kavrayamadığının ima edildiğini hissetti. Soğuk bir sesle:</p>

  <p class="p5">«Peki, yine beklerim. Vaktiniz olduğunda, yine buyurun. Belki ben de uğrarım,» dedi.</p>

  <p class="p5">«Buna çok sevinirim.» Stüdyonun kapısında durmuş konuşuyorlardı. Bayan Benson çevreyi inceliyordu. «Güzel bina değil mi?» dedi ve June'un karşılık vermesini beklemeden ekledi: «Ama gerçekte ben burayı hiçbir zaman sevmedim. Hayır, hem de hiç!» Sözünü bitirince, «Hoş-çakalın.» bile demeden patikadan evine doğru kararlı adımlarla yürümeye başladı.</p>

  <p class="p5">June bir süre onun ardından baktı. Sonra kapıyı yavaşça kapatırken içinde resim yapmaktan çok farklı, başka duygular vardı.</p>

  <p class="p5">Öğle sonrası güneşi ılıktı. Sally, Jeff, Susan ve başka birkaç arkadaşıyla birlikte koca bir akçaağacın altında oturmuş, öğle yemeğini yiyordu Michelle. Susan'la daha yakın bir arkadaşlık kurmak için elinden geleni yapıyordu, ama Susan pek oralı değildi. Michelle'i tümden&nbsp;yok sayıyor ve ne zaman Sally ile konuşsa, söyledikleri hep Michelle'e&nbsp;yönelik eleştiri oluyordu. Ama Sally doğası gereği Susan'ın bu açık&nbsp;çekemezliğinden hiç etkilenmemiş görünüyordu.</p>

  <p class="p5">«Bir piknik yapmamız gerek,» diyordu Sally. «Yaz nerdeyse bitiyor. Gelecek ay da çok geç olur.»</p>

  <p class="p5">«O iş için şimdi bile çok geç!» Bunu söyleyen Susan'dı, sesindeki otoriter ton Michelle'i rahatsız etmişti. Öbürleri bunu duymazlıktan geldiler. «Annemin dediğine göre, eylül başındaki İşçi Günü geçtikten sonra&nbsp;piknik yapılmazmış,» diye sözünü sürdürdü Susan.</p>

  <p class="p5">«Ama hava hâlâ çok güzel,» dedi Sally. «Öyle olunca da neden bu hafta sonu olmasın?»</p>

  <p class="p5">«Nerede?» diye sordu Jeff. Michelle'e göre kıyıda yapılırsa Jeff de gelecekti.</p>

  <p class="p5">«Jeff'in eviyle bizim ev arasındaki koya ne dersiniz? Biliyorum, biraz kayalık orası. Ama kimse bilmiyor ve çok güzel. Ayrıca yağmur&nbsp;bastırırsa evlerimiz yakın, hemen kaçarız.»</p>

  <p class="p5">«Mezarlığın altını mı diyorsun?» diye sordu Sally. «Bu biraz korkutucu. Orada bir ruh var.»</p>

  <p class="p5">Jeff karşı çıktı: «Hiçbir şey yok!»</p>

  <p class="p5">Michelle araya girdi: «Belki vardır!» Bunu söylemekle birdenbire tüm dikkatleri üzerinde topladı. Hatta Susan Peterson bile ondan yana&nbsp;dönerek tuhaf tuhaf baktı. Michelle, «Dün akşam ruhu rüyamda gördüm,» diye ekledi. Ardından rüyasını çok açık seçik bir biçimde anlattı.&nbsp;Gündüzün aydınlığında geceki dehşeti üzerinden atmış gibiydi. Rüyasını yeni arkadalarıyla paylaşmak istiyordu. Anlattıklarının sarhoşluğu içinde öbürlerinin birbirleriyle bakıştıklarının farkına bile varmadı. Sözünü&nbsp;bitirdiğinde herkes suskundu, kimse konuşmadı. Jeff Benson sandviçini yiyordu. Ötekiler hâlâ yadırgayan bakışlarla Michelle'e bakmaktaydılar. Michelle birdenbire kaygılanarak, acaba karabasandan söz etmese&nbsp;miydim, diye düşündü. Sessizliğin uzaması üzerine de: «Bu sadece bir&nbsp;rüyaydı,» demekle yetindi.</p>

  <p class="p5">«Öyle olduğundan emin misin?» diye sordu Sally. «Anlattıkların olup biterken baştan sona uyanık olmadığından emin misin?»</p>

  <p class="p5">«Elbette uyanık değildim. Bu bir rüyaydı,» O arada kızlardan bazılarının kuşku dolu bakışlarla birbirlerine baktıklarını farketti. Kendi kendine, ne oluyor acaba, diye düşündü, sonra aynı şeyi yüksek sesle yineledi. * *</p>

  <p class="p5">«Hiçbir şey,» dedi Susan Peterson. «Bir farkla ki, Amanda Carson yardan aşağı yuvarlandığı zaman üzerinde siyah bir elbise ve başında&nbsp;da siyah bir bone vardı. Tam da geçen akşam rüyanda gördüğün kızdaki gibi.»</p>

  <p class="p5">«Nereden biliyorsun?»</p>

  <p class="p5">Susan kendini beğenmiş bir tavırla: «Herkes biliyor bunu. Hayatı boyunca her gün hep siyahlar giymiş. Bana büyükannem söylemişti.&nbsp;Ona da, onun annesi söylemiş. Anneannemin annesi onu tanıyormuş,»&nbsp;dedi. Bunu söylerken gözleri Michelle'e meydan okuyordu. Arada yeniden bir suskunluk oldu. Herkes, Susan'ın doğru mu söylediğini, yoksa&nbsp;karşısındakiyle alay mı ettiğini düşünüyordu. Michelle arkadaşlarının&nbsp;yüzlerine teker teker baktı. Kimin ne düşündüğünü anlamak istiyordu.&nbsp;Sally ile göz göze gelince kız onun yardım isteyen bakışlarına omuz silkerek karşılık verdi. Jeff Benson sandviçini yemeyi sürdürdü. Michelle'in bakışlarından da özellikle kaçınıyordu. Michelle öteberisini toplayarak ayağa kalkarken: «Bu bir rüyaydı,» dedi yeniden. «Evet, yalnızca rüyaydı. Bunu böyle büyük bir sorun haline getireceğinizi bilseydim, size hiç anlatmazdım.»</p>

  <p class="p5">Kimsenin karşılık vermesini beklemeden yürümeye başlayarak yanlarından uzaklaştı. Oyun alanında daha küçük yaşta bir grup çocuğun ip atladıkları gördü. O da gidip onlara katıldı.</p>

  <p class="p5">Michelle seslerini duyamayacak kadar uzaklaştığında Susan Peterson herkese sordu:</p>

  <p class="p5">«Nesi var bu kızın Tanrı aşkına?» Öbürleri de ona bakıyordu.</p>

  <p class="p5">«Ne demek istiyorsun, 'bu kızın nesi var' demekle? Hiçbir şeyi yok onun,» dedi Sally. Susan bu karşılıktan hoşnut olmamıştı. «Sahi mi?»&nbsp;dedi. «Dün de senin hakkında boşboğazlık ediyordu. Etmedi mi?&nbsp;Bayan Hatcher neden sınıfta oturma planını değiştirdi sanıyorsun?&nbsp;Değiştirdi, çünkü Michelle ona dün sabah ne yaptığını söylemişti.»</p>

  <p class="p5">«Ne olmuş yani?» dedi Sally. «Sadece senin ona kızmanı istemedi, o kadar!» Susan lafın altında kalmak istemedi:</p>

  <p class="p5">«Biraz da sinsi. Onunla yapacak bir şeyimiz olduğunu hiç sanmıyorum.»</p>

  <p class="p5">«Bunun anlamı ne?»</p>

  <p class="p5">«Hayır, yanlış anlama. Onun gerçekten garip bir yanı var.»</p>

  <p class="p5">«Nasıl yani?»</p>

  <p class="p5">«Geçen gün onu anne ve babasıyla birlikte gördüm. İkisi de sarışındı. Herkes bilir, sarışın anne babaların simsiyah saçlı bir çocukları olmaz.»</p>

  <p class="p5">«Ne müthiş bir şey!» dedi Sally. «Bilmek istiyorsan söyleyeyim, çünkü onların evlatlığı. Öyle olduğunu bana kendisi söyledi. Bunda&nbsp;garip olan ne var yani?»</p>

  <p class="p5">Susan'ın gözleri küçüldü. «Şimdi oldu işte,» dedi. Sally peşini bırakmadı:</p>

  <p class="p5">«Ne oldu?»</p>

  <p class="p5">«Yerli yerine oturmuş oldu yani. Demek istediğim, onun nereden geldiğini kimsenin bilmediği. Annem hep der ki, 'eğer birinin ailesi hakkında hiçbir şey bilmiyorsan, o kimse hakkında da hiçbir şey bilmiyorsun.'»</p>

  <p class="p5">«Ben ailesini biliyorum. Annesi çok hoş bir kadın. Babası da benim kolumu iyileştirdi. Bunu Joe Amcayla birlikte yaptı.»</p>

  <p class="p5">«Gerçek ailesini kastediyorum » dedi Susan. Sally'ye küçümseyerek bakıyordu: «Doktor Pendleton onun babası değil. Babası herhangi bir kimse olabilir.»</p>

  <p class="p5">Sally: «Ne olursa olsun, ben onu seviyorum,» diyerek diretirken Susan, onu düşmanca süzdü: «Seversin. Senin baban sadece bir kapıcı.» Susan Peterson'un babası Paradise Point Bankasının sahibiydi ve&nbsp;Susan da bunun arkadaşları tarafından hiç unutulmamasını isterdi.</p>

  <p class="p5">Bu saçmalığa üzülen Sally Carstairs birden suskunlaşıverdi. Susan'ın sadece evlatlık olduğu için Michelle'i sevmemesi hiç de hoş&nbsp;değildi. Ama bunu ona nasıl söyleyeceğini bilemiyordu. Susan Peter-son'u öteden beri tanırdı. Buna karşılık Michelle'i daha dün tanımıştı.&nbsp;Sonunda kararını verdi: Susan'a hiçbir şey demeyecekti. Ama Michel-le'le arkadaşlığını sürdürecekti.</p>

  <p class="p5">June yemeğini bitirdi ve kirli tabakları lavabonun içine koydu. Şimdi yine stüdyoya dönmeli ve deniz resmini bitirmeye çalışmalıydı.</p>

  <p class="p5">Evden çıktı, stüdyoya doğru yürümeye başladı. Birdenbire kuzeye baktığını farketti, aklından da o sabah Bayan Benson'un söyledikleri&nbsp;geçiyordu. Zihninde bir şimşek çaktı.</p>

  <p class="p5">Eğer Bayan Benson yarın denize kaymasından korkuyorduysa neden ona Michelle'i kıyıdan uzak tutmasını söylememişti? Ayrıca&nbsp;neden kendisi de Jeff'i aynı yerden uzak tutmuyordu? Yar kayacak olursa, onun üzerinde olmak, kayacağı kıyıda bulunmaktan daha iyi değil&nbsp;miydi?</p>

  <p class="p5">Ani bir kararla patikadan mezarlığa yürüdü. Aklına başka bir fikir gelmişti: Eğer güvenli değilse, Bayan Benson niçin patikayı kullanıyordu? Neden aşağıdaki yoldan gelmemişti? June yürüyüşünü hızlandırdı.</p>

  <p class="p5">Durup eski mezarlığa baktı. Resmini yapsa, bir harika olurdu. Donuk renkler kullanmalıydı. Maviler ve griler. Kurşuni bir gök. Yıkılmış&nbsp;bir çiti biraz abartmak iyi olurdu. Devrik bir ağaç ve fışkırırcasına büyümüş yabani asma. Düşündüğünü yapabilirse, gerçekten müthiş bir şey&nbsp;olurdu. Öte yandan Michelle'le Sally'nin buraya gelmeyi neden istediklerini anlayamıyordu. Sonra kararını verdi: Merak, diye düşündü; sadece merak.</p>

  <p class="p5">Çocukları oraya çeken merak şimdi de onu mezarlığa getirmişti. Patikadan aynldı, çöken parmaklığa doğru yürüdü.</p>

  <p class="p5">Eski mezar taşları, üzerlerindeki antikalaşmış yazılar ve garip adlar onu hemen büyüleyiverdi. Birbirini tamamlayan işaretler sanki bir hikâye anlatıyordu. Uçurumun kenarında yaşayıp ölmüş Carson ailesinin&nbsp;yaşam öyküsünü izlemeye başladı. Çok geçmeden de üzerinde bulunduğu yerin durumunu unutarak mezar taşlarına daldı.</p>

  <p class="p5">Az sonra Louise Carson'un mezarına varmıştı.</p>

  <p class="p5">GÜNAHKÂR OLARAK ÖLDÜ-1880</p>

  <p class="p5">Bu ne demek olabilirdi acaba? Ölüm tarihi 1880 değil de 1680 olsaydı, bunu anlayabilirdi. Büyü ya da büyücülük nedeniyle kadın yakılmış olabilirdi. Ya da buna benzer bir şey akla gelebilirdi. Ama&nbsp;1880'de?.. Bir nokta açık seçik ortadaydı: Louise Carson'un ölümü, normal bir ölüm değildi.</p>

  <p class="p5">Orada durup mezara bakarken June çok uzun zaman önce ölen kadına içinden acımaya başladı. Belki de çok erken doğmuştur, diye&nbsp;düşündü. <span class="t9">Günahkâr olarak öldü...</span> Düşmüş bir kadının mezar taşı yazısı...</p>

  <p class="p5">June kendi seçtiği sözcüklere kendi de güldü. Öylesine eski ve duygusuz sözlerdi ki bunlar...</p>

  <p class="p5">Ne yaptığının pek farkında olmaksızın dizleriyle bir elinin üzerine çökerek Louise Carson'un mezarını örten yaban otlarını temizlemeye&nbsp;başladı. Otlar iyice köklenmişti. Çekip alabilmek için bayağı zorlamak&nbsp;gerekiyordu.</p>

  <p class="p5">Mezarın baş tarafındakiler hemen tamamen temizlendiğinde birden bir acı duydu. Bu ansızın gelen bir sancıydı. Hemen ardından kramplar&nbsp;başladı.</p>

  <p class="p5">Oh! Tanrım, dedi içinden. Olamaz bu!</p>

  <p class="p5">Ayağa kalkabilmek için çabaladı. Kurumuş meşe ağacının gövdesine yaslanarak doğrulabildi.</p>

  <p class="p5">Hemen eve dönmesi gerekiyordu. Ama ev o kadar uzaktı ki...</p>

  <p class="p5">Vücudunda ikinci bir çekilme başladı. Çılgın gibi yoldan yana baktı. Bomboştu.</p>

  <p class="p5">Benson'lar geldi aklına. Belki onlara ulaşabilirdi. Sancı hafifler hafiflemez yola koyulmalıydı.</p>

  <p class="p5">Dikkatle yere doğru eğildi, beklemeye başladı. Beklemediği bir anda ağrı hafifleyip eklemleri gevşemeye başladı. Sanki aradan bir yüzyıl geçmiş gibi geldi ona. Ayaklarının üzerinde doğrulabilmek için bir&nbsp;hamle yaptı. O sırada:</p>

  <p class="p5">«Olduğun yerde kai!» diye bir ses geldi kulağına. Dönüp baktı. Bayan Benson patikadan acele acele geliyordu. June şükran duygusuyla dolu derin bir nefes aldıktan sonra yeniden kendini bıraktı ve olduğu&nbsp;yere çöktü.</p>

  <p class="p5">Oracıkta, Louise Carson'un mezarı üzerine uzanmış olarak durur-.ken karnındaki bebeğin beklemesi, ilk çocuğunun mezarlıkta doğmaması için dua ediyordu.</p>

  <p class="p5">Bayan Benson yanına çömelip elini avucuna aldığında June sırtüstü döndü.</p>

  <p class="p5">İkinci bir kıvrandırıcı çekilme oldu vücudunda. Bacaklarının arasında hızla yayılan bir ıslaklık hissetti. Tanrım, dedi içinden. Burada değil. Bir mezarlıkta değil...</p>

  <p class="p5"><a id="a11"></a><span class="t1">&nbsp;</span></p>
</body>
</html>
