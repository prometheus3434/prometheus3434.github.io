<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XXV. Bölüm</title>
</head>

<body>
  <h1 class="h11">XXV. Bölüm</h1>

  <p class="p5">Cumartesi sabahıydı...</p>

  <p class="p5">Sıradan bir cumartesi olsaydı June yavaş yavaş uyanır, uzun uzun ve keyifli bir biçimde gerinip esner, yatakta yuvarlanırcasına iki yanına&nbsp;döner ve kollarını kocasının üzerinde dolaştırırdı.</p>

  <p class="p5">Ama uzun süredir cumartesi sabahları ya da öbür günlerin sabahlarında böyle yapmıyordu.</p>

  <p class="p5">O sabah uyanma saatinde gerçekten uyanık ve çok yorgundu.</p>

  <p class="p5">Saate baktı: Dokuz buçuktu.</p>

  <p class="p5">Öbür yanına dönüp Cal'a baktı. Hâlâ uykuda olup olmadığını bilmek istiyordu.</p>

  <p class="p5">Çoktan gitmişti.</p>

  <p class="p5">June doğrularak yatağın içinde oturdu. Kalkmaya hazırlanıyordu. Sonra vazgeçip geriye doğru, yastığı üzerine yaslandı. Bakışlarını pencerede dolaştırdı.</p>

  <p class="p5">Dışarıda gökyüzü kurşuni renkteydi. Ağaçlar, ışıltısını yitirmiş son yapraklarıyla gri aydınlıkta incelmiş görünüyorlardı. Son yapraklar da&nbsp;yakında düşüp yok olacaktı. Yaklaşan kış aklına gelince hafifçe ürperdi.</p>

  <p class="p5">Sabahın alışılmış seslerini dinlemeye koyuldu. Jennifer'in bağırmaya başlaması gerekirdi. Bunu Cal'ın mutfakta yarattığı patırtılar izleyecekti. Cal kahvaltısını hazırlıyor görünüp, gerçekte kendisini uyandırmaya çalışarak o gürültüleri çıkaracaktı.</p>

  <p class="p5">Ama o sabah bunların hiçbiri işitilmiyordu. Evi derin bir sessizlik sarmıştı.</p>

  <p class="p5">«Heyyy!» diye seslendi June, bir karşılık alabilmek umuduyla.</p>

  <p class="p5">Hiçbir ses gelmedi. Bunun üzerine yataktan çıktı, sabahlığını giydi ve bebek odasına yollandı.</p>

  <p class="p5">Jennifer'in beşiği boştu, odanın hole açılan kapısı da açıktı. June kaşlarını çatarak bebek odasından hole geçti. Merdivenlerin üst basamağına gelince de yüksek sesle bir daha bağırdı:</p>

  <p class="p5">«Heyyy! Nerede herkes?»</p>

  <p class="p5">«Burada, aşağıdayız!»</p>

  <p class="p5">Karşılık veren Michelle'di. June sesi alınca, biraz rahatladı. Kendi kendine, tamam, dedi. Demek bir şey olmamış, her şey yolunda. Ne&nbsp;kadar kaygılandığını, evdeki sabah sessizliğinin kendisini nasıl korkuttuğunu ancak merdivenlerin ortasına vardığında algılayabildi. Şimdi, mutfağa girerken aptallık ettiğini düşünüyordu. Gece yaşadığı şeyler zihninden uzaklaşıp gitti.</p>

  <p class="p5">«Merhaba! Herkes bu kadar erken mi kalktı.»</p>

  <p class="p5">Cal ona gülümsedi ve yerinden kalkarak omlet yapmak üzere hazırladığı yumurtalara bakmaya gitti: «Sen bu sabah üzerine .ölü toprağı serpilmiş gibiydin. O nedenle kahvaltıyı birinin hazırlaması gerekiyordu.&nbsp;Michelle bana yardım etti. Böylelikle de senin kalkmaman büyük bir&nbsp;kayıp yaratmadı.»</p>

  <p class="p5">Michelle masada oturuyordu. Biraz yorgun görünse de June yanına gelince gülümsedi. Babasıyla birlikte bir şeyler yapmış olmaktan mutluydu. Bu birlikte bir şeyler yapmış olmak, masada oturmaktan başka bir şey olmasa bile...</p>

  <p class="p5">«İyice uyudun mu, tatlım?» dedi June.</p>

  <p class="p5">«Kalçam oldukça ağrıyordu, ama şimdi fena değil.»</p>

  <p class="p5">Evde iyi bir hava esiyordu; June asıl nedeninin Billy Evans'ın ölmemiş olması olduğunu biliyordu. Cal onu kurtarmış, hiç canını yakmamış ve şimdi artık her şeyin yoluna girmemesi için herhangi bir neden de&nbsp;kalmamıştı. Bir şeyler söylemek, evdeki iyi havayı değerlendirmek istedi, ama bu konuda konuşursa o güzelliği bozmaktan korktu. Konuşmak yerine, Jennifer'in rahat rahat uyumakta olduğu arabasının yanına&nbsp;gitti.</p>

  <p class="p5">«Güzel, ben şimdi aramızda uyuyakalan tek kişiyi görmek istiyorum,» diyerek bebeği kucağına aldı. Jenny gözlerini açtı, geğirdi ve yeniden uykuya daldı.</p>

  <p class="p5">«Erken uyandı da ondan,» dedi Cal. «Bir saat kadar önce ona bir şişe süt verdim. Sen şu yumurtalı tosttan ister misin?»</p>

  <p class="p5">«Olur,» dedi June gelişigüzel, Cal'ın kahvaltıyı hazırladığı, Michelle'in masayı tamamladığı, Jennifer'in de uyumakta olduğu bu ortamda June birden kendini işe yaramaz biri gibi hissetti: «İşleri devralmamı&nbsp;ister misin?» diye sordu.</p>

  <p class="p5">«Çok geç,» dedi Cal. Yumurta servisini yaptı. Tabaklara birkaç dilim de salam koydu . Sonra hepsini masaya taşıyıp yerlerine bıraktı.&nbsp;Otururken de saatine bir göz attı.</p>

  <p class="p5">«Çok geç mi kaldın yoksa?»</p>

  <p class="p5">«Nörolog saat onda orada olacak, ben de hemen gitmeliyim.» Michelle araya girdi.</p>

  <p class="p5">«Ben de seninle gelebilir miyim?» Cal kaşlarını çattı. Bunu görünce June başını salladı:</p>

  <p class="p5">«Bence sen bugün evde otur en iyisi,» derken Billy Evans' tan söz etmemeye özen gösterdi.</p>

  <p class="p5">«Ama niye?» dedi Michelle. Yüzü birden kararmaya başlamıştı.</p>

  <p class="p5">June bir tartışmanın başlamak üzere olduğunun farkındaydı. Sabahın görece sakin atmosferinin dağılıp gittiğini sezdi. Cal'a döndü:</p>

  <p class="p5">«Cal! Sen ne düşünürsün bu konuda?»</p>

  <p class="p5">«Bilmiyorum. Gerçekte beraber gelmemesi için bir neden olduğunu sanmıyorum. Ama orada ne kadar kalacağımı da bilmiyorum,» dedi ve Michelle'e dönerek ekledi: «Sıkılabilirsin de.»</p>

  <p class="p5">«Ben sadece Billy'yi görmek istiyorum. Ondan sonra kütüphaneye gidebilirim ya da eve kadar yürürüm.»</p>

  <p class="p5">«Pekâlâ,» diyerek konuyu kapattı Cal. «Ama tüm gününü klinikte dolanıp durarak geçirmezsin. Tamam mı?»</p>

  <p class="p5">«Sen buna eskiden izin verirdin,» diye yakındı Michelle. Cal rahatsız olmuş gibi bakışlarını yana çevirdi: «O... önceydi,» dedi.</p>

  <p class="p5">«Önce mi? Neden önce?»</p>

  <p class="p5">Karşılık alamayınca Michelle babasına baktı. Sonra neyin kastedildiğini anladı ve:</p>

  <p class="p5">«Ben Billy'ye hiçbir şey yapmadım ki,» dedi.</p>

  <p class="p5">Cal: «Ben bir şey demedim,» dediyse de, sözünü tamamlamasına vakit kalmadan June araya girdi:</p>

  <p class="p5">«O zaten böyle bir şey demek istemedi. Demek istediği...» diyerek açıklamaya hazırlanırken Michelle bağırdı:</p>

  <p class="p5">«Ne demek istediğini biliyorum. Peki, ben de gitmek istemiyorum. Hiçbir yere, senin kliniğinin çevresinde hiçbir yere gitmek istemiyorum.» Sözünü bitirir bitirmez de masadan kalktı, bastonunu kaptığı gibi&nbsp;mutfaktan çıktı. Cal'la June, Michelle'in patlamasının etkisinden ancak&nbsp;arka kapının hızla çarpılmasından sonra sıyrıldılar. June hemen ayağa&nbsp;kalkarak Michelle'in peşine düşmek istedi, ama Cal onu durdurdu:</p>

  <p class="p5">«Bırak gitsin! Olaylar karşısında nasıl davranacağını kendi kendine öğrenmesi gerek. Onu dünyadan soyutlayarak yetiştiremezsin.»</p>

  <p class="p5">«İyi ama onu babasına karşı savunmam da gerekmez herhalde » June bunu acı bir biçimde söylemişti. «Cal, neden yapıyorsun bunları?&nbsp;Onu incittiğinin farkında değil misin?»</p>

  <p class="p5">Cal karşılık vermedi. June sabahın bütün umutlarının artık tümüyle boşa çıkmış olduğunu görerek Jenny'yi kucağına aldı ve mutfaktan&nbsp;çıkıp gitti.</p>

  <p class="p5">Michelle'in yoldan o tarafa gelmekte olduğunu gördüğünde Annie Whitmore okul bahçesindeki atlıkarıncada oturuyordu. Michelle çok&nbsp;yavaş yürüyordu. Annie onun kızgın olduğunu düşündü. Hızla etrafına&nbsp;bakındı. Çevrede başka birinin bulunup bulunmadığını anlamak istedi.&nbsp;Michelle'le oynamak istiyor ama oynamaması gerektiğini de biliyordu.&nbsp;Annesi geçen akşam uzun uzun Michelle'le konuşmaktan bile kaçınmasını, eğer o kendisine oyun oynamayı önerecek olursa hemen oradan&nbsp;uzaklaşıp eve dönmesini tembihlemişti.</p>

  <p class="p5">Ama Annie, MicheHe'i seviyordu. Annesi ondan uzak durmasını söylerken bunun nedenini açıklamadığına göre o da annesinin buyruğuna uymayabilirdi.</p>

  <p class="p5">Üstelik bu itaatsizliğini annesine haber verecek kimse de yoktu etrafta.</p>

  <p class="p5">«Michelle!»</p>

  <p class="p5">Michelle çağrıya hiçbir karşılık vermeyince Annie bir kez daha yüksek sesle bağırdı. Bunun üzerine Michelle ona doğru bakınca Annie de el salladı.</p>

  <p class="p5">«Merhaba! Ne yapıyorsun?»</p>

  <p class="p5">«Yürüyorum.» Michelle bunu söyledikten sonra durdu, bastonuna dayandı: «Sen ne yapıyorsun?»</p>

  <p class="p5">«Oynuyorum. Ama atlıkarıncayı daha hızlı hareket ettiremiyorum. Çok ağır bir şey!»</p>

  <p class="p5">«İteyim mi? İster misin?»</p>

  <p class="p5">Annie başını salladı, içinden de oldu, diye geçirdi. Michelle'e kendisiyle oynamak isteyip istemediğini de sormadı.</p>

  <p class="p5">Michelle okul bahçesine girdi. Annie atlıkarıncanın harekete geçmesini sabırla bekliyordu. Michelle yakınına gelince gülümsedi:</p>

  <p class="p5">«Nasıl oluyor da cumartesi günü buralardasın?»</p>

  <p class="p5">«Yürüyüş yapıyordum,» dedi Michelle.</p>

  <p class="p5">«Niçin birileriyle oynamıyorsun?»</p>

  <p class="p5">«Ben? Ben seninle oynuyorum.»</p>

  <p class="p5">«Oynamıyordun. Burada yapayalnızdın. Hiç arkadaşın yok mu senin?»</p>

  <p class="p5">«Elbette var. Sen varsın. Amanda da var elbet.</p>

  <p class="p5">«Amanda mı? Kim bu Amanda?»</p>

  <p class="p5">«Benim özel arkadaşım,» dedi Michelle. «Bana yardım ediyor.»</p>

  <p class="p5">«Yardım mı ediyor? Nasıl yardım ediyor yani?» Annie bunu sorarken toprağı tepti ve atlıkarınca yavaşça hareket etti. Michelle uzanıp atlıkarıncayı itip hızını biraz artırdı. Annie ayağını yerden çekti, Michelle'le konuşmak için atlıkarıncanın turunu tamamlayıp kendisini onun önüne&nbsp;getirmesini bekledi.</p>

  <p class="p5">«Amanda sana yardım etmek için ne yapıyor?»</p>

  <p class="p5">«Birtakım şeyler işte,» dedi Michelle.</p>

  <p class="p5">«Ne tür şeyler yani?»</p>

  <p class="p5">«Boşverl» dedi Michelle. Aslında Amanda'yı anlatabilmek için ne demesi gerektiğini de tam olarak bilmiyordu: «Bir gün belki onunla karşılaşırsın.»</p>

  <p class="p5">Annie atlıkarıncanın birkaç tur daha yapmasını bekledi, sonra da sıçrayıp yere atladı. Ardından da sordu:</p>

  <p class="p5">«Niçin kimse seni sevmiyor? Bence sen çok hoşsun.»</p>

  <p class="p5">«Bence sen de çok hoşsun.» Michelle böyle derken Annie'nin hiç hiç hoşuna gitmeyen sorusunu işitmemiş gibi davrandı. «Şimdi ne yapmak niyetindesin bakalım?»</p>

  <p class="p5">«Salıncaklar!» diye bağırdı Annie. «Salıncakta beni sallar mısın?»</p>

  <p class="p5">«Elbette, gel seninle yarış yapacağım.»</p>

  <p class="p5">Annie salıncaklara doğru koşmaya başladı. Michelle de topallayarak ardına düştü. Elinden geldiğince hızlı hareket etmeye çalışıyordu, soluk soluğaydı. Annie'ye yetiştiğinde küçük kız kıkırdıyordu.</p>

  <p class="p5">«Ben kazandım, yarışı ben kazandım!»</p>

  <p class="p5">«Dur bakalım,» dedi Michelle. «Bir gün ben de yeniden koşmasını öğreneceğim. En iyisi, sen o günü bekle!»</p>

  <p class="p5">Annie onun dediklerini işitmedi. Salıncağa binmişti bile ve itmesi için yalvarıyordu. Michelle bastonunu yere bırakıp, Annie'nin arkasına,&nbsp;biraz yan tarafa geçti. Yavaş yavaş küçük kızın salıncağını sallamaya&nbsp;başladı...</p>

  <p class="p5">Corinne Hatcher masasına yerleşti ve ödev kâğıtları üzerinde yoğunlaşmaya çalışarak okumaya koyuldu. Gerçekte kâğıtları okumayı&nbsp;pazartesiye bırakabilir ve cumartesiyi Tim'le birlikte geçirebilirdi. Ama o&nbsp;sabah kendisini aramamıştı Tim; aramış olsa da bir özür uydurup onu&nbsp;atlatmak zorunda kalacağını biliyordu. Büyük bir olasılıkla da bu kâğıtları özür diye kullanacaktı.</p>

  <p class="p5">Gerçekte kâğıtlar bahaneden başka bir şey değildi. Bir yandan, toparlanıp Tim'e telefon etmeyi, ona dün akşamki sert tartışmayı unutmasını, hatta bunu olmamış saymasını söylemeyi aklından geçiriyordu.&nbsp;Ancak araması için bunu iş gereği sayabilmesi gerekti. Bu durumda da&nbsp;hiç kimseyi değil, sadece kendini aldatmış olacağını biliyordu. Bu da&nbsp;sorun değildi elbet. Ona telefon edebilmek için bu bahaneyi hâlâ elinde&nbsp;bulundurması onsuz olmaktan iyiydi.</p>

  <p class="p5">Kendi kendinden nefret ederek elindeki kırmızı kalemi bir kenara koydu, pencereden dışarı bakmaya başladı.</p>

  <p class="p5">Ve MicheHe'i gördü.</p>

  <p class="p5">Derin bir nefes aldı. Bir içgüdüyle masasından kalktı. Michelle okul bahçesine doğru geliyordu, Annie Whitmore da onu beklemekteydi.</p>

  <p class="p5">Corinne, Annie'nin atlıkarıncaya tırmanışını, sonra da Michelle'in atlıkarıncayı itişini seyretti, iki çocuğun konuştuklarını görüyordu, ama&nbsp;dediklerini duyabilmesi olanaksızdı. İçinden, <span class="t10">önemli de</span><span class="t10">ğ</span><span class="t10">il,</span> dedi. İki&nbsp;çocuk da gülüyor, birbirleriyle konuşuyorlardı.</p>

  <p class="p5">Derken Annie atlıkarıncadan indi ve salıncaklara doğru gitmeye başladı. Önce yavaş ilerliyordu, sonra koşmaya kalktı. Corinne kaygılandı. Annie'nin Michelle'le alay ettiğini sanmıştı. Sonra bunun bir oyun&nbsp;olduğunun farkına vardı. Hatta oyunu Michelle'in başlattığı anlaşılıyordu. Çünkü o da koşmak için elinden geldiğince çaba harcıyordu. Elini&nbsp;kolunu sallıyor, göğsü hızla inip kalkıyor, Annie ona bakıp gülerken o&nbsp;da kendi çabalayışını neşeyle abartıyordu.</p>

  <p class="p5">Corinne de elinde olmadan gülmeye başladı.</p>

  <p class="p5">Gülerken de Tim'e telefon etmek için elindeki özür kozunu kullan-mrya karar verdi. Eğer Michelle'in tehlikeli olduğunu düşünüyorduysa şu manzarayı kesinlikle bilmesi gerekirdi. Michelle kendi topallığının taklidini yapabilecek kadar rahatlamıştı!</p>

  <p class="p5">Corinne odasından çıktı, holden geçerek büroya doğru yürümeye başladı. Tam telefonun tuşlarına basmaya başlayacağı sırada aklına&nbsp;daha iyi bir fikir geldi. Vakit henüz öğle bile değildi. Tim kendi bildiği&nbsp;Tim ise, hâlâ evde olmalıydı. Kahvesi elinde, tembel tembel vakit geçirmeye çalışıyordu herhalde.</p>

  <p class="p5">Ona telefon etmemeliydi. En iyisi kalkıp gitmekti. Gidip ona Michelle'i anlatmalıydı. Günü de birlikte geçirebilirlerdi. Okuldan ayrılırken Corinne kendi kendine gülümsüyordu. Bugün Lisa Hartwick'i bile hoş&nbsp;görebilirdi.</p>

  <p class="p5">Arabasına atladı ve yola koyuldu. Okulun bahçesi önünden geçerken iki kızı yine oynarken gördü. Annie salıncaktaydı ve Michelle dikkatle onu sallıyordu. Corinne, <span class="t10">her</span> <span class="t10">ş</span><span class="t10">eye kar</span><span class="t10">ş</span><span class="t10">ı</span><span class="t10">l</span><span class="t10">ı</span><span class="t10">k güzel bir gün,</span> diye aklından geçirdi.</p>

  <p class="p5">«Beni daha hızlı salla, Michelle!»</p>

  <p class="p5">Annie salıncakta ileri eğiliyor, ayaklarını kaldırarak hareketi hızlandırmaya çalışıyor, hızlanmak için ne mümkünse yapıyordu. Ama hareketleri yanlış olduğu için salıncak hızlanacağına yavaşladı. Onun üzerine yine Michelle'e seslendi:</p>

  <p class="p5">«Daha hızlı! Daha hızlı! Yavaşlıyorum.»</p>

  <p class="p5">«Yeterince yüksektesin,» dedi Michelle. «Yanlış hareketler yapıyorsun. İleri giderken geri, geriye giderken de ileri kaykılman gerekir.»</p>

  <p class="p5">«Yapmaya çalışıyorum,» diye kıkırdadı Annie. Michelle'in dediklerini yerine getirebilmek için de daha dikkatli olmaya başladı.</p>

  <p class="p5">«Yapamıyorum! Ne olur beni daha hızlı it, ne olur!»</p>

  <p class="p5">«Hayır! Yanlış yapıyorsun. Hız almak için yaptığın hareket tehlikeli. Sen böyle yanlış yaparsan zincir işlemez. Bak! Her seferinde en yüksek&nbsp;noktaya çıktığında bir şeyler oluyor. Zincir gevşiyor, sen de biraz aşağıya kayıyorsun.»</p>

  <p class="p5">«Daha hızlı itersen düşmem.»</p>

  <p class="p5">Michelle onun dediğine aldırmadı. Salıncağı dengeli biçimde sallamayı sürdürdü. Sağ eliyle salıncağı yakalayıp iterek aynı zamanda Annie'ye küçük bir gösteri yapmış oluyordu.</p>

  <p class="p5">Ama Annie'nin sabrı tükeniyordu. Tüm isteği, Michelle'in onu daha hızlı itmesiydi. Bunun bir yolu olmalıydı. Aklına geleni düşündüğü sırada bile bunun bir şeyler getireceği kanısına vardı. Ama, kuşkusuz bu&nbsp;MicheHe'i, salıncağı daha hızlı itmeye zoıiayacaksa anlamlıydı...</p>

  <p class="p5">«Yok,» dedi. «Sen daha hızlı itemezsin. Asıl nedeni bu. Sen topalsın ve o yüzden de daha hızlı itemezsin.»</p>

  <p class="p5">Toopaall!</p>

  <p class="p5">Bu sözcük Michelle'in kafasına bir balyoz gibi indi. Tıpkı her söylenişinde olduğu gibi. Karnında kasılmalar oldu, başı döndü. Başdönme-siyle öfke de beraberdi. »</p>

  <p class="p5">Sis bu kez üzerine baskın halinde, hatta çarparcasına geldi. Her taraftan birden geliyordu. Hiçbir şeyi göremez oldu. Sadece gri, her&nbsp;şeyi görünmez hale getiren sis etrafında toplanıyordu. Sisin yoğunluğu&nbsp;arttıkça karanlık koyulaşıyor, görüş de yok oluyordu.</p>

  <p class="p5">Ve Amanda!</p>

  <p class="p5">Amanda gri karanlığın içinde gülümseyerek, onu kışkırtarak kendisine doğru yaklaşıyordu.</p>

  <p class="p5">«Onu itebilirsin, Michelle,» diyordu. «Onu it ve ne kadar hızlı itebileceğini göster onu!»</p>

  <p class="p5">Michelle'in kalçasındaki sürekli ve katlanılmaz zonklama birden geçiverdi. Çok rahatlıkla hareket edebileceği duygusu uyandı içinde.&nbsp;Üstelik bunu bastonuna dayanmadan yapabilecekti. Yardıma gereksinimi olsa bile Amanda oradaydı. Kendisine yardım ederdi nasıl olsa.</p>

  <p class="p5">Salıncağın geleceği yönde durdu. Salınck sisin içinden çıkıp geldiğinde gerekeni yapmaya hazır bekledi. Annie salıncağın tepe noktasına varıp geriye geldiğinde Michelle ellerini onun sırtına dayadı.</p>

  <p class="p5">Küçük kız zincirlere sımsıkı yapıştı. İleriye doğru hamleye hazırlanırken sevinçten kıkırdayıp duruyordu. Salıncak bu kez daha yükseğe çıktı. Annie içinden, <span class="t10">bu daha iyiydi,</span> diye geçirdi. Gerçekten de hiç bu kadar yukarılara çıkmamıştı. Kahramanca bir hamle yapmak istedi,&nbsp;ama pek bir şey değişmedi.</p>

  <p class="p5">Yeniden geri geldi. Bir daha Michelle'in ellerini omuzlarında hissetti. «Daha hızlı!» diye bağırdı. «Daha hızlı it!»</p>

  <p class="p5">Salıncak yine çok yükseklere çıktı. Bir an Annie'nin gözleri büyüdü. Yer kendisine yaklaşıyor gibiydi. Sonra salıncak yere paralel hale geldi. Ardından yine yükselişe geçti. Yerin yerini gökyüzü aldı bu kez.&nbsp;Bu durumda ne yapması gerekirdi?</p>

  <p class="p5">İleriye doğru eğil"</p>

  <p class="p5">Geriye hamle yap.</p>

  <p class="p5">Salıncak zirve noktasına vardığında geriye yaslandı ve birden dengesini yitirdi. Bir dakika önce avuçlarında gergin bir halde olan zincirler gevşeyiverdi ve Annie düşmeye başladığını hissetti.</p>

  <p class="p5">Bir çığlık attı. Ancak korkulu an hemen geçmişti. Zincirler yeniden gerginleşti. Salıncak alçalırken sarkaç hareketi sürüyordu.</p>

  <p class="p5">«Bu kez o kadar hızlı değil,» dedi Michelle kendisini itmek üzere omuzlarına dokunduğunda.</p>

  <p class="p5">Ama Michelle onu duyduysa bile belli etmedi. Annie tekrar ileri fırladı. Üstelik öncesinden de yükseğe çıktı. Bir kez daha tepeye çıktığında yine yanlış yöne yaslandı ve zincirler iyice gevşedi.</p>

  <p class="p5">«Dur!» diye bağırdı. «Michelle, dur! Dur lütfen!»</p>

  <p class="p5">Artık çok geçti.</p>

  <p class="p5">Salıncak ileri ve geri hareketini sürdürdü. Her seferinde daha yükseğe çıktı. Zincirlerin gevşeme sonrası gerilmesi de daha uzadı.</p>

  <p class="p5">Ve sonunda kaçınılmaz olan oldu.</p>

  <p class="p5">Zincir birden boşandı. Annie salıncağın tahtasıyla birlikte yere doğru uçtu.</p>

  <p class="p5">Zincir sanki yok olmuş gibiydi.</p>

  <p class="p5">Salıncak tahtası hızla alçaldı, zincir birdenbire şiddetle gerildi, darbenin şiddetiyle Annie Whitmore'un belkemiği kırıldı.</p>

  <p class="p5">Bıçak darbesine benzer bir ağrı duydu, ama hissetmesiyle yok olması bir oldu. Başı diklemesine zemine çarpmış, çarpmanın şiddetiyle kafatası parçalanmıştı. Küçük kızın vücudu birkaç titreme geçirdikten&nbsp;sonra bir yığın halinde Michelle'in ayaklarının önüne yığılıverdi.</p>

  <p class="p5">«Bak!» diye fısıldadı Amanda. «İstediğin kadar hızlı itebilirdin! Bir süre sonra hepsi derslerini alacaklar. Sana da gülmekten vazgeçecekler.»</p>

  <p class="p5">Amanda bunları söyledikten sonra Michelle'in elinden tuttu, onu oyun alanından uzaklaştırmak üzere çekti.</p>

  <p class="p5">Caddeye ulaştıklarında etraflarını saran sis dağılmıştı.</p>

  <p class="p5">Ama Michelle dönüp geriye bakmadı bile.</p>

  <p class="p5">Corinne zili çalmadan Tim'in kapısını açtı ve içeri daldı:</p>

  <p class="p5">«Tim! Tim!»</p>

  <p class="p5">«Mutfaktayım,» diye karşılık verdi Tim.</p>

  <p class="p5">Corinne deliler gibi koşturarak mutfağa gitti ve Tim'i, elleri dirseklerine kadar su içinde, lavabonun önünde buldu.</p>

  <p class="p5">«Bil bakalım, ne oldu?»</p>

  <p class="p5">Tim bir şey anlamaksızın onun yüzüne baktı. Sonra da: «Çok özel bir şey olmalı,» dedi. «Yoksa, sen burada olmazdın. Hem sanıyorum&nbsp;konu ne olursa olsun Michelle'le ilgili. Çünkü son kavgamız onun üzerineydi. Pek öyle şaşırmışa benzemiyorsun. Demek, çok kötü bir şey&nbsp;değil. Yani, anlaşılan sen Michelle'i gördün ve iyiydi, öyle mi?»</p>

  <p class="p5">Corinne'in havası değişiverdi. Kendine bir bardak kahve koyup bir iskemleye çöktü: «Ne olduğunu biliyorsun! Beni de çok iyi tanıyorsun.»</p>

  <p class="p5">«Yani, haklı mıyım demek istiyorsun?»</p>

  <p class="p5">«Hımm! Michelle'i bugün gördüm. Okulun bahçesindeydi. Annie Whitmore'la oynuyordu. Daha doğrusu kendi topallığını oyun haline&nbsp;getirmeye çalışıyordu. Onu gerçekten görmeliydin. Ayağını sürükleyerek yürüyor. Deliler gibi ellerini çırpıyor ve tüm bunları Annie Whitmo-re'u güldürebilmek için yapıyordu. Ne dersin bu dediklerime?»</p>

  <p class="p5">«Çok güzel,» dedi Tim. «Yalnız bunun böylesine heyecan veren yanını pek anlayamadım. Er ya da geç bu sahnelerin başlaması lazımdı.»</p>

  <p class="p5">«Ama sen dün akşam demiştin ki...»</p>

  <p class="p5">Tim ellerini kurulayıp oturmak üzere Corinne'in yanına geldi:</p>

  <p class="p5">«Dün akşam bazı garip tahminler yürütmüş olabilirim. O nedenle de demek istediğimden farklı bir şeyler söylemiş olabilirim. Galiba sen&nbsp;de biraz öyle yapmıştın. Bu durumda barış yapalım mı? Ne dersin?»</p>

  <p class="p5">Corinne uzanıp kollarını Tim'in boynuna doladı: «Tim seni seviyorum.» Sözünü bitirdikten sonra onu ateşli ateşli öptü ve gülümsedi:</p>

  <p class="p5">«Ama bunlar heyecan verici değil mi? Michelle demek istiyorum. İlk kez onu böyle bir şey yaparken görüyorum. Genellikle topallığının&nbsp;öylesine bilincinde ki. Herhangi bir kimse bu konuda onunla konuşmaya kalkacak olsa hemen sessizliğe gömülüyor. Ama bu kez bunu kendine adeta eğlence yapmıştı.»</p>

  <p class="p5">«Pekâlâ, ama yine de durumuyla mükemmel uyum sağlamış bir çocuk olduğunu ilan etmek için bence vakit biraz erken?» Tim bu uyarısını tamamlamak için: «Durum senin düşündüğün gibi olmayabilir ve&nbsp;gördüğün sadece geçici bir görünüşten ibaret de olabilir,» diye tamamladı. Gülümseyerek ekledi sonra: «Peki! Amanda'dan ne haber? Ünlü&nbsp;Amanda ile ilgili her şeyi unuttun galiba?»</p>

  <p class="p5">«Hayır! Yani, tam unutmuş değilim. Ama, ne olur bırak konuşmayalım onu.» Corinne bu konuya girmek istemiyordu: «Ben yine her şeyi altüst edeceğim. Dün akşam da konuda fazla ileri gittim galiba. Belki&nbsp;de sen haklısın. Belki de o sadece benim hayalimde yarattığım bir varlık.»</p>

  <p class="p5">«Güzel! Bu durumda Lisa'nın bir hayli şaşırması gerekecek anlaşılan.»</p>

  <p class="p5">«Lisa mı?»</p>

  <p class="p5">Tim «evet» anlamına başını salladı: «Korkarım ben fikrimi değiştirdim. Demek istediğim, biz bu konuda tartıştık zaten. Bu sabah Lisa üzerime geldi, ben de gerekeni söyledim. Sonra o da hayalet avına çıktı.»</p>

  <p class="p5">Corinne şaşkınlıkla Tim'e baktı:</p>

  <p class="p5">«Ah Tim! Bunu yapmadın değil mi?»</p>

  <p class="p5">Tim'in gülümsemesi Corinne'in şaşkınlığı karşısında sönüverdi:</p>

  <p class="p5">«İyi, ama niçin?» dedi rahatsızlığını gizleyemediği bir sesle: «O şimdi Alison ve Sally ile birlikte. Ne olabilir ki?»</p>

  <p class="p5">Tam bu sırada Paradise Point Kliniğinde, Cal Pendleton, Josiah Carson ve Boston'dan çağırılan nöroloğun umutsuz bakışları karşısında Billy Evans can verdi.</p>

  <p class="p5">Bu insanlardan herhangi biri o sırada pencereden dışarıya bakmış olsaydı Michelle'in orada durduğunu, gözlerini Billy Evans'ın yatmakta&nbsp;olduğu odanın penceresinden ayırmadığını ve gözlerinden boşanan&nbsp;yaşların çenesine doğru süzüldüğünü görecekti.</p>

  <p class="p5">Amanda, Michelle'in kulağına, acayip bir sesle fısıldıyordu:</p>

  <p class="p5">«Sonunda oldu işte!»</p>

  <p class="p5">Michelle içeride ne olduğunu çok iyi biliyordu, arkasını döndü ve eve doğru uzun yolculuğuna başladı.</p>

  <p class="p5"><a id="a30"></a><span class="t1">&nbsp;</span></p>
</body>
</html>
