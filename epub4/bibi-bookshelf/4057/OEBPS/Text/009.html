<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>V. Bölüm</title>
</head>

<body>
  <h1 class="h11">V. Bölüm</h1>

  <p class="p5">Sally patikadan ayrılıp, parmaklığı çökmüş mezarlığa doğru yürümeye başladı. Michelle de onu izliyordu.</p>

  <p class="p5">Çok küçük bir toprak parçasıydı bu. Yaklaşık on beş metrekare kadar. Her yer unutulmuş bir görünümdeydi. Mezar taşlarının çoğu&nbsp;sağa sola eğrilip çarpılmış ya da düşmüştü. Yerli yerinde duruyormuş&nbsp;gibi görünenlerin çoğu da yıkılarak nöbetlerini sona erdirmek için kuvvetlice bir fırtına bekliyordu sanki. Yıldırım düştüğü için çoktan kurumuş&nbsp;bir meşe ağacı, kuru dalları göğe uzanmış olarak mezarlığın ortasında&nbsp;bir iskelet gibi duruyordu. İnsana ürperti veren bir yeıdi burası. Michelle girip girmemekte kararsızken Sally'nin sesini duydu:</p>

  <p class="p5">«Dikkatli ol! Dikenler var, bir yanına batar. Otların arasında göremezsin onları.»</p>

  <p class="p5">«Kimse bakmıyor mu buraya<span class="t8">7</span>» diye sordu Michelle. «Boston'da mezarlıklar hiç böyle değildir.»</p>

  <p class="p5">«Kimsenin aldırış ettiğini sanmıyorum. Joe Amca buraya gömülmeyeceğim bile söylüyor. Gümülmyş olanlar da boş yere yer işgal ediyorlar. Burası başka amaçlarla kullanılabilir, diyor. Hatta bir ara mezar taşlarını büsbütün temizleyip burayı tam bir yabana dönüştürmeyi bile düşünmüştü.»</p>

  <p class="p5">Michelle etrafı inceleyerek bir süre sustu, ardından:</p>

  <p class="p5">«Keşke yapsaymış dediğini. Burası insana ürküntü veriyor,» dedi.</p>

  <p class="p5">Sally mezara doğru ilerlerken ısırganların, yabanüzümlerinin ve böğürtlenlerin dikenlerinden sakınmaya çalıştı. Michelle'e seslendi: «Bak! Ne göreceksin burada?»</p>

  <p class="p5">Michelle onun ardından yürüyordu. Bir ara gözüne ilişen bir mezar taşı karşısında durdu. Taş kendi ağırlığıyla yıkılmak üzereymiş gibi görünüyordu. Michelle'in dikkatini taşın üzerindeki yazı çekti. Yazıyı bir&nbsp;daha okudu:</p>

  <p class="p5">LOUİSE CARSON - Doğumu 1850 GÜNAHKÂR OLARAK ÖLDÜ - 1880</p>

  <p class="p5">«Sally!»</p>

  <p class="p5">Sally, Michelle'in önünde, sesini çıkarmadan durmuştu. Ne olduğunu anlamak için geriye döndü. Michelle mezar taşlarından birini gösterdi:</p>

  <p class="p5">«Bunu hiç gördün mü?» Sally onun ne gördüğünü anlamıştı. Michelle'in yanına geldi. Yazıya bakıyordu.</p>

  <p class="p5">«Ne demek bu?» diye sordu Michelle.</p>

  <p class="p5">«Nereden bileyim?»</p>

  <p class="p5">«Bilen biri var mı acaba?»</p>

  <p class="p5">«Aradım. Anneme sordum bir keresinde, bilemedi. Her neyse, yazı-laiı yüz yıl olmuş.»</p>

  <p class="p5">«Ama çok ürkütücü,» dedi Michelle. «Günahkâr öldü! Çok... çok sofuca görünüyor.»</p>

  <p class="p5">«Eee! Ne bekliyorsun? Burası New England!»</p>

  <p class="p5">«Kimmiş bu kadın acaba?»</p>

  <p class="p5">«Joe Amcanın soyundan biri sanırım. Bütün Carson'lar burada.» Michelle'in elinden tutup onu kendine doğru çekti: «Gel, şimdi. Sana&nbsp;göstermek istediğim şey şurada, köşede.»</p>

  <p class="p5">Michelle başka bir yere sürüklenmeye gönülsüzce razı oldu ama aklı o garip yazıya takılıp kalmıştı. Ne demekti acaba? Herhangi bir&nbsp;anlamı var mıydı?.. Bunları düşünürken Sally durdu, bir noktayı gösterdi:</p>

  <p class="p5">«Orada! Bak!» Fısıldayarak konuşmuştu. Michelle gösterdiği yere bir göz attı. İlk anda hiçbir şey göremedi. Sonra böğürtlenlerin arasında zorlukla seçilebilen bir taş parçasını farketti. Çömelerek dikenli dalları bir yana çekti. Öbür eliyle de taşın üzerindeki tozları sildi.</p>

  <p class="p5">Ortaya çıkan şey dikdörtgen biçiminde, süssüz, ortası hafifçe çukur bir granit parçasıydı. Üzerinde de bir tek sözcük yazılıydı:</p>

  <p class="p5">AMANDA</p>

  <p class="p5">Michelle derin bir nefes aldı. Sonra taşı daha yakından incelemeye başladı. Orada addan başka bir şey yazılı olup olmadığını anlamaya&nbsp;çalışıyordu. Ama hiçbir şey yoktu. Kendi kendine mırıldanarak:</p>

  <p class="p5">«Anlamıyorum,» dedi. Bu kişinin ne zaman doğduğu, ölüm tarihi, soyadı ya da başka bir şey yazmıyordu. Kimdi bu Amanda? Michelle&nbsp;gözlerini iri iri açarak Sally'ye baktı. Sally de yanına çömeldi.</p>

  <p class="p5">«Kör bir kızmış,» dedi. Sesini yükseltmemeye özen gösteriyordu: «Carson'lardan biri olmalı. Herhalde uzun zaman önce burada yaşamış. Annem, onun bir gün yardan aşağı yuvarlandığını söylemişti.»</p>

  <p class="p5">«İyi ama taşın üzerinde soyadı neden yazılı değil? Ayrıca doğum tarihi ve ölüm tarihi yok.» Michelle büyülenmiş gibi bakıyordu taşa.&nbsp;Sally yine fısıltıyla konuşarak:</p>

  <p class="p5">«Çünkü buraya gömülmemiş,» dedi. «Cesedi hiçbir zaman bulamadılar. Deniz alıp götürmüş belki. Ya da başka bir şey. Annem dedi ki, Carson'lar bu taşı buraya geçici olarak ve öldüğünü belirlemek amacıyla koymuşlar. Yalnız, dediğim gibi, onun vücudunu ya da cesedini asla&nbsp;bulamadılar. Doğru dürüst bir mezar taşı da bu yüzden koymadılar.»</p>

  <p class="p5">Michelle soğuk bir ürperme geçirdi. «Şimdi cesedi hiç, hiç bulamayacaklar,» diye mırıldanan Sally kendi kendine konuşuyordu:</p>

  <p class="p5">«Ruh ya da hayaletin hep buralarda dolaştığını söylemekle ne demek istediklerini biliyorum. Çocuklar, cesedi bulununcaya kadar&nbsp;Amanda'nın çevreden ayrılmayacağını söylüyorlar. Ceset de hiçbir&nbsp;zaman bulunamayacağına göre...»</p>

  <p class="p5">Sally'nin sesi giderek hafifledi. Michelle onun ne söylediğini anlamakta zorluk çekiyordu. Farkında olmadan elini taşın üzerine koyup bir süre bekledi. Sonra hızla geri çekti:</p>

  <p class="p5">«Ruh diye bir şey yok,» dedi. «Gel, gidelim eve artık!»</p>

  <p class="p5">Ayağa kalkıp yürümeye başladı ama Sally'nin peşisıra gelmediğini anlayınca durdu, dönüp baktı. Sally hâlâ o acayip mezara doğru eğilmiş, kalmıştı. Michelle seslenince doğrulup ona doğru koştu ve yanına&nbsp;gelince:</p>

  <p class="p5">«Buranın tekin olmadığını kabul etmek zorundasın,» dedi. «Sen Amanda adını bebeğin için seçmişsin. Demek istediğim o... o... bebek&nbsp;onun olabilir. Yıllardır o rafta duruyor ve seni bekliyordu, gelip onu bulasın diye.»</p>

  <p class="p5">«Aptlca bir şey bu,» dedi Michelle. Sally'nin şimdi söylediği tam da onun o sırada aklından geçen şeydi ama bunu kabul etmek istemiyordu. «Ben bebeğime herhangi bir adı verebilirim,» diye ekledi.</p>

  <p class="p5">«Ama yapmadın. Ona Amanda adını verdin. Bunun bir nedeni olmalı.»</p>

  <p class="p5">«Bu bir rastlantıydı. Ayrıca Jeff doğduğundan beri burada yaşıyor. Eğer ruh ya da hayal diye bir şey olsaydı, görürdü herhalde.»</p>

  <p class="p5">«Belki görmüştür. Belki o nedenle sizin eve gelmek istemiyor.»</p>

  <p class="p5">«Bize gelmeyişinin nedeni, meşgul olması. Annesine yardım etmek zorundaydı.» Michelle'in sesi giderek tizleşmişti. Kızmaya başladığını&nbsp;hissediyordu. Sally neden böyle konuşuyordu acaba? «Başka şeyler&nbsp;konuşamaz mıyız?» diye sordu.</p>

  <p class="p5">Sally biraz garipseyerek ona baktı, gülümsedi:</p>

  <p class="p5">«Peki,» dedi. «Ben korkmaya başladım.»</p>

  <p class="p5">Michelle arkadaşının kendisine gösterdiği anlayıştan memnun, uzanıp onun elini tuttu. Dostça sıktı. Sally, «Uufff!» diyerek elini geri çekti. Michelle'den biraz uzaklaştı.</p>

  <p class="p5">Kolu, diye düşündü Michelle. Kolu yine acıyor. Tıpkı geçen hafta olduğu gibi. Ama koluna bir şey olmamıştı ki... Bugün de bir şey olmadı. İçinden bir ürperti geçti. Ancak bunu belli etmemek için kendini tuttu.</p>

  <p class="p5">«Affedersin kolun düzeldi sanmıştım,» denmekle yetindi. Bu kez Sally'nin elini okşadı. Mezarlık tarafına bakıyordu.</p>

  <p class="p5">«Ben de öyle düşünmüştüm,» dedi Sally. «Ama galiba öyle değil.» Birden içinden bir an önce buradan uzaklaşmak geldi. «Haydi, gidelim&nbsp;artık buradan. Size gidelim. Burası bana ürperti veriyor.»</p>

  <p class="p5">İki kız uçurumun kenarındaki eve doğru koşmaya başladı. Arka kapıya ulaştıklarında Michelle yeni bir titreme daha geçirdi. Okyanusa&nbsp;doğru dönüp baktı. İkindi sisi denizin üzerinde toplanmaya başlamıştı.</p>

  <p class="p5">«Baba!» dedi Michelle.</p>

  <p class="p5">Pendleton'lar ön odalardan birinde toplanmışlardı. Burası ailenin oturma odası olarak seçilen yerdi. Asıl oturma odasıysa mağara gibi gelmişti onlara. Cal kocaman koltuğunda oturuyordu ve ayaklarını bir&nbsp;taburenin üzerine koymuştu. Michelle yanıbaşında uzanmıştı. Önünde&nbsp;açık bir kitap duruyordu. Dirseklerini yere dayamış, çenesini de avuçlarının içine almıştı. Cal kendi kendine çocuğun boynunun nasıl olup da&nbsp;acımadığını düşünüyordu. İçinden, gençlik, diye geçirdi. Şöminenin&nbsp;yanında hantal görünüşlü, antika bir koltukta June oturmuş, kendini&nbsp;örgüye vermişti. Gelecek bebeğe hırka örmekle meşguldü. Pembeli&nbsp;mavili iplik kullanıyordu. Böylelikle doğacak çocuğun kız ya da erkek&nbsp;olması bir şeyi değiştirmeyecekti.</p>

  <p class="p5">Cal dikkati hâlâ okuduğu tıp dergisinde, «Ne?» dedi.</p>

  <p class="p5">«Ruhlara inanır mısın?»</p>

  <p class="p5">Cal gözlerini dergiden ayırarak karısına baktı. June örgüyü bir yana bıraktı. Cal yüzünde yapmacık bir gülümsemeyle kızına döndü:</p>

  <p class="p5">«Ne yapar mıyım?»</p>

  <p class="p5">«Ruhlara inanır mısın?»</p>

  <p class="p5">Michelle'in çok ciddi olduğunu görerek gülümsemekten vazgeçti. Dergiyi kapadı. Bu garip sorunun nereden çıktığını merak ediyordu.</p>

  <p class="p5">«Beş yıl önce bu konuyu konuşmadık mı?» Sorarken sesi yumuşaktı: «Aynı konu içinde Noel Babayla Paskalyayı konuşmamış mıydık?»</p>

  <p class="p5">Michelle emin değildi:</p>

  <p class="p5">«Belki ruhları konuşmamızdır. Her neyse, ben ruh ya da hayaletleri kastediyorum.»</p>

  <p class="p5">June dayanamayıp söze karıştı:</p>

  <p class="p5">«Sen neden söz ediyorsun, Michelle?»</p>

  <p class="p5">Michelle aptal duruma düştüğünü hissetti. Öğlesonrası boyunca zihninden söküp atamadığı düşünce, şimdi oturma odasının gevşetici&nbsp;sıcaklığında ve bunun verdiği rahatlık içinde ona aptalca geliyordu. Belki de bu konuyu hiç açmamalıydı. Kısa bir süre düşündü, sonra olup&nbsp;bitenleri onlara anlatmaya karar verdi.</p>

  <p class="p5">«Şu eski mezarlığın, hani Benson'lara giderken, aradaki... biliyorsunuz herhalde.» diye başladı. «Sally bugün orayı gösterdi bana.»</p>

  <p class="p5">«Mezarlıkta bir hayalet ya da ruh gördüğünü söylemeyeceksin herhalde,» dedi Cal sesini yükselterek.</p>

  <p class="p5">«Hayır, görmedim. Ama garip bir taş var orada. Üzerinde bebeğimin adı yazılı.»</p>

  <p class="p5"><span class="t1">«Amanda</span></p>

  <p class="p5">&nbsp;</p>

  <p class="p5"><br />
  &nbsp;</p>

  <p class="p5">Michelle başını salladı:</p>

  <p class="p5">«Sally o mezarda ceset bulunmadığını söyledi. Amanda kör bir kızmış ve uzun zaman önce yardan aşağıya yuvarlanmış.» Durdu. Hikâyeyi sürdürüp sürdürmemekte kararsızdı. Cal bunu farkederek devam etmesini istedi:</p>

  <p class="p5">«Başka ne dedi Sally?»</p>

  <p class="p5">«Dediğine göre, bazı çocuklar Amanda'nın ruhunun hâlâ oralarda dolaştığını düşünüyorlarmış.» Michelle'in sesi sakindi.</p>

  <p class="p5">«Ona inanmadın değil mi? İnandın mı yoksa?»</p>

  <p class="p5">«Hayır...» dedi Michelle, ama gerçekten inanıp inanmadığından kendi de emin değildi.</p>

  <p class="p5">Cal gayet ciddi:</p>

  <p class="p5">«Pekâlâ,» dedi. «Bana inanabilirsin, küçükhanım. Öyle ruh gibi, hayalet gibi, gaipten gelen sesler gibi, daha bilmem ne gibi birtakım&nbsp;saçma şeyler yoktur ve kimsenin sana bunların varolduğunu söylemesine de izin vermemelisin.»</p>

  <p class="p5">Michelle karşı çıkıp sesini yükselterek:</p>

  <p class="p5">«Ama benim bebeğe Amanda adını vermem uğursuzluk,» dedi. «Hatta Sally bebeğin ona ait olabileceğini bile düşünüyor.»</p>

  <p class="p5">June örgüsünü yeniden eline aldı, ilmekleri saydı, kendini tümüyle işine vermeden önce de:</p>

  <p class="p5">«Bu bir rastlantı, yavrum.» dedi. «Her zaman olur böyle şeyler. Ruh, hayalet hikâyeleri böyle başlar. Garip bir şey olur. Tümüyle rastlantıdır. Ama halk bunun bir rastlantı olduğuna inanmak istemez. İnanacak başka bir şey arar. Talih der, ruh der, kader der, bir şeyler der&nbsp;işte...» Michelle'in hâlâ inanmamış gözlerle baktığını görünce örgüsünü bıraktı.</p>

  <p class="p5">«Peki, sen bebeğine o adı nasıl seçtin?»</p>

  <p class="p5">«Eskiyi anımsatacak bir ad aramıştım,» dedi Michelle.</p>

  <p class="p5">«Pekâlâ, böyle bir arayış birçok adı çağrıştırır. Seninki, benimki ve daha pek çok başka adlar eski moda sayılmaz. Eski moda olanlar Agat-ha gibi, Sophie gibi, Prudance gibi...»</p>

  <p class="p5">Michelle annesinin sözünü kesti:</p>

  <p class="p5">«Ama bunların hepsi de çirkin.»</p>

  <p class="p5">«Öyle olunca liste biraz daha kısalıyor, ama hâlâ pek çok ad var.</p>

  <p class="p5">Sen öyle bir ad arıyorsun ki, hem eski moda olsun, hem de çirkin olmasın. Pek çoğumuzun yaptığı gibi A'dan başlarsak hemen ilk akla gelecek olan...»</p>

  <p class="p5">«Amanda,» dedi gülümseyerek ve annesinin sözünü bir daha kesti Michelle. «Bence bu ad çok uygun.»</p>

  <p class="p5">«Güzel! Bir bakıma öyle de. Beyin çok hızlı çalışır. Tüm bu muhakeme aşamalarından geçtiğinin farkına bile varmazsın. İşte yavrum, ruh ya da hayalet hikâyeleri de böyle doğar. Rastlantı! Hadi, şimdi yatağa!&nbsp;Yoksa yarın sınıfta uyuyakalirsin.»</p>

  <p class="p5">Michelle toparlanıp ayağa kalktı ve babasına sokuldu. Kollarını onun boynuna dolayarak öptü.</p>

  <p class="p5">«Bazen gerçekten aptalım ben, değil mi?»</p>

  <p class="p5">«Hepimizden fazla değil,» dedi babası, Michelle'i öptü, poposuna hafifçe vurdu: «Yatağa!»</p>

  <p class="p5">Michelle'in merdivenleri çıkışına kulak kabarttı. Sonra da karısına sevgiyle baktı.</p>

  <p class="p5">«Nasıl yapıyorsun bunu?»</p>

  <p class="p5">June hiçbir şey anlamamıştı.</p>

  <p class="p5">«Ne yapıyormuşum?»</p>

  <p class="p5">«Mantıklı olmayan şeyleri mantık yoluyla açıklamayı yani...»</p>

  <p class="p5">«Yetenek,» dedi June. «Sadece yetenek. Eğer konuya bir açıklama aramamız gerekse gece boyunca uyanık kalırız. Üstelik tüm inançları&nbsp;ruhlarla karıştırarak.»</p>

  <p class="p5">June yerinden kalkıp şömineye yaklaştı, ateşi daha yavaş yanacak biçimde toparladı. Cal da ışıkları söndürdü. Sonra da el ele odalarına&nbsp;çıktılar.</p>

  <p class="p5">Michelle yatağında gecenin seslerini dinliyordu. Biraz ileride dalgalar kıyıları dövüyor, yazın son ağustos böcekleri neşeyle ötüyor, hafif bir rüzgâr ağaçların yaprakları arasında uğultulu bir sesle dolaşıyordu.&nbsp;Annesinin dediklerini düşünüyordu bir yandan da. Doğru şeyler söylemişti. Yine de, yine de açıklamanın yanlış bir yanı vardı. Başka bir şeyler olması gerekirdi. Böyle düşünmenin aptalca olduğunu geçirdi aklından. Başka bir şey de yoktu zaten. Gecenin sesleri onu sakinleştirip&nbsp;uyumaya hazırlarken hâlâ başka bir şeylerin varlığını hissediyordu.</p>

  <p class="p5">Uğursuz bir şeyler.</p>

  <p class="p5">Keşke bebeğin adını Amanda koymasaydı...</p>

  <p class="p5">Michelle uyandığında sesler kesilmişti. Yatağında kulak kabarttı. Çevresindeki sessizlik elle tutulacak kadar somuttu.</p>

  <p class="p5">Ve sonra bir şeyler hissetti.</p>

  <p class="p5">Bir şeyler onu gözlüyor gibiydi.</p>

  <p class="p5">Odasında bir şeyler vardı.</p>

  <p class="p5">Yorganı başından yukarı çekerek kendisine doğru gelen şeyden saklanmak istedi, fakat bunu yapamayacağını biliyordu.</p>

  <p class="p5">Gelen ne olursa olsun, onu görmesi gerekiyordu.</p>

  <p class="p5">Yavaşça kalkıp yatağın içinde oturdu. Gözlerini kocaman kocaman açmıştı. Korku içindeydi. Yatak odasının karanlık köşelerini tarıyordu bakışları.</p>

  <p class="p5">Pencere tarafında.</p>

  <p class="p5">Orada, pencerenin yanındaki köşedeydi. Kara bir şey. Dimdik duruyordu. Hareketsizdi ve kendisine bakıyordu.</p>

  <p class="p5">Michelle de ona bakınca kendisine doğru yürümeye başladı.</p>

  <p class="p5">Odanın içindeydi. Pencereden giren gümüşsü ay ışığında parlıyordu.</p>

  <p class="p5">Küçük bir kızdı. Yaşı Michelle'den büyük değildi.</p>

  <p class="p5">O ana kadar hissettiği korku anlaşılmaz bir biçimde Michelle'i ter-ketti. Yerini merak aldı. Kimdi bu kız? Ne istiyordu?</p>

  <p class="p5">Beriki biraz daha yakınına geldi. Michelle onun acayip bir giyimi olduğunu görebiliyordu. Elbisesi siyahtı, yerlere kadar uzanıyordu. Kolları kabarıktı ve bileklerine sımsıkı yapışan bir kolağzıyla sona eriyordu.&nbsp;Başında, yüzünü hemen tümüyle örten bir siyah bone vardı.</p>

  <p class="p5">Yaklaşırken Michelle de büyülenmiş gibi onu seyretti. Kız başını çevirdi ve Michelle ay ışığında onun yüzünü gördü.</p>

  <p class="p5">Yumuşak bir yüzdü . Ağzı aşk tanrıçasının ağzına benziyordu. Burnu küçük ve kalkıktı.</p>

  <p class="p5">Sonra gözlerini gördü.</p>

  <p class="p5">Süt beyazı, ay ışığında donuk donuk parlayan, Michelle'e görmeden bakan gözlerdi bunlar. O görmeyen gözler Michelle'in üzerinde sabitleşmiş haldeyken küçük kız elini kaldırdı ve Michelle'e işaret etti.</p>

  <p class="p5">Korkudan boğulacak hale gelen Michelle bağırmaya başladı.</p>

  <p class="p5">Kendi çığlığıyla uyandı.</p>

  <p class="p5">Çok korkmuştu. Boş yatak odasının her yanına göz gezdirdi. Sadece birkaç saniye önce orada olan o garip, siyah giysili şeyi görmeye çalışıyordu.</p>

  <p class="p5">Oda bomboştu.</p>

  <p class="p5">Çevrede gecenin sesleri uğuldamaya devam ediyordu. Biraz ileride dalgalar sahili dövüyor, hafif rüzgâr çam yapraklarını sürüklüyordu.</p>

  <p class="p5">O sırada yatak odasının kapısı açıldı, babası göründü.</p>

  <p class="p5">«Prenses! Prenses, iyi misin?»</p>

  <p class="p5">Babası yatağın kenarına oturdu, onu kucağına alır gibi kollarıyla sardı. Rahatlatmaya çalışıyordu kızını.</p>

  <p class="p5">«Bir karabasandı,» diye fısıldadı Michelle. «Ama çok korkunçtu, baba. Gerçek gibiydi. Burada biri vardı. Tam şurada. Odanın ortasında...»</p>

  <p class="p5">«Hayır, bebeğim, hayır,» diyerek onu sakinleştirmeye çalıştı: «Burada benden başka kimse yok. Sen ve ben. Bir de annen var. Gördüğün sadece bir rüyaydı, yavrum.»</p>

  <p class="p5">Cal uzunca bir süre kızının yanında kaldı. Onunla konuşuyor, yatıştırmaya çalışıyordu. Sonunda, tanyeri ağarmaya başlarken yavaşça öperek yeniden uyumaya çalışmasını söyledi, odanın kapısını açık bırakarak gitti.</p>

  <p class="p5">Michelle bir süre öylece kalakaldı. Korkunç rüyayı unutmaya çalışıyordu. Uyuyamayacağını anlayınca yataktan çıktı ve pencere kenarındaki iskemleye yerleşti. Bebeğini kucağına alıp pencereden gecenin son dakikalarını seyretmeye koyuldu. Sis kalkarken Michelle birden bir şey&nbsp;gördüğünü sandı. Kıyıda, yarın kuzey tarafında, eski mezarlığın yakınında dimdik duran bir şeydi bu.</p>

  <p class="p5">Bir daha baktı. Gözlerini zorlayarak bir şeyler görmeye çalıştı. Fakat sis rüzgârın etkisiyle çevreye yayılıyordu. Hiçbir şey göremedi.</p>

  <p class="p5">Michelle bebeği elinden bırakmadan yeniden yatağına döndü. Gökyüzü aydınlanmaya başladığı sırada da uyuyakaldı.</p>

  <p class="p5">Gözleri görmeyen bebek de başı yastıkta, bomboş tavana bakıyordu. * *</p>

  <p class="p5">Cal, Michelle'in odasından ayrıldıktan sonra doğruca yatağına gitmedi. Üzerinde bir sabahlık aldıktan sonra piposunu temizledi, tütün doldurdu. Sonra da aşağıya indi.</p>

  <p class="p5">Bir süre evin içinde gelişigüzel dolaştı. Sonra birinci kattaki oturma odasında bir koltuğa yerleşip, piposunu yaktı. Düşüncelere daldı.</p>

  <p class="p5">Boston'daydı yeniden. Çocuğun öldüğü geceydi. Aynı zamanda yaşamının değiştiği gece.</p>

  <p class="p5">Çocuğun adını bile anımsayamıyordu.</p>

  <p class="p5">Anımsayamıyor muydu? Yoksa anımsamak istemiyor muydu?</p>

  <p class="p5">Bu, sorunun sadece bir parçasıydı. Daha adını anımsayamayacağı pek çok kimse vardı. Ölenler vardı.</p>

  <p class="p5">Ölenlerden kaçının ölümü kendisi yüzünden olmuştu?</p>

  <p class="p5">Sonuncusu Paradise Point'ten bir çocuktu. Bundan emindi. Daha başkaları da olabilirdi. Başkaları kaç kişiydi acaba? Daha fazla olmayabilirdi de.</p>

  <p class="p5">Zihnine hep o çocuk takılıyordu.</p>

  <p class="p5">Alan HanleyL Evet, adı buydu onun. Cal, Alan Hanley'in Boston'a getirildiği günü anımsıyordu.</p>

  <p class="p5">Cankurtaran akşamın geç saatinde gelmişti. Alan Hanley komadaydı. Josiah Carson başındaydı. Çocuk bir çatıdan düşmüştü.</p>

  <p class="p5">Cal şimdi bu çatıyı da biliyordu. O tarihte bilmiyordu ama, zaten farketmezdi.</p>

  <p class="p5">Josiah Carson elinden geleni yapmıştı. Fakat çocuğun yaralarının Paradise Point'te üstesinden gelinemeyecek ciddiyette olduğunu&nbsp;görünce onu Boston'a getirmişti.</p>

  <p class="p5">Ve Calvin Pendleton da yaralının bakımını üzerine almıştı.</p>

  <p class="p5">Başlangıçta olay oldukça basit gibi görünmüştü. Birkaç kırık kemik ve kafatasında zedelenmeler. Cal da elinden geleni yapmıştı. Kırıkları&nbsp;alçıya'alıp sarmış, iç organlarda yaralanma olup olmadığını gözden&nbsp;geçirmiş, çocuğun kafatasında bir kan birikimi meydana geldiğini böyle&nbsp;bulmuştu. Beyin çevresindeki bu pıhtılaşma ona çok tehlikeli görünmüş&nbsp;ve Josiah Carson da yanında olmak üzere hemen ameliyata geçmişti.</p>

  <p class="p5">Alan Hanley ameliyat masasında kalmıştı.</p>

  <p class="p5">Ayrıca beyinde herhangi bir kan pıhtısının olmadığı da anlaşılmıştı. Ameliyat gereksizdi.</p>

  <p class="p5">Olay, Cal'ı çok fena sarsmıştı. Yaşamı boyunca hiçbir olay onu böylesine etkilememişti.</p>

  <p class="p5">Anımsadığı kadarıyla bu ilk yanlış teşhisiydi. Hemen her doktor yanlış teşhis koyabilirdi. Bu, bugün de olurdu, yarın da olacaktı. Fakat&nbsp;Cal açısından Hanley'in ölümü bir dönüm noktası olmuştu.</p>

  <p class="p5">O andan başlayarak bir hata daha yapıp yapmayacağını, bir başka çocuğun ölümüne neden olup olmayacağını aralıksız olarak düşünmeye başladı.</p>

  <p class="p5">Sonunda bir gün izin aldı. Josiah Carson'la görüşmek üzere Paradise Point'e gitti.</p>

  <p class="p5">Josiah Carson onu biraz soğuk karşılamıştı. O vakit zamanını boşa harcadığını düşündü. Josiah, Alan Hanley'in ölümünden ötürü onu suçlamadı. Ancak konuşma uzadıkça Carson'da bir şeyler değişmeye başladı. Cal, ihtiyar meslektaşının kendisine, başkalarına söylemediği şeyler söylediğinin farkındaydı.</p>

  <p class="p5">«Yaşamınızda hiç yalnız kaldınız mı?» Carson durup dururken böyle bir soru sormuştu ona. Ancak, karşılık vermesine vakit kalmadan Car-son yeniden konuşmaya başlamıştı:</p>

  <p class="p5">«Ben yıllardan beri tek başıma yaşıyorum. Buradaki insanlara hizmet verdikten sonra kendime de zaman kalıyor. Sanırım, bunu böylece sürdürmem gerekecek. Aynı zamanda evdeki onarımları da kendim&nbsp;yapıyorum. Ama yaşlanıyorum. O nedenle düşündüm ki... Neyse, boş-ver.»</p>

  <p class="p5">Cal yerinde kıpırdandı. Rahatsız olmuş gibiydi. Yaşlı adamın kendisine ne söylemeye çalıştığını merak etti.</p>

  <p class="p5">«O gün ne olmuştu? Hani şu Alan Hanley'i Boston'a getirdiğiniz gün demek istiyorum.»</p>

  <p class="p5">«Söylemesi çok zor.» dedi Carson. «Çatıda sorun vardı. Aktarılması gerekiyordu. Bunu kendi başıma yapacaktım. Ama sonra fikrimi değiştirdim. Düşündüm ki, başka birini, genç birini bulmak daha doğru&nbsp;olurdu.» Sesi büsbütün hafiflemiş, adeta işitilmez olmuştu: «Ama Alan&nbsp;da çok gençti. Bunu bilmem gerekirdi. Belki de biliyordum. Sadece on&nbsp;iki yaşındaydı... Her neyse, onun çatıya çıkmasına izin verdim.»</p>

  <p class="p5">«Sonra ne oldu?»</p>

  <p class="p5">Carson boş gözlerle baktı Cal'a. Yüzü yorgunluktan çökmüştü.</p>

  <p class="p5">«Ameliyat odasında ne oldu?» diye sordu Carson.</p>

  <p class="p5">«Bilmiyorum. Her şey yolunda gidiyor görünüyordu. Sonra öldü. Ne olduğunu bilmiyorum.»</p>

  <p class="p5">Carson başını salladı:</p>

  <p class="p5">«Çatıda da öyle oldu. Ben onun yaptıklarını izliyordum. Her şey yolunda gidiyor gibi görünüyordu. Sonra birden düştü.» Uzun bir sessizlik oldu. Sonunda Carson: «Onu kurtarabilmeyi çok isterdim,» dedi.</p>

  <p class="p5">Cal'la bakıştılar. Carson gülümsedi:</p>

  <p class="p5">«Senin hatan değildi. Ne senin, ne de benim hatamdı. Ama istersen bunun ikimizin de hatası olduğunu söyleyebilirsin. Şimdi ikimiz arasında bir bağ oluştu, Doktor Pendleton. Ne yapmamızı önerirsin?»</p>

  <p class="p5">Cal soruya karşılık vermedi. Josiah Carson'un söyledikleri onu uyuşturmuş gibiydi.</p>

  <p class="p5">Daha sonra Alan Hanley'in ölümünden bu yana Cal'ın canını sıkan şeyleri anlamışcasına Josiah bir öneri attı ortaya. Cal'ın Boston'daki&nbsp;çalışmasını bırakmayı düşünüp düşünmediği sordu. Cal da içi boşalmış&nbsp;bir halde:</p>

  <p class="p5">«Ne yapmak üzere?» diye sordu.</p>

  <p class="p5">«Kalk, buraya gel. Yaşlı ve yorgun bir doktorun bazı işlerini al üzerinden. Boston General'ın baskısını at üzerinden. Sen şimdi korkmuş haldesin, Doktor Pendleton.»</p>

  <p class="p5">«Benim adım Cal.»</p>

  <p class="p5">«Peki, Cal olsun. Şu ya da bu ölçüde korktun sen. Bir hata yaptın. Yine yapabileceğini düşünüyorsun. Eğer Boston General'da kalmaya&nbsp;devam edersen yine yapacaksın. Korku seni korktuğun şeyi yapmaya&nbsp;itecek. Ama kalkıp buraya gelirsen sana yardım edebilirim. Sen de&nbsp;bana yardım edebilirsin. Ben işten uzaklaşmak istiyorum, Cal. İşi bırakmak istiyorum. Evi de bırakmak istiyorum. Hepsini sana satmak istiyorum. İnan bana bunu senin için avantajlı olacak biçimde yapacağım.»</p>

  <p class="p5">Söylenenlerin hepsi Cal'a bir şey ifade ediyordu. Kazasız belasız, hafif bir çalışma.</p>

  <p class="p5">Ve çok yanlış yapmadan.</p>

  <p class="p5">Fazla hataya meydan vermeden.</p>

  <p class="p5">Her olay üzerinde bol bol düşünecek vakte sahip ve yaptığının doğruluğundan emin olarak çalışmak.</p>

  <p class="p5">Çevrede kimse Carson'un artık kendini uzman bir doktor gibi hissettiğine inanmıyordu. Özellikle onu tanıyanlarla sevenler böyle düşünüyordu.</p>

  <p class="p5">Pendleton'lar Paradise Point'e işte böyle gelmişlerdi. Başlangıçta</p>

  <p class="p5">June'un karşı çıkmasına rağmen geldiler. Cal buraya taşınma konusunu açtığında onun bunu nasıl karşıladığını anımsadı.</p>

  <p class="p5">«Ama niçin ille de ev?» diyordu June. «Muayenehanesini satmasını anlarım. Ancak evi de almamızda niçin böylesine direttiğini anlâmıyo-rum. Bizim için çok büyük orası. 0 kadar odaya gereksinimimiz yok&nbsp;bizim.»</p>

  <p class="p5">«Biliyorum,» demişti Cal da. «Ama çok ucuza veriyor. Çok iyi bir şey yapmış oluruz almakla. Bu konuda kendimizi şanslı saymalıyız.»</p>

  <p class="p5">June kolay kolay ikna olacağa benzemiyordu:</p>

  <p class="p5">«Anlamı yok bence. Aslında orası sıkıcı bir yer. Neden elden çıkarmak istediğini biliyorum. Alan Hanley'e ne olduğunu anımsa. Neden ille de bizim o evde oturmamızı istiyor? Onun istediği sana o çocuğu sürekli olarak anımsatmak. Delilik bu, Cali O senden bir şey istiyor. İstediğinin ne olduğunu bilmiyorum. Ama sözlerime kulak ver. Bir şeyler olacak.»</p>

  <p class="p5">June böyle demişti, ama o günden bugüne kadar bir şey olmamıştı. Sally Carstair tatsız bir vakaydı, ama onun üstesinden gelmesini bilmişti.</p>

  <p class="p5">Yalnız şimdi de kızı karabasanlar görmeye başlıyordu.</p>

  <p class="p5"><a id="a10"></a><span class="t1">&nbsp;</span></p>
</body>
</html>
