<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XII. Bölüm</title>
</head>

<body>
  <h1 class="h11">XII. Bölüm</h1>

  <p class="p5">Sabah güneşi pencerelerden içeriye girip, dört bir yanı dolduruyor, ressam sehpasındaki tuvali aydınlatıyordu. June bu çalışmaya günler&nbsp;önce başlamıştı. Tablo, manzaraya içerden bir bakıştı. Ama biraz fazla&nbsp;koyu, hatta karanlık maviler ve gri tonlarla June'un son on beş günlük&nbsp;ruhsal durumunu çok iyi yansıtmaktayoı. Tablonun bugünkü görünümüyse bir başkaydı. Sabahın parlak gün ışığında yıkanmış, birdenbire esmeye başlayan ve körfezdeki karanlığı yayık döver gibi döven rüzgârın heyecanını yakalamıış gibiydi. June fırçasını beyaz boyaya batırarak, resimdeki dalgaların tepe noktalarına beyaz başlıklar konduruyordu. Stüdyonun bir köşesindeki karyolasında Jennifer minicik elleriyle&nbsp;battaniyesini mutlu bir biçimde tutmuş, mışıl mışıl uyuyordu. Jennifer'e&nbsp;gülümsemek için başını çevirdi. Yeniden resme dönmeye hazırlanırken&nbsp;bir an için dışarıdaki bir şey dikkatini çekti.</p>

  <p class="p5">Paletiyle fırçasını bir kenara bırakarak ne olduğunu anlamak üzere pencereye gitti.</p>

  <p class="p5">Michelle bastonuna yüklenerek stüdyoya doğru ilerlemeye çalışıyordu.</p>

  <p class="p5">June onu seyrederken yardımına koşmamak için kendini zor tuttu, içinden deneti" altına alınması güç bir duygu seli yükseliyordu.</p>

  <p class="p5">Michelle in çektiği acı yüzünde açık seçik okunuyordu. İlerlemeye çalışırken o acının ince çizgileri çok belliydi. Sağlam sağ bacağı gayet&nbsp;rahat hareket ederken sakat sol bacağı isteksiz, çamurlara bata çıka&nbsp;adeta sürükleniyordu.</p>

  <p class="p5">June gözlerinin dolduğunu hissetti. Bu eğile büküle, ama cesaretle ilerlemeye çalışan kırılgan çocukla birkaç hafta öncesinin gürbüz ve&nbsp;çevik Michelle'i arasındaki karşıtlık, June'un içini parçalıyordu.</p>

  <p class="p5">Ağlamamalıyım, dedi kendi kendine. Eğer Michelle bunu kaldırabili-yorsa ben de kaldırmalıyım. June acıdan burularak yaklaşan gövdeden tuhaf bir güç alarak ve birden Michelle'i gözlediğinin farkına vararak&nbsp;toplarlandı, sehpasının başına döndü. Az sonra Michelle kapıda göründüğünde yalancıktan şaşırmış gibi yaptı.</p>

  <p class="p5">«Aaa! Bak hele, kim gelmiş!» diye bir sevinç çığlığı attı. Sesine neşe tonu vermeyi başarmıştı. Dikkatli bir şekilde ileri doğru bir adım&nbsp;attı. Michelle durmuş, alnını ovuşturuyordu. «Yaptım,» dedi zafer kazan-mışcasına ve June'un iskemlesine doğru uzandı, sakat bacağını yere&nbsp;doğru sallanır hale getirip rahatladı. Derin bir nefes aldı. Annesine&nbsp;gülümsedi. Yüzüne eski günlerin aydınlığı gelmişti: «Eğer acele etseydim bunun yarısından daha kısa sürede bu işi başarırdım,» diye ekledi.</p>

  <p class="p5">June o yapmacık neşesinin kaybolmasına aldırış etmeden; «Çok mu canın yandı?» diye sordu.</p>

  <p class="p5">«Dünkü kadar değil.» dedi Michelle.</p>

  <p class="p5">«Buraya kadar gelmeyi denemeli miydin, bilmiyorum.»</p>

  <p class="p5">«Sana gelmek istedim,» dedi Michelle, ciddiydi. Oturduğu iskemlede kıpırdayarak vücudunun ağırlığını bir yandan öbürüne kaydırdı. Bu kadarcık bir hareket bile acı veriyordu. Hafifçe ürpererek geçmesini&nbsp;bekledi, konuşamadı.</p>

  <p class="p5">«Ne oldu?»</p>

  <p class="p5">«Şey... Bilmem ki... Yani...» diye kekeledi Michelle. Gözleri önce bulutlandı. Sonra yanaklarından aşağıya yaşlar boşandı. June uzanıp&nbsp;onu sardı, kendine doğru çekti.</p>

  <p class="p5">«Neyin var sevgilim, ne oldu? Söyle bana, hadi!»</p>

  <p class="p5">Michelle yüzünü annesinin omzuna sakladı. Vücudu sarsılmaya başlamıştı. Her hıçkırışta kızının vücudunun acıyla kasıldığını hisssedi-yordu June. Birkaç dakika onu öylece tuttu. Michelle'in acısı yavaş&nbsp;yavaş hafifledi. June bunu bir biçimde paylaşabilmek, hatta tümüyle&nbsp;üzerine alabilmek isteğiyle sordu: «Bu kadar kötü mü? Bu kadar mı&nbsp;canın yanıyor?» Ama Michelle'den herhangi bir karşılık gelmedi, başını&nbsp;sallamakla yetindi. Sonunda da:</p>

  <p class="p5">«Babam!» dedi.</p>

  <p class="p5">«Baban? Ne olmuş ona?»</p>

  <p class="p5">«O... değişti,» derken Michelle'in sesi öylesine yavaş çıkmıştı ki, June ancak zorlukla işitebilmişti.</p>

  <p class="p5">«Değişti mi?» diye soruyu yineledi June: «Nasıl?» Bunu sorarken alabileceği karşılığın ne olacağını biliyordu.</p>

  <p class="p5">«Düştüğümden beri...» diye başladı Michelle ama sözünü bitireme-den yeni bir gözyaşı seline boğuldu. «Artık beni sevmiyor,» diyerek yüksek sesle ağlamaya başladı. «Düştüğümden beri beni hiç sevmiyor.»</p>

  <p class="p5">June onu hafifçe salladı: «Hayır, tatlım,» dedi. «Bu doğru değil. Doğru olmadığını sen de biliyorsun. O seni çok seviyor. Hem de çok&nbsp;çok, pek çok.»</p>

  <p class="p5">«Öyle davranmıyor ama,» diyerek göğüs geçirdi Michelle: «Artık benimle hiç oynamıyor. Hatta benimle konuşmuyor bile. Ne zaman&nbsp;onunla konuşmak istesem kalkıp bir yerlere gidiyor.»</p>

  <p class="p5">«Aaa! Bak şimdi, bu hiç doğru değil işte.» June böyle diyordu, ama söylenenin doğru olduğunu da biliyordu. Zaten kaç zamandır korktuğu da buydu. Er ya da geç Michelle, Cal'da bir şeylerin değiştiğinin&nbsp;farkına varacaktı. Bu değişikliğin onu etkileyeceğini de biliyordu.</p>

  <p class="p5">Bunları düşünürken Michelle'in kollarında titrediğini duyuyordu. Oysa stüdyoda hava oldukça sıcaktı.</p>

  <p class="p5">«Doğru,» dedi Michelle sesi annesinin göğsünde boğularak: «Bu sabah ona muayenehanesine gidip gidemeyeceğimi sordum, istediğim&nbsp;onunla gitmek, bekleme odasında oturup dergi falan okumaktı. Ama gitmeme izin vermedi.»</p>

  <p class="p5">«Hiç kuşkum yok, bu seni yanında istemediği için değil,» diye başladı June yalanına: «Belki de çok dolu bir günüydü, seninle meşgul olmak için vakit bulamayacağını düşünmüştür.»</p>

  <p class="p5">«Bana ayıraracak hiç vakti yok onun. Artık yok!»</p>

  <p class="p5">June mendilini çıkardı, Michelle'in gözlerini kuruladı. «Ben sana söyleyeyim ne olduğunu.» dedi. «Bu akşam onunla bir konuşma yapacağım. Ona evin dışına çıkmanın senin için çok önemli olduğunu anlatmaya çalışacağım. Bakarsın, yarın sen söylemeden o seni alır götürür.&nbsp;Oldu mu?»</p>

  <p class="p5">Michelle burnunu mendile sildi. Omuz silkerek, «Belki!» dedi annesine. Aynı zamanda oturduğu yerde doğrulmaya çalışarak gülümsedi: «Beni hâlâ seviyor mu? Gerçekten seviyor mu acaba?»</p>

  <p class="p5">«Elbette seviyor. Onu yanlış anladığından eminim. Gel şimdi başka şeyler konuşalım seninle. Örneğin okuldan. Okula dönme zamanı gelmedi mi?»</p>

  <p class="p5">Michelle kararsızca başını salladı.</p>

  <p class="p5">«Okula dönmek istemiyorum. Herkes bana gülecek. Topallara her zaman gülerler zaten.»</p>

  <p class="p5">«Önceleri belki,» diye katıldı June, Michelle'in kaygısına: «O zaman da başını çevir, güleni görmezlikten gel. Ayrıca, sen topal değilsin.&nbsp;Hafifçe aksıyorsun. Çok yakında aksaman falan da kalmayacak.»</p>

  <p class="p5">«Hayır, kalacak,» dedi Michelle kesinlikle: «Ömür boyu topallayacağım.»</p>

  <p class="p5">«Hayır! İyileşeceksin. Gerçekten iyi olacaksın.»</p>

  <p class="p5">Michelle yine başını salladı: «Olmayacağım! Zamanla bu duruma alışacağım, ama daha iyi olmayacağım!» Yüz çizgilerinden acı çektiği&nbsp;belliydi. Ayağa kalktı: «Biraz yürüyüşe çıksam olur mu?»</p>

  <p class="p5">June kuşkuyla sordu: «Nereye?»</p>

  <p class="p5">«Yar boyunca. Çok uzaklara gitmem » Gözlerini annesinden kaçırdi. «Eğer yeniden okula gideceksem, yani döneceksem... biraz alıştırma yapmam gerekir. Öyle değil mi?»</p>

  <p class="p5">Okula dönmek! Daha birkaç dakika öncesi okula dönmeyi reddediyordu. Şimdiyse... June çelişkiyi çözememekle birlikte başıyla onayladı onu: «Elbette canım! Yalnız dikkatli ol. Bir de... lütfen kıyıya inmeye kalkışma. Olur mu?»</p>

  <p class="p5">«İnmeyeceğim,» sözünü verdi Michelle. Kapıya doğru yürümeye başladığı sırada durdu. Gözleri bir noktaya saplanmıştı. Yerdeki lekeye&nbsp;bakıyordu: «Ben bunun silindiğini sanıyordum.»</p>

  <p class="p5">«Uğraştık, ama çıkmıyor. Keşke ne olduğunu bilseydim,» dedi June, sıkıntılıydı.</p>

  <p class="p5">«Niye Doktor Carson'a sormuyorsun? O bilebilir.»</p>

  <p class="p5">«Soracağım. Ne zaman dönersin?»</p>

  <p class="p5">«Ne kadar sürerse,» dedi, bastonuna dayanarak gün ışığına yürüdü. *</p>

  <p class="p5">Josiah Carson tavana baktı. Parmaklarını kırlaşmış saçları arasında dolaştırdı. Sonra bir elinin parmaklarını masanın üzerinde piyano çalar&nbsp;gibi oynattı. Her yalnız kalışındaki gibi yine Alan Hanley'i düşünüyordu.&nbsp;Hanley çatıdan düşünceye kadar hemen her şey yolunda gitmişti. Alan&nbsp;Hanley gerçekten düşmüş müydü?</p>

  <p class="p5">Josiah onun düşmediğinden emindi. Geride kalan yıllar boyunca bu evde çok şeyler olmuş, pek çok insan ölüp gitmişti.</p>

  <p class="p5">Aklı birden gerilere, uzaklara, karısı Sarah'a kaydı. O arada yaşamın kendisine olağanüstü göründüğü günleri anımsadı. Sarah'la bir aile, hem de büyük bir aile oluşturmaya hazırlanıyorlardı. Ne var ki,&nbsp;işler o yönde gelişmemiş, Sarah kızını doğururken ölmüştü. Ölmemesi&nbsp;gerekirdi. Ölmesi için hiçbir neden yoktu. Sağlıklıydı. Hamileliği kolay&nbsp;geçmişti. Ama kızın doğumunun hemen ardından Sarah ölmüştü işte.&nbsp;Josiah bu yokluğu çok zor yaşamış, sevgisini kızı küçük Sarah üzerinde yoğunlaştırarak acıya katlanmıştı.</p>

  <p class="p5">Ve sonra... Sarah on ikisine bastığında, o olay olmuştu.</p>

  <p class="p5">Hâlâ o işin nasıl olup bittiğini bilmiyordu.</p>

  <p class="p5">Bir sabah alt kata inip dev buzdolabını açtığında şaşırıp kalmıştı.</p>

  <p class="p5">Buzdolabının zemininde kızı, elinde daha önce hiç görmediği bir bebek olduğu halde, ölü, yatıyordu.</p>

  <p class="p5">Buzdolabında ne işi vardı? Niçin içine girmişti? Josiah bu soruların karşılıklarını hiç öğrenemedi.</p>

  <p class="p5">Sarah'ı, onunla birlikte bebeğini de mezarlığa bırakmışlardı.</p>

  <p class="p5">Bu olaydan sonra yalnız yaşamaya karar verdi. Aradan uzun yıllar geçti. Tam kırk yıl. Onca zaman sonra da kendini güven içinde hissetmeye başladı. Artık yeni bir olay olması sözkonusu değildi.</p>

  <p class="p5">Derken Alan Hanley çatıdan düşüverdi.</p>

  <p class="p5">Onun kanısına göre, Alan ayağı kaymış ve boşluğa düşmüş değildi. Olay bu kadar basit olamazdı. Başka şeyler vardı işin içinde. Oyuncak bebek de bunun kanıtıydı.</p>

  <p class="p5">Bebek, hani şu kızıyla birlikte gömdüğü...</p>

  <p class="p5">Bebek, işte o, yani Alan Hanley'in kırık bacağının altında bulduğu.</p>

  <p class="p5">Bebek! Yine o bebek... Hani şu, Michelle Pendleton'un kendisine gösterdiği bebek!</p>

  <p class="p5">Josiah bebek konusunu Alan'la konuşmak istemişti. Ama çocuk bir daha bilincine kavuşamadığı için buna olanak bulamamıştı. Cal&nbsp;Pendleton onu ölüme terketmişti.</p>

  <p class="p5">Aslında öldürmüştü onu.</p>

  <p class="p5">Eğer Cal onu öldürmemiş olsaydı, Josiah o gün çatıda neler olduğunu öğrenecekti. Yani, Alan'ın ne gördüğünü, ne hissettiğini ve ne işittiğini. Bu evde neler olup bittiğini ortaya çıkarabilecek, ailesine ne olduğunu da anlayabilecekti. Şimdi bunların hiçbirini bilmiyordu. Cal Pendleton her şeyi yıkmış, yok etmişti.</p>

  <p class="p5">Ama acısını çıkaracaktı bunun.</p>

  <p class="p5">Hatta çıkarmaya başlamıştı bile.</p>

  <p class="p5">Çok da kolay olmuştu bu. Her şeyden önce Cal'ın, Alan'ın ölümüyle ilgili olarak nasıl bir suçluluk duygusu içinde olduğunu anlamıştı. Ondan sonrası son derece kolaydı. Muayenehaneyi ona sat! Evi de sat&nbsp;ona! Bunların hepsi de kolayca gerçekleşmişti.</p>

  <p class="p5">Cal eve yerleşti. Bebek de geriye dönmüş oldu.</p>

  <p class="p5">Bebek, şimdi Cal'ın kızındaydı.</p>

  <p class="p5">Bundan sonra, Carson'ların değil, Pendleton'ların başına gelecekti, ne gelecekse!</p>

  <p class="p5">Josiah'ın düşünceleri bitişikteki muayenehaneden gelen seslerle kesintiye uğradı. Muayenehanede Cal, Lisa Hartwick'i muayene ediyordu.</p>

  <p class="p5">Cal, Lisa'yı muayene etmekten affını istemiş, ama Josiah razı olmamıştı buna. Şimdi onun çocuklardan nasıl korktuğunu biliyordu. Bu konudaki duygularını tanıyordu. Bir çocukla ilgili olarak ne yaparsa yapsın, sonuç kötüye varacak, çocuğun canı yanacak sanıyordu</p>

  <p class="p5">Josiah'a bu tür duygular hiç yabancı değildi, hepsini çok iyi biliyordu. * *</p>

  <p class="p5">Muayenehanede Lisa Hartwick kumral perçemlerinin arkasından Cal'ı inceliyordu. Cal kızın gözlerindeki kuşkunun farkında değildi. Cal&nbsp;ağzını açmasını söylediğinde Lisa somurttu:</p>

  <p class="p5">«Neden açacakmışım?»</p>

  <p class="p5">«Aç ki boğazına bakabileyim. İçini göremezsem neden ağrıdığını nasıl söyleyebilirim? Söyleyebilir miyim?»</p>

  <p class="p5">«Ağrımıyor ki! Sadece babama öyle dedim, okula gitmekten kurtulmak için.»</p>

  <p class="p5">Cal elindeki dili bastırma çubuğunu çekti. İçinden bir rahatlama duygusu taştı adeta. En azından çocukla ilgili olarak şu anda yapılacak&nbsp;bir tedavi yoktu. Ayrıca bu karşılaştığı en şirin çocuk da değildi. Hatta&nbsp;onu hiç sevmediğini anladı. Bu duygularla, «Anlıyorum,» dedi. «Okulu&nbsp;sevmiyor musun?»</p>

  <p class="p5">Lisa omuz silkti:</p>

  <p class="p5">«Okul iyi. Benim tahammül edemediğim, o burnu büyük çocuklar. Eğer burada doğmamışsan, hiçbiri seninle arkadaş olmaya yanaşmıyor.»</p>

  <p class="p5">«Bilmiyorum, ama,» dedi Cal. «Michelle bazı arkadaşlar edindi.»</p>

  <p class="p5">«O öyle sanıyor. Okula dönüşünü bekleyin, görürsünüz.» Sonra başını kaldırarak arsız gözleıie Cal'a baktı: «Yürüyemediği doğru mu?»</p>

  <p class="p5">Cal birden kıpkırmızı oldu. Konuşurken sesi boğuktu: «Yürümesi çok iyi. Hiçbir sorunu yok. Çok yakında da eskisinden daha iyi olacak.&nbsp;Şimdilik biraz aksıyor gibi.» Yalan söylediğini biliyordu. Ama başka türlü olabilmesi de olanaksızdı. Michelle'in yakında çok iyi olacağını söylemek ona çok daha kolay geldi. Ayrıca, belki, sadece belki, öyle de olacaktı.</p>

  <p class="p5">«Ya! Öyle mi? Benim işittiklerim hiç de öyle değil,» dedi Lisa, muayene masasından yere sıçradı. Kızın yüzü birden değişmişti. Muayenehaneye geldiğinden beri Cal'ın hiç farkına varmadığı bir kırgınlık gelmişti kızın üstüne. Yumuşak bir sesle: «Benim de annem yok,» dedi.</p>

  <p class="p5">Bir an için çocuğun ne demek istediğini pek anlayamadı. Sonra toparlanarak: «Ama,» dedi. «Michelle'in annesi var. Biz onu minicik bir&nbsp;bebekken evlat edindik.»</p>

  <p class="p5">«Haaaa!» dedi Lisa. Cal çocuğun yüzünde beliren düşkırıklığını far-ketti: «Ben hâlâ ikinizin ortak yanlarınız olduğunu düşünüyorum, ikiniz de burda doğmadınız. Michelle'in hem öksüz, hem yetim olmasına karşılık sen o konuda yarım sayılırsın. Belki de senin arasıra gelip Michelle'i görmen daha yerinde olur.» Cal ziyaret konusunu biraz havada&nbsp;bırakmıştı. Lisa'nın algılayacağını sanıyor, bunu bekliyordu da. Ama&nbsp;sonuç hiç de öyle olmadı. Yarım ağızla: «Belki gelirim,» dedi. «Belki de&nbsp;gelmem.»</p>

  <p class="p5">Cal onun bu biraz nezaketsiz sözleri karşısında bir şey diyemeden kız hızla çıkıp gitmişti.</p>

  <p class="p5">Cal, Josiah'la paylaştıkları büroya geldiğinde Josiah Carson bir tıp dergisinden not alıyormuş gibi göründü. Sadece Cal koltuğuna yerleştikten sonra bakıp şöyle bir gülümsedi:</p>

  <p class="p5">«Her şey yolunda mı?»</p>

  <p class="p5">Cal omuz silkti. «Zor bir çocuk!»</p>

  <p class="p5">«Yumurcağın teki,» dedi Carson.</p>

  <p class="p5">«Öyle, sanırım yaşam pek kolay olmayacak onun için.»</p>

  <p class="p5">Josiah anlamlı anlamlı bakarak: «Yaşam hiçbirimiz için pek öyle kolay değil,» dedi.</p>

  <p class="p5">Cal önce herhangi bir tartışmaya girmek istemedi. Ama sonra dayanamayarak sordu: «Yani, ne demek istiyorsun?» Josiah'la göz&nbsp;göze geldi.</p>

  <p class="p5">Yaşlı doktor üstünde durmadı: «Hangi anlamı istersen onu çıkarabilirsin,» dedi.</p>

  <p class="p5">Bu karşılıkla Josiah konuyu kapatmış oluyordu. Cal koltuğunda biraz daha gömüldü. Bakışı, oturuşu kadar cansızdı. Carson'a kasvetli&nbsp;gözlerle baktı. Sonra birden:</p>

  <p class="p5">«Josiah, ne yapmam gerekiyor sence?» dedi. «Michelle'le yüz yüze gelmek istemiyorum. Onunla konuşamam. Hatta dokunamam&nbsp;bile. Hep Alan Hanley'i düşünüyorum. Doğal olarak Michelle'le ilgili&nbsp;hatam ne olabilir diye aklımdan geçiyor hep.»</p>

  <p class="p5">«Hepimiz hata yaparız, Cal,» dedi Josiah. «Baskı altında yanlış bir yargılamada bulunmaktan ötürü kendimizi suçlayamayız. Sınırlılığımızı&nbsp;kabul etmek, o sınırlar içinde yaşamasını bilmek zorundayız.»</p>

  <p class="p5">Josiah sustu, Cal'ın ne tepki göstereceğini anlamak için bir süre bekledi. Belki de onu çok ileri bir noktaya itmişti. Cal ona bakıyor ve&nbsp;dikkatini ne diyeceği konusunda yoğunlaştırmış görünüyordu. Josiah,&nbsp;Cal'a bakıp gülümsedikten sonra başka bir konuya geçti: «Belki de&nbsp;hatanın büyüğü bana ait. Kesin olarak Michelle'in başına gelenler&nbsp;benim kusurumdan kaynaklanıyor. Şu kahrolası evi sana satmasay-dım...»</p>

  <p class="p5">Cal, Josiah a gülümsedi: «Kahrolası ev mi? Neden öyle diyorsun?»</p>

  <p class="p5">Josiah koltuğunda kıpırdandı: «Belki de öyle dememem gerekirdi; bir dil sürçmesi sadece.»</p>

  <p class="p5">Cal bu kadarla konuyu kapatmaya razı olmadı:</p>

  <p class="p5">«Bu ev hakkında bilmem gereken bir şeyler var mı acaba?»</p>

  <p class="p5">«Gerçekte yok. Sanırım orası sadece tahilsiz bir ev. Önce Alan Hanley, şimdi de Michelle...» Sesi giderek zayıfladı ve sustu.</p>

  <p class="p5">Cal ona dikkatle bakıyordu. Aldatılmışlık duygusu içindeydi. Evi her gün biraz daha çok seviyordu. O nedenle de evle ilgili kötü şeyler&nbsp;dinlemek istemiyordu: «Böyle düşündüğüm için üzgünüm. Benim açımdan güzel bir ev.»</p>

  <p class="p5">Kalkıp beyaz önlüğünü çıkardı. Öğle yemeğine eve gitmeye hazırlanıyordu. Tam kapıya varmışken birden geriye döndü:</p>

  <p class="p5">«Josiah?»</p>

  <p class="p5">Carson soran bakışlarla onu süzdü.</p>

  <p class="p5">«Josiah, sadece şunu bilmeni isterim. Ben, benim için yaptığın her şeyden son derece memnunum. Sen olmasaydın, tüm bu olup bitenlerin içinden nasıl çıkardım, hiç bilemiyorum. Senin gibi bir arkadaşım&nbsp;olduğu için kendimi çok mutlu sayıyorum.» Bunları dedikten sonra söylediklerinin şaşkınlığı içinde hızla kapıyı açıp çıktı.</p>

  <p class="p5">Yalnız kalınca Carson'un aklı Cal'ın takıldığı sözcüklere kaydı yine.</p>

  <p class="p5"><span class="t10">Kahrolas</span><span class="t10">ı</span> <span class="t10">ev!</span></p>

  <p class="p5">Evet, dedi, kendi kendine; bu ta kendisi. Bir hayal, bir şekil canlandı gözlerinin önünde. Zeminde kocaman bir leke. Kalın bir tabaka oluşturan bir leke...</p>

  <p class="p5">Bu lekeyi o güne kadar hiç kimse kazıyıp yok etmeyi başaramamış, kurtulamamıştı.</p>

  <p class="p5">O leke yaşamı boyunca onu izlemiş, hiç aklından çıkmamıştı. Akıldışı, bir algılamayla bu lekenin Michelle Pendleton'un bebeğiyle ilgili olduğuna inanmıştı.</p>

  <p class="p5">Şimdi, kuşkusuz aynı leke Pendleton'ların hayatına da yerleşmiş olacaktı.</p>

  <p class="p5">Gerçekten de başlamak üzereydi bu.</p>

  <p class="p5">Josiah Carson o nesnenin orada, evin içinde neden bulunduğunu bildiği iddiasında değildi ve onun, olup bitenlerle ilgisini de bilir görünmüyordu, ama bu konuda belli belirsiz kuşkuları vardı. Üstelik doğrulanıyor gibiydi. Michelle'de başlamıştı bile. Ve bu böylece sürüp gidecek,&nbsp;sürüp gidecek, sürüp gidecek...</p>

  <p class="p5">Michelle mezarlıkta durmuş, üzerinde tek bir sözcüğün yazılı olduğu taş parçasına bakıyordu:</p>

  <p class="p5">AMANDA</p>

  <p class="p5">Bilincini dış algılamalara kapamak istedi. Bunu becerebilirse sesleri daha iyi duyabileceğini düşünüyordu. Düşündüğü gibi de oldu.</p>

  <p class="p5">Şimdi çok uzaklardan gelen, giderek yaklaşan sesi açık seçik ayırt edebiliyordu.</p>

  <p class="p5">Ses yaklaştığında güneşin parlak ışığı soluklaştı. Denizden gelen sis de etrafını sarmaya başladı.</p>

  <p class="p5">Çok geçmeden Michelle dünyada yapayalnız kalıverdi.</p>

  <p class="p5">Sonra sanki bir şeyler gelip ona dokununca yalnız olmadığını anladı.</p>

  <p class="p5">Geriye döndü. Arkasında, ayakta duran o kızı gördü yine.</p>

  <p class="p5">Siyah elbisesi yerlere kadar uzanıyordu. Başında yine o başlık vardı. Görmeyen, süt beyazı gözlerini Michelle'e dikmiş gülümsüyordu.</p>

  <p class="p5">«Sen Amanda'sın!» diye fısıldadı Michelle. Fısıltı adeta siste takılıp kalmıştı. Sonra «evet» anlamında başını salladı.</p>

  <p class="p5">«Seni bekliyordum,» dedi ses. Yumuşaktı ve Michelle üzerinde sakinleştirici bir etkisi oldu. «Nicedir seni bekliyordum. Senin arkadaşın&nbsp;olacağım.»</p>

  <p class="p5">«Benim... benim hiç arkadaşım yok,» diye mırıldandı Michelle.</p>

  <p class="p5">«Biliyorum, benim de hiç arkadaşım yok. Ama şimdi ikimiz birbirimizle arkadaş olacağız. Arkadaş olacağız ve her şey iyice gidecek.»</p>

  <p class="p5">Michelle sessiz kaldı. Sisin içindeki o hayalete bakıyordu. Korkmuş gibiydi. Ama Amanda'nın sözleri onu biraz yatıştırmıştı. Ayrıca kendisine bir arkadaş da istiyordu.</p>

  <p class="p5">Sessizce Amanda'yı kabul etti.</p>

  <p class="p5"><a id="a17"></a><span class="t1">&nbsp;</span></p>
</body>
</html>
