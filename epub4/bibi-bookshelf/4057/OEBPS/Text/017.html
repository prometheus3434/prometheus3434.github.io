<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XIII. Bölüm</title>
</head>

<body>
  <h1 class="h11">XIII. Bölüm</h1>

  <p class="p5">«Şimdi artık iyi olacağından eminsin değil mi?»</p>

  <p class="p5">«Yardıma ihtiyacım olursa seni arayacağım ya da Bayan Hatcher arayacak, belki bir başkası...» diye karşılık verdi Michelle. Otomobilin&nbsp;kapısını açtı. Sağ bacağını uzatıp kaldırıma bastı. Bastonuna sımsıkı&nbsp;tutundu ve ayağa kalkacak biçimde kendini yukarı çekti. O iki yana sallanırken June da onu kaygıyla izliyordu. Ama Michelle hemen dengesini buldu, arabanın kapısını itip kapadı. El sallamadan ya da hoşçakal&nbsp;demeden okula doğru topallayarak yürümeye başladı. June olduğu yerde durdu. Michelle kapıdan girinceye kadar da yerinden kıpırdayamadı.</p>

  <p class="p5">Michelle sol eliyle tırabzana tutunup, sağ eliyle de bastonunu kullanarak dikkatle merdivenleri tırmandı. Sağ ayağıyla adımını atıyor, sonra sol ayağını yukarı çekiyordu. Yavaş olmasına yavaş oluyordu, ama&nbsp;düzenliydi. Yedi basamaklı merdiveni çıktığında arkasına dönüp, annesine el salladı, yürüyüp gözden kayboldu sonra. June derin bir soluk&nbsp;alarak arabayı vitese taktı, gaza bastı. Eve vardığında her şeyin iyi gitmesi için dua etti. Sonra yüreğinde bir suçluluk sızısıyla tüm bir günü&nbsp;bebeğiyle birlikte ve çalışarak geçireceğini düşündü.</p>

  <p class="p5">Michelle kapıyı açıp içeriye girmeye hazırlandığı sırada Corinne Hatcher derse başlamıştı bile. Michelle yanlış bir yere girip girmediğinden emin olmak için kaygıyla bakındı. Sınıf birden sessizleşti. Öğrenciler geleni görmek için yerlerinde kıpırdandılar.</p>

  <p class="p5">Michelle tüm bunları görmezlikten gelerek, gözlerini ön sırada Sally ile Jeff arasında, kendisi için boş tutulduğunu varsaydığı yerden&nbsp;ayırmaksızın sıralar arasındaki geçitten topallayarak yürümesini sürdürdü. O yere varıp da oturmak üzere eğildiğinde başını kaldırıp Bayan&nbsp;Hatcher'e bakarak gülümsedi. Utangaç bir sesle de:</p>

  <p class="p5">«Özür dilerim, geç kaldım,» dedi.</p>

  <p class="p5">«Hiç önemli değil,» diye güvence verdi Corinne: «Başlamamıştık daha. Okula döndüğün için çok memnunum. Kimse Michelle'e merhaba demek istemiyor mu?»</p>

  <p class="p5">Michelle bekleyiş içinde sınıfa baktı. Bir dakika kadar sonra birtakım mırıltılar geldi çevreden. Kimse kendisinden ne beklendiğini bilmeksizin kendince bir şeyler söylüyordu. Sally Carstairs kürsünün üzerinden uzanıp elini sıkarak onu selamladı, ancak Michelle hemen elini çekti. Öbür tarafından Jeff'in kendisine bir şeyler söylemekte olduğunu gördü ve ona döndüğünde Susan Peterson'un Jeff'i dirseklediğini gördü. Başını çevirdi. Yüzünün kızardığını hissediyordu.</p>

  <p class="p5">Kendini derse veremiyor, diğer çocukların varlığını rahatsız edici bir biçimde duyuyordu. Bakışların üzerinde toplandığını seziyor, fısıltı)ı&nbsp;konuşmaları ona kadar geliyor, en alçak sesleri bile duyuyordu.</p>

  <p class="p5">Corinne Hatcher bir ara dersi kesip Michelle'in başına gelenlerden söz açmayı düşündü, ama hemen vazgeçti. Böyle bir şey Michelle için&nbsp;bunaltıcı olabilirdi. Kendini toplayarak çocukların derslerine eğilmelerini, sınıf arkadaşlarıyla fazla ilgilenmemelerini sağlamaya çalıştı. İlk ara&nbsp;zili çalınca rahatlayarak çocukları kendi hallerine bıraktı, yalnız Michel-le'in kalmasını istedi.</p>

  <p class="p5">Sınıf boşalıp da içeride yalnız olduklarında iskemlesini Michelle'in sırasının yanına çekti:</p>

  <p class="p5">«Çok kötü değildi, değil mi?» dedi. Becerebildiğince konuşma tonunu korumaya çalışmıştı. Michelle ona boş gözlerle baktı. Soruyu&nbsp;anlamamış görünüyordu.</p>

  <p class="p5">«Ne kötü değildi?»</p>

  <p class="p5">«Bu okuldaki ilk günün.»</p>

  <p class="p5">«Neden olmasın? Neden iyi olmasın?» Michelle'in sesinde bir itiraz tonu vardı ve bu da Corinne'i geri çekilmeye zorladı. İki saattir sınıfı saran fısıltılarla ilgili sanmıştı Michelle'in karşı çıkışını. Konuyu değiştirdi:</p>

  <p class="p5">«En iyisi kaçırdığın derslere bir göz atalım seninle,» diyerek ona yeni bir öneride bulundu, böylelikle konuşma sırasını kendine çekmiş&nbsp;oluyordu. Eğer Michelle sınıfın kendisine gösterdiği tepkinin konuşulmasını istemiyorsa, bu da bir yana bırakılmış olacaktı.</p>

  <p class="p5">«Kendi kendime yetişebilirim arkadaşlarıma,» dedi Michelle. «Tuvalete gidebilir miyim?»</p>

  <p class="p5">Corinne ardından bakakaldı. Ne kadar kendinden emin bir çocuktu. Aslında öyle olmamalıydı. Sinirli ve güvensizlik içinde olmalıydı. Hatta ağlıyor olmalıydı. Böyle sakin sakin tuvalete gitmek için izin isteme-meliydi! Corinne aklına gelen soruyu unutmaya çalıştı, içinden Tim Hart-wick'in o gün orda olmasını dileyerek Michelle'in kapıya doğru gidişini izledi. Corinne Hatcher çok kaygılıydı.</p>

  <p class="p5">Michelle koridorun boşalmış olduğunu görünce çok sevindi. Hiç değilse bastonunun tok bir ses çıkararak tuvalete doğru ilerleyişini kimsenin görmeyeceğine memnun oldu.</p>

  <p class="p5">Ortalıktan kaybolmayı ne kadar isterdi.</p>

  <p class="p5">Tıpkı önceden düşündüğü gibi, hepsi de ona gülüyorlardı işte.</p>

  <p class="p5">Sally açık seçik konuşmuştu onunla. Ama öbürlerinin neler söyledikleri pek belli değildi.</p>

  <p class="p5">Pekâlâ, onlara hiç aldırış etmeyecekti.</p>

  <p class="p5">Kapıyı itip içeri girdi. Aynada kendini gördü ve duyduğu acının yüzüne yansıyıp yansımadığına baktı.</p>

  <p class="p5">Yansıyan bir şey yoktu ve bu, çok önemliydi. Böylelikle kimse onun kendini nasıl hissettiğini, ne kadar acı çektiğini bilmeyecekti.</p>

  <p class="p5">Ne kadar öfkeli olduğunu da anlayamayacaklardı tabii.</p>

  <p class="p5">Özellikle Susan Peterson bunu bilemeyecekti.</p>

  <p class="p5">Susan, Jeff'e bir şey söylemişti.</p>

  <p class="p5">Ne söylemişti de Jeff, Michelle'le konuşmaktan vazgeçmişti.</p>

  <p class="p5">Amanda haklıydı; bunlar onun arkadaşları değildi, hiçbiri arkadaşı değildi gerçekte. Yüzünü yıkayıp, bir kez daha aynaya baktı. «Sorun&nbsp;değil,» dedi yüksek sesle. «Benim de onlara ihtiyacım yok. Benim arka- '&nbsp;daşım Amanda. Hepsinin canları cehenneme!»</p>

  <p class="p5">Böyle dedi, ama sonra bu kötü sözcüğü nasıl kullandığına şaştı. Bir adım geriledi. Neredeyse düşecekti. Lavabonun kenarına tutunarak&nbsp;durdu. Sakinleşmeye çalıştı. Bir yılgınlık dalgası gelip geçti üzerinden.&nbsp;Ağlamak istedi. Ama kendini koyuvermedi. <span class="t10">Onlara gösterece</span><span class="t10">ğ</span><span class="t10">im,</span> diye&nbsp;yemin etti içinden. <span class="t10">Onlar</span><span class="t10">ı</span><span class="t10">n hepsine gösterece</span><span class="t10">ğ</span><span class="t10">im.</span></p>

  <p class="p5">İçinde bir buruklukla yeniden sınıfın yolunu tuttu.</p>

  <p class="p5">Teneffüsten sonra sınıfta bir şeyler değişmişti sanki. Fısıldaşmalar kesilmişti ve çocukların dikkatlerini dersleri üzerinde yoğunlaştırdıkları&nbsp;görülüyordu.</p>

  <p class="p5">Ancak, çocuklardan bazıları zaman zaman önce Michelle'e sonra da Susan Peterson'a bakıyordu. Eğer kızlar olup bitenlerin farkındaysalar bile, bunu hiç belli etmiyorlardı.</p>

  <p class="p5">Bu konuda en kötü durumda olan Sally Carstairs'di. Hemen her beş dakikada bir başını önündeki işten kaldırıp önce Michelle'e, sonra&nbsp;çok acele olarak yeniden Michelle'e, Jeff Benson ve Susan Peterson'a&nbsp;bakıyordu. Göz göze gelecek olurlarsa Susan somurtarak hafifçe başını sallıyordu. Sally de önündeki kitaba dönerken içindeki suçluluk duygusunu dışa vurduğunu hissediyordu.</p>

  <p class="p5">Öğle teneffüsü zili çaldığında kimse kimseyi beklemeden herkes yerinden fırladı. Hatta Sally bile Michelle'i beklemedi. Birkaç saniyede&nbsp;sınıf boşalıverdi. İçeride yalnız Michelle ve Corinne kalmıştı. Michelle&nbsp;oturduğu yerde sıranın altında duran yemek çantasına uzandı. Çantayı&nbsp;aldıktan sonra ayağa kalktı, sınıftan çıkmaya hazırlandı.</p>

  <p class="p5">«Niye burada kalıp yemeğini benimle yemiyorsun?» diye bir öneri geldi Corinne'den. Michelle bir an duraladı. Sonra, «Dışarıya çıkacağım,» dedi.</p>

  <p class="p5">«Emin misin bunu istediğinden?» diye üsteledi Corinne.</p>

  <p class="p5">Michelle başını salladı.</p>

  <p class="p5">«Merdivenlerin üst basamağında oturup yemeğimi yiyeceğim. Oradan her tarafı görebiliyorum,» dedi. Sınıftan çıkıyorken birden durup geriye, Corinne'e baktı: «Görebilmek çok önemli Bayan Hatcher,» dedi.&nbsp;«Bunu biliyor muydunuz?» Sorusunun karşılığını beklemeden de uzaklaştı.</p>

  <p class="p5">Michelle bahçenin bir yanındaki basamakların en yükseğine yerleşti. Sol bacağını kaskatı bir biçimde aşağıya doğru uzatmış, sağ bacağını da, dizi göğsüne değecek biçimde kıvırmıştı. Çenesini sağ dizine dayamış okulun bahçesinde oynayan çocukları seyrediyordu.</p>

  <p class="p5">Büyük akçaağacın altında sınıf arkadaşlarından Susan, Jeff ve Sally - hepsi de - bir küme oluşturmuşlardı.</p>

  <p class="p5">Onun hakkında konuşuyorlardı. Michelle bunun böyle olduğunu biliyordu. Özellikle Susan Peterson'un kendisinden söz ettiğinden emindi. Michelle onun, gruptaki birinin kulağına eğilerek bir şeyler fısıldadığını, sonra bu ikisinin - Susan'la o kulağına eğildiği her kimse - Michel-le'e belli etmeden bir göz attığını, kıkırdamaya başladıklarını görüyordu.</p>

  <p class="p5">Bir keresinde Susan, Sally'ye bir şeyler söylemeye kalkıştı, Sally başını salladıktan sonra hemen bir başkasıyla konuşmaya başladı.</p>

  <p class="p5">Michelle onları gözlememeye karar verdi. Bakışlarını bahçenin başka köşelerinde dolaştırdı. Bahçeyi çeviren çitin dış kenarında dördüncü sınıf öğrencileri top oynuyordu. Michelle onların koşuşmalarını seyrederken birden içinde acı veren bir kıskançlık duygusu hissetti. Top&nbsp;oynamayı o da çok seviyordu. Hatta top oyununda okulda en hızlı&nbsp;koşanlardan biriydi.</p>

  <p class="p5">Ama bu artık geçmişte kalmıştı.</p>

  <p class="p5">Okul bahçesinin öbür yanında Lisa Hartwick'in tek başına oturduğunu gördü. Bir an Lisa'nın kalkıp yanına gelmesini, onunla burada birlikte oturmayı istedi. Ama sonra arkadaşlarının Lisa'yı sevmediklerini, hatta onunla konuşmadıklarını anımsayarak, durumu daha da kötüleştirmemek için Lisa ile yakın arkadaşlık kurma fikrini kafasından attı.</p>

  <p class="p5">Merdivenlerin alt basamağı yakınında üç kız - yaklaşık sekiz yaşlarında - bilye oynamak için biraraya gelmişti. Michelle yaşça büyük olmanın verdiği ilgisizlikle bir süre onları seyretti. Seyrederken de onların yaşında olduğu günler aklına geldi. Bu oyunda hiçbir zaman başarılı&nbsp;olamamıştı. O minicik yuvarlaklar hep kayıp giderdi parmaklannın ara&gt;&nbsp;sından. Oysa bu oyunda koşmayı, sıçramayı ve şimdi yapamayacağı&nbsp;benzer hareketlerin herhangi birini gerektiren hiçbir şey yoktu. Belki&nbsp;onlara...</p>

  <p class="p5">Böyle düşünürken ders zili çalıverdi. Yemek paydosu bitmişti.</p>

  <p class="p5">Michelle yerinden kalktı, sınıfa doğru yürümeye başladı. İlk giren öğrenci olmak istiyordu. Girer girmez de sınıfın arkalarında bir sıraya&nbsp;oturdu.</p>

  <p class="p5">Yeri, hiç kimsenin tam anlamıyla geriye dönmeden ve açık seçik kendisine karşı bir açıya girmeden onu göremeyeceği bir yerdi.</p>

  <p class="p5">Ama o, onların hepsini görebilecekti.</p>

  <p class="p5">Onları gözle, izle!</p>

  <p class="p5">Sana gülenin kim olduğunu gör!...</p>

  <p class="p5">Ara zili çaldığında Corinne Hatcher, Michelle'e beklemesini söyledi, sonra da gelip ön sıradaki yerine oturması için işaret etti. O sırada sınıf boşalmıştı.</p>

  <p class="p5">«Sınıf adına özür dilerim.»</p>

  <p class="p5">Michelle yerinden kalkıp Corinne'in karşısına geldi. Yüzünde karanlık ve kayıtsız bir maske vardı sanki.</p>

  <p class="p5">«Özür dilemek mi? Niçin?»</p>

  <p class="p5">«Ne demek niçin? Sana karşı davranışlarından ötürü elbet. Çok kabaydı hepsi de.»</p>

  <p class="p5">Corinne iskemlesinde geri kaykıldı, kalemiyle masayı tıklatarak: «Dikkat ettim,» dedi. «Arkadaşlarınla yemedin yemeğini.»</p>

  <p class="p5">«Söylemiştim, merdivenlerden inmek zor benim için. Şimdi çıksam, bir sakıncası var mı acaba? Eve gitmek için hayli uzun bir yol var da.»</p>

  <p class="p5">«Yürüyecek misin?» dedi Corinne, şaşkınlıktan dili tutulmuş gibiydi. Yürüyemezdi herhalde. Yol çok, çok uzundu. Ama Michelle sakin bir biçimde başını sallayarak yürüyeceğini söylüyordu. Sıcak ve sevecen bir sesle: «Yürümek benim için çok yararlı,» dedi. Corinne bu noktada konunun Michelle'in sınıf arkadaşlarıyla hiçbir ilgisi olmadığını gördü. Michelle'in rahatlaması gerekiyordu. «Ayrıca yürümeyi seviyorum,»&nbsp;diye devam etti Michelle. «Üstelik şimdi eskiden alıştığım hızla yürüye-mediğim için çevrede daha çok şey görüyorum. İnanamazsınız.»</p>

  <p class="p5">Corinne'in kulaklarında Michelle'in daha önceki sözleri çınladı: <span class="t10">Görebilmek çok önemli.</span></p>

  <p class="p5">«Ne görüyorsun?» diye sordu Corinne.</p>

  <p class="p5">«Pek çok şey! Akla gelebilecek her şey! Çiçekler, ağaçlar, kayalar bunlara benzer her şey...» Sesi biraz zayıfladı. Sonra, «Kendi başınıza,&nbsp;yani yalnız olduğunuzda etrafı gerçekten görebiliyorsunuz,» dedi.</p>

  <p class="p5">Corinne'in içinden Michelle için hüzünlü duygular geçti. Konuşmak istediğinde duyduğu heyecan sesine yansıdı: «Evet,» dedi. «Hiç kuşkum yok, öyledir.» Sonra kalktı, öteberisini toplamaya koyuldu. Her şey&nbsp;tamamlanınca da Michelle'in izleyebileceği ağır adımlarla kapıya doğru&nbsp;yürümeye başladı. Sınıftan çıktılar. Corinne kapıyı kilitledi.</p>

  <p class="p5">Birlikte bahçeye çıktıklarında Corinne ona bir kez daha önerisini yineledi. «Seni arabamla evine kadar götürmemi istemediğinden emin&nbsp;misin?»</p>

  <p class="p5">«Hayır, teşekkür ederim,» dedi Michelle. «Ben çok iyiyim.» Kızın her halinden başka yerlerde olduğu anlaşılıyordu. Gözleri bahçeyi tarıyor, birilerini arıyor gibiydi.</p>

  <p class="p5">«Seninle yürüyecek biri var mıydı?»</p>

  <p class="p5">«Hayır, hayır... Sadece düşünmüştüm...» Sesi zayıfladı ve adeta kayboldu. Merdivenlerden inmeye başladı. Birkaç basamaktan sonra&nbsp;geriye döndü: «Yarın görüşürüz, Bayan Hatcher,» dedi ve merdivenlerin sonuna geldiğinde de okul çantasını sırtına asarak yaya kaldırımına&nbsp;doğru topallamaya başladı.</p>

  <p class="p5">Corinne Hatcher köşede gözden kayboluncaya kadar onun arkasından baktı. Otomobiline yöneldi.</p>

  <p class="p5"><span class="t10">İ</span><span class="t10">steseydi beni bekleyebilirdi,</span> diye acı acı düşündü Michelle.</p>

  <p class="p5">Elinden geldiğince hızlı yürümeye çalıştı. Ama birkaç blok sonra kalçasındaki ağrı canını yakmaya başladı. O nedenle de yürüyüşe ara&nbsp;vermek için durmak zorunda kaldı.</p>

  <p class="p5">Jeff Benson'u zihninden uzaklıştırmaya çalıştı. Ancak, bu yolu birlikte yürüdükleri gün gördüğü her şey şimdi kendisine onu anımsatıyordu. Belki de şimdi Susan Peterson'la birlikte eve yürüyorlardı.</p>

  <p class="p5">Köyü geride bırakarak yol boyunca ileremesini sürdürdü. Arasıra kaldırıma oturarak dinleniyordu. Yaya yolu pek rahat değild', buna karşılık asfaltta yürümek çok daha kolaydı, ama gelip geçen otomobillere&nbsp;yol vermenin kolay olmayacağını düşünerek yaya yolunun daha güvenli olduğuna karar verdi.</p>

  <p class="p5">Hemen her birkaç yüz metrede bir duruyordu. Bunu biraz dinlenmek, biraz da çevreye bakıp her şeyi incelemek için yapıyordu ve içinde sanki her şeyi ilk ya da son kez görüyormuşçasına bir duygu vardı. Üçüncü ya da dördüncü kez durduğunda gözlerini kapadı. Kör olmanın nasıl olduğunu anlamaya çalıştı. Bastonunu kullanarak yakınında&nbsp;nelerin bulunduğunu saptamak istedi. Eliyle dokunduğunda edindiği&nbsp;duyguyu böyle de alıp alamayacağını bilmek istiyordu.</p>

  <p class="p5">Çoğu zaman alamadığını farketti.</p>

  <p class="p5">Körlüğün korkunç bir şey olduğunu düşündü. Dünyada kör olmaktan daha korkunç bir durum olamayacağı kanısına vardı.</p>

  <p class="p5">Birinin kendisine seslendiğini işittiğinde hemen hemen yolun yarı-sındaydı.</p>

  <p class="p5">«Michelle! Hey, Michelle, bekle biraz!»</p>

  <p class="p5">Duymazlıktan gelip yürümeye devam etti.</p>

  <p class="p5">Bir dakika sonra Jeff Benson yanındaydı.</p>

  <p class="p5">«Niçin beklemedin?» dedi Jeff. «Beni işitmedin mi?»</p>

  <p class="p5">«İşittim.»</p>

  <p class="p5">«Peki, öyleyse niye durmadın?»</p>

  <p class="p5">«Okuldan çıkışta sen neden beni beklemedin?»</p>

  <p class="p5">«Susan'a onu eve bırakacağıma söz vermiştim.»</p>

  <p class="p5">«Sonra beni yolda yakalayabileceğini biliyordun, öyle mi?»</p>

  <p class="p5">Jeff birden kızardı: «Böyle bir şey demedim.»</p>

  <p class="p5">«Demen de gerekmezdi zaten.» Kısa bir sessizlik oldu. Sonra Michelle yoluna devam etti. Jeff kısa bir arayla onu izliyordu. Michelle: «Eğer,» dedi. «Eve gitmek istiyorsan beni beklemek zorunda değilsin.»</p>

  <p class="p5">«Boşver!»</p>

  <p class="p5">Yürüdüler birlikte. Michelle, Jeff'in gitmesini istedi birden. Sonunda bunu ona söyledi:</p>

  <p class="p5">«Seninle kendimi kaprisli biri gibi hissediyorum. Neden yürüyüp evine gitmiyor, beni yalnız bırakmıyorsun?»</p>

  <p class="p5">Jeff olduğu yerde kalakaldı. Ağzı açık Michelle'e bir süre baktı. Yüzüne bir kırmızılık gelmişti. Avuçları kenetlendi.</p>

  <p class="p5">«Pekâlâ, öyle hissediyorsan ben gideyim bari,» dedi sonunda.</p>

  <p class="p5">«İyi!» derken Michelle gözlerinin dolmakta olduğunu hissetti. Bir ara hıçkıra hıçkıra ağlamaktan korktu. Jeff dönerek koşar adımlarla&nbsp;yokuşu inmeye başladı. Birkaç yüz metre gittikten sonra geriye baktı,</p>

  <p class="p5">Michelle'e el salladı ve uzaklaştı. Bu hareket Michelle'in üzerinde suratına indirilmiş bir şamar etkisi yaptı.</p>

  <p class="p5">Jeff eve girdi, annesine döndüğünü haber vermek için seslendi. Kitaplarını masanın üzerine atıp oturma odasına geçti ve kendini divana&nbsp;bırakıverdi. Ayaklarını da sehpanın üzerine koydu, derin bir nefes aldı.&nbsp;Kızlar!... Ne çekilmez şeylerdi.</p>

  <p class="p5">Önce Susan Peterson, bundan böyle Michelle'le konuşmaması gerektiğini söylemişti ona. Ardından da Michelle onunla yürümek istemediğini söylemişti. Delilikti bu. Delilikten başka bir şey değildi. Pencereden dışarı şöyle bir göz attı.</p>

  <p class="p5">İşte oradaydı, tek başına. Jeff, Michelle'in evlerinin önünden geçişini, mezarlığa yaklaşışını seyretti. Kız birden durdu ve mezarlığa baktı. Görülecek bir şey varmış gibi bakıyordu. Aslında bakılacak hiçbir şey&nbsp;yoktu. Jeff'e göre mezarlık öteden beri göründüğü gibiydi. Dört bir yanı&nbsp;yabani otlarla sarılmıştı. Çökmüştü mezarlar, sahipsizdi. Öyleyken Michelle neye bakıyordu orada?</p>

  <p class="p5">Michelle mezarlığa paralel olarak yürüdüğü sırada parlak öğleden sonrası güneşi soluklaştı. Etrafında sis oluşmaya başladı. Bu duruma&nbsp;alışmış olduğundan kendisini saran nemli serinliği yadırgamadı. Sisin,&nbsp;dünyanın geri kalan kısmını silikleştirerek onu soyutlamasını da yine&nbsp;doğal karşıladı. Uzun süre yalnız kalmayacağını biliyordu. Sis bastırmaya başladığında Amanda da gelirdi. Michelle arkadaşını görmek için&nbsp;etrafını saran sise bakmaya başladı.</p>

  <p class="p5">Evet, işte oradaydı ve mezarlıktan çıkmış kendisine doğru geliyordu. Yüzünde bir gülümseme vardı. El sallıyordu:</p>

  <p class="p5">«Merhaba!» dedi Michelle.</p>

  <p class="p5">«Seni bekliyordum,» dedi Amanda da, yıkılmış çiti aşarken: «Olabileceğini düşündüğümüz kadar kötü müydü?»</p>

  <p class="p5">«Evet, bana güldüler ve sürekli aralarında fısıldaştılar.»</p>

  <p class="p5">«Pekâlâ, seninle yürüyeceğim. O arada sen bana bazı şeyleri gösterebilirsin.»</p>

  <p class="p5">«Kendi kendine bir şeyleri görebilir misin?»</p>

  <p class="p5">Amanda'nın süt beyazı gözleri Michelle'e saplanıp kaldı: «Hiçbir şeyi göremem.» dedi. «Seninle birlikte değilsem, hiçbir şeyi göremem.» Michelle, Amanda'nin elinden tuttu, yaya yolunda birlikte yürümeye&nbsp;başladılar. Michelle, Amanda ile birlikte yürümenin daha kolay olduğuna dikkat etti. Kalçası önceden olduğu kadar acımadı. Topallaması da&nbsp;çok azalmıştı.</p>

  <p class="p5">Amanda onu mezarlığın içinden yara doğru ve yarın üst kenarından giden patikaya götürdü. Çok geçmeden de Pendleton'ların evine vardılar. Michelle kendiliğinden eve yöneldi.</p>

  <p class="p5">«Hayır!» dedi Amanda. Aynı anda Michelle, Amanda'nin elini sımsıkı tuttuğunu farketti: «Kulübeye! Benim görmek istediğim şey orada, kulübede.» Michelle önce durakladı, sonra biraz da merak duygusuyla&nbsp;kendini Amanda'nın kılavuzluğuna bıraktı, annesinin atölyesine doğru&nbsp;ilerlediler.</p>

  <p class="p5">Amanda, MicheHe'i küçük binanın etrafında dolaştırdıktan sonra pencerenin önünde durdu:</p>

  <p class="p5">«İçeri bak!» diye fısıldadı.</p>

  <p class="p5">Michelle uysalca pencereye doğru eğildi. Etrafı saran yoğun sis atölyeyi de aynı biçimde sararak içerisini görünmez hale getirmişti.&nbsp;Dumanlı bir ortamda her şey belirsizdi.</p>

  <p class="p5">Ve her şeyde bir tuhaflık vardı.</p>

  <p class="p5">Annesinin resim sehpası oradaydı. Ama onun üzerindeki resim annesinin değildi.</p>

  <p class="p5">Michelle birkaç saniye resme baktı. Sonra birden bakışları değişti. Atölyede insanlar vardı ama açık seçik göremiyordu onları. Sis çevrelerinde burulup dönüyor gibiydi. Yüzlerini hiç göremiyordu.</p>

  <p class="p5">Ardından birtakım sesler işitmeye başladı.</p>

  <p class="p5">Amanda hemen yanındaydı.</p>

  <p class="p5">«Doğru,» diye fısıldadı Amanda. Kısılan sesi ıslığa dönüşmüştü: «O bir orospu... <span class="t10">bir oruspul»</span></p>

  <p class="p5">Michelle'in gözleri büyümüştü. Arkadaşının sesindeki öfke korkutmuştu onu. Amanda'nın elinden kurtulmak için elini hızla çekti ama sonuç alamadı.</p>

  <p class="p5">«Yapma!» diye yalvardı Amanda: «Kaçma. Bırak göreyim. Görmem lazım.»</p>

  <p class="p5">Yüzü öfkeden kasılmıştı. Avucunda sıktığı eli acıtmaya başlamıştı.</p>

  <p class="p5">Michelle birden onun elinden kurtuldu. Geriye çekildi. Elleri birbirinden ayrılınca Amanda'nın görmeyen bakışları Michelle'in üzerinde öylece kaldı:</p>

  <p class="p5">«Yapma!» dedi yeniden. «Lütfen yapma, uzaklaşma! Bırak göreyim. Ben senin arkadaşınım. Sana yardım etmek istiyorum. Sen de bana yardım etmek istemez misin!»</p>

  <p class="p5">Ama Michelle çoktan dönmüştü. Eve doğru yürüyordu. Sis biraz hafifler gibi olmuştu.</p>

  <p class="p5">Eve vardığında sis tümüyle ortadan kalktı.</p>

  <p class="p5">Ama aksayan bacağının artık yürüyecek hali kalmamıştı, zonkluyor-du yine.</p>

  <p class="p5"><a id="a18"></a><span class="t1">&nbsp;</span></p>
</body>
</html>
