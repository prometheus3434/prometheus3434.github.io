<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XXI. Bölüm</title>
</head>

<body>
  <h1 class="h11">XXI. Bölüm</h1>

  <p class="p5">Susan Peterson'un cenazesi cumartesi günü kaldırıldı.</p>

  <p class="p5">Estelle Peterson, Metodist Kilisesinde ön sırada oturmuş, başı önünde, buruşuk bir mendili parmaklarının arasında çevirip duruyordu. Susan'ın tabutu biraz ötedeydi. Üzeri çiçeklerle donatılmıştı. Üst kapağı&nbsp;aralıktı. Estelle'in yanında Henry oturuyor ve donmuş bir halde ileri&nbsp;bakıyordu. Dikkati tabutun üstünde, yukarıda bir noktaya mıhlanmış&nbsp;gibiydi. Yüzünde duygusuz bir ifade vardı.</p>

  <p class="p5">Cemaat arasında hafif bir mırıltı dolaşmaya başladı. Estelle önce bunu duymazlıktan gelmek istedi. Ama Contance Benson'un sesi kolaylıkla farkedilebilir biçimde yükselince dayanamayıp etrafa baktı.</p>

  <p class="p5">Michelle Pendleton siyahlar giymiş, bastonuna olanca ağırlığıyla dayanarak sıralar arasında yürümeye çalışıyordu. Arkasından annesiyle&nbsp;babası geliyorlardı. June'un kucağında bebek vardı. Bir an Estelle ile&nbsp;June göz göze geldiler. Estelle hemen başka tarafa baktı. O arada&nbsp;Constance Benson'un sesini yeniden işitti:</p>

  <p class="p5">«Ne yüzle geliyorlar...» diye başlamıştı. Ama yanında oturan Bertha Carstairs dirseğiyle dürterek kendisini uyardı. Constance da sustu. Pendleton'lar orta sıralarda bir yere yerleştikten sonra Susan Peterson,&nbsp;için dinsel tören başladı.</p>

  <p class="p5">Michelle kendisini kuşatan düşmanlık duygularını hissediyordu.</p>

  <p class="p5">Kilisedekilerin hepsinin gözleri üstüne çevrilmiş gibiydi. Sanki onu suçluyorlardı. Kalkıp gitmek istedi. Ama bunu yapamayacağını biliyordu. Eğer topallamasaydı, eğer kolaylıkla ayağa kalkabilseydi, hemen&nbsp;aradan sıyrılır, kendini dışarı atabilirdi. Ama böyle bir şeyi deneyecek&nbsp;olursa durum daha da kötüleşecekti. Ayak sesi kilisede yankılanmaya&nbsp;başlayınca papaz duasını kesecek ve herkes ona bakmaya başlayacaktı. Oysa, olduğu yerde oturduğu sürece ona bakmamaya çalışacaklardı.</p>

  <p class="p5">June da sakin görünmek için kendini zorlamakta, ifadesiz bir yüz duanın bitmesini beklemekteydi. Törene gelmeleri bir hataydı aslında.&nbsp;Cal ısrar etmemiş olsaydı hiç öyle bir niyeti yoktu. Kocasıyla bunu tartışmış ama sonucu değiştirememişti. Sarsılmaz bir inatla Michelle'in&nbsp;Susan'ın ölümüyle hiçbir ilgisi olamayacağında diretmişti Cal. Aslında bu törene gitmemeleri için herhangi bir neden yoktu. June, kocasını doğru düşünme çizgisine getirebilmek için çok çaba harcamıştı. Törene gitmenin Michelle için çok zor olacağını, orada arkadaşlarının oluşturduğu bir çemberin ortasında oturup töreni izlemenin daha da zor olacağını anlatmaya çalışmıştı. Cal bu kadarını göremiyor muydu? Onun,&nbsp;Susan'a hiçbir şey yapmamış olması değildi burada önemli olan. Halkın ne düşündüğüne bakmak gerekirdi.</p>

  <p class="p5">Ancak Cal tüm bu söylenenleri, sayılanları dikkate almamış, sonuçta törene gelmek zorunda kalmışlardı. June, Constance Benson'un dediğini duymuştu ve Michelle'in de duyduğundan emindi. Estelle&nbsp;Peterson'un bakışlarını da görmüştü. Yaralı, şaşkın ve suçlayıcı bakışlardı bunlar.</p>

  <p class="p5">Tören sona erdi. Oturanlar topluca ayaklandı ve tabut sıralar arasında kapıya doğru taşınmaya başlandı. Estelle ve Henry tabutun hemen arkasındaydı. Pendleton'ların yanından geçerlerken Henry sert&nbsp;ve meydan okuyan bakışlarla Cal'a baktı. Cal karın kaslarının gerildiğini&nbsp;hissetti. İçinden, <span class="t10">galiba June hakl</span><span class="t10">ı</span><span class="t10">ym</span><span class="t10">ı</span><span class="t10">ş</span><span class="t10">, belki de gelmememiz daha iyi&nbsp;olurdu,</span> diye geçirdi. Yerlerinden kalkan insanların sıraların arasındaki&nbsp;geçiti doldurduğu anda Bertha Carstairs durdu ve onun elini tuttu:</p>

  <p class="p5">«Şey... ben, bilmenizi isterim ki...» diye kekeledi. «Ben ve ailem olup bitenlere öylesine üzüldük ki. Öyle görünüyor ki, siz buraya geldiğinizden beri her şey öyle...» Lafı tamamlayamadan sesi zayıflayıp söndü. Ama söyleyeceğini söylemiş gibi zarif bir biçimde ellerini iki yana&nbsp;açtı.</p>

  <p class="p5">«Teşekkür ederiz » dedi Cal da yumuşak bir sesle: «Her şey bundan böyle daha iyiye gidecektir. Kazalar olur...»</p>

  <p class="p5">«Kazalar mı?»</p>

  <p class="p5">Bunu söyleyen Constance Benson'du. Jeff'in elini avuçlarının içinde sımsıkı tutarak konuşmuştu: «Susan'ın başına gelen bir kaza değildi.» Cal'ın benzi solarken o da hemen kapıdan çıkıp gitti.</p>

  <p class="p5">Birden Pendleton'lar yalnız kaldılar. June dost bir yüz görebilmek için umutsuzca etrafına bakındı, ama kimse yoktu. Carstairs'ler bile&nbsp;ortadan kaybolmuşlardı.</p>

  <p class="p5">«Gidelim artık,» dedi June. «Hadi! Geldik, törene katıldık... Şimdi artık eve gidebiliriz değil mi?»</p>

  <p class="p5">Bunu söylerken Michelle yanıbaşında sessizce duruyor, gözlerinden yaşlar boşanıyordu.</p>

  <p class="p5">Corinne Hatcher yanında Tim ve Lisa Hartwick olduğu halde tören bitmeden önce kiliseden çıktı. Corinne Hatcher cenazeye katılmış ama&nbsp;törenin sonuna kadar beklemesi halinde güç bir durumda kalabileceğini düşünmüştü. Paradise Point'te yaşayan insanların pek çoğu Michelle'in Susan'a bir şey yaptığına inanıyordu; bunlar, kendisinden de bunu&nbsp;kabul etmesini bekleyebilir, hatta onu buna zorlayabilirlerdi. Dahası ya&nbsp;Peterson'larla ya da Pendleton'larla birlikte görünmek zorunda kalabilirdi. Kiliseden ayrılmakla bunların hepsi atlatılmış oluyordu.</p>

  <p class="p5">«Michelle'in Susan'ı öldürüp öldürmediğini merak ediyorum.» Bunu söyleyen Tim'in otomobilinde, arka koltukta oturan Lisa'ydı.</p>

  <p class="p5">«Aptallık etme,» diye söze başladı Corinne, ama Lisa hemen onun sözünü kesiverdi:</p>

  <p class="p5">«Bana öyle geliyor ki, o yaptı. Çocuklar haklı. O biraz kaçık.»</p>

  <p class="p5">Tim söze karıştı: «Sana d aha önce söylemiştim, Lisa. Hakkında hiçbir şey bilmediğin konularda konuşma.»</p>

  <p class="p5">«Ama ben onun hakkında bir şeyler biliyorum.» Corinne dönüp Lisa'ya baktı:</p>

  <p class="p5">«Sen onu doğru dürüst tanımıyorsun bile.»</p>

  <p class="p5">«Gayet iyi biliyorum. Onunla önceki gün konuştum. Evlerinin yakınındaki eski mezarlıkta görüştüm.»</p>

  <p class="p5">«Sana oraya gitmemeni söylemiştim.» Tim'in sesi yumuşaktı ama Lisa yumuşak sesteki kınamayı farketti:</p>

  <p class="p5">«Onun evine gitmiyordum.» dedi. «Sadece mezarlığa gittim. Onun orada olması benim suçum mu?»</p>

  <p class="p5">«Niye onun deli olduğunu düşünüyorsun?» diye sordu Tim.</p>

  <p class="p5">«Ne olacak, konuşmasından! Orada, mezarlıkta olduğu sanılan hayaletin kendi arkadaşı olduğunu düşünüyor. Hatta bana bekleyecek&nbsp;olursam onunla karşılaşabileceğimi bile söyledi.»</p>

  <p class="p5">Corinne kaşlarını çattı: «Onunla karşılaşmak mı? Yani sen, Michelle'in hayaletin orada olduğunu düşündüğünü mü söylemek istiyorsun?» Lisa omuz silkti:</p>

  <p class="p5">«Bilmiyorum. Ben bir şey görmedim. Ama Michelle'e Amanda'nın bir ruh, bir hayalet olduğunu söylediğimde gerçekten çılgına döndü.»&nbsp;Lisa kıkırdayarak ekledi: «O deli.» Ardından da garip tempolu bir şarkının ana sözcüğünü yinelemeye başladı: «Deeeli... Deeeli... Deeeli...»</p>

  <p class="p5">Corinne: «Yeter artık Lisa,» diye azarladı onu. Lisa sustu. Tim, Corinne'e serzenişle baktıysa da bir şey söyleyemedi. Sessizlik eve&nbsp;varıncaya kadar sürdü. Eve girince de Lisa odasına çıktı. Yalnız kaldıklarında:</p>

  <p class="p5">«Corinne,» dedi Tim. «Disiplin işini bana bırakmanı istiyorum.» Corinne sertçe karşılık verdi:</p>

  <p class="p5">«Çok şımardı. Sen de farkındasın bunun. Eğer bu konuda hemen bir şey yapılmazsa sorun haline gelecektir.» Tim'in bakışlarında bir&nbsp;hüzün belirmişti. Bu da Corinne'i geri çekilmek zorunda bıraktı. Lisa&nbsp;konusu Tim'in yarasıydı. Ama şu anda Corinne'i daha çok ilgilendiren&nbsp;bir konu vardı: «Michelle'nin bu hayali arkadaşı konusunda onunla&nbsp;konuşmanı istiyorum,» dedi.</p>

  <p class="p5">Tim düşünceli, bir süre sustu. Sonra söyleneni onaylayarak başını salladı: «Onun yaşında, hayali bir arkadaş yaratmak anormal sayılır.&nbsp;Lisa gibi konuşmak istemiyorum ama Michelle'in akıl sağlığı bozulmuş&nbsp;olmalı.»</p>

  <p class="p5">«Tim,» dedi Corinne, kendinden emin: «Michelle hayali bir arkadaş yaratmış değil. Bence Amanda gerçek bir hayalet.»</p>

  <p class="p5">«Ama bu imkânsız. Öyle değil mi?» Tim bunu öyle bir ses tonunda söylemişti ki, konunu tartışılacak yanı kalmıyordu.</p>

  <p class="p5">Michelle kitabını kapadı ve bir kenara koydu. Elinden geldiğince çabalamasına karşın kilisedeki cenaze törenini zihninden silip atamıyor,&nbsp;insanların kendisine bakışlarını unutamıyordu. Kendini acayip bir yaratık gibi hissetmeye başlamıştı.</p>

  <p class="p5">Oturmakta olduğu koltuktan beceriksizce doğruldu, gerindi ve topallayarak pencereye yaklaştı. Sonbahar akşamının alacakaranlığı hızla koyulaşırken denizi griye boyuyor, gökyüzünün kırmızımsı rengi&nbsp;akşam karanlığının koyu maviliğine dönüşüyor, gece hızla yaklaşıyordu. Aşağıda, bastıran karanlık içinde çizgileri giderek bulanıklaşan&nbsp;görüntü annesinin atölyesiydi. Michelle dikkatle baktı. Sanki bir şeylerin&nbsp;olmasını bekliyor gibiydi. Ama ne olabilirdi? Atölye boştu. Annesiyle&nbsp;babasının alt kattan sesleri geliyordu. Aralarında konuşuyorlardı. Araya&nbsp;Jennifer'in küçük kahkahaları karışıyordu.</p>

  <p class="p5">Jennifer!</p>

  <p class="p5">Michelle bu adı içinden geçirdi. Bunun güzel bir ad olduğunu nasıl düşündüğüne şaştı. Sonra hecelere kulak kabartarak bunu bir kez de&nbsp;yüksek sesle tekrarladı. Kızdığına karar verdi. Birdenbire sanki öfkesi&nbsp;doğrudan doğruya bebeğe yönelmişçesine Jenny bağırmaya başladı.</p>

  <p class="p5">Michelle aşağıdan gelen seslere bir süre kulak verdi. Ortalık yeniden sakinleşince kitabını alıp yatağın üzerine oturdu ve birkaç dakika önce bıraktığı yerden okumaya başladı.</p>

  <p class="p5">Jennifer yine kahkahalar atıyordu.</p>

  <p class="p5">Michelle kitabı elinden bıraktıktan sonra dikkatli hareketlerle yataktan indi, bastonunu aldı, odadan çıkarak merdivenlere doğru yürümeye koyuldu.</p>

  <p class="p5">June elindeki örgüden bf şını kaldırmadan Michelle'in bastonunun sesine kulak kabarttı, Cal'a döndü:</p>

  <p class="p5">«Aşağıya geliyor,» dedi. Cal kucağındaki Jennifer'le meşguldü ve ayaklarını gıdıklayarak oynuyordu. Karısına karşılık vermedi.</p>

  <p class="p5">Michelle'in bastonunun sesi daha da yaklaştığında June yeniden elindeki örgüye döndü. Michelle oturma odasıyla holü birbirinden ayıran eşikte belirince de yapmacık bir şaşkınlık göstererek:</p>

  <p class="p5">«Ev ödevini bitirdin bile öyle mi?» diye sordu.</p>

  <p class="p5">Michelle başını salladı: «Okumaya çalışıyordum. Ama kendimi veremedim. Düşündüm ki... babamla oyun filan oynayabiliriz.»</p>

  <p class="p5">Cal'ın yüzünde belli belirsiz bir gerginlik oluşuverdi. Daha önce bu konudaki denemelerini anımsadı ve: «Şimdi değil,» dedi. «Kardeşine&nbsp;ayak parmaklarını öğretiyorum.» Michelle'in gözlerindeki kırgınlığı görmedi bile. Ama June bunun farkına varmıştı.</p>

  <p class="p5">«Jenny'nin yatma zamanı gelmedi mi sence?» diye Cal'a sordu. Cal şöminenin kenarındaki saate baktı:</p>

  <p class="p5">«Saat yedi buçukta mı? Sonra da bütün gece uyumayacak.»</p>

  <p class="p5">June konunun arkasını bırakmadı:</p>

  <p class="p5">«Zaten bütün gece uyanık oluyor. Cal, gerçekten onu yukarıya yatağına götürsen diye düşünüyorum.»</p>

  <p class="p5">Dediğini yaptırmaya kararlı görünüyordu. Cal ayağa kalktı, bebeği başının üzerine kaldırarak küçüğün gülümseyen yüzüne bakıp, göz kırptı: «Gel prenses, annemiz yatma zamanının geldiğini söylüyor.» Odadan çıkmaya hazırlanırken Michelle yolunu kesti:</p>

  <p class="p5">«Aşağıya indiğinde benimle bir el oyun oynar mısın?»</p>

  <p class="p5">Cal dönüp ona bakmadan merdivenlere doğru yürüdü, o arada dönmeden: «Bilmiyorum,» dedi. «Bu gece gerçekten yorgunum. Belki&nbsp;başka bir gece olabilir.» Arkası ona dönük olduğundan Michelle'in gözlerinden boşanan yaşları görmedi.</p>

  <p class="p5">Ama Cal'ın görmediğini June gördü ve elindeki işi hemen bir yana bırakarak Michelle'e: «Gel,» dedi. «Neden seninle birlikte güzel bir pasta yapmıyoruz?» Oysa, bunun için vakit çok geçti. Michelle odasına çıkmak üzere salondan ayrılıyordu. Neşesiz bir sesle. «Aç değilim,» dedi.&nbsp;«Odama çıkıp biraz daha okuyacağım, iyi geceler!»</p>

  <p class="p5">«Bana bir öpücük yok mu?»</p>

  <p class="p5">Michelle isteksiz isteksiz geri geldi, annesini yanaklarından öptü. June da kollarıyla onu sararak sevgiyle kendine çekti, ama Michelle&nbsp;kas kesilmişti sanki.</p>

  <p class="p5">«Kusura bakma! Ama baban gerçekten çok yorgun bu akşam.»</p>

  <p class="p5">Michelle annesinin kollarından kurtulmaya çalışırken: «Biliyorum,» dedi. June çaresiz, onu bıraktı. Ne dese Michelle'i rahatlatamayacağını&nbsp;anlamıştı. Yalnızca Cal ona istediği güvenceyi verebilirdi, ama June&nbsp;onu zorlamadıkça bunu yapmayacağı da ortadaydı.</p>

  <p class="p5">Aradan yarım saat geçtiği halde Cal'ın aşağı inmemesi üzerine June pencereleri kapatıp, ışıkları söndürerek yukarı çıkmak için hazırlanmaya başladı. İşlerini bitirince merdivenleri çıkarak Michelle'e bir kez&nbsp;daha iyi geceler diledi, sonra kendi yatak odalarına indi. Odaya girdiğinde Cal'ın yatakta olduğunu gördü. Yastıklara gömülmüş kitap okuyordu. Jennifer de yan taraftaki beşiğinde rahat rahat uyumaktaydı. June:&nbsp;«O kadar yorgun olmadığın belli,» dedi. Cal boş gözlerle ona baktı:</p>

  <p class="p5">«Ne dedin?»</p>

  <p class="p5">«O kadar yorgun olamazsın, dedim. Beni işitmediğini söylemeye kalkışma. İşittin ve pekâlâ anladın!» Sesinde öfkeli bir titreşim vardı.&nbsp;Ama Cal bunu anlamamış gibi şaşkınlık içinde bakıyordu:</p>

  <p class="p5">«Duydum. Sadece ne demek istediğini anlayamadım.»</p>

  <p class="p5">«Çok basit,» dedi. June soğuk bir sesle: «Yarım saat önce Jenni-fers yukarı götürüp yatırdıktan sonra Michelle'le bir el oyun oynayabilirdin. Üstelik vaktin çok erken olduğunu kendin söylemiştin. Ama şimdi de kendini yatağa atmışsın.»</p>

  <p class="p5">«June,» diye söze başlayacak oldu Cal, ama June sözünü kesti onun:</p>

  <p class="p5">«Bırak şimdi! Ben neler olup bittiğinin farkında değil miyim sanıyorsun? Buraya saklanmak için geldin. Kendi kızından kaçmak ve saklanmak için. Cal, ona ne yaptığının farkında değil misin?»</p>

  <p class="p5">«Hiçbir şey yapmıyorum!» dedi Cal. Sesinde çaresizlik seziliyordu: «Ben sadece...»</p>

  <p class="p5">«Sadece, onunla yüz yüze gelmek istemiyorsun. Pekâlâ, ama bunu yapmak zorundasın, Cal. Aşağıda yaptığın çok büyük bir kabalıktı. Onun tüm istediği seninle bir el oyun oynamaktı. Sadece bir oyun,&nbsp;basit bir şey... Tanrım, suçluluğun seni böylesine eziyorsa, onunla&nbsp;oynayarak seni yenmesine izin verebilirdin. Sonra Jenny'ye <span class="t10">'prenses'&nbsp;</span>diyorsun! Peki, bunun MicheHe'i nasıl üzeceğini hiç düşünmedin mi?&nbsp;Öteden beri ona taktığın addı bu.»</p>

  <p class="p5">«O buna dikkat bile etmedi,» dedi Cal kırgın bir sesle:</p>

  <p class="p5">«Nereden biliyorsun dikkat etmediğini? Dönüp çocuğun yüzüne bile bakmadın. Peki, ben sana söyleyeyim, dikkat etti. Neredeyse ağlayacaktı. Ağlamamış olmasının nedeni ağlamasına da kimsenin ilgi göstermeyeceği korkusuydu. Kahretsin, ona ne yaptığını hâlâ anlamıyor musun?»</p>

  <p class="p5">June'un öfkesi birden umutsuzluğa dönüştü ve gözlerinden yaşlar boşandı, kendini yatağın üzerine attı. Cal karısını kollarının arasına alıp&nbsp;okşamaya başladı. Bir yandan da June'un suçlamaları kafasının içinde&nbsp;girdaplar yaratarak dönüyordu.</p>

  <p class="p5">«Yapma, sevgilim!» dedi. «Lütfen yapma!»</p>

  <p class="p5">June kocasının kollarında gerginliğinden sıyrılmaya çalıştı. Bu, kocasıydı onun ve onu seviyordu. Olanlar Michelle'in hatası olmadığı&nbsp;gibi Cal'ın da değildi. Bir şeyler olmuştu işte. Hepsi bundan ibaretti.&nbsp;Olanlar da üstesinden gelinemeyecek şeyler değildi.</p>

  <p class="p5">Birlikte!</p>

  <p class="p5">Yatakta doğruldu. Yandaki sehpanın üzerinden bir kâğıt mendil alarak gözlerini kuruladı.</p>

  <p class="p5">«Ben bir şey yaptım,» dedi. «Beğenmeyeceksin ama yapmak zorundaydık işte.»</p>

  <p class="p5">«Bir şey mi yaptın? Ne yaptın ki?»</p>

  <p class="p5">«Corinne Hatcher'in arkadaşı, okulun psikoloğu, Corinne'den onunla görüşmemiz için bir randevu almasını rica ettim.»</p>

  <p class="p5">«Biz? Biz hepimiz mi yani?»</p>

  <p class="p5">June «evet» anlamına başını salladı.</p>

  <p class="p5">«Anlıyorum.»</p>

  <p class="p5">June, Cal'ın gözlerinde çok kısa süren bir ilginin belirdiğini, sonra bir perdenin inişi gibi sönüp kaybolduğunu gördü. Yeniden konuşmaya&nbsp;başladığında sesi hayli donuktu:</p>

  <p class="p5">«Hepimizin gitmesi gerektiğinden emin misin?» diye sordu yatak örtüsünü üzerine çekerken.</p>

  <p class="p5">«Ne demek istiyorsun?» dedi June. Sesi sakindi. Sözün gerisinin geleceğini hissediyor, ama kestiremiyordu.</p>

  <p class="p5">«Birkaç dakika önce söylediklerini kulakların işitti mi acaba?» dedi Cal. Sesi yumuşaktı: «Pek... nasıl söylemeli, pek mantıklı değildin...»</p>

  <p class="p5">June'un şaşkınlıktan ağzı açık kaldı. Bir süre yapabildiği tek şey durup kocasına bakmak oldu. Gerçekten bu insan, şu anda işittiği şeyleri mi söylüyordu? Olamazdı.</p>

  <p class="p5">«Cal, bunu yapamazsın!» Kendini tutamayacağını anladı. Yeniden gözlerinden yaşlar boşandı. Dağılıp gittiğini düşündüğü öfkesi içini yeniden doldurdu. Cal mantıklı olma çabası içinde:</p>

  <p class="p5">«Ben bir şey yapmadım, June,» dedi. «Yaptığım, Jenny'yi yukarı getirip yatağına yatırmak, ondan sonra da kendi yatağıma uzanmaktı, o&nbsp;kadar. Ondan öte anımsamadığım tek şey senin yukarıya gelip bir manyak gibi bağırdığın. Benim bir canavar olduğumu söylüyordun. Tedaviye ihtiyacım olduğunu yineleyip duruyordun. Sence bunlar mantıklı şeyler mi?»</p>

  <p class="p5">June yatakta doğruldu. Gözleri çakmak çakmaktı: «Bunu ne hakla söylüyorsun!» diye bağırdı. «Sen aklını tümüyle mi yitirdin? Buna&nbsp;devam edecek misin? Böylece kendini savunmak mı istiyorsun? Hiçbir&nbsp;şey olmadığını kanıtlamaya mı çalışıyorsun? Öyleyse beni iyi dinle, Cal-vin Pendleton! Buna tahammül edemem. Ya benimle birlikte Tim Hart-wick'e gitmeyi şimdi kabul edersin ya da yemin ediyorum, Michelle'le&nbsp;Jennifer'i alır, seni bırakıp ben giderim. Hemen şimdi. Bu gece!»</p>

  <p class="p5">Odanın ortasında, Cal'ın konuşmasını bekleyerek ayakta durmuştu. Uzunca bir süre birbirlerine meydan okurcasına bakıp durdular. Sonunda beklenen an geldi. Taraflardan birinin teslim olma anıydı ve .&nbsp;bu da Cal'a düştü.</p>

  <p class="p5">Cal'ın gözlerinden sanki titrek bir şimşek geçti. Sonra bakışlarını başka tarafa kaydırdı. Yatağın derinliklerine gömülmek ister gibi bir hali&nbsp;vardı. Vücudunu saran gerginlik birden gevşeyivermişti.</p>

  <p class="p5">«Peki,» dedi yumuşakça. «Seni yitirmeyi göze alamam. Jennifer'i de yitiremem kabul ediyorum.»</p>

  <p class="p5">I</p>

  <p class="p5">Michelle odasına çıkmıştı. Kalçası zonkluyor, topal bacağını zorlukla kullanabiliyordu.</p>

  <p class="p5">İçerideki kavgayı tümüyle işitmiş, annesinin babasına bağırmalarını dinlemişti. Önce seslere kulak vermek istememişti. Ama annesinin bağırmalarının birden durması üzerine yatağından kalkmış ve hole çıkmıştı. Pek bir şey işitmeyince aşağıya inmiş, annesiyle babasının oda&nbsp;kapısı önünde durmuştu.</p>

  <p class="p5">Ve dinlemişti.</p>

  <p class="p5">Önce mırıltı halinde birtakım sesler gelmişti. Bunları sözcükler halinde algılamak imkânsızdı.</p>

  <p class="p5">Daha sonra annesi bağırmaya başladı. Ayrılma tehdidinde bulunuyordu. Babasına onları alıp, çekip gideceğini söylüyordu.</p>

  <p class="p5">Michelle o anda ne kalp atışlarını duyuyor, ne de bacağındaki ağrıyı hissediyordu.</p>

  <p class="p5">Sonunda babasının sesi geldi kulağına. Söyledikleri kulaklarında yankılanıyordu: « <span class="t10">Seni yitirmeyi göze alamam. Jennifer'i de yitiremem.»</span></p>

  <p class="p5">Kendisi hakkında hiçbir şey yoktu.</p>

  <p class="p5">Topallayarak odasına döndü, yatağına girdi. Battaniyeyi başına kadar çekti ve öylece yattı. Küçük bedeni titriyor, beyni zonkluyordu.</p>

  <p class="p5">Aklından geçen doğruydu. Babası artık onu hiç sevmiyordu.</p>

  <p class="p5">Yardan aşağıya yuvarlandığından beri bu böyleydi.</p>

  <p class="p5">O gün, iyi şeylerin sona erdiği ve kötü şeylerin başladığı gündü.</p>

  <p class="p5">Ona kalan tek şey de Amanda'ydı.</p>

  <p class="p5">Tüm dünyada yalnız ve yalnız Amanda vardı onun için.</p>

  <p class="p5">Amanda'nın gelmesini ve kendisiyle konuşmasını istedi. Ona her şeyin iyiye gittiğini söylemeliydi.</p>

  <p class="p5">Ve Amanda geldi.</p>

  <p class="p5">Gece bir gölge gibi görünen koyu görüntüsü odanın bir köşesinden çıkıp belirdi, Michelle'e sokuldu. Yanına gelip uzanarak elini tuttu.</p>

  <p class="p5">Bu dokunuş onu rahatlatmıştı. Michelle arkadaşının iyice yaklaştığını hissediyordu.</p>

  <p class="p5">«Kavga ediyorlardı, Amanda,» diye fısıldadı Michelle. «Benim için kavga ediyorlardı.»</p>

  <p class="p5">«Hayır, senin için kavga etmiyorlardı. Sana hiç aldırış ettikleri yok. Onlar şimdi sadece Jennifer'i seviyorlar.»</p>

  <p class="p5">«Hayır!» diye karşı çıktı Michelle.</p>

  <p class="p5">«Doğru,» dedi Amanda fısıltı halinde. Sesi yumuşak ama kararlıydı: «Olup bitenlerin hepsi de Jennifer yüzünden. Jennifer olmasaydı, seni&nbsp;seveceklerdi. Jennifer olmasaydı, sen yardan da düşmeyecektin. Sana&nbsp;nasıl takıldıklarını unutma. Bunların hepsi Jennifer'in yüzündendi. Jenni-fer'in suçu hepsi.»</p>

  <p class="p5">«Jennifer'in suçu mu? Ama, ama o kadar küçük ki...»</p>

  <p class="p5">«Farketmez,» diye mırıldandı Amanda. «Michelle, onun gitmesi her şeyi çok kolaylaştıracak... Jennifer gidince, her şey eskisi gibi olacak.&nbsp;Anlamıyor musun?»</p>

  <p class="p5">Michelle söylenenleri zihninde evirip çevirdi. Amanda'nın tüm söylediklerini, fısıltılarını güven verici sözlerini, hepsini bir daha değerlendirdi. Bunlar yavaş yavaş anlam kazanmaya başladı.</p>

  <p class="p5">Jennifer'in suçuydu.</p>

  <p class="p5">Jennifer olmasaydı eğer...</p>

  <p class="p5">Michelle yatağında döndü. Amanda yakınında ve kendisine bir şey mırıldanırken, uyumak istiyordu.</p>

  <p class="p5">Uykuya dalarken de Amanda ne yapması gerektiğini söyledi.</p>

  <p class="p5">Söylenenler şimdi Michelle'e daha anlamlı geliyordu.</p>

  <p class="p5">Hepsi de...</p>

  <p class="p5"><a id="a26"></a><span class="t1">&nbsp;</span></p>
</body>
</html>
