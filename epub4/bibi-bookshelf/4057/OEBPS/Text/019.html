<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XV. Bölüm</title>
</head>

<body>
  <h1 class="h11">XV. Bölüm</h1>

  <p class="p5">Michelle okul binasına girerek gözden kaybolduktan sonra Cal uzun süre arabasını çalıştırmadı. Oturduğu yerden öbür çocukların,&nbsp;sağlıklı, neşeli çocukların, bu sonbahar sabahında gülüşerek gelişlerini&nbsp;seyretti.</p>

  <p class="p5">Yoksa kendisine mi gülüyorlardı?</p>

  <p class="p5">Hep ona baktıklarını görüyordu. Hatta Sally Carstairs bir ara el bile sallamıştı. Ama ardından başka yana dönüyor, kıkırdıyor, aralarında fısıl-daşıyor, sanki onun çocuklardan nasıl korktuğunu biliyormuşcasına&nbsp;davrandıklarını görüyordu. Ama çocuklardan korktuğunu bilemezlerdi.&nbsp;Eninde sonunda çocuktular. O, bir doktordu. Güvenilen ve övülen bir&nbsp;doktor.</p>

  <p class="p5">Ancak, hepsi yalandı. Ne kendine fazla güveni vardı, ne de kendiyle övünüyordu. Bunun böyle olduğunu çocukların da bildiğinden emindi. Onların içgüdülerini çok iyi bilirdi. Etrafındaki titreşimleri çok kolaylıkla alırlardı. Hatta mini mini bebekler bile, gerçeklerden tümüyle soyutlanmış oldukları halde anne baba arasındaki gerginliği hissederlerdi. Sağlıklarından sorumlu olduğu bu çocuklar onun hakkında ne düşünüyorlardı acaba? Onun gerçekte ne olduğunu, neye benzediğini biliyorlar mıydı?</p>

  <p class="p5">Ayrıca onlardan korktuğunu biliyorlar mıydı?</p>

  <p class="p5">Korkunun giderek nefrete dönüştüğünü biliyorlar mıydı acaba?</p>

  <p class="p5">Okulun yan tarafındaki park yerine bir otomobil girdi ve Cal, Lisa Hartwick'i otomobilden çıkarken gördü. Lisa gülümseyerek el salladı ve&nbsp;kestirmeden merdivenlere yöneldi. Cal kontağı çevirdi, vitese taktı ve&nbsp;tam hareket etmek üzereyken birinin yine el salladığını farketti. Lisa'nın&nbsp;babası olmalıydı. Cal vitesi boşalttı ve beklemeye başladı.</p>

  <p class="p5">«Doktor Pendleton!» diyerek otomobilin sağ tarafına yaklaşan ve eğilip yarı açık pencereden Cal'ın omzuna vuran Tim Hartwick kendini&nbsp;tanıttı: «Ben Tim Hartwick!»</p>

  <p class="p5">Cal güleryüzlü görünmeye çalışarak uzanan eli tuttu: «Tanıyorum,» l dedi. «Lisa'nın babası. Harika bir kızınız var.»</p>

  <p class="p5">«Evet, hatta hastayım diye yalan söylediği zaman bile.»</p>

  <p class="p5">«Hepsi yapar bunu. Hatta bizim Michelle bile birkaç gün daha yatakta kalabilmek için elinden geleni yaptı.»</p>

  <p class="p5">«Ama onda bir rahatsızlık var anlaşılan,» dedi Tim. «Lisa ise açıkça yalan söylüyordu. Allahtan bunu çok sürdürmedi.»</p>

  <p class="p5">Cal omuz silkti: «Gerçekte bunları kendi kendilerine huy ediniyorlar. Bu yüzden ben bir ara Michelle'i bu huyundan vazgeçirecek bir şeyler yapmayı düşünmüştüm. Sonradan doğruları yeğlemeyi uygun buldu.»</p>

  <p class="p5">«Michelle'in durumu nasıl gidiyor şimdi?» Cal soruya hazırlıksız yakalanmıştı. Önce kısa bir duraksama geçirdi. Sonra aceleyle:</p>

  <p class="p5">«iyi, iyi gidiyor,» dedi.</p>

  <p class="p5">Tim Hartwick kaşlarını kaldırdı: «Buna sevindim. Corinne, Bayan Hatcher yani, Michelle'in öğretmeni, bu konuda biraz kaygılıydı. Dün&nbsp;sabah Michelle'le ilgili bazı şeyler söyledi. Bu yüzden ben de onunla&nbsp;görüşmeyi düşünmüştüm.»</p>

  <p class="p5">«Michelle'le mi? Niçin?»</p>

  <p class="p5">«Efendim, ben okulun psikoloğuyum. Çocuklardan herhangi birinin bir sorunu olursa...»</p>

  <p class="p5">«Sorunu olan sizin çocuğunuz, Bay Hartwick. Unutmayın, habire yalan söylüyor. Michelle'e gelince, o çok iyi. Evet! Şimdi, izin verirseniz, bir randevum var, hemen gitmem gerekir.» Karşı tarafın bir şey&nbsp;demesini beklemeden vitesi taktı ve hemen hareket etti.</p>

  <p class="p5">Tim Hartwick yaya kaldırımında düşünceli bir halde kalakalmıştı. Cal'ın otomobili anacaddede gözden kayboluncaya kadar da öyle durdu. Adamın gerginlik içinde olduğu açıkça ortadaydı. Eğer Michelle'in&nbsp;gerçekten bir sorunu varsa Tim bunun nereden kaynaklandığını biliyordu. Bu konuyu Corinne'le konuşmayı aklına koydu, hatta gerekirse Michelle'in annesiyle de konuşacaktı.</p>

  <p class="p5">Bugün daha da kötüydü. Michelle kendini dışlanmış, hatta çok garip bir durumda hissediyordu. Allahtan annesiyle babası onu almaya&nbsp;geleceklerdi.</p>

  <p class="p5">Yavaş yavaş yürüyerek hole ulaştı. Ders sonu zili çalmıştı. Okulun ön merdivenlerine geldiğinde tüm sınıf arkadaşları birden dağılıverdiler.&nbsp;Merdivenlerin başında durdu, etrafa bakındı.</p>

  <p class="p5">Hâlâ üçüncü sınıf öğrencilerinden oluşan bir topluluk vardı, ip atlıyorlardı. Annesiyle babası görünürlerde yoktu. Onları beklemek üzere üst basamağa oturdu. Birden ip atlayan küçük kızlardan biri gruptan&nbsp;ayrılıp alt basamağın önüne geldi. Başını kaldırarak Michelle'e baktı:</p>

  <p class="p5">«Bizimle sen de oynamak ister misin?»</p>

  <p class="p5">Michelle kaşlarını çattı: «Oynayamam.»</p>

  <p class="p5">«Niçin?»</p>

  <p class="p5">«Atlayamam da ondan.»</p>

  <p class="p5">Küçük kız bir an düşündü. Sonra:</p>

  <p class="p5">«Ama ipi çevirebilirsin. Çeviremez misin? İşte şöyle,» deyip gösterdi.</p>

  <p class="p5">Michelle şöyle bir düşündü. Küçük kız hiç de dalga geçer görünmüyordu. Sonunda ayağa kalktı: «Pekâlâ,» dedi. «Ama bana söz ver, atlamamı istemeyeceksin!»</p>

  <p class="p5">«Hayır, istemeyeceğim. Benim adım Annie Whitmore. Senin adın ne?»</p>

  <p class="p5">«Michelle!»</p>

  <p class="p5">Michelle merdivenleri yavaş yavaş ininceye kadar Annie orada bekledi.</p>

  <p class="p5">«Yaralandın mı?»</p>

  <p class="p5">«Yardan düştüm.» dedi Michelle. Bunu söylerken de küçük kızı dikkatle inceliyordu. Çocuğun gözlerinde meraktan başka bir şey yoktu.</p>

  <p class="p5">«Çok canın yandı mı?»</p>

  <p class="p5">«Evet, yandı. Hatta bayılmışım.» dedi Michelle.</p>

  <p class="p5">Bunun üzerine Annie'nin gözleri heyecandan adeta büyüdü. «Gerçekten mi?» diyerek nefes nefese sordu: «Nasıl bir şeydi bu?»</p>

  <p class="p5">Michelle gözlerini kocaman kocaman açmış küçük kıza gülümsedi: «Bilmiyorum. Yalnızdım.»</p>

  <p class="p5">Annie, Michelle'in önünde seke seke koştu, arkadaşlarının yanına gitti. Michelle küçük kızlar topluluğuna yaklaştığında Annie'nin onlara&nbsp;heyecanla bir şeyler anlatmakta olduğunu gördü.</p>

  <p class="p5">«Adı Michelle. Yardan düşmüş ve bayılmış. Atlayamazmış. Ama bizim için ip çevirecek. Hoş değil mi?»</p>

  <p class="p5">Küçük kızların hepsi birden Michelle'e döndüler. Michelle bir an için ürktü. Ona gülmelerinden korkuyordu.</p>

  <p class="p5">Ama gülmediler.</p>

  <p class="p5">Aksine böylesine heyecan verici bir şeyi yaşamış olduğu için ona şanslı biri gözüyle bakıyorlardı. Birkaç dakika sonra Michelle sırtını ağaca dayamış, ayakta duruyor, ip çeviriyordu. Aynı zamanda öbür çocuk&nbsp;larla birlikte bir oyun şarkısı mırıldanmaya başlamıştı bile.</p>

  <p class="p5">Paradise Point'e girerken June kocasıyla aralarındaki sessizliğin sürmesini yeğledi. Cal'ın düşmanca duygularını anlıyordu. Kendini&nbsp;aptal gibi gördüğünü söylemesine hiç tahammülü yoktu doğrusu. Okulun önüne gelinceye kadar da bu böyle sürdü.</p>

  <p class="p5">«Şuraya bir bak! Bakar ve söyler misin bana, bu içine kapanıklık mı?» Bu sözler Cal'ın ağzından tıslayarak çıkmıştı. Sesinde bir zafer&nbsp;havası vardı.</p>

  <p class="p5">June kocasının bakışlarını izleyerek MicheHe'i gördü. Ağaca iyice yaslanmış, küçük kızlara mutluluk içinde ip çevirmekteydi. İpten atlarken söylenen şarkıyı öbürlerinden daha tiz söylüyor, sesi okul bahçesinin bir yanından öbürüne yayılıyordu:</p>

  <p class="p5"><span class="t10">Ça</span><span class="t10">ğı</span><span class="t10">r</span><span class="t10">ı</span><span class="t10">r</span><span class="t10">ı</span> <span class="t10">doktoru, gelsin,</span></p>

  <p class="p5"><span class="t10">Ça</span><span class="t10">ğı</span><span class="t10">r</span><span class="t10">ı</span><span class="t10">n hem</span><span class="t10">ş</span><span class="t10">ireyi, gelsin,</span></p>

  <p class="p5"><span class="t10">Ça</span><span class="t10">ğı</span><span class="t10">r</span><span class="t10">ı</span><span class="t10">n han</span><span class="t10">ı</span><span class="t10">mefendiyi, gelsin,</span></p>

  <p class="p5"><span class="t10">Açs</span><span class="t10">ı</span><span class="t10">n timsah derisi cüzdan</span><span class="t10">ı</span><span class="t10">n</span><span class="t10">ı</span><span class="t10">!</span></p>

  <p class="p5">June gördüğüne inanamayarak olanı biteni seyretti. <span class="t10">Yan</span><span class="t10">ı</span><span class="t10">lm</span><span class="t10">ı</span><span class="t10">ş</span><span class="t10">ı</span><span class="t10">m,</span> dedi kendi kendine. <span class="t10">Her</span> <span class="t10">ş</span><span class="t10">ey daha iyiye do</span><span class="t10">ğ</span><span class="t10">ru gidiyor. A</span><span class="t10">ş</span><span class="t10">ı</span><span class="t10">r</span><span class="t10">ı</span> <span class="t10">tepki göstermi</span><span class="t10">ş</span><span class="t10">im.</span> Bugün, şu sonbaharın pırıl pırıl aydınlığında her şey son derece normaldi.</p>

  <p class="p5">Michele de gördü onları, el salladı, elindeki ipin ucunu Annie Whit-more'a devrederek onlara doğru yürümeye başladı. Arabaya yaklaştığında duraladı. Yüzünde aydınlık bir gülümseme vardı.</p>

  <p class="p5">«Merhaba! Nerde kaldınız bu kadar zaman? Merak etmeye başlamıştım artık. Ama <span class="t10">çok da</span> merak etmedim doğrusu.» Otomobilin arka koltuğuna geçip oturdu.</p>

  <p class="p5">«Her şey yolunda, güzelim. Senin için merak edecek bir şey yok,» dedi Cal.</p>

  <p class="p5">Ama o konuşurken June'un içinde bir kuşku uyanmıştı. Sesini kontrol etmeye çalıştığının farkındaydı, ama yine de bir titreklik vardı. Pek fazla değilse de, yalan söylediğinin anlaşılmasına yetiyordu, içini yine bir kaygı kapladı. Belki Michelle daha iyiye gidiyordu. Ama kocası iyiye&nbsp;gidiyor muydu acaba?</p>

  <p class="p5">Michelle uykusunda tedirginlikle kıpırdandı, hafifçe inledi ve uyandı. *</p>

  <p class="p5">Yavaş bir uyanış değildi bu. Hani şu, uyandıktan sonra bile uykuda mı yoksa uyanık mı olduğunuzu düşünme gereğini duyduğunuz türden. Hızlıca bir uyanıştı. Böylesi çoğu kez uykuda bir rahatsızlık, gecenin karanlığında duyulan bir sesle gelir.</p>

  <p class="p5">Ama henüz ortalıkta ses falan yoktu.</p>

  <p class="p5">Hiç hareket etmeden karanlığı dinleyerek yatıyordu.</p>

  <p class="p5">Yalnız körfezde dalgaların yara çarpışını ve sonbahar rüzgârının kıpırdattığı dalların evin duvarından doğru gelen hışırtısını işitebiliyordu.</p>

  <p class="p5">Ve Amanda'nın sesi.</p>

  <p class="p5">Ses Michelle'i rahatlatıyordu. Yatağına biraz daha gömülerek dinlemeyi sürdüfdü.</p>

  <p class="p5">«Benimle gel,» diye fısıldadı Amanda. Sonra daha aceleci yineledi: «Gel, dışarıya gel benimle!»</p>

  <p class="p5">Michelle üzerindeki örtüleri bir yana fırlatıp kalktı. Pencereye gidip dışarıya baktı.</p>

  <p class="p5">Ay hemen hemen dolunaydı. Denizin üzerine olanca parlaklığıyla vuruyordu. Michelle manzarayı doya doya seyretmek üzere kendini&nbsp;bıraktı. Sonra bakışları oradan atölyeye kaydı. Bu küçük yapı, yarın beri&nbsp;yanında, dalına tünemiş bir kuş gibi yalnızdı. O sırada ayın önünden bir&nbsp;bulut geçti, görüşü biraz buğulandırdı.</p>

  <p class="p5">«Gel!» dedi Amanda yine: «Gel, dışarı çıkmamız gerek!»</p>

  <p class="p5">Michelle onun kendisini elinden tutmuş sürüklediğini hissediyordu. Entarisini üzerine geçirdi. Çekiştirerek göğüs kısmını rahatlattı. Terliklerini giydi, odadan çıktı. Yavaş ve dikkatli yürüyor, sürekli olarak Aman-da'nın sesine kulak veriyordu.</p>

  <p class="p5">Bastonu odasında, yatağının hemen yanında kalmıştı.</p>

  <p class="p5">Karanlık evin içinde çok yavaş hareket ederek arka kapıdan dışarı çıktı. Mandy'nin sesi aralıksız ve düzenli bir biçimde ona kılavuzluk ediyordu. Çimlerin üzerinden geçti, annesinin atölyesine vardı. İçeri girdi.</p>

  <p class="p5">Resim sehpası, annesinin uzun zamandır üzerinde çalıştığı deniz resmi orada duruyordu. Michelle baktı. Resmin renkleri yetersiz ışıkta&nbsp;gri gibi görünüyordu. Dalgaların üzerindeki beyaz şapkacıkların o ışıktaki görünüşü ürkütücüydü.</p>

  <p class="p5">Bir şeyler kendisini sehpadan başka tarafa çeker gibi oldu. Dolaba doğru yürüdü. «Nedir o?» diye sordu kendi kendine. Sesi açık seçik işitilebilir düzeydeydi.</p>

  <p class="p5">Dolabın kapısını açıp içine girdi.</p>

  <p class="p5">«Bana bir resim yap,» dedi Amanda yine fısıltılı sesiyle.</p>

  <p class="p5">Michelle resim kâğıtlarına uzandı, birini alıp sehpanın yanına gitti. Annesinin sehpadaki resmini indirip yere koydu, yerine getirdiği resim&nbsp;kâğıdını yerleştirdi.</p>

  <p class="p5">«Bir resim, ama neyin resmi?» diye sordu.</p>

  <p class="p5">Karanlıkta bir sessizlik oldu. Sonra Amanda'nın birden netleşen sesi bir kez daha ona seslendi:</p>

  <p class="p5">«Bana gösterdiğini yap! Bana, gösterdiğin şeyin resmini yap!»</p>

  <p class="p5">Michelle bir karakelem alarak çizmeye başladı.</p>

  <p class="p5">Amanda'nın arkasında durduğunu, omzunun üzerinde yaptıklarını dikkatle izlediğini hissediyordu.</p>

  <p class="p5">Çok hızlı çiziyordu. Sanki gizli bir el onu böyle çalışmaya zorluyor, ona yol gösteriyordu.</p>

  <p class="p5">Şekil kâğıdın üzerinde açık seçik belirdi.</p>

  <p class="p5">Önce bir kadın çıktı ortaya. Sadece anahatlarıyla. Atölyede divanın üzerine sırtüstü yatmış ve bacakları gevşek bir halde yanlara açılmıştı.</p>

  <p class="p5">Sonra bir adam belirdi kadının üzerinde. Onu okşuyordu.</p>

  <p class="p5">Michelle çizerken belli bir heyecanla dolmaya başladığını hissetti. Omzunun üzerinden içine başka bir güç doluyormuş gibi geldi ona.</p>

  <p class="p5">«Evet,» dedi Amanda: «İşte böyleydi o... Şimdi onu görebiliyorum. İlk kez onu iyice görebiliyorum. Gerçekten görüyorum onu...»</p>

  <p class="p5">Bir saat sonra Michelle yaptığı resmi sehpadan aldı, dolaba yerleştirdi. Annesinin çalışmasını da sehpaya, daha önce durduğu gibi koydu. * *</p>

  <p class="p5">Atölyeden ayrıldığında onun daha önce orada bulunduğunu gösterecek hiçbir işaret yoktu ortalıkta. Hiç, ama hiçbir şey. Yalnız, dolabın arka taraflarına gizlediği karakalem çalışma dışında tabii.</p>

  <p class="p5">Ertesi sabah uyandığında Michelle neden yorgun olduğunu anlayamadı. Şaşkınlık içindeydi.</p>

  <p class="p5">Oysa gece çok iyi uyumuştu.</p>

  <p class="p5">Bu konuda herhangi bir kuşkusu da yoktu. Öyle olduğu halde çok yorgundu, kalçası zonklayarak ağrıyordu.</p>

  <p class="p5"><a id="a20"></a><span class="t1">&nbsp;</span></p>
</body>
</html>
