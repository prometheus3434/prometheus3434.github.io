<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>III. Bölüm</title>
</head>

<body>
  <h1 class="h11">III. Bölüm</h1>

  <p class="p5">«Gelecek hafta o kiler gibi olan yerde değişiklik yapıyoruz.»</p>

  <p class="p5">Bunu söylerken June'un sesindeki kararlılık ifadesi Cal'a bir uyarıydı aynı zamanda. Bu evde iki haftadan beri yaşamaktaydılar ve Cal oraya her gün biraz daha ısınıyor, her şeyi olduğu gibi seviyor ve hiçbir değişiklik düşünmüyordu. Hatta bir mağarayı andıran yemek odasından bile memnundu. Gerçi o çok büyük masa buraya acayip bir hava veriyor ve Cal'ın küçük ailesi yemeklerde masanın mutfağa yakın ucunda toplanıyordu ama Cal bunu bile yadırgamamaya başlamıştı. Michelle ise odanın büyüklüğünden hiç etkilenmemiş görünüyordu. Gerçekten de annesi değişiklikten söz ettiğinde etrafı ilgiyle gözden geçirmekle yetinmiş, sonra şöyle demişti:</p>

  <p class="p5">«Ben orayı seviyorum. Kendimi bir şatonun salonundaymış gibi hissediyorum. Biz orada dururken uşaklar gelip hizmet için bekliyorlar.»</p>

  <p class="p5">«0 gün de gelecek,» dedi Cal. «Bu gidişle öyle bir şeyler olacak.»</p>

  <p class="p5">Bunu söylerken kızına göz kırpmıştı. O da göz kırparak karşılık verdi.</p>

  <p class="p5">«Her şey daha iyiye gidecek,» dedi June da. Ancak sesindeki gerginlik, seçtiği iyimser sözcükleri yalanlıyor gibiydi. Kocasına dönerek daha iğneleyici bir sesle devam etti:</p>

  <p class="p5">«Çevredeki tüm hastaların sana gelmelerini bekleyemezsin. Hiç değilse Carson ortalıkta olduğu sürece.» Çatalını masaya bırakırken de&nbsp;ekledi:</p>

  <p class="p5">«Onun işi bırakıp hemen gitmesini, buradan uzaklaşmasını çok isterdim. Tüm işleri sana aktarması ne kadar zamanda mümkün olacak&nbsp;acaba?»</p>

  <p class="p5">«Uzunca bir süre olabilir,» dedi Cal ve karısının yüz ifadesini okumaya çalışarak onu yatıştırmak istedi:</p>

  <p class="p5">«Konuya öyle bakma. Gelirden hiçbir şey almıyor. İşi benim yürüttüğümü ve kendini emekli saydığını söylüyor. Dediğine göre sadece elini işten çekmemiş görünüyor. Öyle olduğu için de şükretmeliyim. O olmasaydı sanırım şimdiye dek buralardan kaçardım belki de.»</p>

  <p class="p5">June, «Yapma!..» diye karşı çıktı. Ama Cal elini kaldırarak konuyu kapatmasını istedi:</p>

  <p class="p5">«Doğru söylüyorum. Dün beni görecektin. Bayan Parsons gelmiş. Bir doktor olarak onu muayeneye hazırdım. Eğer Josiah engel olmasaydı üzerinde iççamaşırı kalıncaya kadar soyunmasını isteyecektim. Görünüşte de onun muayene olmak falan istediği yoktu. Tek isteği biraz&nbsp;çene çalmaktı. Josiah onu hoşgörüyle dinledi ve zaman zaman da&nbsp;gıdaklar gibi küçük kahkahalar attı. Sonunda ona, şikâyetieriyle ilgili&nbsp;belirtiler sürecek olursa gelecek hafta bakacağını söyledi.»</p>

  <p class="p5">«Nesi varmış?» diye sordu Michelle.</p>

  <p class="p5">«Hiçbir şeyi yok. Öyle anlaşılıyor ki, kendini çok dinliyor, sonra da hissettikleri hakkında konuşmak istiyor. Ama sadece çene çalmak için&nbsp;muayenehaneye gitmenin doğru olmayacağını düşündüğü için de birtakım belirtilerden söz etmek gereğini duyuyor.»</p>

  <p class="p5">June söze karıştı:</p>

  <p class="p5">«Evhamlı ya da hastalık hastası dedikleri tiplerden galiba?»</p>

  <p class="p5">«Ben de öyle düşündüm,» dedi Cal. «Ama Josiah buna katılmıyor. Şikâyet ettiği belirtileri gerçekten hissettiğini sanmıyorum. Ancak kendisi hissettiğini söylüyor. Ayrıca Bayan Parsons sadece kendisine ait&nbsp;belirtilerden söz etmiyor. Başkalarının çeşitli şikâyetlerini de anlatmaktan hoşlanıyor. Josiah'ın dediğine bakılırsa bugün en az üç kişi, sırf&nbsp;Bayan Parsons'un onların yakınmalarını kendisine aktarmış olması&nbsp;sayesinde yaşamlarını sürdürüyorlarmış. Bu insanlar kendiliklerinden&nbsp;gelip de doktora durumlarını söylemezlermiş.»</p>

  <p class="p5">Michelle işin bir başka yanını merak etti:</p>

  <p class="p5">«Böylelerine doktor ne yapıyor? Onları önüne katıp muayenehanesine mi getiriyor?»</p>

  <p class="p5">Cal kıkırdayarak:</p>

  <p class="p5">«Tam öyle değil,» dedi. «Ama onların peşini bırakmıyor, üzerlerine düşerek kontroia alıyor. Anladığıma göre Bayan Parsons'un olası kalp&nbsp;hastaları konusunda güvenilir gözlemleri var.»</p>

  <p class="p5">June mırıldanır gibi konuştu:</p>

  <p class="p5">«Pek profesyonel bir işe benzemiyor.»</p>

  <p class="p5">Cal omuz silkti:</p>

  <p class="p5">«Bir hafta öncesine kadar sana bu konuda katılırdım. Ama şimdi emin değilim.» Şarap kadehine uzandı. Chaiis şarabından bir yudum&nbsp;aldıktan sonra konuşmasını sürdürdü: «Boston General Hastanesinde&nbsp;Bayan Parsons gibi biri olsaydı şimdi kimbilir kaç kişi hâlâ yaşıyor olurdu. Biz sadece bize gelen ve belirli şikâyetlerini anlatan kimselere bakıyoruz. Josiah insanların şikâyet konusu yapmadıkları pek çok şey olduğunu söylüyor. Bu tipler zamanla her şeyin düzeleceğini düşünerek&nbsp;günün birinde ölüp gidiyorlar.»</p>

  <p class="p5">«Korkunç bir şey bu!» dedi Michelle kaygılı bir sesle.</p>

  <p class="p5">«Evet, öyle,» dedi Cal. «Ama burada çok olan bir şey değil bu. Çünkü Josiah'ın hastalarını yakından izlemek ve işler sarpa sarmadan&nbsp;çaresini düşünmek için vakit var. Koruyucu hekimliğe yürekten inananlardan Josiah.»</p>

  <p class="p5">«Neyin nesi bu Josiah? Büyücü bir hekim mi?» Bunu söylerken June sesiyle hiçbir şey belli etmemeye çalıştı, ama Cal'ın ihtiyar doktoru övüp durmasından bıkmış görünüyordu. «Josiah diyor ki... Josiah&nbsp;der ki...» yinelemeleri Cal'ın, Josiah'ın her dediğine fazla bağlandığını&nbsp;gösteriyordu. Konuşmasını tamamlarken June'un sorusunu karşılıksız&nbsp;bırakarak Michelle'e döndü. Ancak söze başlayamadan kapı çalındı.&nbsp;June, Josiah Carson lafının kapanmasını sağladığı için kapıyı çalana&nbsp;içinden teşekkürler ederek yerinden fırladı. Giriş holünün kapısını açtığında dışarıda Josiah Carson'un upuzun ve hemen dikkati çeken siluetini farketti. Yaklaşan akşamın gri aydınlığında, çoğu beyazlaşmış saçlarının ensesinde yele gibi savrulmasından gelenin o olduğu besbelliydi.&nbsp;June bir an nefesinin sıklaştığını hissetti. Ama hemen toparlandı ve içinden, iti an... diye geçirdi.</p>

  <p class="p5">«Umarım akşam yemeğinizi bölmedim,» diyerek içeri giren Carson hafifçe gülümsedi «Ama ne yapayım ki, konuyu daha fazla bekletemez-dim.» Hole girdikten sonra sokak kapısını kapadı. June'un bir şey söylemesine vakit kalmadan Cal salonda belirdi:</p>

  <p class="p5">«Josiah, ne anyorsun buralarda?»</p>

  <p class="p5">«Bir ev ziyaretine gidiyordum Gelmeden telefon etmeliydim, ama size uğramayı düşündüğümde çoktan arabaya yerleşmiştim bile. Girebilir miyim?»</p>

  <p class="p5">June: «Umarım çok acil bir durum yoktur,» diye araya girdi.</p>

  <p class="p5">«Eh! Hayır, gerçekte cankurtaran çağırılmasını gerektirecek bir durum yok. Aslında fazla önemli bir şey olduğunu da sanmıyorum.&nbsp;Sally Carstairs olayı. Kolunun ağrımasından şikâyet ediyormuş. Annesi&nbsp;bir görmemi istedi. Ondan sonra aklıma bir şey geldi.» Bunu söyledikten sonra biraz duraladı. Yemek odasına doğru baktı ve sordu: «Michel-le burada mı?»</p>

  <p class="p5">Kızının adının geçmesi üzerine Cal sesindeki merakı gizleyemeden:</p>

  <p class="p5">«Michelle?» diye yineledi.</p>

  <p class="p5">«Sally Carstairs, Michelle'le aynı yaşta. Bunu anımsayınca senin kızının ona benden de, senden de daha yararlı olabileceğini düşündüm. Yeni bir arkadaş edinmek çoğu zaman çocuğun zihnine yerleşen&nbsp;bir acıyı ortadan kaldırır.»</p>

  <p class="p5">İki doktor bakıştı. June bu bakışmayı tam anlayamamıştı. Bakışma,</p>

  <p class="p5">Carson kocasına bir soru sormuş, o da bakışıyla karşılık vermiş gibi bir izlenim bırakmıştı. Dahası, iki taraf arasındaki sessiz anlaşma June'u&nbsp;rahatsız etti. Tam o sırada Michelle salonda belirdi ve böylelikle ortam&nbsp;değişmiş oldu. Carson, Michelle'e:</p>

  <p class="p5">«Bir ev ziyaretine gitmek ister misin?» dedi. Michelle önce annesine, sonra babasına gözleri pırıldayarak baktı ve sordu:</p>

  <p class="p5">«Sahi mi?»</p>

  <p class="p5">«Öyle görünüyor ki hastalarımızdan biri için ilaç olabilirsin.»</p>

  <p class="p5">«Kim?» dedi Michelle istekli istekli.</p>

  <p class="p5">«Sally Carstairs. Hemen hemen senin yaşında ve kolu ağrıyormuş. Dr. Carson seni bir ağrı kesici gibi kullanmak istiyor.»</p>

  <p class="p5">Michelle izin istemek için annesinin gözlerinin içine baktı. Ama June kısa bir duraksamadan sonra vakit kazanmak için sordu:</p>

  <p class="p5">«Hasta değil, değil mi?»</p>

  <p class="p5">«Sally mi? Hayır. Allah korusun! Sadece kolunu incitmiş. Ama siz Michelle'in evde kalmasını istiyorsanız?..»</p>

  <p class="p5">«Hayır, hayır. Alın götürün onu. Kendi yaşında biriyle tanışmasının tam zamanıdır. Son iki haftadır karşılaştığı tek insan Jeff Benson oldu.»</p>

  <p class="p5">Michelle merdivenlere doğru fırladı:</p>

  <p class="p5">«Hemen geliyorum,» dedikten sonra gözden kayboldu, birkaç dakika sonra koltuğunun altında yeşil okul çantasıyla aşağıya indi.</p>

  <p class="p5">Josiah Carson: «Nedir bu?» diye sordu.</p>

  <p class="p5">«Bir bebek. Onu odamdaki dolapta bulmuştum. Sally görmek isteyebilir diye düşündüm.»</p>

  <p class="p5">Carson sordu:</p>

  <p class="p5">«Burada mı? Onu burada mı buldun?»</p>

  <p class="p5">«Çok eski bir şey.» Bunu söylerken Michelle'in yüzü hafifçe bulutlandı. Dr. Carson'a baktı: «Galiba sizin ailenize ait...»</p>

  <p class="p5">«Doğrusu bilmiyorum...» Carson elini uzatarak: «Ver bir göreyim şunu,» diye bebeği istedi.</p>

  <p class="p5">Michelle çantayı açarak bebeği çıkardı, Carson'a uzattı. Carson gülümseyerek baktı, ama bebeği almadı.</p>

  <p class="p5">«İlginç,» dedi. «Sanırım aileden birine aitti. Ama daha önce hiç görmedim onu.»</p>

  <p class="p5">Michelle yüzünde apaçık bir düşkırıklığıyla:</p>

  <p class="p5">«İsterseniz alabilirsiniz bebeği,» dedi.</p>

  <p class="p5">«Ben onu ne yapayım?» dedi Carson. «Senin oisun, oynarsın onunla. Kendine sakla bebeği, onu evde tut.»</p>

  <p class="p5">June yaştı doktora bakarak sözlerini sert bir tonda yineledi:</p>

  <p class="p5">«Onu evde tut.»</p>

  <p class="p5">June, Carson'un duraksama içinde olduğundan emindi. Ama konuşmasının devamında içtenlikli görünüyordu:</p>

  <p class="p5">«Çok güzel bir bebek. Belli ki, antika aynı zamanda. Michelle'in ona bir şey olmasını isteyeceğini hiç sanmam. İster mi?»</p>

  <p class="p5">Cal, Josiah'in dediklerine katılarak:</p>

  <p class="p5">«Bir şey olursa kalbi kırılır,» dedi ve kızına döndü: «Onu odana götür, tatlım. Hemen yola çıkacağız.» Sonra Josiah'a sordu: «Sizi izleyelim mi?»</p>

  <p class="p5">«Pekâlâ. Ben arabamda bekliyorum.» June'a, «Hoşçakalın,» dedikten sonra Pendleton'ları yalnız bıraktı.</p>

  <p class="p5">Cal, June'u aceleyle kucakladı ve:</p>

  <p class="p5">«Bak,» dedi. «Şu anda yapman gerekmeyen hiçbir şeyi yapma. Bütün gece seninle uğraşmak istemiyorum.»</p>

  <p class="p5">«Tasalanma. Yemek hazırlayacağım. Sonra da iyi bir kitap bulup bir köşeye kıvrılacağım.» Michelle merdivenlerden inerken Cal da kapıya yöneldi. Arkasından June'un, «Dikkatli ol!» uyarısını işiterek dönüp&nbsp;baktı.</p>

  <p class="p5">«Neden dikkatli ol diyorsun? Ne olabilir ki?»</p>

  <p class="p5">«Bilmem,» dedi June. «Bir şey olmaz herhalde. Ama sen yine de dikkatli ol, e mi?»</p>

  <p class="p5">June kocasıyla kızı gözden kayboluncaya kadar kapıda bekledi. Sonra geri dönerek yemek masasını temizlemeye koyuldu. İşini bitirdiği&nbsp;sırada kendisini rahatsız eden şeyin ne olduğunu anladı. Josiah Carson.</p>

  <p class="p5">June Pendleton onu hiç sevmemişti. Ama nedenini bilmiyordu.</p>

  <p class="p5">Josiah Carson arabasını hızlı sürüyordu. Paradise Point'in yollarına yeterince aşinaydı. O nedenle de fazla dikkatli olma gereğini duymuyordu. Yola dikkat etmek yerine Cal Pendleton, Sally Carstairs'i muayene etmek zorunda kalırsa neler olabileceğini düşünüyordu. Cal Pendle-ton'un geçen bahar BostoVda başına gelen olaydan beri çocuklardan kaçındığını biliyordu. Bu akşam onun bu konuda ne derece yaralı olduğunu görebilecekti. Paniğe kapılacak mıydı acaba? Boston'da olup bitenlerin anısı onu çaresizliğe mi itecekti? Yoksa kendine güvenini&nbsp;yeniden kazanmış mıydı? Biraz sonra bunların hepsini öğrenecekti. Otomobilini Carstairs'lerin evinin önüne çekti ve Cal'ın gelip arkasına park&nbsp;etmesini beklemeye başladı.</p>

  <p class="p5">İçeri girdiklerinde, kırklarında sağlıklı görünüşleri olan Fred ve Bert ha Carstairs'i sinirli bir halde mutfak masasının başında oturur buldular.&nbsp;Carson onları tanıştırdı. Sonra çiftin ellerini avuçlarına alarak sevgiyle&nbsp;sıktı.</p>

  <p class="p5">«Oraya geçelim,» dedikten sonra Michelle's döndü: «Michelle, sen niye burada, mutfakta Bayan Ca stairs'le birlikte kalmıyorsun? Ona arkadaşlık edersin. Biz Sally'nin koluna hemen şöyle bir bakalım.» Carson,&nbsp;Michelle'in yanıt vermesini beklemeden Cal'ı peşine takarak Sally'nin&nbsp;yatak odasına gitti.</p>

  <p class="p5">Sally Carstairs yatağında oturuyordu. Kucağır da, bir yana kaymak üzere olan bir kitap duruyordu. Sağ kolunu gevşek bir biçimde yanına&nbsp;bırakmıştı. Josiah Carson'u görünce gülümsedi:</p>

  <p class="p5">«Kendimi dilsiz gibi hissediyorum,* diye başladı söze.</p>

  <p class="p5">«Seni evine bıraktığım gün dilsizdin.» dedi Carson, yüzünde anlamsız bir ifadeyle. «Bugün neden başka olasın ki? &gt;</p>

  <p class="p5">Sally onun takılmasını anlamazlıktan gelerek Cal'a döndü:</p>

  <p class="p5">«Siz Doktor Pendleton musunuz?»</p>

  <p class="p5">Cal başını salladı. Bir anda dili tutulmuş gibiydi. Görüşü bulanıklaşmış, yataktaki Saliy'nin yüzü bir başkasının yüzüyla yer değiştirmişti. Bu, aynı yaşta bir erkek çocuğun yüzüydü, aynı şek'lde yataktaydı ve&nbsp;ağrılar içindeydi. Cal'ın karnına sancı girdi birden. Panik duygusu içinde derinleşmeye başladı. Yine de kendisiyle mücadeleye girişti. Sakin&nbsp;görünmeye ve dikkatini yataktaki kız üzerinde yoğunlaştırmaya çalışıyordu.</p>

  <p class="p5">Yataktaki çocuk konuştu:</p>

  <p class="p5">«Belki Joe Amcaya nasıl doktor olunabileceğini siz öğretirsiniz. Sonra da onu emekli edersiniz.»</p>

  <p class="p5">Dr. Carson homurdandı ama ardından hemen gülümsedi.</p>

  <p class="p5">«Ben seni emekli edeceğim, küçükhanım. Söyle bakalım ne oldu?»</p>

  <p class="p5">Sally'nin yüzündeki gülümseme birden kayboluverdi, yerini düşünceli bir ifade aldı:</p>

  <p class="p5">«Bilmiyorum,» dedi. «Arka bahçede ayağım kaydı ve kolumu bir taşa çarptım sanırım...» Carson küçük kızın sözünü keserek:</p>

  <p class="p5">«Pekâlâ, bir bakalım şuna,» dedi. Çocuğun elini kocaman avucuna alarak pijamanın kolunu yukarı doğru sıvadı ve dikkatle incelemeye başladı. Herhangi bir morartı filan yoktu.</p>

  <p class="p5">«Taş değil galiba,» dedi. Carson geri çekilirken Cal kolu muayene etmek üzere eğildi. Carson'un gözlerinin üzerinde olduğunu hissederek kolu bastıra bastıra inceledi.</p>

  <p class="p5">«Şurası acıyor mu?» Sally «evet» anlamında başını salladı.</p>

  <p class="p5">«Ya burası?» Saily aynı hareketi yineledi.</p>

  <p class="p5">Cal incelemesini sürdürdü. Dirsekten omza kadar, her noktada acıyıp acımadığını sorarak ilerledi. Sonunda doğruldu ve Carson'a baktı.</p>

  <p class="p5">«Bir burkulma olamaz.»</p>

  <p class="p5">Carson «bilmem ki!» dercesine kaşlarını kaldırdı. Çocuğun elini alarak pijamanın kolunu tekrar indirdi.</p>

  <p class="p5">«Çok mu canın yandı?»</p>

  <p class="p5">Sally kaşlarını çatarak Carson'a baktı:</p>

  <p class="p5">«Ölmem herhalde. Ama bu ağnyı da çekemem.»</p>

  <p class="p5">Carson çocuğa gülümsedi ve sağlam elini okşadı:</p>

  <p class="p5">«Bak, ne diyeceğim. Dr. Pendleton ve ben biraz konuşmak üzere mutfağa annenin, babanın yanına gidiyoruz. Hem sana bir sürprizim&nbsp;var.»</p>

  <p class="p5">Sally hevesle doktora baktı:</p>

  <p class="p5">«Öyle mi? Ne peki?»</p>

  <p class="p5">«Ne değil, kim diyeceksin, öyle anlaşılıyor ki, Dr. Pend'eton asistanını beraberinde getirdi ve o da tam senin yaşında.» Yatak odasının kapısına doğru uzanarak Michelle'e seslendi. Birkaç saniye sonra Michelle çekingen çekingen içeri girdi. Eşikten içeri adımını atar atmaz durdu. Utangaç bir yüz ifadesiyle Sally'ye bakıyordu. Babası iki kızı tanıştırdı. Sonra büyükleri onları baş başa bırakıp odadan ayrıldılar</p>

  <p class="p5">Michelle yine çekingenlikle:</p>

  <p class="p5">«Merhaba!» dedi. Sally de aynı şekilde, «Merhaba!» diye karşılık verdikten sonra kısa bir sessizlik oldu. Sonra Sally konuğuna yer gösterdi:</p>

  <p class="p5">«İstersen yatağın kenarına oturabilirsin.»</p>

  <p class="p5">Michelle eşikten içeri doğru birkaç adım attıktan sonra birden durdu. Gözleri pencerenin içinde bir şeye takılmıştı. Sally sordu:</p>

  <p class="p5">«Ne oldu?»</p>

  <p class="p5">Michelle alnını ovuşturdu:</p>

  <p class="p5">«Bilmem. Bir şey gördüm galiba.»</p>

  <p class="p5">«Dışarıda mı?»</p>

  <p class="p5">«Hm!»</p>

  <p class="p5">Sally yatağında dönmek istedi, fakat canı acıdığı için istediğini yapamadı.</p>

  <p class="p5">«Neydi gördüğün?»</p>

  <p class="p5">Michelle, «Bilmiyorum,» diyerek omuz silktikten sonra ekledi: «Gölge gibi bir şeydi.»</p>

  <p class="p5">«Haaa! Karaağaç olmalı. Karaağacın yaprakları. O beni her zaman korkutur.» Sally eliyle yatağa dokunarak oturmasını işaret etti. Michelle&nbsp;de çekingen bir tavırla ayakucuna ilişti. Gözlerini pencereden ayırmıyordu. İlk konuşan Sally oldu:</p>

  <p class="p5">«Annene benziyor olmalısın.»</p>

  <p class="p5">«Hıııh!» diye bir ses çıkardı Michelle. Karşısındakinin gözlemi onu biraz şaşırtmıştı. Sonunda gözlerini pencereden ayırdı ve Sally ile göz&nbsp;göze geldiler.</p>

  <p class="p5">«Annene benziyorsun demiştim. Kesinlikle babana benzemiyorsun.»</p>

  <p class="p5">«Anneme de benzemiyorum,» dedi. «Ben evlatlığım.»</p>

  <p class="p5">Sally'nin ağzı açık kaldı. «Sen!» diye bağırdı. Sesinde bir korku tonu vardı. Michelle bunu farkedince kıkırdamaktan kendini alamadı.</p>

  <p class="p5">«Pek önemli bir şey değil,» dedi.</p>

  <p class="p5">«Sanırım önemli,» dedikten sonra vurgulayarak yineledi Sally: «Sanırım çok önemli bir şey.»</p>

  <p class="p5">«Neden?»</p>

  <p class="p5">«Peki. Sen herhangi bir kimse olabilirsin. Öyle değil mi? Gerçek anne, baban kimler acaba?»</p>

  <p class="p5">Bu öyle bir konuşmaydı ki, Michelle, Boston'daki bazı arkadaşlarının da aynı türden soruları ve şaşkınlıklarıyla karşılaşmış, hiçbir zaman da konunun neden böylesine ilginç bulunduğunu anlamamıştı. Kendisini ilgilendirdiği kadarıyla anne ve babası Pendleton lardı. Hepsi buydu işte. Ama bunu Saiiy'ye anlatmaya çalışmak yerine konuyu değiştirmeyi yeğledi:</p>

  <p class="p5">«Koluna ne oldu?»</p>

  <p class="p5">Sally, Michelle'in ailesine ilişkin konunun böylesine kolaylıkla saptırılmasından duyduğu memnuniyetsizliği gözlerini açıp devirerek ifade etti. Gönülsüz bir sesle:</p>

  <p class="p5">«Ayağım kaydı,» dedi. «Belki de burkuldu ya da öyle bir şey. Şimdi herkes bunu büyük bir sorun haline getiriyor.» Michelle sordu:</p>

  <p class="p5">«Peki, acımıyor mu?» Sally acı gösterisi yapmaktan kaçınarak yanıtladı soruyu:</p>

  <p class="p5">«Biraz. Sen gerçekten babanın asistanı mısın?»</p>

  <p class="p5">Michelle başını iki yana sallarken gülümsedi:</p>

  <p class="p5">«Dr. Carson babama beni de yanına almasını söyledi. Öyle olduğu için de memnunum.» Sally bu hoşnutluğu onunla paylaştı:</p>

  <p class="p5">«Ben de. Joe Amcam böyledir.»</p>

  <p class="p5">«O senin amcan mı?»</p>

  <p class="p5">«Hayır, gerçek amcam değil. Ama tüm çocuklar ona amca ederler. Hemen hepimize yardımları olmuştur »</p>

  <p class="p5">Kısa bir sessizlik oldu. Sally konuşmadan önce yüzünde utangaç bir ifadeyle Michelle'e baktı:</p>

  <p class="p5">«Bir gün size, evinize gelebilir miyim?»</p>

  <p class="p5">«Elbette. Daha önce hiç oraya gitmedin mi?»</p>

  <p class="p5">«Joe Amca hiç kimseyi oraya çağırmadı. Evi konusunda her zaman esrarengiz davranırdı. Her lafı açıldığında orayı yıkacağını söylerdi, ama bunu hiçbir zaman yapmadı. Daha sonra, geçen bahardaki&nbsp;olaydan sonra, herkes Joe Amcanın orayı yıkacağından emindi. Ama&nbsp;lafı uzatmayayım, olup bitenleri herhalde biliyorsundur. Bilmiyor musun&nbsp;yoksa?»</p>

  <p class="p5">«Neyi bilmiyor muyum?»</p>

  <p class="p5">Sally gözlerini kocaman kocaman açtı:</p>

  <p class="p5">«Kimse sana bir şey söylemedi mi demek istiyorsun? Alan Hanley hakkında hiçbir şey duymadın mı?»</p>

  <p class="p5">Alan Hanley! Michelle bu adı biliyordu. Bu, Boston'da hastaneye getirilen çocuktu.</p>

  <p class="p5">«Ne olmuş ona?»</p>

  <p class="p5">«Joe Amca onunla çatıda yapılacak bir iş için anlaşmıştı. Bazı onarim işleri için sanırım. Alan çatıdan düştü. Onu hemen Boston'a götürdüler. Ama kurtarılamadı, öldü.»</p>

  <p class="p5">«Bilmiyorum,» dedi Michelle alçak sesle. «Onun çatısından düştüğü ev bizimki miydi?»</p>

  <p class="p5">Sally başıyla doğruladı.</p>

  <p class="p5">«Bu konuda bana kimse bir şey söylemedi.»</p>

  <p class="p5">«Kimse çocuklara olup bitenler hakkında bir şey söylemez zaten. Ama eninde sonunda söylenmeyenleri bulur, öğreniriz.» Sally omuz si!-kerek konuyu kapattı. Yeniden Pendleton'ların evi konusuna dönmek&nbsp;istiyordu:</p>

  <p class="p5">«Evin içi nasıl? Neye benziyor?»</p>

  <p class="p5">Michelle evin içini dilinin döndüğünce anlatmaya çalıştı. Sally de onu büyülenmiş gibi dinledi. Michelle susunca da yastığına yaslanarak&nbsp;derin bir göğüs geçirdi:</p>

  <p class="p5">«Her zaman düşündüğüm gibi bir yer demek. Sanırım hiç görmediğim kadar romantik bir ev.»</p>

  <p class="p5">«Bilmiyorum. Oraya evim demek hoşuma gidiyor. Orada tek başıma yaşamak istiyorum. Ve... ve...» Michelle'in sesi giderek zayıfladı. Şaşkınlık içinde yüzü pembeleşti. Sally lafın gerisini öğrenmek istiyordu:</p>

  <p class="p5">«Ve, ne? Bir... bir sevgilin mi var yoksa?»</p>

  <p class="p5">Michelle suçluluk duygusu içinde başını önüne eğdi:</p>

  <p class="p5">«Kötü bir şey değil mi? Böyle şeyler düşünmek...»</p>

  <p class="p5">«Bilmem... Ben de yapıyorum böyle şeyler.»</p>

  <p class="p5">«Öyle mi? Peki kim? Ne zamandan beri?»</p>

  <p class="p5">«Adı Jeff Benson. Sizin bitişiğinizde oturuyor.»</p>

  <p class="p5">«Biliyorum,» dedi Michelle. «Buraya taşındığımız gün rastladım ona. Kıyıda karşılaştık. Gerçekten yakışıklı biri. Değil mi?» Michelle&nbsp;konuyu yeni algılayarak sordu: «O senin erkek arkadaşın mı?»</p>

  <p class="p5">Sally başını salladı:</p>

  <p class="p5">«Hoşuma gidiyor. Ama sanırım o Susan Peterson'un erkek arkadaşı. Hiç değilse Susan öyle diyor.»</p>

  <p class="p5">«Susan Peterson kim?»</p>

  <p class="p5">«Okuldaki kızlardan biri. Kendini beğenmişin teki. Kendini herkesten farklı, üstün görüyor.» Sally bir an duraladıktan sonra: «Hey!» dedi. «Güzel bir fikrim var.» Sesi birden fısıltıya dönüştü. Michelle söylenenleri işitebilmek için ona doğru eğildi. Birkaç saniye sonra ikisi birden kıkırdamaya başladı. Sally'nin bir planı vardı; buna yeni yeni ayrıntılar ekliyorlar ve her yeni aynntıyla da pek eğleniyorlardı. Böylece yarım saate yakın bir zaman geçti. Bertha Carstairs içeri girdiğinde iki kız sinsice&nbsp;gülümseyerek bakıştı. Bertha sordu:</p>

  <p class="p5">«İyi misiniz?» Soruyu Saliy yanıtladı ve sesinde aşırı bir saflık hissediliyordu:</p>

  <p class="p5">«Konuşuyorduk, anne. Yarın Michelle'lere gidebilir miyim?» Bertha kızına biraz kuşkuyla baktı:</p>

  <p class="p5">«İyi de, bu biraz kolunun nasıl olacağına bağlı. Doktor kolunu burkmuş olabileceğini düşünüyor.» Sally annesinin sözünü kesti:</p>

  <p class="p5">«Hayır, sabaha iyileşir. Pek acımıyor artık. Gerçekten acımıyor!» Sesinde yakarı tonu vardı. Ama Bertha Carstairs onu anlamazlıktan geldi:</p>

  <p class="p5">«Doktoru kahvaltıdan kaldırıp buraya çağırmamı istediğinde öyle demiyordun ama.» Bertha'nın sesi biraz sertti.</p>

  <p class="p5">«Biraz iyileşti şimdi,» dedi Sally.</p>

  <p class="p5">Bertha Carstairs yüzünü Michelle'e çevirirken:</p>

  <p class="p5">«Görelim bakalım,» dedi. «Yarın sabah nasıl olacak... Baban eve dönme zamanı geldi diyor.»</p>

  <p class="p5">Michelle yatağın kenarından kalktı. Sally'ye, «Hoşçakal» dedikten sonra babasının yanına, mutfağa koştu. Babasının, «Güzel bir ziyaret&nbsp;değil mi?» sorusunu başıyla onayladıktan sonra:</p>

  <p class="p5">«Kendini daha iyi hissederse Sally yarın bize gelecek,» dedi. Babası da, «Çok iyi» diye onayladı ve Carson'a döndü:</p>

  <p class="p5">«Yarın sabah görüşürüz.» Yaşlı doktor başını salladı. Birkaç dakika sonra Cal ve Michelle, Carstairs'lerden ayrıldılar. Fakat Cal otomobilin&nbsp;kapısını açtığında garip bir duyguya kapıldı. Başını çevirerek Carstairs'&nbsp;ierin giriş kapısına bir göz attı. Orada, içeride ışıkların önünde, koyu bir&nbsp;gölge gibi Josiah Carson'un görüntüsü beliriyordu. Onun nereye baktığını karanlıkta farkedemezdi ama kendisini izlediğinden emindi. O&nbsp;bakışların delici etkisini hissediyor ve incelendiğini biliyordu. Ani bir&nbsp;ürperme duygusuyla kendini otomobilin içine attı ve kapıyı hızla çekti.&nbsp;Cal motoru çalıştırırken uzanıp kızının dizini okşadı:</p>

  <p class="p5">«Sally yarın beklediğin ziyareti yapamazsa üzülme olur mu, pren-ses?« dedi yumuşak bir sesle.</p>

  <p class="p5">Michelle üzülmek için ertesi günü beklemeden, yüzünde belirgin merak ifadesiyle sordu:</p>

  <p class="p5">«Neden? Gerçekten kötü bir şey mi var?»</p>

  <p class="p5">«Bilmiyorum. Hiçbirimiz herhangi bir aksaklık bulamadık.»</p>

  <p class="p5">«Belki senin dediğin gibi kolunu burkmuştur?»</p>

  <p class="p5">«Öyle bir şey olsa, burkulmaya bağlı olarak dirseği ya da omzu acı-yacaktır. Ama anlaşıldığına göre acı iki eklemin arasında, eklem yerlerinde değil.»</p>

  <p class="p5">«Ne yapmayı düşünüyorsun?»</p>

  <p class="p5">«Yarına kadar beklemeyi,» dedi Cal. «Eğer sabaha iyileşmezse, ki pek sanmıyorum, röntgen çekmemiz gerekecek. Çok ince bir çatlama&nbsp;olabilir.» Gaza sonuna kadar basınca otomobil yerinden fırladı. Michel-le o arada başını geriye çevirerek Sally'lerin evine baktı.</p>

  <p class="p5">Bu bakış sırasında gözüne bir şey ilişmişti. Bir hareket ya da bir gölge olabilirdi bu. Eve de çok yakındı. İçinde garip bir duygu belirdi.&nbsp;Bu duygu daha önce Sally'nin odasında hissettiğinin aynıydı. Sanki orada biri varmış gibi geldi ona. Hiçbir şey görmüyor, herhangi bir ses gelmiyordu kulağına ama canlı bir duyguydu bu. Üstelik bunun bir karaağaç olmadığından da emindi.</p>

  <p class="p5">«Baba, durdur otomobili!»</p>

  <p class="p5">Cal'ın ayağı bilinçsiz olarak frene bastı. Otomobil aniden durdu:</p>

  <p class="p5">«Ne oldu?» diye sordu Cal. Michelle hâlâ geride kalan Carstairsle-rin evine bakıyordu. Cal da bakışlarını o tarafa çevirdi. Karanlıkta hiçbir şey görünmüyordu. Sorusunu yineledi:</p>

  <p class="p5">«Ne oldu?»</p>

  <p class="p5">«Tam bilemiyorum,» dedi Michelle. «Bir şey gördüm gibi geldi bana »</p>

  <p class="p5">«Ne?»</p>

  <p class="p5">Michelle kararsızca:</p>

  <p class="p5">«Bilmiyorum,» dedi bir kez daha. Sonra da ekledi: «Orada biri varmış gibi geldi bana.»</p>

  <p class="p5">«Nerede?»</p>

  <p class="p5">«Pencerede. Sally'nin penceresinde. Hiç değilse o pencerenin Sally'nin penceresi olduğunu sanıyorum.»</p>

  <p class="p5">Cal otomobili yolun kenarına çekti ve kontağı kapattı:</p>

  <p class="p5">«Sen otur. Ben gidip bir bakayım.» Otomobilden indi. Kapıyı kapatarak geriye doğru yürümeye başladı. Carstairs'lerin evine kadar giderken yarı yolda döndü:</p>

  <p class="p5">«Prenses, kapıyı kilitle, olur mu? Ve arabanın içinde kal.»</p>

  <p class="p5">Michelle babasına bıkkın bıkkın baktı:</p>

  <p class="p5">«Lütfen, baba,» dedi. «Burası Paradise Point, Boston değil.»</p>

  <p class="p5">«Ama sen birini gördüğünü sanmıştın?»</p>

  <p class="p5">«Peki, peki...» dedi Michelle gönülsüzce. Uzanıp şoför mahallinin kapısını, sonra da kendi kapısını kilitledi.</p>

  <p class="p5">Cal camı tıklatarak Michelle'e arka kapıyı işaret etti. Michelle hafifçe surat asarak koltuğun arkalığı üzerinden uzandı ve düğmelerine basarak arka kapıları da kilitledi. Cal ancak ondan sonra Carstairs'lerin&nbsp;bahçesini denetlemek için oradan ayrılabildi. Birkaç saniye sonra da&nbsp;geri döndü. Michelle görev yapar gibi ona kapıyı açtı:</p>

  <p class="p5">«Neymiş?»</p>

  <p class="p5">«Hiçbir şey. Bir gölge olmalı.»</p>

  <p class="p5">Otomobili yeniden çalıştırdı ve evin yolunu tuttu. Michelle sessiz, yanında oturuyordu. Sonun Cal canını sıkan bir şey olup olmadığını sordu.</p>

  <p class="p5">«Pek bir şey yok,» dedi Michelle. «Sally'yi düşünüyordum da. Onun yarın bize gelmesini gerçekten istiyorum.»</p>

  <p class="p5">Cal kızının dizine bir kez daha sevgiyle dokunarak:</p>

  <p class="p5">«Evet,» dedi. «Dediğim gibi gelmesi konusunda çok umutlanma, prenses... Sen buraları seviyorsun değil mi?»</p>

  <p class="p5">Michelle'in sesi yumuşak ve sıcaktı:</p>

  <p class="p5">«Çok seviyorum,» dedi. Babasına sokularak sarıldı. Sally'nin penceresinde gördüğü tuhaf gölgeyi hemen unutuvermişti.</p>

  <p class="p5">Cal, ben de buraları çok seviyorum, diye düşündü. Ziyaret iyi gitmişti. Hiç değilse yanlış bir şey yapmamıştı.</p>

  <p class="p5">Ertesi sabah Sally Carstairs, Pendleton'ların kapısında belirdi. Kolundaki ağrının gece tamamen geçtiğini anlattı. Ama Cal kolu yine&nbsp;de muayene edip Sally'yi dikkatle sorguladı:</p>

  <p class="p5">«Hiç ağrımıyor, öyle mi?»</p>

  <p class="p5">«Çok, çok iyi Dr. Pendleton. Gerçekten çok iyi,» diye üsteledi Sally. ' ' ' '</p>

  <p class="p5">«Pskâlâ, gel bakalım,» diyerek kızın önünden çekildi: «içeriye koş ve hoşça vakit geçirin.» Bunu içtenlikle söylememişti. Sally holden aynl-dıktan sonra başını kaşıyarak telefona gitti:</p>

  <p class="p5">«Josiah! Bu sabah Bertha Carstairs'le konuştun mu?»</p>

  <p class="p5">«Hayır, konuşmadım, ama aramaya hazırlanıyordum.»</p>

  <p class="p5">«Zahmet etme,» dedi Cal. «Sally burada ve durumu iyi. Ağn tümüyle geçmiş.» <span class="t8">N</span></p>

  <p class="p5">«İyi, çok iyi,» diye karşılık verdi Josiah da. Ancak Cal buna pek katılmadı:</p>

  <p class="p5">«Ama bana anlamsız geliyor. Eğer bir ezilme, burkulma ya da çatlak olsaydı acının hâlâ sürmesi gerekirdi. Onun için anlamsız diyorum.»</p>

  <p class="p5">Telefonun öbür ucunda uzunca bir sessizlik oldu. Hatta Cal, Josiah'ın hâlâ orada olup olmadığını düşündü bir an. Sonunda yaşlı doktorun sesi geldi:</p>

  <p class="p5">«Bazan, bazı şeyler böyle anlamsız olur, Cal,» dedi sakin bir sesle: «Bunu böylece kabul etmek zorundasın. Bazan, bazı şeylerin hiçbir&nbsp;anlamı yoktur.»</p>

  <p class="p5"><a id="a8"></a><span class="t1">&nbsp;</span></p>
</body>
</html>
