<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XIX. Bölüm</title>
</head>

<body>
  <h1 class="h11">XIX. Bölüm</h1>

  <p class="p5">O gün herkes için bunaltıcı bir gün oldu. Corinne Hatcher en azından altmışıncı kez saate bakarak ne olabileceğini düşündü. Gün boyunca çocuklar aralarında fısıldaştılar. Gözleri, kısaca da olsa hep aynı noktaya, Michelle Pendleton'a takılıyordu hepsinin. Bayan Hatcher'in kendilerine baktığını farkederek bakışlarını başka tarafa çevirdiler.</p>

  <p class="p5">Corinne herkesin bildiğinden fazlasını bilmiyordu. Tüm söylentiler kulağına gelmişti. Bir gece önce pek çok kadın tarafından aranmış, hepsi de çocuklarının öğretmeninin <span class="t10">«gerçek»i</span> bilmesi gerektiğini öne sürüyor ve Michelle Pendleton'un sınıftan «uzaklaştırılması» için «kendine düşeni yapacağından» emin olduklarını söylüyorlardı. Sonunda, umutsuzlukla ne olup bittiğini öğrenmek için Josiah Carson'u aramak zorunda kalmış, konuşmanın bitiminde de telefonunu fişten çekmişti.</p>

  <p class="p5">Şimdi, saat üçe yaklaşırken hâlâ Susan Peterson'dan söz açmanın gerekli olup olmadığına karar veremiyordu. Ama, sonunda ders günü&nbsp;bitmeye yaklaşırken bir şey konuşmamayı uygun buldu. Onlara söyleyecek bir şey yoktu. Ayrıca Michelle Pendleton'un önünde kimseye herhangi bir şey söylemek istemiyordu.</p>

  <p class="p5">Michelle!</p>

  <p class="p5">Michelle o gün, her gün olduğu gibi, tam vaktinde okula geldi ve kimseye belli etmeden, sınıfın en arkasındaki yerini aldı. Tüm öbür&nbsp;çocuklar arasında kendini dersine tam olarak verebilen tek kişiydi.&nbsp;Öbürleri aralarında gülüşüp fısıldaşırken, Michelle sınıfın en arkadaki&nbsp;yerinde sakince ya da tevekkülle oturuyor, etrafında olup bitenlerden&nbsp;habersiz, dersiyle uğraşıyordu. Herhangi bir durum karşısında nasıl dav-ranılacağının örneğini o kendine özgü biçiminde ortaya koymuştu.&nbsp;Eğer Michelle hiçbir şey olmamış gibi davranıyorsa, hiçbir şey olmamış&nbsp;demekti.</p>

  <p class="p5">Son ders zili çaldığında Corinne derin bir nefes aldı. Kendini koltuğuna bırakıp çocukların dışarıya koşuşturmalarını seyre koyuldu. Hiçbiri Michelle'le konuşmadı. Gerçi Sally Carstairs'in bir ara durduğunu, gidip ona bir şeyler söyleme konusunda durakladığını görmüş, konuşacağını sanmıştı ama, Sally sonradan fikrini değiştirmiş, Jeff Benson'la&nbsp;birlikte çıkıp gitmişti.</p>

  <p class="p5">Sınıfta ikisinden başka kimse kalmayınca Corinne, Michelle'e gülümsedi. Becerebildiğince dostça bir sesle sordu:</p>

  <p class="p5">«Günün nasıl geçti?»</p>

  <p class="p5">Michelle konuşmak istiyorsa, bu ona verilmiş bir fırsattı. Ama kız konuşmak istemedi.</p>

  <p class="p5">«İyiydi,» dedi isteksiz isteksiz. Ayağa kalkmış, kitaplarını toplamaya başlamıştı. Sınıftan çıkacağı sırada geriye dönüp Corinne'e hafifçe&nbsp;gülümsedi: «Yarın görüşürüz,» deyip yürüdü sonra.</p>

  <p class="p5">Michelle koridorda Sally Carstairs'le Jeff Benson'un çıkış kapısı yakınında konuştuklarını görünce, başını çevirdi.</p>

  <p class="p5">Arka taraftaki kapıdan çıktı, o gün ilk kez biraz dinlenmek için durdu. Sınıf arkadaşlarından hiçbiri bahçede yoktu. Annie Whitmore az ötede arkadaşlarıyla oynuyordu. Yalnız bugün başka bir oyunu yeğleyerek ip atlamaktan vazgeçmişlerdi. Michelle onları bir süre seyrettikten sonra sağlam ayağının üzerinde sekerek aynı oyunu oynayıp oynayamayacağını düşündü. Belki, ama ancak çocuklar oradan uzaklaştıktan sonra&nbsp;bunu deneyebilirdi.</p>

  <p class="p5">Merdivenlerden inmeye başladı. Niyeti okul bahçesini arka kapıdan terketmekti. Tam kapıdan geçerken ikinci sınıf öğrencilerinden biri seslendi:</p>

  <p class="p5">«Beni iter misin?»</p>

  <p class="p5">Michelle durdu, seslenen küçük oğlana baktı.</p>

  <p class="p5">Yedi yaşlarında bir çocuktu bu ve yaşına göre de ufak tefekti. Salıncakta oturmuş, sallanan arkadaşlarını özenerek seyrediyordu. Ufaklığın sorunu açık seçik ortadaydı. Sallanmak için ayaklarını yere vurmaya&nbsp;boyu yetmiyordu. İri, ela gözleri güvenle dolu olarak Michelle'e bakıyordu. Gözlerini açışı sevimli bir köpek yavrusunu anımsatıyordu.</p>

  <p class="p5">«Ne olursun!» diye yalvardı.</p>

  <p class="p5">Michelle çantasını bir yana koydu, çocuğun arkasına geçti. O arada sordu:</p>

  <p class="p5">«Senin adın ne?» Sorarken de onu itti.</p>

  <p class="p5">«Billy Evans,» dedi küçük. «Ben senin kim olduğunu biliyorum. Sen yardan yuvarlanan kızsın. Çok canın yanmış mıydı?»</p>

  <p class="p5">«Fazla değil. Bayılmıştım.»</p>

  <p class="p5">Billy verilen bilgiyi olağan karşıladı:</p>

  <p class="p5">«Oh! Beni biraz daha hızlı itsene!»</p>

  <p class="p5">Michelle çocuğu biraz daha hızlı itti. Çok geçmeden Billy mutlu bir biçimde uçmaya başladı. Sevinç çığlıkları okulun bahçesinde yankılanıyordu.</p>

  <p class="p5">Sally Carstairs'le Jeff ön basamaklardan yavaş yavaş aşağı indiler.</p>

  <p class="p5">Hoşlarına giden beraberliklerini uzatmaya çalışıyor, eve hemen dönme konusunda pek istekli görünmüyorlardı. Aralarında tatlı bir bağ oluşmuştu. Hiç konuşmasalar da birlikte olmak hoşlarına gidiyordu. Bunun&nbsp;nasıl olduğu sorulsa ikisi de pek açıklayamazdı. Ön bahçenin sonuna&nbsp;geldiklerinde ayrılamadılar.</p>

  <p class="p5">Orada durdukları sırada bir otomobil yaklaştı. İki çocuk içinden June Pendleton'un çıktığını gördüler. Yanlarından geçerken ikisi birden, pek de farkında olmaksızın hafif bir «merhaba» dediler. Ama June&nbsp;bunu işitmemiş görünüyordu. Çocuklar June'un okulun bahçesinde&nbsp;gözden kayboluşunu izlediler.</p>

  <p class="p5">«Michelle'in bir ilgisi olduğunu sanmıyorum,» dedi Sally birden. Gerçekte o sırada Michelle ya da Susan hakkında konuşmuyorlardı.&nbsp;Ama Jeff, Sally'nin ne demek istediğini hemen anladı. Ona göre de karşılık verdi:</p>

  <p class="p5">«Annem onun orada olduğunu söyledi.»</p>

  <p class="p5">«Ama bu onun bir şey yaptığı anlamına gelmez ki,» diye karşılık verdi Sally de.</p>

  <p class="p5">«Tamam da, Susan'ı hiç sevmezdi, bu kesin.»</p>

  <p class="p5">«Neden sevsindi ki? Susan ona kötü davranıyordu. Hem de okulun ilk gününden beri.»</p>

  <p class="p5">Jeff tedirginlikle konuyu değiştirmek istedi. Sally'nin dediklerinin doğru olduğunu biliyordu ama onunla bu konuda görüş birliği halinde&nbsp;olmak da istemiyordu:</p>

  <p class="p5">«Evet, ama hepimiz de biraz ona uyduk.»</p>

  <p class="p5">«Biliyorum... Belki de öyle yapmamalıydık.»</p>

  <p class="p5">Jeff, Sally'ye sert sert baktı: «Biz öyle davranmasaydık, Susan, şimdi ölmemiş mi olacaktı demek istiyorsun?»</p>

  <p class="p5">«Ben böyle bir şey demedim. Seninle eve kadar yürüyelim mi?» Ama Sally bir yandan da aslında bunu demek isteyip istemediğini soruyordu kendine.</p>

  <p class="p5">Jeff omuz silkti: «Eğer istiyorsan, tabii. Ama unutma, sonra geriye yürüyeceksin.»</p>

  <p class="p5">«Önemli değil!» İkisi yan yana yaya kaldırımında yürümeye başladılar. Daha sonra köşeyi dönüp oyun alanına uzanan caddeye çıktılar. Sally yol arkadaşını denemek istermişçesine: «Belki MicheHe'i görmeye&nbsp;giderim,» dedi.</p>

  <p class="p5">Jeff durdu, Sally'ye baktı.</p>

  <p class="p5">«Annem onunla hiçbir ilişkimiz olmaması gerektiğini söyledi. Tehlikeliymiş.»</p>

  <p class="p5">«Aptalca bu,» dedi Sally. «Benim annemle babam da onunla yeniden arkadaş olmamı söyledi.»</p>

  <p class="p5">«Bana sorarsan düştüğünde sakatlanan yeri sadece bacağı değildi. Galiba başının üzerine düşmüştü.»</p>

  <p class="p5">Sally kendini tutamayıp bağırdı:</p>

  <p class="p5">«Jeff Benson, yeter artık, kes şunu! Bu tıpkı Susan'ın söyleyip durduğu sözler. Bak, sonra ona ne oldu!»</p>

  <p class="p5">Bu kez Jeff durdu. Gözlerini Sally'ye dikti: «Sen Michelle'in bir şey yaptığına aslında inanıyorsun değil mi?» Sally dudaklarını ısırarak önüne baktı.</p>

  <p class="p5">«İnanman doğal,» dedi Jeff. «Kasabada herkes onun bir şey yaptığını düşünüyor. Ancak kimse de ne yaptığını bilmiyor.»</p>

  <p class="p5">Oyun alanı yakınına gelmişlerdi. Sally birden biri kendisini gözetli-yormuşçasına ürpertici bir heyecana kapıldı. Dönüp etrafa baktığında derin bir nefes aldı: Sadece birkaç metre ötede, avlunun iç tarafında&nbsp;Michelle durmuş ona bakıyor, bir yandan da salıncağı özenle sallıyordu. Billy Evans mutlu bir biçimde sallanıp gülüyor ve daha hızlı itmesi&nbsp;için yalvarıyordu.</p>

  <p class="p5">Çok kısa bir an Michelle'le göz göze geldiler. O anda Michelle'in, Jeff'in söylediklerini işittiğinden emindi. Biraz garip bakıyor gibiydi.&nbsp;Sally ürktü. Uzanıp Jeff'in elini tuttu:</p>

  <p class="p5">«Gel!» dedi. Sesi fısıltı gibiydi: «Seni işitti.»</p>

  <p class="p5">Jeff önce kaşlarını çattı, sonra Sally'nin niçin fısıltı halinde konuştuğunu anlamak üzere etrafa bir göz attı.</p>

  <p class="p5">Michelle'in kendisine baktığını gördü.</p>

  <p class="p5">İlk tepkisi onu yukarıdan aşağı süzmek oldu. Gözlerini kıstı. Ama Michelle gözlerini kırpmadı bile. Yüzü ifadesizdi. Jeff kendini kontrol edememe noktasına vardığını hissediyordu. Sonunda boşverdi ve rahatladı. Başka taraflara baktı. Belirli bir amaçla öyle yapıyormuş gibi davranmaya çalıştı.</p>

  <p class="p5">«Gidelim Sally,» dedi. Sesi oldukça yüksekti, bunu Michelle'in duymasını istiyordu: «Eğer Michelle, o çocukla oynamak istiyorsa, bundan bize ne?» Sally'yi oracıkta bırakarak tek başına aşağıya, yola doğru&nbsp;yürüdü. Sally birkaç saniye durdu. Karışık duygular içindeydi. Jeff'e de&nbsp;yetişmek istiyordu. Ancak, biraz gecikmeli de olsa Michelle'den özür&nbsp;dilemeyi aklından geçiriyordu. Bir çıkış yolu bulamadan Jeff'in gittiği&nbsp;yana koştu.</p>

  <p class="p5">Corinne Hatcher okuduğu sınav kâğıtlarından başını kaldırdı. June Pendleton'u dersliğin eşiğinde görünce yüzündeki gülümseme otomatik olarak kaygılı bir ifadeye dönüştü. Kapıda kararsız bir halde duran&nbsp;June'un sıkıntılı bir hali vardı. Tedirginliği görünüşünden, rüzgârda&nbsp;karışmış saçlarından, nasıl olmuşsa, buruşmuş gömleğinden'bile anlaşılıyordu. Corinne iskemlesinden kalkarken June'a içeri girmesi için işaret etti:</p>

  <p class="p5">«iyi misiniz?» Böyle dedi, ama dediğinin June'un besbelli olan tedirginliğini daha da arttırmaktan başka bir işe yaramayacağını çok geç anladı. Bununla birlikte June aykırı bir tavır takınmadı.</p>

  <p class="p5">«Hissettiğim gibi görünüyorsun galiba,» dedi. Gülümsemeye çalıştı, başaramadı: «Bir... biriyle konuşmam gerek, ama konuşabileceğim başka kimse de yok.»</p>

  <p class="p5">«Susan Peterson'un başına geleni biliyorum,» derken Corinne konuşma konusunu önermiş oluyordu bir yerde: «Olay, Michelle bakımından da kaygı verici olmalı.»</p>

  <p class="p5">June öğretmenin anlayış göstermesinden son derece memnun, birden masanın önündeki iskemleye çöktü. Bu küçücük bir iskemleydi, o nedenle de hemen ayağa kalktı:</p>

  <p class="p5">«Biraz da bunun için geldim,» dedi. «Bugün Michelle'de herhangi bir şey dikkatinizi çekti mi? Normal olmayan herhangi bir şey demek&nbsp;istiyorum.»</p>

  <p class="p5">«Korkarım, bugün hiçbirimiz için iyi bir gün değildi,» karşılığını verdi Corinne: «Bütün çocuklar, biraz... nasıl söyleyeyim bilmem... zihinleri meşguldü. Galiba, en doğrusu böyleydiler yani...»</p>

  <p class="p5">«Herhangi bir şey dediler mi? Yani, Michelle'e...»</p>

  <p class="p5">Corinne bir duraksama geçirdi. Sonra gerçekleri June'dan gizlemek için bir neden bulunmadığına karar verdi: «Bayan Pendleton, ona hiçbir şey demediler. Hiçbir şey...»</p>

  <p class="p5">June onun demek istediğini hemen anladı:</p>

  <p class="p5">«Bunun böyle olacağından korkmuştum,» dedi. «Ben... ne yapmak gerektiğini bilemiyorum.»</p>

  <p class="p5">June bir kez daha oturmak için eğildi. Birden ağır bir yorgunluk çökmüştü üstüne, bütünüyle kendini yenilmiş hissediyordu. Konuya&nbsp;nasıl gireceğini kestiremiyordu. Bu kez Corinne onu kolundan tutup&nbsp;ayağa kaldırdı:</p>

  <p class="p5">«Gelin,» dedi. «Öğretmenler odasına gidelim, birer kahve içelim. Sizin biraz daha kuvvetlice bir şeye gereksiniminiz var gibi, ama ne&nbsp;yapayım kurallar her yerde geçerli. Ayrıca, birbirimize June ve Corinne&nbsp;diye hitap etmenin de zamanı geldi. Sizce de öyle değil mi?»</p>

  <p class="p5">June keyifsizce Corinne'in dediklerini onaylarken öğretmenler odasına gitmek için kendini tümüyle Corinne'e bıraktı.</p>

  <p class="p5">«Psikolog arkadaşınız yardım edebilir mi acaba?» diye sordu June. Bir gün önce neler olduğunu Corinne'e anlattı, her şeyin ne kadar saçma olduğunu da ekledi. Önce Michelle eve geliyor. Sakin ve belli ki yanlış hiçbir şey yok. Sonra Cal'ın dönüşü ve karabasanın başlaması...</p>

  <p class="p5">June her şeyi olduğu gibi, bir bir anlattı. Öğretmenin anlatılan olaylardaki gerçek dişilik duygusunu sezebilmesini istiyordu. Sonunda da her şeyin <span class="t10">Alice Harikalar Diyar</span><span class="t10">ı</span><span class="t10">nda</span> kitabından bir sahneye benzediğini&nbsp;söyledi. Korkunç şeyler oluyor ama çevresindeki herkes sanki hiçbir&nbsp;şey olmamış gibi duruyordu. Kendisi de kocası ya da kızı hakkında çok&nbsp;fazla kaygılanıp kaygılanmadığından emin değildi. Ama dün gece geç&nbsp;vakit düşünürken kızına öncelik tanıması gerektiğine karar vermişti.</p>

  <p class="p5">Corinne tüm hikâyeyi, onun sözünü kesmeden, soru sormadan, June'un bunu sadece anlatma ve zihnini kemiren şeyi dışarı atma ihtiyaçında olduğunu anlayarak dinledi. Sonunda, June sözünü bitirince de düşünceli bir halde başını salladı:</p>

  <p class="p5">«Tim'in yardım edememesi için bir neden göremiyorum,» dedi. Yerinden kalkıp kahve makinesine gitti. Bir yandan düşünürken bir yandan da June'la kendisinin kahvelerini tazeledi. Yanına döndüğünde&nbsp;sesiyle onu cesaretlendirmeye çalışarak konuştu:</p>

  <p class="p5">«Belki de her şey göründüğü kadar kötü değil.» Yine durakladı. Sözü nasıl sürdüreceğini bilemiyordu: «Biliyorum, tümüyle çok korkunç,» dedi yumuşak bir sesle: «Ama, sanırım, siz çok fazla üzülüyorsunuz.»</p>

  <p class="p5">«Hayır!» diye bağırdı June. Bu, gerçek bir çığlıktı. Birden gözleri yaşlarla doldu: «Tanrım, onun bebeği hakkında nasıl konuştuğunu bir&nbsp;duysanız. Yemin ederim o Amanda'nın -şimdi ona, benim Amanda'm&nbsp;diyor- varolduğuna gerçekten inanıyor,» Sesinde Corinne'i ürküten bir&nbsp;umutsuzluk belirmişti.</p>

  <p class="p5">June'un elini avuçlarına aldı, sesine güven verici bir ton vermeye çalışarak konuştu: «Evet, korkunç! Ama her şey düzelecek inanın, düzelecek.» Ama görünmeye çalıştığı kadar güvenli değildi. Corinne, Michel-le'e olanların kendi kavrayışlarını aştığı duygusuna kapılıyor, bu da ona&nbsp;dehşet veriyordu.</p>

  <p class="p5">Michelle, Sally'nin yolun köşesinde gözden kayboluşunu izlerken Jeff'in dediklerini kafasından atmaya çalıştı. Ama beceremiyordu. Sözcükler kafasının içinde yankılanıyor, onunla alay ediyor, acı veriyordu.&nbsp;Arada bir daha hızlı itmesini isteyen Billy Evans'in neredeyse farkında&nbsp;bile değildi. Sesi uzaklardan geliyordu. Sanki yoğun bir sis tabakası&nbsp;içinden geçiyormuş gibiydi.</p>

  <p class="p5">Sallanmanın kendi kendine durmasını bekledi. Billy buna karşı çıkınca yorulduğunu, başka bir zaman onu yine sallayacağını söyledi.&nbsp;Sonra acı içinde akçaağaca doğru ilerledi. Çimin üzerine oturdu. Eve&nbsp;gitmek üzere başlayacağı uzun yürüyüşe çıkmadan önce Sally'yle&nbsp;Jeff'in iyice uzaklaşmalarını bekleyecekti.</p>

  <p class="p5">Çimlere iyice yayılmış, yukarıda ağacın yapraklarını seyre dalmıştı. Yaklaşan sonbahar nedeniyle renkler değişmeye başlıyordu. Böyle tek başına olduğu, etrafta hiç kimsenin bulunmadığı zamanlarda yalnızlık o kadar kötü değildi. Sadece onların seslerini duyduğu, kendilerini gördüğü, sesleri ve bakışları onunla alay ediyormuş gibi geldiği zamanlarda&nbsp;nefret ediyordu arkadaşlarından.</p>

  <p class="p5">Ama Sally kızdıklarından biri değildi. Onun hakkında kesin bir fikri yoktu. O, öbürlerinden daha iyi, daha sevecen görünüyordu. Michelle&nbsp;onu Amanda ile konuşmaya karar verdi. Eğer Amanda uygun bulursa&nbsp;belki yeniden arkadaş olurlardı. Michelle içinden bunun gerçekleşmesini diledi. Sally'yi gerçekten seviyordu, hem de yürekten. Ama yine de&nbsp;her şey, Amanda'nın bu konuda ne diyeceğine bağlıydı.</p>

  <p class="p5">Corinne sınıfın penceresinden June'un oyun alanını geçişini izledi. Gönülsüz bir havası vardı. Michelle'i rahatsız etmek istemez gibiydi;&nbsp;sanki ağacın altında uyukladığı sürece Michelle kafasının içindeki ne&nbsp;idüğü belirsiz karmaşadan uzakta, daha güvenli bir yerde olacaktı.&nbsp;Corinne bulunduğu yerden dışarıyı seyrettiği sırada June kızın yanına&nbsp;yaklaştı. Çömeldi ve yumuşak bir hareketle onu uyandırdı.</p>

  <p class="p5">Michelle zorlanarak ayağa kalktı. Kalçasındaki ağrı yüz çizgilerinden açıkça okunabiliyordu, hatta uzaktan bile farkedilebiliyordu. Annesini karşısında bulmak onu şaşırtmış gibi görünüyordu, ama memnundu da. Michelle annesinin elinden tutarak peşine takıldı; birlikte köşeyi döndüler, Corinne'in görüş alanı dışına çıktılar.</p>

  <p class="p5">Onlar gözden kaybolduktan sonra da Corinne bir süre daha pencerenin önünde kaldı. Çökmüş omuzları, dağınık saçları ve onu topal bırakan kazaya yenilmiş olmanın belirtileriyle Michelle zihninde bir fotoğraf gibi yer etmişti.</p>

  <p class="p5">Gözlerinin önünde okulun açıldığı gün canlandı. Michelle canlı, hoplaya sıçraya sınıfa gelmişti. Hep gülüyor gibiydi. Paradise Point'teki&nbsp;yeni yaşamına başlamanın heyecanı içindeydi.</p>

  <p class="p5">Şimdiyse, aradan sadece birkaç hafta geçmişken her şey temelden değişmişti. Ya Paradise Point? Bazıları için o olanca değişmezliğiyle ayakta duruyordu. Ama Michelle Pendleton için hiç de öyle değildi.</p>

  <p class="p5">Corinne bu durumun geçici olmadığını düşündü birden, belki hep böyle kalacaktı.</p>

  <p class="p5"><a id="a24"></a><span class="t1">&nbsp;</span></p>
</body>
</html>
