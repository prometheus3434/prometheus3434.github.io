<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XXVI. Bölüm</title>
</head>

<body>
  <h1 class="h11">XXVI. Bölüm</h1>

  <p class="p5">«Ben yine de burada olmamamız gerektiğini düşünüyorum,» dedi Jeff Benson. Bunu söylerken omzu üzerinden geriye, eve doğru bakıyor ve annesinin mutfak penceresinde görünerek kendisini çağırmasını&nbsp;bekliyordu. Eğer yolunu kendi seçmiş olsaydı, bu sabah ilk iş olarak&nbsp;mezarlığa gelmeyecekti. Fakat Sally Carstairs, Alison Adams ve Lisa&nbsp;Hartwick sabah kendisine uğradıklarında onlarla birlikte yola çıkmıştı,&nbsp;gitmek istedikleri yerin de koy olduğunu sanıyordu.</p>

  <p class="p5">Ama sonuç öyle olmamıştı.</p>

  <p class="p5">Koy yerine hayalete bakmak için buraya gelmeyi istemişlerdi. Anladığı kadarıyla, en çok Lisa ile Alison'du Amanda'yı bulmak isteyenler. Üstelik bunların ikisi de Amanda'nın gerçekte varolmadığını ileri sürmüşlerdi. Araştırmaya mezarlıktan başlanması Sally'nin fikriydi. Jeff buna&nbsp;karşı çıkınca da onu korkaklıkla suçlamıştı. Oysa Jeff ne mezarlıktan,&nbsp;ne -gerçekten varsa- hayaletten korkuyordu. Korkuyla ilgisi yoktu&nbsp;onun. Onu ürküten annesiydi ve annesiyle başını derde sokmak istemiyordu.</p>

  <p class="p5">«Bana soracak olursan, burada hiçbir şey yok derim.»</p>

  <p class="p5">Alison Adams başını sallayarak bu fikre katıldığını belirtti. Mezarlığın ortasında, elleri kalçalarında, öylece duruyordu:</p>

  <p class="p5">«Eski bir mezar taşı kimin umurunda? Boşverin, gelin kıyıya gidelim. Orası hiç değilse eğlenceli.»</p>

  <p class="p5">Dört çocuk Benson'lara doğru yola koyuldular. Bu yol onları ileride yarın karşısına getirecekti. Tam hareket ettikleri sırada Lisa birden durdu ve ileride kendilerine doğru gelmekte olan Michelle'i gösterdi.&nbsp;Ağır ağır ilerliyordu Michelle.</p>

  <p class="p5">«İşte geliyor!» dedi Lisa. «Deli Michelle!» Sally buna karşı çıktı:</p>

  <p class="p5">«O deli değil. Böyle konuşmanı istemiyorum, sussan iyi edersin.»</p>

  <p class="p5">«Pekâlâ! Eğer deli değilse, nasıl olur da hiç kimsenin görmediği hayaleti yalnız o görür?»</p>

  <p class="p5">Sally öfkelenmeye başlamıştı. Bunu gizlemeye de gerek görmüyordu: «Böyle konuşma. Çünkü hayaleti görmediğin için bpyle diyorsun. Görmediğin için de onu yok sayıyorsun. Sen görmedin diye o yok&nbsp;demek değildir.»</p>

  <p class="p5">«Ya! Demek öyle. Peki, eğer varsa neden gelip göstersin diye Mic-helles çağırmıyorsun?» Lisa'nın sesi alaycı ve aşağılama doluydu. Bu kadarı Sally'yi çileden çıkarmaya yetti. Bağırdı: «Lisa Hartwick! Sana&nbsp;tahammül edemiyorum. Sen Susan'dan daha betersin.» Bunları söyledikten sonra gruptan ayrıldı, Michelle'e doğru yürümeye başladı:</p>

  <p class="p5">«Michelle! Michelle! Bekle beni,» diye bağırdı.</p>

  <p class="p5">Yolun ilerisinde, Michelle olduğu yerde durdu ve karşıdaki dört çocuğa kuşkulu kuşkulu baktı. Ne istiyor olabilirlerdi? Sally'nin kendisine yaklaştığı sırada Jeff Benson'un sesini işitti:</p>

  <p class="p5">«Hey, Michelle! Kimi öldürdün bugün?»</p>

  <p class="p5">Sally kaskatı kesildi. Dönüp Jeff'i şöyle bir süzdü.</p>

  <p class="p5">Michelle de kısa bir süre sessiz kaldı. Jeff'in ne demek istediğini anlamaya çalışıyordu. Sonunda anladı da.</p>

  <p class="p5">Susan Peterson!</p>

  <p class="p5">Billy Evans!</p>

  <p class="p5">Jeff onları onun öldürdüğünü sanıyordu. Ama o öldürmemişti. Bunu çok iyi biliyordu.</p>

  <p class="p5">Birden gözlerinin yaşlarla dolduğunu hissetti. Ağlamamak için direndi. Ağladığını görmelerini istemiyordu. Hayır, bunu görmemeliydiler. Yeniden yola koyuldu. Elinden geldiğince hızlı hareket etmeye çalışıyordu. Kalçasında yine o zonklamalı ağrı başlamıştı. Ama ağrıyı hissetmemek için kendini zorladı.</p>

  <p class="p5">Amanda neredeydi? Neden yardımına gelmiyordu?</p>

  <p class="p5">Bunları aklından geçirdiği sırada Sally kendisine yetişmişti:</p>

  <p class="p5">«Michelle! Michelle! Çok üzgünüm. Jeff'in neden böyle konuştuğunu bilmiyorum. Kötü bir niyeti yoktu.»</p>

  <p class="p5">«Kötü niyetliydi,» dedi Michelle. Sesi yumuşak ama titrekti ve saklamaya çalıştığı gözyaşları çenesine doğru süzülüyordu: «O, onları benim öldürdüğümü düşünüyor. Herkes de onları benim öldürdüğümü&nbsp;sanıyor. Ama ben öldürmedim onları!»</p>

  <p class="p5">«Biliyorum,» dedi Sally. «Biliyorum ve sana inanıyorum.» Ne yapacağını bilmeksizin biraz duraladıktan sonra: «Neden bize geliniyorsun?» diye sordu. «Burada durup onu dinlemek zorunda değiliz.»</p>

  <p class="p5">Michelle, «Ben eve gidiyorum,» dedi. «Beni yalnız bırak! Sadece eve gitmek istiyorum.»</p>

  <p class="p5">Sally uzanıp ona dostça dokunmak istedi, ama Michelle geri çekildi: «Beni yalnız bırak, ne olur?» Sally bir adım uzaklaştı ondan. Ne yapması gerektiğini bilemiyordu. Başını çevirip ötede duran ve kendisini bekledikleri anlaşılan üç çocuğa baktı. Sonra yine Michelle'e döndü.</p>

  <p class="p5">«Peki,» dedi. «Ama gidip Jeff Benson'a kendisi hakkında ne düşündüğümü söyleyeceğim.»</p>

  <p class="p5">«Sorun değil,» dedi Michelle. «Bu hiçbir şeyi değiştirmez.» Sally'ye veda bile etmeden dönüp yürümeye başladı.</p>

  <p class="p5">Sally bir süre ardından baktı. Sonra Jeff'le iki kıza doğru yürüdü. Arkadaşlarına birkaç metre kala durup, ellerini kalçasına koyarak:</p>

  <p class="p5">«Bu alçakça ve vahşice bir şeydi, Jeff Benson,» dedi. Jeff hiç beklemeden karşılık verdi:</p>

  <p class="p5">«Hiç de değildi. Annem onu neden kilit altına koymadıklarını anlamadığını söylüyor. Deli o!»</p>

  <p class="p5">«Seni daha fazla dinlemek zorunda değilim. Eve gidiyorum. Gel, Alison!»</p>

  <p class="p5">Sally yüzü kaskatı bir halde etrafa bir göz attıktan sonra evin yolunu tuttu. Alison onunla beraber gidip gitmeme konusunda kısa bir duraklama geçirdi, sonra karar verip peşine takıldı.</p>

  <p class="p5">«Sen de geliyor musun, Lisa?»</p>

  <p class="p5">Lisa ağlamaklı bir sesle karşılık verdi:</p>

  <p class="p5">«Ben aşağıya, koya inmek istiyorum.»</p>

  <p class="p5">«Öyleyse sen koya git,» dedi Alison. «Ben Sally ile gidiyorum.»</p>

  <p class="p5">«Kimin umurunda ki?» diye bağırdı Lisa ayrılan iki kızın ardından: «Sizin ne yaptığınızdan kime ne? Neden deli arkadaşınızı görmeye gitmiyorsunuz?</p>

  <p class="p5">Sally ve Alison onun dediklerini duymazlıktan gelerek yollarına devam ettiler. Lisa da onlardan herhangi bir tepki gelmediğini görünce&nbsp;omuz silkerek Jeff'e döndü:</p>

  <p class="p5">«Gel, Jeff! Var mısın, aşağıya koya doğru benimle yarış etmeye?»</p>

  <p class="p5">Michelle can acısı içinde topallaya topallaya evin giriş merdivenlerini tırmandı. Kapıyı açıp içeriye girdi. Kısa bir süre sessiz durup etrafı dinledi.</p>

  <p class="p5">Hiç ses yoktu. Sadece duvardaki saatin tik-takları işitiliyordu.</p>

  <p class="p5">«Anne!»</p>

  <p class="p5">Karşılık alamayınca üst katın merdivenlerine yöneldi. Odasında kendini daha güvenlik içinde hissedecekti.</p>

  <p class="p5">Jeff Benson'un o korkutucu sözlerinden uzakta olma güvenliği.</p>

  <p class="p5">Onun suçlamalarını işitmeme güvenliği.</p>

  <p class="p5">Tüm çevresindeki insanların kuşkulu bakışlarını görmemenin güvenliği.</p>

  <p class="p5">Annesi bugün onun babasıyla birlikte gitmemesini bunun için istemişti.</p>

  <p class="p5">Annesi de Jeff Benson gibi düşünüyordu çünkü.</p>

  <p class="p5">Ama bunlar doğru değildi... Doğru olmadığını o biliyordu.</p>

  <p class="p5">Odasına girdi. Kapıyı kapadı, pencerenin yanındaki koltuğa gitti. Pencerenin içinden oyuncağını aldı ve onu kollarına yatırdı:</p>

  <p class="p5">«Amanda! Amanda, ne olur söyle bana ne oluyor? Neden herkes bana kızıyor?»</p>

  <p class="p5">«Senin hakkında yalanlar söylüyorlar,» diyen fısıltısını işitti Amanda'nın: «Seni uzaklaştırmak istiyorlar. O nedenle de senin hakkında yalanlar söylüyorlar.»</p>

  <p class="p5">«Beni uzaklaştırmak mı? Ama neden? Neden beni uzaklaştırmak istiyorlar?»</p>

  <p class="p5">«Benim yüzümden.»</p>

  <p class="p5">«Ne? Ne dedin, anlamadım?»</p>

  <p class="p5">«Benim yüzümden,» diye yineledi Amanda. «Bana hep kızarlar. Herhangi bir arkadaşım olmasını istemezler. Ama sen benim arkadaşım-sın. 0 nedenle şimdi sana da kızıyorlar. Seni onun için uzaklaştıracaklar.»</p>

  <p class="p5">«Umurumda değil! Zaten burayı sevmiyorum artık. Buradan gitmek istiyorum.»</p>

  <p class="p5">Michelle şimdi Amanda'yı görebiliyordu. Birkaç adım ötedeydi. Soluk ve akşamın alacakaranlığında parlayan gözleri Michelle'in içine&nbsp;işliyor gibiydi.</p>

  <p class="p5">«Ama seni buradan uzaklaştırmalarına izin verirsen arkadaşlığımız süremez,» dedi Amanda.</p>

  <p class="p5">«Sen de gelebilirsin,» diye öneride bulundu Michelle de: «Beni uzaklaştıracak olurlarsa, sen de benimle gelebilirsin.»</p>

  <p class="p5">«Hayır!» Amanda'nın sesi birden sertleşmişti. Michelle içgüdüyle bir adım geriledi. Kucağındaki bebeği de daha sıkıca göğsüne bastırdı.&nbsp;Amanda ona doğru ilerledi. Eli havadaydı.</p>

  <p class="p5">«Seninle gidemem. Ben burada kalmak zorundayım.» Uzanıp Michelle'in elini tuttu: «Benimle kal, Michelle. Benimle kal burada! Onların bizden nefret etmelerine son vereceğiz.»</p>

  <p class="p5">«Ben bunu istemiyorum,» diye karşı çıktı Michelle: «Senin ne istediğini bilmiyorum. Bana her zaman yardım vaat ediyorsun, ama her zaman da bir şeyler oluyor. Olanlar yüzünden herkes beni suçluyor.&nbsp;Aslında olanlar senin hatan. Ama onlar beni suçluyorlar. Ben artık olduğum gibi, yani sen gelmeden önce olduğum gibi olmak istiyorum.»</p>

  <p class="p5">«Böyle deme!» Amanda'nın sesi yılan ıslığını andırıyordu. Yüzü gazapla doluydu: «Bunu bir daha söylersen, seni öldüreceğim.» Durdu.&nbsp;Her zamanki gibi süt beyaz gözleri alev alevdi. «Bunu yapabilirim,» derken sesi yumuşadı birden. «Yapabileceğimi sen de biliyorsun.»</p>

  <p class="p5">Michelle siyah gölgeden ürkerek dehşet içinde geri çekildi. Kaçmak istedi, ama kaçamayacağını biliyordu. Amanda'nın kendisine gerçekleri söylediğini de biliyordu.</p>

  <p class="p5">Yapmasını söylediği şeyleri yapmayacak olursa, Amanda onu öldürecekti.</p>

  <p class="p5">«Pekâlâ! Ne yapmamı istiyorsun?»</p>

  <p class="p5">Bunları söyler söylemez Amanda'nın yüzündeki gazabın geçip gittiğini gördü, gülümsüyordu: «Beni yara götür,» dedi. «Koyun üst kısmındaki yara gitmek istiyorum. Mezarlığın oraya.» Michelle'in elini tuttu, bir kez daha birlikte hareket ettiler.</p>

  <p class="p5">«Bu son olacak,» dedi, yumuşak bir sesle. «Bundan sonra her şey değişecek, olanların hepsi sona erecek. Bana daha fazla gülemeyecek-ler.»</p>

  <p class="p5">Michelle, Amanda'nın neden söz ettiğini pek anlamıyordu, ama zaten önemi yoktu. Bilebildiği tek şey bunun bitiş noktası olduğuydu.</p>

  <p class="p5"><span class="t10">Bu son,</span> demişti Amanda.</p>

  <p class="p5">Belki bundan sonra her şey yoluna girmiş olacaktı. Ve belki Amanda'nın dediğini yaptıktan sonra her şey düzelecekti.</p>

  <p class="p5">Evden çıktı, yavaş yavaş mezarlığa doğru yürümeye başladı.</p>

  <p class="p5">June hiç kıpırdamadan oturmuş sehpadaki eskizi seyrediyordu.</p>

  <p class="p5">Bu nasıl oluyorda orada bulunuyordu? Bunu bilemiyordu.</p>

  <p class="p5">Üstelik bu çalışma onu dehşete düşürmüştü. Uzunca bir süreden beri ona bakmaktaydı. Resim onu adeta uyuşturmuş gibiydi.</p>

  <p class="p5">Ayrıca bu, bir tarihte dolapta bulduğu resmin aynıydı.</p>

  <p class="p5">Tek fark bitmiş olmasıydı.</p>

  <p class="p5">Resme dehşetin doruğunda bir kez daha baktı. Tam olarak anlaya-mıyordu da.</p>

  <p class="p5">Resim şimdi tamamlanmıştı.</p>

  <p class="p5">Resimde iki insan vardı: Biri kadın, biri erkek.</p>

  <p class="p5">Erkeğin resminde yüzü, çizim açısı bakımından görünmüyordu. Ama kadının yüzü meydandaydı.</p>

  <p class="p5">Güzel, çok güzel bir yüzdü bu. Elmacık kemikleri çıkık, dolgun dudaklı ve alnında düzgün, güzel bir perçem vardı.</p>

  <p class="p5">Işıltılı yeşil gözler gülüyormuş hissini veriyordu insana.</p>

  <p class="p5">Aslında bu çok güzel bir resim olabilirdi. Ancak iki kusuru vardı.</p>

  <p class="p5">Birincisi kadında kanama olmasıydı.</p>

  <p class="p5">Kadının göğsünden ve boğazından kan fışkırıyor ve fışkıran kan vücudunun çeşitli yerlerine sıçrıyor, daha sonra zemine sızıyordu.&nbsp;Resimde yüzde gözlenen ifadeyle bu kan tam bir çelişki oluşturuyordu.&nbsp;Sanki kadın ölmekte olduğunun farkında değildi.</p>

  <p class="p5">Ve resimde bir yandan öbür yana, karalama gibi yazılmış, kan renginde mürekkeple bir sözcük dikkati çekiyordu: <span class="t10">Orospu!</span></p>

  <p class="p5">June için resimdeki kadının yüzü dışında herhangi bir şeye bakmak biraz güçtü. Çünkü dikkatini çeken resmin o yanıydı. Ama, tam kavrayabilmek için daha dikkatle baktığında resimdeki arka planların&nbsp;hiç de yabancı olmadığını farketti.</p>

  <p class="p5">Görünen, atölyeden başka bir yer değildi.</p>

  <p class="p5">Pencereler yerli yerindeydi ve okyanus da oradaydı. Resimdeki figürler bir kanepe üzerindeydi. June atölyede karşı duvara doğru giderek pencereler ve okyanusla resimdeki görüntünün birbirine uyacağı&nbsp;bakış açısını bulmaya çalıştı. Sonunda o noktayı tam olarak buldu. Oradan her şey resimdeki gibi görünüyordu.</p>

  <p class="p5">Biraz düşününce kanepenin daha önce nerede olabileceğini anladı. *</p>

  <p class="p5">Yerdeki leke!</p>

  <p class="p5">Çıkarmak, temizlemek için öylesine uğraştığı o leke.</p>

  <p class="p5">Kendini zorlayarak o noktaya baktı.</p>

  <p class="p5">«Hayır!» diye bağırdı farkında olmaksızın. Sonra yeniden bir çığlık attı: «Tanrım! Hayır! Bu olamaz!»</p>

  <p class="p5">Zeminin karşı tarafından, bilinmeyen bir kaynaktan leke yayılıyordu. June çakılmış gibi olduğu yerde kaldı. Gözlerini yayılan lekeden bir türlü ayıramıyordu.</p>

  <p class="p5">Kandı bu.</p>

  <p class="p5">«Hayır!» diye bağırdı bir daha. Sonra tüm irade gücünü toplayarak kendini atölyeden dışarıya attı.</p>

  <p class="p5">Arabada yatan, annesi tarafından unutulmuş Jennifer birden ağlamaya başladı. Ses önce yumuşaktı, sonra giderek tizleşti.</p>

  <p class="p5">Klinikte Josiah Carson'la Cal Pendleton odalarında sessizce oturuyor ve nörologun otopsiyi bitirmesini bekliyorlardı.</p>

  <p class="p5">Billy Evans öldüğünde Cal bu ölümün sorumluluğunu tümüyle üstlenmişti.</p>

  <p class="p5">«Onu hareket ettirdim. Oysa beklemem gerekirdi,» demişti.</p>

  <p class="p5">Josiah da: «Hareket ettirmek zorundaydın,» diyordu. «Sadece biraz geç kalmıştın. Hepsi bu. Eğer biraz daha erken orada, yanında&nbsp;olabilseydin...» Carson sesinin giderek zayıfladığını farketmekle birlikte&nbsp;dediklerinin karşısında çılgına dönmüş Cal'ın yüreğine işlediğini de biliyordu. Onun dün olay karşısında nasıl paniğe kapıldığını anımsıyordu.&nbsp;Sözünü bitirirken Cal'ın kendisini çok iyi anladığını görerek daha yumuşak bir tonda ekledi: «Sen oraya vardığında zaten olan olmuştu. Gerçekten bunda senin bir hatan yok, Cal!»</p>

  <p class="p5">Cal'ın karşılık vermesine vakit kalmadan telefon çaldı. Telefonu alan Josiah sesi hemen tanıdı. Arayan June'du ve anladığı kadarıyla&nbsp;ağlıyordu.</p>

  <p class="p5">Bir şeyler olmuştu.</p>

  <p class="p5">«June, sakinleş biraz,» dedi. «Cal burada, yanımda. Hemen geliyoruz.» Susup biraz bekledi. Sonra: «June! Birine bir şey mi oldu?» diye sordu. Karşıdan gelecek cevabı birkaç saniye bekledi. Ses çıkmayınca&nbsp;bulunduğu yerde kalmasını ve beklemesini söyledi. Josiah telefonu yerine koyarken Cal dikkatle onun hareketlerini izliyordu.</p>

  <p class="p5">«Ne olmuş, Josiah? Ne olmuş, ne oluyor?»</p>

  <p class="p5">«Pek bilemiyorum,» dedi Carson. «June bizi eve çağırıyor. Hem de hemen, şimdi. Kimseye bir şey olmamış. Ama bir şeyler olduğu da&nbsp;kesin. Haydi gidelim.» Carson son sözünü tamamlarken ayağa kalkmıştı. Cal bir duraksama içindeydi:</p>

  <p class="p5">«Ya şey ne olacak?»</p>

  <p class="p5">«Billy mi demek istiyorsun? O çoktan öldü, Cal. Onun için yapabileceğimiz bir şey kalmadı. Haydi gidelim.»</p>

  <p class="p5">Cal pardösüsüııü aldı.</p>

  <p class="p5">«Ne olduğunu sana söylemedi, değil mi?»</p>

  <p class="p5">Carson soruyu duymazlıktan geldi ve Cal'ın bürodan çıkmasını bekledi.</p>

  <p class="p5">Klinikten ayrılmalarından sonra Josiah Carson neler olmuş olabileceğini kavramaya başladı. Zaten her şey birden ve üst üste gelirdi. Nasıl olduğunu bilemiyordu, ama bir şeyler olduğundan emindi. June&nbsp;Pendletor\ bir şeyler bulmuş olmalıydı.</p>

  <p class="p5">Öyle şeyler ki, bilinmeyen pek çok şeyi açıklığa kavuşturacaktı.</p>

  <p class="p5">Ya da tam tersi olabilirdi.</p>

  <p class="p5">Konuşmanın sonunda June telefonu yerine yerleştirir, bundan sonra yapılması gerekenleri düşünürken telefon yeniden çaldı. Açmadan düşünmeye başladı: Gelmiyor. Gelmeyecek. Cal bu arayan, gelmeyeceğini bildirecek. Bana çok işi olduğunu söyleyecek. O nedenle gelemeyeceğim diyecek. Ben şimdi ne yapmalıyım ki?..</p>

  <p class="p5">Düşüncesi tamamlanırken telefonu aldı:</p>

  <p class="p5">«Cal!»</p>

  <p class="p5">«June, ben Corinne Hatcher'im.»</p>

  <p class="p5">«Ah!» diye kekeledi June. «Çok affedersin. Biraz önce Cal'la konuşuyordum da. Şey, yani yine o arıyor diye düşündüm.»</p>

  <p class="p5">«Seni fazla meşgul etmeyeceğim. Bak, bu sana biraz aptalca bir soru gibi gelebilir, ama bugün Lisa Hartwick'i hiç gördün mü? Ben&nbsp;Tim'le beraberim ve onu bulmaya çalışıyoruz. Akılsızca bir şey, ama&nbsp;hayalet avına çıkmışlardı.»</p>

  <p class="p5">June söylenenlerden Corinne'in Tim'le beraber olduğu dışında hiçbirini anlayamadı.</p>

  <p class="p5">«Corinne, sen ve Tim buraya gelebilir misiniz?» Sesini sakin tutmaya ve mantıklı olmaya çalışıyordu: «Tuhaf bir şeyler oldu da...»</p>

  <p class="p5">Corinne birkaç saniye sessizlik kaldı. Sonra sordu: «Tuhaf bir şeyler mi? Ne demek istiyorsun? Nasıl tuhaf bir şeyler?»</p>

  <p class="p5">«Şimdi anlatamam. Lütfen gelin!»</p>

  <p class="p5">June'un sesinden paniğin sınırında olduğu anlaşılıyordu. Bu da Corinne'i: «Hemen geliyoruz,» demek zorunda bıraktı.</p>

  <p class="p5">Sally Carstairs'le Alison Adams yolun öbür tarafındaki Sally'nin evine varmak için kestirmeden gitmek üzere caddeyi geçip okul bahçesine doğru yürüdüler.</p>

  <p class="p5">«Lisa'yı bırakmamalıydık,» diyordu Sally. «Annem bunu öğrenirse deliye döner.»</p>

  <p class="p5">«Ama bu konuda yapabileceğimiz bir şey yoktu ki.» dedi Alison da. «Lisa bu işte. Her zaman aklına eseni yapar. Ama seni hiç takmaz.»</p>

  <p class="p5">«Onu sevdiğini sanıyordum.»</p>

  <p class="p5">Alison omuz silkti: «İnsan olarak evet, ama şımartılmış.» Bir süre hiç konuşmadan yürüdüler. Sonra Alison'un aklına bir fikir geldi: «Sen&nbsp;de onun arkadaşıydın.»</p>

  <p class="p5">«Kimin?»</p>

  <p class="p5">«Michelle'in. Sakatlanmadan önce demek istiyorum.»</p>

  <p class="p5">«İdim,» dedi Sally gülümseyerek. Birkaç hafta önce Michelle'in ne kadar canayakın biri olduğu aklına geldi: «Çok hoş bir kızdı. Belki de&nbsp;benim en iyi arkadaşım sayılırdı. Ama düştüğünden beri çok içine&nbsp;kapandı, hep kendi başına oldu.»</p>

  <p class="p5">«Onun kaçık olduğunu düşünüyor musun?»</p>

  <p class="p5">«Elbette hayır,» dedi Sally. «Sadece... Yani, şimdi sadece biraz değişik.»</p>

  <p class="p5">Alison birden durdu. Yüzü solmuştu: «Sally!» dedi. «Bak!»</p>

  <p class="p5">Salıncakların yanındaydılar. Sally, Alison'un kendisine göstermek istediğini hemen farketti.</p>

  <p class="p5">Annie Whitmore'un cesedi toz toprak içinde kıvrılıp kalmıştı. Bir bacağı hâlâ salıncağın oturm? yerine sıkışmış olarak duruyordu.</p>

  <p class="p5">Sally'nin kulaklarında Jeff Benson'un sözleri gürültüyle çınlamaya başladı:</p>

  <p class="p5"><span class="t10">Kimi öldürdün bugün?</span></p>

  <p class="p5">Geçen haftayı, Michelle'in Anne Whitmore'la oynayışını anımsadı.</p>

  <p class="p5"><span class="t10">Kimi öldürdün bugün?</span></p>

  <p class="p5">Kasabadan yürüyerek dönen Michelle'i anımsadı.</p>

  <p class="p5"><span class="t10">Kimi öldürdün bugün?</span></p>

  <p class="p5">Sally Carstairs, Alison'un elini tutarak oyun alanından hızla kaçmaya başladı. Eve koşuyordu. Olanları annesine anlatmak için koşuyordu.</p>

  <p class="p5"><a id="a31"></a><span class="t1">&nbsp;</span></p>
</body>
</html>
