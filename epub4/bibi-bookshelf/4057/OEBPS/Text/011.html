<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>VII. Bölüm</title>
</head>

<body>
  <h1 class="h11">VII. Bölüm</h1>

  <p class="p5">Saat onu on geçe zil çalınca Michelle kitaplarını topladı, hepsini bez çantasına doldurdu, odadan çıktı.</p>

  <p class="p5">«Michelle!» Seslenen, Sally Carstairs'di. Michelle duymazlıktan gelmek istedi ama Sally elini tutarak onu geri çekti. Kederli bir sesle: «Delilik etme,» dedi. «Kimse seni incitmek istemedi.»</p>

  <p class="p5">Michelle arkadaşını kuşkuyla süzdü. Sally'nin gözlerindeki candan ilgiyi farkedince de onun kendisine sahip çıkmasına izin verdi:</p>

  <p class="p5">«Gördüğüm bir şeyi görmediğim konusunda neden herkes böylesi-ne ısrarlı anlamıyorum. Uyuyordum, bir karabasan gördüm, o kadar.» «Haydi, sınıfa gidelim,» dedi Sally. O arada gözüne Corinne Hatcher ilişmişti. Sally'nin bakışıyla ne demek istediğini anlayan Michelle koridorda onun peşisıra yürümeye başladı. Beklenti dolu bir sesle:</p>

  <p class="p5">«Peki!» dedi. Sally ona bakmaktan kaçınıyordu. Ağırlığını bir ayağından öbürüne aktardı. Sonra gözlerini yere dikerek son derece sakin ve Michelle'in ancak işitebileceği bir sesle, «Sen belki sadece bir rüya&nbsp;gördün. Ama ben Amanda'yı gördüm. Galiba Susan Peterson da gördü.»</p>

  <p class="p5">«Nasıl? Sen de benim gördüğüm rüyayı mı gördün yani?»</p>

  <p class="p5">«Bilmiyorum. Ama onu gördüm. Üstelik bu, bir rüya değildi. Hani şu, kolumu incittiğim gün. Anımsıyor musun?»</p>

  <p class="p5">Michelle başını salladı. Nasıl unutabilirdi? Yine o gün bir şey görmüştü. Sally'nin «Bir akçaağaç olmalı,» diyerek geçiştirmeye çalıştığı bir şey.</p>

  <p class="p5">«Niye bunu bana daha önce söylemedin?»</p>

  <p class="p5">«Bana inanmayacağını düşündüğüm için söylememişimdir herhalde... Her neyse. Ben gördüm onu. En azından gördüğümü düşünüyorum. Dışarıda, arka bahçeydim. Birden birinin elime dokunduğunu hissettim. Dönüp bakmak isterken ayağım kaydı, düştüm.»</p>

  <p class="p5">«İyi de, ne gördün?» Michelle, gördüğü ne olursa olsun bunun ayrı bir önemi bulunduğunu düşünerek ısrar etmişti.</p>

  <p class="p5">«Pek de emin değilim,» dedi Sally. «Gördüğüm sadece siyah bir şeydi. Gerçekten şöyle bir gördüm ve kendimi yerde buldum. O, her&nbsp;neydiyse, yok oluvermişti.»</p>

  <p class="p5">Michelle, Sally'ye sessizce bakakaldı. O geceyi anımsamıştı. Babasıyla birlikte Carstairs'lerden ayrılırken dönüp geriye baktığı geceyi... Orada, pencerede bir şey vardı. Karanlık bir şey, gölge gibi. Siyah bir&nbsp;şey...</p>

  <p class="p5">O gece ne gördüğünü Sally'ye söylemeye hazırlanırken koridorun öbür ucunda Jeff Benson göründü, onlara el salladı:</p>

  <p class="p5">«Michelle, Michelle!-Annem burada, seninle konuşmak istiyor.»</p>

  <p class="p5">«Bir saniye,» diyerek Michelle ileri atıldı, ancak Jeff yolunu kesti:</p>

  <p class="p5">«Şimdi bak, senin annen...»</p>

  <p class="p5">Jeff'in sözünü bitirmesini beklemeden kendini kapıdan dışarı atan Michelle, Bayan Benson'un motoru çalışır durumda olan arabasının&nbsp;içinde beklediğini gördü. Kapıyı açıp kendini içeri attı: «Nedir? Ne&nbsp;oldu?»</p>

  <p class="p5">Bayan Benson vitesi takmaya çalışırken kısaca:</p>

  <p class="p5">«Annen klinikte. Doğum yapıyor,» dedi.</p>

  <p class="p5">«Bebek mi?» derken Michelle'in adeta nefesi kesildi. Çünkü bebeğin doğmasına daha üç hafta vardı. «Ama ne oldu?» diye sordu yeniden.</p>

  <p class="p5">Bayan Benson onun sorusunu duymazlıktan gelerek ayağını debriyajdan çekip, gaza bastı. Otomobil kaldırımdan uzaklaştı. Kliniğe doğru yol alırlarken Michelle alt dudağını ısırıyor ve kadının otomobili nasıl kullandığını dikkatle izleyerek sessiz kalmayı yeğliyordu.</p>

  <p class="p5">Michelle iskemlesinin kenarına ilişmiş, kucağında hiç bakmadığı bir dergiyle, oturuyordu. Gözleri kapıdaydı ve babasını bekliyordu. Çok&nbsp;geçmeden de Cal kapıda belirdi, ona bakıp gülümsedi.</p>

  <p class="p5">«Kutlarım,» dedi Cal. «Artık bir kız kardeşin var.»</p>

  <p class="p5">Michelle yerinden sıçradı, kendini babasının kolları arasına attı:</p>

  <p class="p5">«İyi, annemden ne haber? İyi mi? Ne oldu?»</p>

  <p class="p5">«Annen iyi. Bebek de. Öyle anlaşılıyor ki, annenle bebek zaman konusunda son derece duyarlılar ve hızlılar. Doktor Carson'a göre bildiği en hızlı doğummuş.» Ca! bunları söylerken bütün dikkatine rağmen&nbsp;sesi biraz kaygılıydı. Doğum çok çabuk olmuştu. Normal sayılmayacak&nbsp;kadar çabuktu. Bunun nedenini merak ediyordu. O arada Michelle&nbsp;bebekle ilgili sorular sormaktaydı. Doğumun hızı konusunu bir yana&nbsp;bıraktı.</p>

  <p class="p5">«Bir kız kardeş! Benim bir kız kardeşim var demek, öyle mi?»</p>

  <p class="p5">Cal başını salladı.</p>

  <p class="p5">«Onu görebilir miyim? Hemen şimdi? Lütfen baba!» Yalvaran bakışlarla babasına bakıyordu. Cal kendine doğru çekip öptü alnından. Söz verdi:</p>

  <p class="p5">«Birkaç dakika sonra. Şu anda tanıştırılmaya hazır olduğunu sanmıyorum. Sen ne olduğunu merak etmiyor musun?» Kızını bir koltuğa oturtarak, kendisi de aynı koltuğun kenarına ilişti. «Kız kardeşin neredeyse bir mezarlıkta dünyaya gelecekti,» dedi. Michelle bir şey anlamadan babasının yüzüne baktı. Yüzündeki gülümseme silinmişti.</p>

  <p class="p5">«Annen yürüyüş yapmak istemiş. Doğum sancıları başladığında eski mezarlıktaymış.»</p>

  <p class="p5">«Mezarlıkta mı? Orada ne yapıyormuş ki?»</p>

  <p class="p5">«Kim bilir? Anneni bilirsin. Ne zaman, ne yapacağını kestiremezsin hiç.»</p>

  <p class="p5">Michelle bu kez Bayan Benson'a döndü:</p>

  <p class="p5">«Siz onu bulduğunuzda neredeydi? Mezarlığın hangi kısmında?»</p>

  <p class="p5">Bayan Benson önce duraladı. Michelle'e June'u nerede bulduğunu söylemek istemiyordu. Ama neden bilmesin, diye sordu kendi kendine ve, «Louise Carson'un mezarı üzerindeydi,» dedi sakin bir sesle.</p>

  <p class="p5">«Mezarın üzerinde mi?..» Ne tüyler ürpertici, diye düşünen Michelle babasının ellerine sarıldı: «Bebek iyi mi? Bu inanılmaz bir şey! Mezarlıkta doğan bir bebek!» Cal onun elini sıktı. Sonra kolunu omuzlarına sardı.</p>

  <p class="p5">«Öyle saçma şeyler düşünme! Kardeşin burada doğdu. Herhangi bir kimsenin mezarı üzerinde değil.» Sesi yumuşaktı. Michelle'i kendine&nbsp;doğru çekti: «Gel bakalım,» dedi. «Gidip bebeğe bir göz atalım. Sonra&nbsp;da annenin nasıl olduğunu görelim.» Bayan Benson'a hiçbir şey söylemeden kızını peşine takıp bekleme odasından çıktı.</p>

  <p class="p5">Michelle, June'un yanında yatan küçük yaratığın mini mini yüzüne bakarak:</p>

  <p class="p5">«Ah ne güzel!» diye bağırdı. Bebek de buna karşılık veriyormuşcası-na boş boş Michelle'e baktı, sonra hemen yine uykusuna daldı.</p>

  <p class="p5">June, Michelle'e gülümseyerek:</p>

  <p class="p5">«Onu koruyacağız,» dedi.</p>

  <p class="p5">Michelle heyecanla başını salladı. «Adını Jennifer koyalım. Hani, düşündüğümüz gibi.»</p>

  <p class="p5">Cal araya girdi:</p>

  <p class="p5">«İlk geliş işaretini verdiği yeri anmak için Louise demeyeceksiniz herhalde.»</p>

  <p class="p5">«Tanrıya şükür, hayır! Bu ailede bir Carson olmayacak,» dedi June. Sesi hafif fakat etkiliydi. Cal'la göz göze geldiler. Ama Cal hemen&nbsp;bakışlarını kaçırdı ve konuyu değiştirdi. Michelle bakışmalarının farkına&nbsp;varmıştı.</p>

  <p class="p5">«Anne, ne yapıyordun sen orada?» June sesine neşeli bir ton vermek isteyerek:</p>

  <p class="p5">«Neden orada olmayacak mışım?» dedi. «Her gün yürümem gerekirdi. Öyle değil mi? Bugün de o tarafa yürüdüm. Oraya varmışken de mezarlığa girmek istedim. O arada...» Konuşurken kocasının da, kızının&nbsp;da, konunun bu kadarlık olduğuna inanmadıklarını gördü. «Bayan Ben-son bana mezarlığın pek güvenli olmadığını söylemişti. Öyle olup olmadığını kendim görmek istedim. Çünkü oraların denize kayacağını iddia&nbsp;etmişti.» Cal kendini tutamayıp kıkırdadı:</p>

  <p class="p5">«Öyle anlaşılıyor ki, bu Bayan Benson'un kafasının içi saçmalıklarla dolu.» Cal gülerek bebeğin kaşlarına dokunup: «Tam bunun gibi,» dedi. Bebek de gözlerini açıp üzerine doğru eğilen babasına baktıktan&nbsp;sonra ağlamaya başladı. Michelle çekine çekine bebeğe dokunarak sordu: «Ne zaman eve götüreceğiz?» Jennifer'i kucağına almak için deli&nbsp;oluyordu. Ama bunu istemeyi göze alamadı:</p>

  <p class="p5">June: «Bu akşam eve getiriyorum,» deyince, Michelle'in gözleri hayretle açılıverdi:</p>

  <p class="p5">«Bu akşam mı? Gerçekten mi? Ben sandım ki!.. Yani...»</p>

  <p class="p5">«Hep hastanede kalacağım sandın, öyle mi? Neden? Bana burada gece kalacak bir bakıcı gerek. Jennifer'le benim için. Oysa evde bu işi&nbsp;yapabilecek iki kişi var, baban ve sen.»</p>

  <p class="p5">Michelle ne diyecek gibilerden babasına döndü.</p>

  <p class="p5">«Eve gelmemeleri için hiçbir neden göremiyorum.»</p>

  <p class="p5">«Ama bakım işi. Bu ayarlanmadı henüz. Ayarlandı mı?»</p>

  <p class="p5">June kızına gülümsedi. Gözlerinde mutluluk vardı.</p>

  <p class="p5">«Bu hazırlığı kimin yapacağını tahmin ediyorum.» Michelle dinlerken June da kendisiyle bebek eve dönmeden önce bebek odasında yapılacak işlerle ilgili bir listeyi sıralamaya başladı. Liste uzayınca Mic-helle babasına dönerek sözde yorgunmuş gibi yaptı.</p>

  <p class="p5">«Onun zayıf, uykusuz ya da ne bileyim yorgun olması gerekmez mi?»</p>

  <p class="p5">Cal gülümseyerek: «Bu senin annen,» dedi. «Bir şeyi yapmaya karar verdi mi, yapar. Karışıklık, şamata onu hiç rahatsız etmez. Bence&nbsp;onu birkaç gün yatakta tutmak bile başlı başına bir olay.»</p>

  <p class="p5">June liste işini bitirip, kollarını kızına uzattı:</p>

  <p class="p5">«Bana bir öpücük ver ve eve koş. Bayan Benson seni götürecek. Biz de akşam yemeğinden sonra orada olacağız. Yemeğini Jeff ve&nbsp;Bayan Benson'la yiyebilirsin. Ben onu ayarladım bile.»</p>

  <p class="p5">Michelle: «Ama sen onunla konuşmadın ki,» diye söze girecekti ki, June sözünü tamamlatmadı:</p>

  <p class="p5">«Buraya gelirken konuştuk. Sana bir şey diyeceğim. Bebek doğurmak öyle sandığın kadar zor bir şey değil.» Michelle'in yanağına acele bir öpücük kondurdu ve onu uğurladı. Birkaç dakika sonra, Cal karısını&nbsp;seyrederken o da ilk kez bebeğini emzirmeye koyuldu. Yeni anne baba&nbsp;birbirlerine mutluluk içinde baktılar. June neşeyle sordu:</p>

  <p class="p5">«Bu bir melek mi?»</p>

  <p class="p5">Cal, «Mükemmel, harika bir şey,» diyerek karısının mutluluğunu paylaştı.</p>

  <p class="p5">«Bizimle kalmak ister misin?» diye sordu Bayan Benson. Pendle-ton'ların evlerinin önünde biraz da laf olsun diye durmuştu. Bir yandan da eski eve bakarak burada Michelle'in yaşında bir çocuğun tek başına&nbsp;olabileceğini düşünemiyordu bile. O sırada Michelle de otomobilden&nbsp;inmişti. Kapıyı kapatırken:</p>

  <p class="p5">«Hayır, teşekkür ederim,» dedi. «Annemle babam Jenny'yi eve getirmeden önce yapılacak pek çok iş var.» Bayan Benson başka bir&nbsp;öneride bulundu:</p>

  <p class="p5">«Belki sana yardım edebiliriz?» Michelle onu da istemedi:</p>

  <p class="p5">«Ben hallederim. Yapılacak şey daha çok bebek odasına çekidüzen vermek. Ayrıca eğlenceli de.» Bayan Benson yeni bir öneride bulunmaya hazırlanırken Michelle yemek saatini sordu.</p>

  <p class="p5">«Biz her zaman saat altıda yeriz. Gelip seni almamı ister misin? Bazan buraları sisli olur da,» dedi Jeff.</p>

  <p class="p5">«Yok, hayır,» dedi Michelle. Jeff'in önerisinden biraz rahatsız olmuştu. Jeff onu ne sanıyordu acaba? Bebek mi? Sıkıntısını belli etmemeye çalıştı. «Saat altıda görüşürüz. Belki de biraz daha erken.» El salladı. Koşarak merdivenleri çıktı, kapıda gözden kayboldu.</p>

  <p class="p5">Michelle sokak kapısını kapattıktan sonra odasına çıktı. Okul çantasını yatağın üzerine attı. Süveterini de bir koltuğa bırakarak pencereye yaklaştı, oyuncak bebeğini aldı.</p>

  <p class="p5">«Bir kız kardeşimiz var, Amanda,» diye fısıldadı. Bebeğin adını söylediği anda önceki gece gördüğü rüyayla arkadaşlarının söyledikleri birden belleğinde canlandı. Sonra bebeğin görmeyen ela gözlerine düşünceli düşünceli bakarak mırıldandı:</p>

  <p class="p5">«Belki de senin adını değiştirmem gerek. Yok, hayır. Ben senin adını Amanda koydum. Sen Amanda'sın artık. Bana bebek odasının temizlenmesinde yardım edecek misin?»</p>

  <p class="p5">Bebek elinde, alt kata indi. Annesiyle babasının odalarına bitişik Jennifer'in odasına girdi. İşe nereden başlamak gerektiğine karar vermek için etrafû bakındı.</p>

  <p class="p5">Odada her şey hazırdı. Çocuk yatağı, beşik yerine kullanılacak sepetle, küçük bir dolap yerlerine yerleştirilmişti. Duvarlar yeni boyanmıştı. Pencerelerdeki perdeler çocukların seveceği resimlerle süslüydü.&nbsp;Odadaki normal boyutlarda tek iskemle içi doldurulmuş bir kanguruydu&nbsp;ve kangurunun cebinden yavrusu utangaç utangaç etrafı seyrediyordu.&nbsp;Michelle elindeki bebeği başka oyuncakların yanına koyarak işe koyuldu.</p>

  <p class="p5">Çok geçmeden yapılacak fazla bir şey olmadığını aniadı. Kenarlarına mavi bir şerit geçirilmiş, pembe bir battaniye buldu. Yatağın üzerine özenle örttü. Sonra bebeğini alarak annesiyle babasının odasına geçti.&nbsp;Yatak takımlarını değiştirdi. June'un yatağı temiz bulmasını istiyordu.</p>

  <p class="p5">Annesinin yapılacak işlerle ilgili listesini tekrar tekrar anımsamaya çalışarak gereken her şeyi yaptı. İşler bitince Amanda'yı alıp odasına&nbsp;çıktı ve bebeği yerine koydu, çantasından okul kitaplarını çıkardı. Kitaplara biraz öfkeyle baktı. Yapılacak ev ödevleri vardı ve tam gününe, kız&nbsp;kardeşinin doğduğu güne rastlamıştı bu da. Bayan Hatcher'in kendisine anlayış göstereceğini düşünerek ödevden vazgeçti. Pencere yakınına oturdu, bebeğini de kucağına aldı.</p>

  <p class="p5">Dışarıyı seyrederken aklına garip şeyler gelmeye başladı. Kendisi dünyaya geldiği gün her şey nasıl olup bitmişti acaba? Ona bebek odasını hazırlayacak bir kız kardeşi var mıydı? Herhalde yoktu, diye düşündü. Belki hastaneden eve bile götürülmemiş, Pendieton'ların gelip almaları için hastanede bekletilmişti. Bunu aklından geçirirken içinde bir mutsuzluk duygusu kabardı.</p>

  <p class="p5">Pendleton'larL</p>

  <p class="p5">Onları annesiyle babası dışında herhangi birileri gibi hiç düşünmemişti. Ama elbette onlar annesiyle babası değildiler.</p>

  <p class="p5">Gerçek annesi nasıl biriydi acaba? Michelle'i neden istememiş olabilirdi? Bunları aklından geçirirken bebeği bağrına bastı. İçine bir yalnızlık duygusu dolmuştu. Keşke Jeff'e ve annesine beni yalnız bırakmalarını söylememiş olsaydım, diye geçirdi içinden. Yüksek sesle söylendi: «Ben bir aptalım!» Evin sessizliği içinde kendi sesi onda bir şaşkınlık yarattı. Sesli düşünmeyi sürdürdü sonra: «Harika bir annemle harika&nbsp;bir babam var. Gerçek annemin neye benzediğinden bana ne!»</p>

  <p class="p5">Pencere önündeki iskemleden kararlı bir biçimde kalktı ve gidip okul kitaplarından birini aldı. En iyisi ev ödevini yapmak, kendimi perişan etmek değil, dedi içinden. Yatağın üzerine oturdu. Amanda'yı koltuğunun altına sıkıştırdı ve 1812 Savaşını okumaya başladı.</p>

  <p class="p5">Saat beş buçukta Michelle kitabı bir yana bırakıp evden çıktı ve yar boyunca yürümeye başladı. Ortalık hâlâ aydınlıktı. Ama havada nemli&nbsp;bir serinlik vardı. Benson'lara varmadan denizden yaklaşan sis her tarafı kaplayacaktı. Siste yürümenin hoşuna gidip gitmeyeceğinden pek&nbsp;emin değildi. Geliş izlerini takip ederek otomobille geldikleri yola çıktı.&nbsp;Çevredeki ağaçlar sonbahara hazırlanıyordu ve yeşilliklerin arasındaki&nbsp;kırmızıyla altın sarısı renkler denizden yaklaşan sisin koyuluğuyla bir&nbsp;denge oluşturuyordu. Yolun sonundaki eski mezarlığın önüne geldiğinde dönüp doğuya baktı. Sis sessizce yara kadar ulaşmış, kendisine&nbsp;doğru gelmeye başlamıştı. Sisin dalga dalga beyazlığı batmakta olan&nbsp;güneş boyunca altın rengine dönüşüyor, kıyılarda da ıslaksı bir koyuluk&nbsp;kazanıyordu.</p>

  <p class="p5">Michelle durdu. Sessizce, adeta sürünür gibi yaklaşan sise baktı. Mezarlığı çoktan kaplamıştı bile. Bulunduğu yerden mezarlıkta görülebilen tek şey kuru meşe ağacının dallarıydı. Bu manzarayı seyrederken&nbsp;sis, ağacı da tümüyle kapladı, dallar grilik içinde kayboldu.</p>

  <p class="p5">Birden sis içinde bir şey kıpırdadı.</p>

  <p class="p5">Önce belli belirsiz, sisin içine düşen kara bir gölge gibiydi.</p>

  <p class="p5">Michelle ileriye doğru bir adım atarak yoldan çıktı.</p>

  <p class="p5">Gölge ona doğru yaklaştı. Giderek rengi koyulaşıyor ve bir şekil oluşuyordu.</p>

  <p class="p5">Genç bir kızın gölgesiydi bu. Siyahlar içindeydi, başında da bir bone vardı.</p>

  <p class="p5">Michelle'in bir gece önce rüyasında gördüğü kızdan başkası değildi.</p>

  <p class="p5">Yoksa, yine mi rüya görüyordu?</p>

  <p class="p5">Bir korku başlangıcı Michelle'i sarmaya başladı, kendini soğuk bir çember içinde hissetti.</p>

  <p class="p5">Garip nesne sisle birlikte hareket ediyor, ona doğru yaklaşıyordu. Michelle tedirginlik içinde, gördüğünün ne olduğunu anlayamadan bakıyordu.</p>

  <p class="p5">Sis siyahlar giyinmiş çocuğu iyice sardı ve gölge bir ara kayboldu. Hafif bir esinti sisi bölünceye kadar da öyle kaldı.</p>

  <p class="p5">Gölge hâlâ oradaydı. Sessiz ve hareketsiz, boş gözleri Michelle'e dikili duruyordu. Tıpkı bir akşam önce rüyasında gördüğü gibi soluk&nbsp;benizli ve görmeyen bakışlıydı.</p>

  <p class="p5">Gölge kapkara kolunu kaldırarak Michelle'e «gel» der gibi bir işaret yaptı.</p>

  <p class="p5">Michelle de istemeden ileriye doğru bir adım attı.</p>

  <p class="p5">Kara gölge kayboluverdi.</p>

  <p class="p5">Michelle tam bir hareketsizlik ve dehşet içinde kalakalmıştı.</p>

  <p class="p5">Çok yakınına kadar varan sis şimdi de onu sarmaya başlamıştı. Sisin teması soğuk ve nemliydi. Birkaç dakika önce kara hayaletin çağırışı gibi bir duygu uyandırıyordu Michelle'de.</p>

  <p class="p5">Michelle yavaşça sisten geri çekilmeye başladı.</p>

  <p class="p5">Ayağı yaya kaldırımının kenarına dokundu ve ayağının altında asfaltın sertliğini hissetmesi onu içine düştüğü hayaletler dünyasından gerçeğe döndürdü. Birkaç saniye önce adeta canlı bir varlık olan sis şimdi sadece bir sisti.</p>

  <p class="p5">Akşam güneşinin sis içinden süzülüp gelen ışıkları soluklaşmaya başlarken Michelle, Benson'ların evinde yaşayacağı huzura doğru&nbsp;adımlarını sıklaştırdı.</p>

  <p class="p5">Jeff kapıyı açıp Michelle'i karşısında görünce, «Merhaba!» dedi. «Neredesin? Ben de gelip seni arayacaktım. Hani, saat altıda burada&nbsp;olacaktın?»</p>

  <p class="p5">Michelle itiraz etti:</p>

  <p class="p5">«Henüz saat altı olmadı ki? Ben saat beş buçukta evden çıktım. Buraya yürümek ancak birkaç dakika tuttu.»</p>

  <p class="p5">Jeff büyükbabasının duvarı süsleyen büyük saatini göstererek:</p>

  <p class="p5">«Saat şimdi altı buçuk,» dedi. «Ne yaptın? Mezarlıkta durdun mu yoksa?»</p>

  <p class="p5">Michelle, Jeff'e dikkatle baktı. Ama yüzünde merak dışında herhangi bir ifade yoktu. Tam Jeff'e olanları anlatacakken o gün öğle saatlerinde geçen konuşmaları anımsadı. Hemen fikrini değiştirdi:</p>

  <p class="p5">«Herhalde bizim saat yanlış,» dedi. «Yemekte ne var?»</p>

  <p class="p5">«Güveç!» Jeff öne geçerek Michelle'i yemek odasına götürdü. Annesi de orada bekliyordu.</p>

  <p class="p5">Constance Benson, Michelle içeri girdiğinde onu baştan ayağa şöyle bir süzdü:</p>

  <p class="p5">«Kaygılanmaya başlamıştık,» dedi. «Neredeyse Jeff'i gönderecektim bakması için.»</p>

  <p class="p5">Michelle kendisine ayrılan iskemleye yerleşirken:</p>

  <p class="p5">«Özür dilerim,» dedi. «Sanırım bizim saat yanlış. Daha doğrusu, geri kalmış.»</p>

  <p class="p5">«Öyle ya da sen ağırdan aldın. Bunu onaylamıyorum ben.»</p>

  <p class="p5">«Sis! Bastırmaya başlayınca ben de biraz durdum ve sisin yaklaşmasını seyrettim.»</p>

  <p class="p5">Michelle tabağına yemek almak için uzandığında Jeff'le annesinin şaşkın şaşkın ona bakmakta olduklarını farkında değildi.</p>

  <p class="p5">Constance'ın bakışları pencereye kaydı. Sisi görürüm diye bakmıştı. Öyle bir şey yoktu. Alabildiğine berrak bir akşam saatiydi.</p>

  <p class="p5"><a id="a12"></a><span class="t1">&nbsp;</span></p>
</body>
</html>
