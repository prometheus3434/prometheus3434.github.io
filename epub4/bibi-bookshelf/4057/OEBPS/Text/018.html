<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XIV. Bölüm</title>
</head>

<body>
  <h1 class="h11">XIV. Bölüm</h1>

  <p class="p5">Michelle mutfak kapısının ardından gürültüyle kapanmasına aldırmadan eve daldı, kitaplarını masanın üzerine attı, doğruca buzdolabına koştu. Annesinin kendisini izlediğinin bilincindeydi. Elinin titreyişini&nbsp;ondan gizleyebilmek için çaba harcıyordu. June konuşmak için bardağına süt koymasını bekledi:</p>

  <p class="p5">«İyi misin?»</p>

  <p class="p5">«iyiyim,» dedi süt şişesini yerine koyarken Michelle ve gülümsedi.</p>

  <p class="p5">June kızına dikkatle baktı. Bir şeyler olduğunun farkındaydı. Ama onu neyin böylesine korkutmuş olabileceğini kestiremiyordu. Gelişini&nbsp;uzaktan izlemiş, eve yaklaşınca bir duraksama geçirdiğini, sonra atölyeye yöneldiğini, orada birkaç saniye pencereye eğildiğini görmüştü. Pencereden ayrılıp eve yöneldiğinde ona bir şeyler olmuş gibiydi.</p>

  <p class="p5">«Neye bakıyordun orada?»</p>

  <p class="p5">«Şeye bakıyordum...» June onun zaman kazanma çabası içinde olduğunun farkındaydı.</p>

  <p class="p5">«Atölyede demek istiyorum. Senin pencereden baktığını gördüm de.»</p>

  <p class="p5">«Hayır, göremezsin...» diye başladı Michelle, sonra toparlanarak pencereye döndü, gülümsedi.</p>

  <p class="p5">Dışarıda güneş pırıl pırıldı.</p>

  <p class="p5">Sis çoktan gitmişti.</p>

  <p class="p5">«Hiç, hiçbir şey!» dedi Michelle. «Sadece orada mısın, çalışıyor musun diye bakmıştım.»</p>

  <p class="p5">«Hımmm!» diye mırıldandı June, söylenene pek inanmadan. Ama üstelemeden de sordu: «Okulda her şey nasıl gitti?»</p>

  <p class="p5">«iyiydi.» Michelle bardağındaki sütü bitirdi, ayağa kalkmak için bir hamle yaptı. Kalçası iyice acıyordu. Masanın üzerine atıverdiği kitaplarını aldı ve mutfağın yanındaki bölmeye doğru yürüdü. June ardından&nbsp;seslendi: •</p>

  <p class="p5">«Bugün okul dönüşü Sally'yi beraberinde getirirsin diye düşünmüştüm.»</p>

  <p class="p5">«Yapması gereken birtakım işleri vardı,» diye yalan söyledi Michelle: «Ayrıca kendi başıma yürümek istedim.»</p>

  <p class="p5">«Yani, Jeff de mi seninle yürümedi demek istiyorsun?»</p>

  <p class="p5">«Bir süre yürüdü. Önce Susan Peterson'la onun evine kadar gitmiş, sonra gelip beni yolda buldu.»</p>

  <p class="p5">June kızına yeniden dikkatle baktı. Söylemediği bir şey vardı. Michelle'in yüzünde bir kurnazlık okunuyordu. June hâlâ onun söylemediği, sakladığı bir şeyler olduğuna inanarak: «Kötü bir şey olmadığından eminsin değil mi?» diye sordu.</p>

  <p class="p5">«Her şey iyiydi, anne!» Michelle'in sesinde bir rahatsızlık belirtisi vardı. Bu yüzden-June konunun üzerine gitmekten vazgeçti.</p>

  <p class="p5">«Ekmek yapmak için bana yardım etmek ister misin?»</p>

  <p class="p5">Michelle birkaç saniye düşündü. «Yetiştirmem gereken pek çok şey var. Sanırım, ben yukarıya odama çıksam daha iyi olacak.»</p>

  <p class="p5">June onu kendi haline bıraktı, kendi de ekmek işine döndü. Çalışırken bir ara gözleri atölyeye kaydı.</p>

  <p class="p5"><span class="t10">Neydi o? Michelle oraya bak</span><span class="t10">ı</span><span class="t10">p ne görmü</span><span class="t10">ş</span><span class="t10">tü. Onu korku,an bir</span> <span class="t10">ş</span><span class="t10">eyler. Öyle oldu</span><span class="t10">ğ</span><span class="t10">undan hiç ku</span><span class="t10">ş</span><span class="t10">kum yok.</span> Ellerini hamurdan çıkardı. Önlüğüne iyice sildi. Sonra hızla evden çıktı. Michelle her ne görmüşse onun hâlâ orada olması gerekirdi...</p>

  <p class="p5">Michelle yatak odasının kapısını kapadı, yatağına gömüldü. Atölyede gördüğü insanlardan annesine söz etmesi gerekip gerekmediğine karar veremiyordu. Ama birileri ya da bir şey ona bu konuda konuşmamasını söylüyordu. Gördüğü bir gizdi. Kendisiyle Amanda arasında bir giz. Ama korkutucu olmuştu. Hatta şu anda onu anımsadığında bile&nbsp;tüm vücudundan bir ürperme geçiyordu.</p>

  <p class="p5">Yataktan kalktı, pencerenin yanındaki koltuğa gitti, kenarına dayanmış duran bebeği aldı. Çinlileri anımsatan yüzüne baktı.</p>

  <p class="p5">«Ne istersin, Amanda?» diye sordu yumuşak sir sesle: «Senin için ne yapmamı istersin?»</p>

  <p class="p5">«Senin bana bir şeyleri göstermeni isterim!» diye birileri kulağına fısıldadı: «Bana bir şeyleri göstermeni ve benim arkadaşım olmanı.»</p>

  <p class="p5">«Ama görmek istediğin ne? Neyi görmek istediğini bilmezsem sana ne gösterebilirim?»</p>

  <p class="p5">«Ben uzun bir zaman önce olup bitenleri görmek istiyorum. O zaman göremediğim şeyleri... Seni bunca zamandan beri bekliyordum.&nbsp;Bir süre seni görebileceğimi hiç düşünmedim. Çok çalıştım. Başka&nbsp;insanların, görmek istediklerimi bana göstermeleri için çok uğraştım.&nbsp;Hiçbir zaman bunu yapamadılar. Sonra, günün birinde sen çıkıp geldin...»</p>

  <p class="p5">Fısıltı birden bir gürültüyle kesildi. Ses de yine alçak tonda: «Bu nedir?» diye sordu.</p>

  <p class="p5">«Sadece Jenny. Ağlıyor.» Jennifer'in aşağıdaki bebek odasından gelen yaygaraları arttı. Michelle bir süre bekledi. Annesinin merdivenleri&nbsp;tırmanışını işiteceğinden emindi. Beklerken fısıltı yeniden konuştu:</p>

  <p class="p5">«Onu göster bana!»</p>

  <p class="p5">«Bebeği mi?»</p>

  <p class="p5">«Onu görmek istiyorum.»</p>

  <p class="p5">Jennifer'in bağırtıları dahc. da arttı. Michelle kapıya gitti.</p>

  <p class="p5">«Anne!» Hiçbir karşılık gelmedi.</p>

  <p class="p5">«Anne, Jenny ağlıyor!» Yine ses gelmeyince aşağıya, çocuk odasına yöneldi, Amanda'nın beraberinde, yanında olduğundan emin yürüdü. Görünürde hiçbir şey yoktu, ama onun varlığını hissediyordu. Bu duygudan çok hoşlandığına da kendini inandırmıştı</p>

  <p class="p5">Bebek odasının kapısını açtı. Kapı açılır açılmaz Jennifer'in sesi daha da yükseldi. Michelle ağlayan bebeği yerinden aldı ve annesinin&nbsp;öğrettiği biçimde onu kucaklayıp göğsüne bastırdı.</p>

  <p class="p5">«Çok güzel değil mi?» diye fısıldadı Amanda'ya. Amanda da fısıltıyla karşılık verdi.</p>

  <p class="p5">«Ona bir şey yap!»</p>

  <p class="p5">«Bir şey yap mı? Ne yapayım? Niçin yapayım?»</p>

  <p class="p5">«O da öbürleri gibi... O senin arkadaşın değil...»</p>

  <p class="p5">«O benim kardeşim,» diyerek sertçe, ama kendinden çok emin olmadan karşılık verdi Michelle.</p>

  <p class="p5">«Hayır,» dedi Amanda. «Kardeşin değil o senin. O <span class="t10">onlar</span><span class="t10">ı</span><span class="t10">n</span> kızı, senin kardeşin değil. Onlar onu seviyorlar, seni değil.»</p>

  <p class="p5">«Doğru olamaz bu!»</p>

  <p class="p5">«Doğru! Bunun doğru olduğunu sen de biliyorsun. O nedenle bir şey yapman lazım.» Fısıltı şiddetlenmiş, MicheHe'i sıkıştıran, ona buyruk veren bir tona yükselmişti.</p>

  <p class="p5">Michelle başını eğerek kucağındaki Jenny'ye, onun incecik çizgilerine baktı. Mutsuz bir biçimde yüzünü buruşturarak birden içinde doğan, mantıkla açıklanamaz birtakım duygularla onu kucağında sıkmak, ağlamasını durdurmak, onu cezalandırmak istedi.</p>

  <p class="p5">Kollarını sıktı, bebeği göğsüne sımsıkı bastırdı.</p>

  <p class="p5">Jennifer'in bağırtıları can acısı çığlıklarına dönüştü.</p>

  <p class="p5">Michelle kollarını biraz daha sıktı. Bu kez Jenny'nin sesi zayıflar gibi oldu. Buna karşılık Amanda'nın sesi daha da yükseldi:</p>

  <p class="p5">«Tamam, işte öyle!..» Fısıltı böğürtü halini aldı: «Sık, daha sık onu!»</p>

  <p class="p5">Jenny'nin gözleri yuvalarından fırladı. Minicik elleri biraz nefes alabilmek için çırpınmaya başladı. Çocuğun ağlaması artık çırpınma halini almıştı. Ses cılızlaşmış, kesilmeye doğru gidiyordu.</p>

  <p class="p5">«Biraz daha, biraz daha...»</p>

  <p class="p5">Tam o sırada June çocuk odasının kapısında belirdi: «Michelle! Michelle, ne oluyor?»</p>

  <p class="p5">Bir düğmeye basılmış gibi bir şey oldu. Michelle'e buyruklar veren ses kayboluverdi. Michelle önce annesine, sonra kucağındaki Jennifer'in yüzüne baktı. Birden bebeği sıkıştırmakta olduğunu anladı. Canını&nbsp;yakacak kadar sıkıştırmıştı. Kollarını gevşetti. Jennifer de birden ağlamayı bırakıp derin bir nefes aldı. Morarmaya başlamış yüzü yeniden&nbsp;eski rengine döndü. Yerlerinden fırlayan gözleri normalleşti.</p>

  <p class="p5">«Ağladığını... onun ağladığını işittim,» dedi Michelle. «Sen yukarı çıkmayınca aşağı indim.. Ne olduğuna bakmak istedim. Sadece kucağıma almıştım onu...»</p>

  <p class="p5">June çocuğu onun elinden aldı. Bebek yeniden hıçkırmaya başlamıştı. Göğsüne bastırdı.</p>

  <p class="p5">«Atölyeye gittiğim için sesini işitemezdim. Neyse, her şey geçti şimdi.» Jennifer'i biraz pışpışladı. Böylelikle sesin yumuşamasını sağladı. «Ben ona bakarım,» dedi Michelle'e. «Sen odana dönebilirsin. Tamam&nbsp;mı?»</p>

  <p class="p5">Michelle kısa bir duraklama geçirdi. Odasına gitmek istemedi. Annesi ve kardeşiyle kalmak istiyordu.</p>

  <p class="p5">Amanda'nın sesi yeniden ona fısıldadı. Jennifer'in kız kardeşi olmadığını anımsatıyordu yine. Ayrıca o kadının annesi olmadığını da. <span class="t10">Gerçekten</span> olmadığını. Michelle'in aklı karışık düşüncelerle doldu. O karışıklık içinde kapıya, oradan hole doğru topallamaya başladı. Odasına gidiyordu.</p>

  <p class="p5">Yatağın üzerine uzandı. Bebeği kucağında, tavanı seyrediyordu. Olup bitenler şimdi şimdi ona bir şeyler ifade etmeye başlıyordu...&nbsp;Amanda haklıydı.</p>

  <p class="p5">O yalnızdı.</p>

  <p class="p5">Amanda dışında tabii.</p>

  <p class="p5">Amanda onun arkadaşıydı.</p>

  <p class="p5">«Seni seviyorum,» diye fısıldadı bebeğe: «Seni dünyada her şeyden çok seviyorum!»</p>

  <p class="p5">O gün öğleden sonra Cal eve geldiğinde June mutfakta oturmuş, Jennifer kucağında, pencereden denizi seyrediyordu. Cal mutfağın&nbsp;kapısında biraz durdu, onlara baktı. Öğleden sonrasının eğik ışığı üzerlerine sıcak bir aydınlık hali'.de düşüyordu. Cal'a bir an manzaranın&nbsp;güzelliği, anneyle çocuk, <span class="t10">kendi</span> karısı ve çocuğu, körfeze bakan pencerenin çerçevelediği koy olağanüstü bir tablo gibi göründü. Ama June&nbsp;yüzünü döndüğünde bu güzel, sıcak izlenim paramparça oldu.</p>

  <p class="p5">«Otur, Cal,» dedi. «Seninle konuşmak istiyorum.» Onunla Michelle hakkında konuşmak istiyordu. Bu besbelliydi.</p>

  <p class="p5">«Yanlış bir şey var,» diye başladı June söze: «Sanırım, bu onun topallamasından çok daha kötü. Tanrı bilir ya, bugün okulda bir şeyler&nbsp;olduğu anlaşılıyor. Belki de okuldan sonra. Ne olduğunu bana söylemiyor. Ama onu korkutan bir şey var.»</p>

  <p class="p5">«Eee! Bu onun ilk günüydü okulda...» diye söze girdi Cal, ama June ona sözünü tamamlama fırsatı vermedi:</p>

  <p class="p5">«Dahası var. Bugün öğleden sonra atölyedeydim, çalışıyordum. Jenny'nin ağladığını işittim. Ona bakmak üzere yukarı çıktığımda Michelle oradaydı. Jenny yi kucağında tutuyordu ve yüzünde son derece&nbsp;sert ve garip bir ifade vardı. Sanki ne olduğunun farkında değil gibiydi.&nbsp;Jenny'yi alabildiğine sıkıştırıyordu...» June'un sesi hafifledi. Öğleden&nbsp;sonrasının o anıyla ilgili her şey olanca canlılığıyla gözlerinin önündeydi.</p>

  <p class="p5">Cal bir süre sessiz kaldı. Sonunda konuşmaya karar verdiğinde sesi gergindi:</p>

  <p class="p5">«Ne demeye çalışıyorsun? Michelle'le ilgili bir sorun mu var demek istiyorsun?»</p>

  <p class="p5">«Bunu ikimiz de biliyoruz.» June söze böyle başladı ama bu kez de Cal onun sözünü bitirmesine izin vermedi:</p>

  <p class="p5">«Düştü. Vücudunda birtakım berelenmeler oldu. Okuldan da geri kaldı biraz. Ama şimdi her gün biraz daha iyileşiyor.»</p>

  <p class="p5">«iyileşmiyor. O senin düşüncen. Vaktinin birazının onunla geçirecek olursan onun eski Michelle olmadığını, görmeye alıştığımız ve bildiğimiz Michelle olmadığını anlayacaksın.» istemediği halde sesi yükseliyordu: «Ona bir şeyler oluyor, Cal. Giderek kendi içine kapanıyor. Tüm zamanını kendi başına, şu Allahın cezası bebekle geçiriyor. Bunun&nbsp;neden böyle olduğunu bilmek istiyorum. Seninle ilgili olarak diyeceğim&nbsp;şu, vaktinin birazını ona ayırman gerekir. Yarın onu okula götüreceğim&nbsp;zaman sen de birlikte olacaksın. Onu okuldan almak için gittiğimde de.&nbsp;Akşam üzerleri de gazetelere gömülmekten ve Jenny'yle ilgilenmekten&nbsp;biraz vakit ayır da Michelle'le meşgul ol. Bu dediklerim yeterince açık&nbsp;mı?»</p>

  <p class="p5">Cal ayağa kalktı. Yüzü biraz karanlık, gözleri dalgındı: «Bırak da hayatımı kendime göre kendim düzene koyayım. Tamam mı?»</p>

  <p class="p5">June sertçe karşılık verdi:</p>

  <p class="p5">«Hayatın yalnız senin değil. O aynı zamanda benim hayatım, Michelle'in hayatı ve Jenny'nin de hayatı. Olup bitenlerden ötürü çok üzgünüm. Sana yardım edebilmek isterdim. Ama Michelle'e bir şeyler oluyor. Küçük bir kız o ve bize ihtiyacı var. Bizi aradığında onunla olmamız gerekir. İkimiz de.»</p>

  <p class="p5">Cal onun son sözlerini duymadı bile. Mutfaktan çoktan ayrılmıştı. Koşarak aşağıya, oturma odasına inmiş ve içeri girdikten sonra da kapıyı kapamıştı. Bir kadeh içki koydu. Karısının söylediklerini unutmaya&nbsp;çalışıyordu. Onu suçlayan sözlerini. Hep suçlardı zaten.</p>

  <p class="p5">Ama June'un dedikleri kulaklarından gitmiyordu bir türlü.</p>

  <p class="p5">Ona yanlışını göstermeli, kanıtlamalıydı.</p>

  <p class="p5">Ona ve kendine her şeyin yolunda olduğunu, Michelle'in iyi olduğunu, kendisinin de iyi olduğunu anlatmalıydı.</p>

  <p class="p5">O akşam, yemekten sonra Michelle oturma odasının kapısında göründü. Satranç takımı koltuğunun altındaydı.</p>

  <p class="p5">«Baba!»</p>

  <p class="p5">Cal koltuğuna gömülmüş gazete okuyordu. June karşısındaki koltuğa yerleşmişti, örgüsüyle meşguldü. Cal kızına gülümsedi: «Hımmmm?»</p>

  <p class="p5">«Satranç oynamak ister misin?» Michelle piyonların bulunduğu kutuyu salladı.</p>

  <p class="p5">Cal özür dileyerek oynayamayacağını söyleyecekti ki, June'un sert bakışıyla bundan vazgeçti. «Pekâlâ,» dedi hiçbir heyecan belirtisi göstermeden: «Sen piyonları yerleştir. Ben de o arada kendime bir içki alayım.»</p>

  <p class="p5">Michelle yere eğilip oturdu. Sol bacağını acayip bir biçimde yana kaskatı uzattı ve satranç tahtasını hazırlamaya koyuldu. O işini bitirene&nbsp;kadar babası da dönmüştü. Michelle ilk çıkışı yaptı. Cal da yere yerleşti.</p>

  <p class="p5">Michelle bekliyordu.</p>

  <p class="p5">Cal'ın durumu incelediği anlaşılıyordu. Ama Michelle öyle olduğundan emin değildi. Nitekim babasını uyardı:</p>

  <p class="p5">«Sıra sende, baba!»</p>

  <p class="p5">«Ah, affedersin!» dedi Cal, gelişigüzel ve Michelle'in ilk çıkışına karşılık o da piyonlardan birini ileri sürdü. Michelle hafifçe kaşlarını çattı. Babasının oyunundaki yanlışın ne olduğunu anlamaya çalıştı. Sonra&nbsp;yanlış çıkışını düzeltti.</p>

  <p class="p5">Cal hiç oralı olmaksızın, gözleri önündeki satranç tahtasında kadehinden içkisini yudumlayarak öylece durdu. Bu durum Michelle onu yeniden uyarıncaya kadar sürdü. Sırasını kullanıp hamlesini yapan Mic-helle şaşkınlık içinde bakıyordu Cal'a. Acaba babası kendisinin neye&nbsp;hazırlandığını görmüyor muydu? O güne kadar onun böyle bir hamlesinin sonuçlanmasına asla izin vermemişti. Vezirini sürdü.</p>

  <p class="p5">June elindeki örgüyü bir yana koyarak onların oyununu seyre geldi. Michelle'in stratejisini anlayarak ona göz kırptı ve Cal'ın içine düştüğü tuzaktan kurtulmak için birkaç piyonunu feda etmesini bekledi. Ancak Cal durumun hiç de farkında görünmüyordu.</p>

  <p class="p5">«Cal, senin sıran!»</p>

  <p class="p5">Cal'dan hiç ses çıkmadı. Michelle yavaş bir sesle:</p>

  <p class="p5">«Aldırış ettiği yok galiba,» dedi. Cal onu da işitmişe benzemiyordu. Michelle dayanamadı: «Baba, eğer oynamak istemiyorsan... Gerçekten&nbsp;oynamak zorunda değilsin.»</p>

  <p class="p5">«Ne dedin?» dedi dalgınlığından silkinen Cal, uzanıp piyonlardan birini oynadı. Michelle babasının kendini oyuna ne kadar verdiğini anlamak istedi, tuzağını hazırlayarak bundan sıyrılmasını beklemeye koyuldu. Aslında onun da kendisine yem uzattığını düşünüyordu. Hatta öyle&nbsp;olduğundan emindi. Şimdi akıllıca bir çıkış yapması beklenirdi. Asıl&nbsp;mücadele sonra başlayacaktı. Oyunun devamının nasıl gelişeceğini dikkatle izlemeye başladı.</p>

  <p class="p5">Cal kadehini başına dikti, dikkatsiz bir Çıkış daha yaptı. Anlamsız bir hamleydi bu. Michelle vezirinin önünü açarak, «Mat!» deyince omuz&nbsp;silkmekle yetindi ve: «Yeniden diz bakalım taşları,» dedi. «Bir daha&nbsp;oynayacağız.»</p>

  <p class="p5">«Neden?» diye sordu Michelle. Gözlerinde şimşekler çakıyordu: «Doğru dürüst oynamadıkça hiçbir anlamı yok ki...» Acele piyonları toplayıp, kutusuna koydu. Biraz zorlanarak ayağa kalkıp üst kata yöneldi.</p>

  <p class="p5">Michelle gider gitmez June konuştu hemen: «Bir deneme yaptığın için sanırım sana teşekkür etmem gerekir... Ona doğru dürüst bakmamış olsan da, konuşmasan da, hatta herhangi bir tepki göstermesen&nbsp;de, en azından onunla karşı karşıya oturdun. Ne hissediyorsun?»</p>

  <p class="p5">Cal bu soruya karşılık vermedi.</p>

  <p class="p5"><a id="a19"></a><span class="t1">&nbsp;</span></p>
</body>
</html>
