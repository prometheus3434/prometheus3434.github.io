<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XVI. Bölüm</title>
</head>

<body>
  <h1 class="h11">XVI. Bölüm</h1>

  <p class="p5">Michelle mutfağa geldiğinde June'un bakışları kaygıyla doluydu. Kızının topallamasının arttığını farketti. Çocuğun bakışlarındaki yorgunluk onu daha da kaygılandırdı.</p>

  <p class="p5">«İyi misin sen bu sabah?»</p>

  <p class="p5">«İyiyim,» dedi önce Michelle, sonra ekledi: «Kalçam ağrıyor. Hepsi o kadar.»</p>

  <p class="p5">«Belki de okula gitmesen daha doğru olur,» diye öneride bulundu June.</p>

  <p class="p5">«Gidebilirim. Babamla giderim. Bugün öğleden sonra ağrım geçmezse size telefon ederim. Olur mu?»</p>

  <p class="p5">«Olur tabii. Ama çok yorgunsan?..»</p>

  <p class="p5">Michelle direndi: «Ben iyiyim.»</p>

  <p class="p5">Cal okuduğu gazeteden başını kaldırarak June'a baktı. Bu bir uyarı bakışıydı. <span class="t10">E</span><span class="t10">ğ</span><span class="t10">er iyiyim diyorsa, iyidir. Üsteleme!</span> <span class="t10">İ</span><span class="t10">yi demektir.</span> June,&nbsp;Cal'ın demek istediğini gözlerinde okudu, sonra dikkatini haşlamakta&nbsp;olduğu yumurtalara çevirdi. O arada Michelle de babasının karşısındaki&nbsp;bir koltuğa yerleşmişti.</p>

  <p class="p5">«Resmi ne zaman bitireceksin?»</p>

  <p class="p5">«O işe döndüğümde bitiririm. Pek acelem yok şimdilik.»</p>

  <p class="p5">«Sana yardım edebilirim,» dedi Michelle.</p>

  <p class="p5">«Göreceğiz.» Bunu söyleyen Cal'dı. Sesi tarafsızdı. Ama Michelle onun, önerisine karşı olduğunu sezinledi. İtiraz etmek üzere ağzını&nbsp;açmışken toparlandı ve hemen konuyu değiştirdi.</p>

  <p class="p5">Üst kattan Jenny'nin sesi geliyordu. Ocağın yanında duran June önce başını kaldırarak yukarı baktı. Sonra kocasıyla kızına döndü: «Mic-helle, sen acaba...»</p>

  <p class="p5">Ama o sözünü bitirmeden Cal ayağa kalkmış ve merdivenlere yönelmişti bile.</p>

  <p class="p5">«Ben bakarım. Bir dakikaya kalmaz dönerim.»</p>

  <p class="p5">June gözlerini Michelle'in, babasının mutfaktan çıkışını izleyen bakışlarından ayıramadı. Ama Michelle dönüp konuşmaya istekli bir&nbsp;biçimde ona bakınca hemen kaynayan yumurtalarla meşgul görünerek&nbsp;konuşmaktan kaçındı. Yapabileceği hiçbir şey yoktu. Kendini çaresiz&nbsp;ve yetersiz hissediyordu. Hem kendine, hem de Cal'a kızıyordu.</p>

  <p class="p5">«İşte kızım!» dedi Cal mutfağa döndüğünde. Jenny babasının kollarında yatıyordu. Cal masanın çevresindeki iskemlelerden birine yerleşip bebeği kucağında hoplatmaya başladı. Her hoplatılışta bebeğin gülmesi, kahkahalar atması hoşuna gidiyordu.</p>

  <p class="p5">Michelle: «Ben de biraz tutabilir miyim onu?» diye sordu babasına.</p>

  <p class="p5">Cal kızına bakıp başını salladı:</p>

  <p class="p5">«Babasının kucağından pek memnun. Ne güzel değil mi?»</p>

  <p class="p5">Michelle hiç karşılık vermedi. Birden iskemlesinde doğruldu.</p>

  <p class="p5">«Yukarıda bir şeyler unuttum. Gideceğimiz zaman bana sesleniver, olur mu?» Cal dikkatini kucağındaki bebekten ayırmadan başını salladı.</p>

  <p class="p5">Michelle mutfaktan ayrılınca June:</p>

  <p class="p5">«İnsafsızlıktı bu yaptığın,» dedi. Cal gözlerini bebekten ayırdı:</p>

  <p class="p5">«Neymiş o insafsızlık olan?» dedi June'un yüzündeki ifadeye şaşkınca bakarak. Yaptığı neydi ki onun?</p>

  <p class="p5">«Jenny'yi kucağına almasına izin veremez miydin sanki?»</p>

  <p class="p5">«Affedersin, anlayamadım?» Cal'ın bakışları June'un ne demek istediğini anlamadığını açıkça gösteriyordu.</p>

  <p class="p5">«Neyse, boşver,» dedi June, yumurtaları tabaklara koymaya başladı. * *</p>

  <p class="p5">O sabah Paradise Point'e varıncaya kadar ne Cal, ne de Michelle ağzını açtı. Tek sözcük bile konuşmadılar. Olağan bir suskunluk değildi&nbsp;bu. Boston'da zaman zaman olduğu gibi arkadaşça bir suskunluk da değildi. Aksine aralarında bir boşluk meydana gelmişti sanki; boşluk, bir körfezmişcesine giderek genişliyor ve ikisi de bunun iki yakasının&nbsp;nasıl biraraya getirilebileceğini bilemiyordu.</p>

  <p class="p5">Sally Carstairs, Susan Peterson'un tekdüze vızıltısını dinlememeye çalışıyordu.</p>

  <p class="p5">Bahçedeki akçaağacın altında oturmuş, yemeklerini yiyorlardı. Susan'ın susmaya hiç niyeti yok gibiydi. Sally'ye en azından bir çeyrek&nbsp;saatten beri mızıldanıp duruyordu:</p>

  <p class="p5">«Onun başka bir okula gitmesi gerekirdi,» diye lafa başladı Susan. Gözleri, biraz ötede, merdivenlerin en üst basamağında oturan Michel-le'e dikilmiş olduğundan onun kimden söz ettiğini anlamıştı Sally.&nbsp;«Onun etrafımızda, oltaya takılı garip bir yaratık gibi dolaşıp durmasını&nbsp;seyretmek zorunda mıyız biz? Neden onu başka bir okula, özel çocukların gittiği okullardan birine göndermiyorlar sanki? Eğer geri zekâlılara&nbsp;özel denebilirse tabii...»</p>

  <p class="p5">«O geri zekâlı değil, sadece topallıyor,» diye karşı çıktı Sally. Susan çalımlı bir tavırla:</p>

  <p class="p5">«Ne farkeder?» dedi. «Hilkat garibesi, hilkat garibesidir.»</p>

  <p class="p5">Sonra yine ara vermeden konuşmasını sürdürdü. Sesi öfkeden titriyordu. Michelle'in varlığına karşı oluş nedenlerinin ardı arkası gelmiyordu. Öbür çocuklarla birlikte aynı okulda olmasını kabul edemiyordu. Onu sınıfta yalnız bırakmak gerekirdi mutlaka.</p>

  <p class="p5">Sally dinlemek için gerçekten çaba harcıyorsa da Susan'ın sesi bir arı vızıldamasıydı sanki ve beyninde titreşimler yaratıyordu. Birkaç dakikada bir Michelle'den yana bakıyor, Susan'ın söylediklerini işitip işitmediğini anlamak istiyordu. Ama Michelle onlarla ilgilenmiyordu. Tam&nbsp;Sally, Susan'i yeterince dinlediği kanısına vararak ayağa kalktığı ve Mic-helle'in yanına gitmeye hazırlandığı sırada Annie Whitmore koşa koşa&nbsp;Michelle'in yanına geldi. Sally onların karşı karşıya konuştuklarını gördü. Sonra Annie ayağa kalktı, Michelle'in ellerinden tutarak onu kaldırmak için çekiştirmeye başladı. Akçaağacın altında oturan öbür çocuklar olup bitenlerin farkına vardıklarında Susan'ın sesi hafifledi, sonra&nbsp;sustu. Herkes Annie ile Michelle'in merdivenlerden inişini izlemeye başladı. Merdivenlerin sonunda, üçüncü sınıfların toplandığı bir yere doğru yürüdüler birlikte. Bir dakika sonra da Michelle atlama ipinin bir ucunu&nbsp;eline almış, Annie de öbür ucundan tutmuştu. Küçük kızlar atlama sırasına girmeye hazırlanıyorlardı.</p>

  <p class="p5">«Bana onun geri kalmış olmadığını söyleme!» dedi Susan Peter-son. Bunu söylerken de etrafını saran arkadaşları kıkırdamaya başlamışlardı.</p>

  <p class="p5">Michelle gülüşmeleri duyduysa da aldırmadı, kendince başka bir şeye güldüklerini düşündü. Ama düşündüğünün doğru olmadığını da&nbsp;biliyordu. Onların orada oluşlarını somut olarak hissediyordu. Ona bakıyor, aralarında fısıldaşıyor, gülüşüyorlardı. İlk öfke sancısı karın adalelerini burktuğunda elindeki ipi biraz daha sıkı tuttu, dikkatini Annie üzerinde yoğunlaştırarak onun, ipin her dönüşüyle birlikte topuğunu kaldırarak tempo tutuşuna dikkat etti.</p>

  <p class="p5">Fakat Susan Peterson grubunun kahkahaları giderek artmaya başlayınca Michelle için onları yok saymak biraz daha zorlaştı. Öfkesi gitgide artıyordu. Yüzünü ateş bastı. Gözlerini kapadı. Öyle durur, arkadaşlarını görüş alanının dışına iterse, onları aklından da çıkarmış olacağını düşündü.</p>

  <p class="p5">Gözlerini yeniden açtığında bir şeyler olmuş gibi geldi ona. Bir dakika öncesine kadar pırıl pırıl olan güneş sisli bir grilik saçmaya başlamıştı. Üstelik, sis basması için henüz çok erkendi. Sis hep öğleden&nbsp;sonra, akşama doğru gelirdi. Öğle yemeği saatlerinde bastırması beklenmeyen bir şeydi.</p>

  <p class="p5">Kulaklarında Susan Peterson'un iğnelemeleri giderek yükselen bir ses olup çınlıyor ve çekilmez bir baskı halini alıyordu.</p>

  <p class="p5">Kendi kendine, ipi çevir, ipi çevir, diye yineledi, ve ardından ekledi. Hiçbir şey olmadığını farzet.</p>

  <p class="p5">Gözleri kararmaya başladı. Etrafını görmez oldu. Çok geçmeden de elindeki ip dışında dünyadan koptu sanki. Atlama şarkısını daha hızlı&nbsp;söylemeye, ipi de aynı biçimde daha hızlı çevirmeye başladı.</p>

  <p class="p5">Michelle'in ipi çevirişindeki öfkeli tempo değişimi Annie'yi de etkiledi, yüzündeki mutlu gülümseme kayboluverdi. Önce sıçrayışını sıklaştırdi. İki dönüş arasındaki boşluğu değerlendirmekten vazgeçti. Michel-le'e baktı; atlamaya devam mı etmeliydi yoksa durmalı mıydı? Ama ip öylesine hızlı dönüyordu ki, ne sıçramaktan vazgeçebilir, ne de o tempoya uyabilirdi.</p>

  <p class="p5">Sonunda ip dizlerine kadar yükseldi ve Annie acıyla bağırarak ipe dolanıp yere düştü.</p>

  <p class="p5">Michelle'i uyandıran da Annie'nin o bağırması oldu.</p>

  <p class="p5">Susan Peterson'dan boşalan kahkahalar sisin içinde bir şimşek gibi loşluğu aydınlatarak ona kadar ulaştı.</p>

  <p class="p5">Elinden kayan ip, yerde yatan Annie'ye çarparak ayaklarının ucuna düştü. Michelle onu nasıl düşürdüğünü, tam olarak neler olduğunu&nbsp;anımsayamıyordu. Fakat Annie dirseğini ovuşturarak korkudan çok,&nbsp;şaşkınlıkla bakıyordu ona.</p>

  <p class="p5">«Niye yaptın bunu?» diye sordu. «Bu hıza yetişemezdim ki...»</p>

  <p class="p5">«Özür dilerim,» dedi Michelle. İleri doğru bir adım attı. Ama Annie ondan uzaklaşmak için geri çekildi hemen. «O kadar hızlı çevirmek istememiştim. Gerçekten istemedim. Sen iyi misin?»</p>

  <p class="p5">Michelle bunları söylerken bir kez daha Annie'ye yaklaşmak istedi. Küçük kız, Michelle'in yüzünde yardım etme isteğinin dışında hiçbir şey&nbsp;olmadığını farkederek kendisini yerden kaldırmasına izin verdi.</p>

  <p class="p5">«Acıyor,» diye ağlamaya başladı sonra. Bacağında bir şeyin çarpmasından ileri gelen bir iz vardı. Ayağa kalkmadan önce orasını bir daha ovuşturdu. Hemen etrafında küçük bir grup oluşmuştu. Gelenler&nbsp;önce Annie'ye, sonra da Michelle'e bakıyorlardı. Yaklaşanlar arasında&nbsp;Susan Peterson'un da bulunduğunu görünce Michelle hızla uzaklaşmaya çalıştı. Sally Carstairs'in sesini işittiğinde merdivenlere kadar varmıştı. Sally' nin sesi arkadan geliyordu.</p>

  <p class="p5">«Ne oldu, Michelle?»</p>

  <p class="p5">Michelle döndüğünde Sally ile yüz yüze geldi. Sally'nin bakışlarında meraktan başka bir şey yoktu, ama Michelle bir güvensizlik duygusu içindeydi. Her şeyden önce Sally birkaç dakika önce akçaağacın altındaydı ve öbürleriyle beraberdi.</p>

  <p class="p5">«Hiçbir şey!» dedi. «Sadece ipi biraz hızlı çevirmişim, ayağına takıldı.»</p>

  <p class="p5">O bunları söylerken Sally dikkatle yüzüne bakıyordu. Doğruyu söyleyip söylemediğini anlamak istediği çok açıktı. Tam o sırada zil çalıp da yemek paydosunun bittiğini haber verince Michelle'in üzerine daha&nbsp;fazla gitmemeye karar verdi. Sadece, «Seninle yürümemi ister misin?»&nbsp;diye sordu.</p>

  <p class="p5">«Hayır!» dedi Michelle. Sesi oldukça sertti: «Beni yalnız bırakmanı istiyorum, o kadar.» Sally biraz incinmiş bir tavırla geri dönerek hızla&nbsp;merdivenleri çıkmaya koyuldu. Michelle verdiği karşılıktan pişmanlık ve&nbsp;üzüntü duymuştu ama çok geçti artık. Sally içeri girmişti bile. Yavaş&nbsp;yavaş merdivenleri tırmandı. Öbür çocukların yanından koşa koşa&nbsp;geçişleri onu rahatlatıyordu. Aralarında gevezelik ediyorlardı aynı&nbsp;zamanda. Annie olayı unutulmuştu bile.</p>

  <p class="p5">«Ne yaptığını gördüm!» dedi Susan Peterson kulağına eğilerek. Sesi yılan ıslığı gibiydi.</p>

  <p class="p5">Michelle çok şaşırdı. Sendeledi, düşmemek için tırabzana tutundu.</p>

  <p class="p5">«Ne dedin?»</p>

  <p class="p5">«Gördüm!» dedi Susan. Gözlerinde kötülük ışıltıları vardı: «Senin Annie'yi bile bile nasıl düşürdüğünü gördüm. Gidip bunu Bayan Hatc-her'e söyleyeceğim. Belki okuldan atılırsın!» Herhangi bir karşılık beklemeden koştu. Michelle birden okulun bahçesinde yapayalnız kalıvermiş-ti. Geriye, oyun oynadıkları yere baktı. Orada neler olup bittiğini gerçekten görebilecekmiş gibi gözlerini iri iri açtı. Kasıtlı olarak hiçbir şey yapmamıştı. Öyle bir şey yapmadığından emindi. Ama ne olduğunu da gerçekten bilmiyordu. Annie Whitmore'un çığlığını işittiği o ana kadar olup&nbsp;bitenleri anımsayamıyordu. Derin bir göğüs geçirerek yeniden merdivenlere yöneldi. <span class="t10">Ke</span><span class="t10">ş</span><span class="t10">ke ölse,</span> diye düşünüyordu. <span class="t10">Susan Peterson'un&nbsp;ölmesini isterdim.</span> Merdivenlerin üst basamağına varınca yine durdu.&nbsp;Kafasının içinde Amanda'nın sesini işitiyordu. Çok yumuşak bir sesle&nbsp;ona seslenmekteydi:</p>

  <p class="p5">«Onu öldüreceğim,» diyordu Amanda fısıldayarak: «Eğer Bayan Hatcher'e söyleyecek olursa onu öldüreceğim...»</p>

  <p class="p5">June küçük Jennifer'i sepetine yerleştirdikten sonra battaniyesini yanlardan sıkıştırdı. Sonra tuvaline dönüp yaptığı deniz resmine baktı.&nbsp;Hemen hemen sonuna yaklaşmıştı resmin. Başka bir şeye başlamasınin tam zamanıydı. Kalkıp dolabın kapağını açtı. Çıplak ampulden sarkan kordondaki düğmeye bastı. İçerisi aydınlanınca en yakın resim kâğıtlarına uzandı. Aldığı, istediği boyutlardan değildi. Dolabın daha&nbsp;derinliklerine uzandı. Eline dokunan şeyleri karıştırarak, dolabın kenarlarına dokuna dokuna dibe kadar uzandı. Sonunda aradığı kâğıtlardan&nbsp;birini görerek içinde bulunduğu desteden çekti.</p>

  <p class="p5">Orada eline geçinceye kadar atölyede öyle bir parçanın bulunduğundan haberi yoktu, bakınca da kâğıdın temiz olmadığını farketti.</p>

  <p class="p5">Kaşlarını çatarak kâğıdın üzerindeki karakalem resmi incelemeye koyuldu. Böyle bir eskiz çizdiğini anımsamıyordu. Ama çizmiş olabilirdi. Kâğıdı sehpaya yerleştirdi, geri çekilerek çizilen şeye bir daha baktı.</p>

  <p class="p5">Çok garipti bu.</p>

  <p class="p5">İki çıplak figür görünüyordu. Sevişiyorlardı ve resim hiç de fena değildi.</p>

  <p class="p5">Ama bu onun değildi, ona ait olamazdı.</p>

  <p class="p5">Çizim çok farklıydı. Doğal olarak konu da.</p>

  <p class="p5">Yıllar boyunca düzinelerle eskiz çizmişti. Bunlardan beğenmedikleri olmuş, bir kenara koyuvermişti. Zamanla üzerinde çalışmaya karar verdikleri de olmamış değildi. Kimini de silip yok etmişti. Ama bunlarla&nbsp;karşılaştığında çizgilerini her zaman tanımıştı. En azından gördüğü&nbsp;şeyin kendisine ait olduğunu hemen bilmişti. Tekniğinden ya da konuya duyduğu ilgiden tanırdı resmini.</p>

  <p class="p5">Fakat bu çok başkaydı. Kalem darbeleri sertti. Hiç değilse kendi-ninkilerden daha sertti. Ayrıca ilkeldi. Her ne kadar çizimler iyi, orantılar doğru ve resim de kâğıdın üzerinde kayıyor gibi duruyorsa da bunlardan hareketle çizeni bulmak imkânsızdı. Kim çizmiş olabilirdi bunu?</p>

  <p class="p5">Çalışmanın ona ait olması gerekirdi. Olmak zorundaydı! Ama hiç, hiç anımsayamıyordu. Tam kâğıdı silip temizlemeye hazırlandığı sırada&nbsp;fikrini değiştirdi. Bir rahatsızlık duygusu içinde resmi tuvalden alıp dolaba, eski yerine koydu.</p>

  <p class="p5">Michelle kitaplarını toplamaya başladı. Bir yandan da hazırlanıp koridora koşan sınıf arkadaşlarından gözlerini ayırmıyordu. O öğleden&nbsp;sonrası onun için felaket olmuştu. Günün geri kalan kısmı acılı bir bekieyiş içinde geçmişti. Bayan Hatcher'in onunla konuşmak isteyeceğinden emindi. Hep çağırılmayı beklemişti. Teneffüsler gelmiş geçmiş, ama Bayan Hatcher hiçbir şey dememişti. Şimdi günün sonuydu. Ayağa kalktı. Bastonunu aldı, kapıya yöneldi.</p>

  <p class="p5">«Michelle, bir dakika bekler misin lütfen?»</p>

  <p class="p5">Yavaşça öğretmenine döndü. Bayan Hatcher ona bakıyordu. Ama hiç de öfkeli görünmüyordu. Aksine, biraz kaygılı gibiydi.</p>

  <p class="p5">«Michelle, bugün öğleyin, yemek saatinde ne oldu?»</p>

  <p class="p5">«Şey... yani... Annie'yle ilgili bir şey mi demek istiyorsunuz?»</p>

  <p class="p5">Corinne Hatcher başını salladı: «Anladığıma göre kaza gibi bir şey olmuş.» Sesi konuyla yakından ilgilendiğini gösteriyordu, ama kızgın&nbsp;değildi. Michelle biraz rahatladığını hissetti.</p>

  <p class="p5">«Ben ipi biraz hızlı çevirdim galiba. Annie'nin ayağına dolaştı ip, bacağına da çarptı. Ama sonra Annie iyi olduğunu söyledi.»</p>

  <p class="p5">«İyi ama, nasıl oldu bu?» Bayan Hatcher üsteliyordu. Michelle, Susan Peterson'un ona ne söylemiş olabileceğini bilmeyi o kadar isterdi ki...</p>

  <p class="p5">«Oldu işte. Durup dururken oldu,» dedi Michelle biraz çaresizlikle. «Sanıyorum bir an dikkat etmemişim.» Sustu. Sonra birden bir soru&nbsp;yöneltti öğretmenine: «Susan size ne dedi?»</p>

  <p class="p5">«Fazla bir şey demedi. Sadece Annie'ye ip çarptığını söyledi.»</p>

  <p class="p5">«Bunu, benim kasıtlı olarak yaptığımı söyledi, değil mi? Öyle demedi mi?»</p>

  <p class="p5">«Neden öyle desin ki?» Corinne itiraz ettiyse de aslında Susan'ın söylediği tam da buydu.</p>

  <p class="p5">«Okuldan atılacağımı söyledi bana. Bu yüzden atılacakmışım.» Michelle'in sesi titriyor, gözyaşlarını zorlukla durdurabiliyordu.</p>

  <p class="p5">«Hayır kasıtlı olarak yapmış olsan bile seni bundan dolayı okuldan atacağımızı hiç sanmıyorum. Belki karatahtaya yüz kez 'Annie Whitmo-re'un ayağına ipi bir daha dolaştırmayacağım' diye yazma cezası verirdik. Ancak bu bir kaza olduğuna göre, bence bir ceza vermek de&nbsp;gerekmez.»</p>

  <p class="p5">«Bana inanıyor musunuz yani?» diye soran Michelle, derin bir nefes aldı.</p>

  <p class="p5">«Elbette inanıyorum.»</p>

  <p class="p5">Michelle üzerindeki son baskıdan da silkinip kurtuldu. Her şeye rağmen işler iyiye gitmeye başlamıştı. Bayan Hatcher'e yalvarırcasına&nbsp;baktı:</p>

  <p class="p5">«Bayan Hatcher, Susan neden bunu benim kasıtlı olarak yaptığımı söylüyor?»</p>

  <p class="p5">Corinne kendi kendine, çünkü kötü niyetli küçük bir yalancı, diye düşündü.</p>

  <p class="p5">«Bazen bazı insanlar olayları başkalarından farklı görürler,» dedi, üstünde pek durmadan. «Aynı olay hakkında başkalarının ne dediğini&nbsp;bulup çıkarmak bu bakımdan önemlidir. Örneğin Sally Carstairs de&nbsp;senin isteyerek yapmadığını belirtti. O olayın bir kaza olduğunu söyledi.»</p>

  <p class="p5">Michelle başını salladı: «Evet, olay bir kazaydı. Ben Annie'yi incitmem. Onu seviyorum. O da beni çok seviyor.»</p>

  <p class="p5">«Seni herkes seviyor, Michelle!» Corinne eliyle Michelle'in omzunu tuttu, sevgiyle okşadı. «Sen de herkese seni sevdiğini belirtme şansını&nbsp;tanı, göreceksin.»</p>

  <p class="p5">Michelle gözlerini öğretmeninden kaçırdı:</p>

  <p class="p5">«Artık gidebilir miyim?»</p>

  <p class="p5">«Elbette! Annen seni almaya gelecek miydi?»</p>

  <p class="p5">«Kendim yürüyebilirim.»</p>

  <p class="p5">Michelle'in bunu söyleyişinden Corinne onun meydan okuduğu anlamını çıkardı: «Yürüyebileceğinden hiç kuşkum yok,» dedi. Sesi&nbsp;nazikti. Michelle kapıya doğru yürüdü. Ama Corinne onu bir kez daha&nbsp;durdurdu:</p>

  <p class="p5">«Michelle!»</p>

  <p class="p5">Çocuk durdu, ama geriye dönmedi. Corinne'nin söyleyeceklerini öylece, arkasından söylemesini bekledi. O da öyle yaptı: «Michelle,&nbsp;senin başına gelen de bir kazaydı. Bu yüzden kimseye kızmamalısın.&nbsp;Kimseyi kınamamalısın da. Bir kaza işte. Tıpkı, bugün Annie'nin başına&nbsp;geldiği gibi.»</p>

  <p class="p5">«Biliyorum,» dedi Michelle. Sesi duygusuzdu, iradesi dışında konuşuyordu sanki.</p>

  <p class="p5">«Çocuklar sana alışacaklar. Bazıları için bu biraz vakit alacak, hepsi o kadar. Seninle eğlenmekten vazgeçeceklerdir.»</p>

  <p class="p5">«Vazgeçecekler mi?» diye sordu Michelle, ama karşılık da beklemedi. * *</p>

  <p class="p5">Okuldan çıktı. Etraf boşalmıştı. Michelle yol boyunca topallayarak yürümeye başladı. Kendisini görecek biri olmadığına memnun, ama&nbsp;konuşacak kimse bulunmadığı için de yalnızlık içindeydi. Sally'nin bekleyeceğini ummuştu. Neden beklememişti acaba? Kendi kendine sorduğu soruyu yine kendi cevapladı. Sally bir topalla vaktini neden harcasın-dı?</p>

  <p class="p5">Bayan Hatcher'in söylediklerinin doğru olduğuna inandırmaya çalıştı kendini. Çok geçmeden sınıf arkadaşları topallamasına alışacaklar, hakkında konuşacakları başka birini bulacaklardı. Yürüdükçe kalçası her adımda biraz daha ağrıyordu. Düşündüklerinin doğru olmadığını&nbsp;aklından geçirdi. Ayrıca zamanla daha iyiye gitmiyordu. Gidişi daha&nbsp;kötüyeydi.</p>

  <p class="p5">Yar boyuna sapan noktaya vardığında durdu. Bastonuna yaslanarak bir süre denizi, martıların kendilerini rüzgâra bırakarak uçuşlarını seyretti.</p>

  <p class="p5">İçinden kuş olmak geçti. O zaman uçabilirdi de. Denizin üstünde, yükseklerde uçar, uzak, çok uzaklara hiç kimseyi bir daha görmeyeceği yerlere giderdi. Ama uçamazdı. Hatta uçmak şöyle dursun bir daha&nbsp;hiç koşamayacaktı bile.</p>

  <p class="p5">Yeniden yola koyuldu. Topallaması şimdi daha da belirginleşmişti. Mezarlığın önünden geçerken bir ses geldi kulağına:</p>

  <p class="p5">«Topal!... Topal!... Topal!...»</p>

  <p class="p5">Bakmadan da onun kim olduğunu anladı. Önce hareketsiz, öylece durdu. Sonra Susan'la yüz yüze gelmek üzere döndü.</p>

  <p class="p5">«Sus artık.»</p>

  <p class="p5">Susan alaycı bir sesle sordu: «Niçin? Topallamaktan başka ne yapabilirsin? Topal!»</p>

  <p class="p5">«Senin mezarlıkta olmaman gerekirdi,» dedi Michelle, içinde kabarmaya başlayan öfkeyi yenmeye çalışarak. Susan Peterson hakaret dolu alaycı bir sesle karşılık verdi:</p>

  <p class="p5">«İstediğim yere giderim. İstediğim şeyi de yaparım. Bazıları gibi cinli değilim ben.»</p>

  <p class="p5">Bu sözler Michelle'in kulaklarında çınlamaya başladı. Her sözcük iğne gibi batıyor, yüreğine işliyordu. Öfkesi daha da kabardı. Bir kez daha etrafını sis sarmaya başladı.</p>

  <p class="p5">Ama şimdi sisle birlikte Amanda da gelmişti.</p>

  <p class="p5">Amanda'nın sesini işitmeden önce orada olduğunu hissetti, hemen yanıbaşındaydı. Kendisini desteklemek için oradaydı. Ardından fısıldamaya başladı:</p>

  <p class="p5">«Onun böyle şeyler söylemesine izin verme! Sustur onu. Çenesini kapatmayı öğret ona!»</p>

  <p class="p5">Michelle mezarlığın içine yürümeye başladı. Ayakları dikenlere dolaşıyordu. Bastonu da yardımcı olmak yerine bir ayakbağı olmuştu&nbsp;şimdi. Ama Amanda yanındaydı ve yardımcı oluyor, dürtüklüyordu.</p>

  <p class="p5">Sisin içinden Susan Peterson'u seçebildi. Yüzündeki sırıtma kaybolmuş, dudaklarındaki alaycı çizgi silinmişti.</p>

  <p class="p5">«Ne yapıyorsun?» diye sordu fısıltıyla. «Yaklaşma bana,»</p>

  <p class="p5">Michelle ilerlemeye devam etti. Topal ayağını sürüklüyor, ağrısını unutmuş görünüyor, bastonuyla yolu üzerindeki çalı çırpıyı, taşlara&nbsp;dokunarak, Susan'ın dediklerine hiç kulak asmadan sadece Amanda'&nbsp;nin yüreklendirici sözlerini işiterek ilerliyordu.</p>

  <p class="p5">Michelle yaklaştıkça Susan geri çekilmeye başladı.</p>

  <p class="p5">«Bana yaklaşma!» diye bağırdı. «Sokulma, rahat bırak beni!» Yüzü korkudan değişmiş bir halde mezarlığın içinde koşarak kaçmaya başladı. Dalgalanan sisin içinde kaybolmak üzereydi. Michelle de peşine düştü.</p>

  <p class="p5">«Sen burada dur!» diye fısıldadı Amanda: «Sen burada dur, bırak gerekeni ben yapayım. Yapmak istiyorum da zaten.»</p>

  <p class="p5">Bunları söyledikten sonra o da kayboldu. Michelle birden sisin içinde kendini yapayalnız buldu. Mezarlığın üzerinde biten yabani bitkilerin arasında, bastonuna dayanmış duruyordu. Sisin nemli griliği onu sarmıştı.</p>

  <p class="p5">Çığlık ona ulaştığında boğuk ve dalgalanıyor gibiydi. Sis içinde dağılıp yumuşamış bir sesti bu. Arkasından sessizlik yeniden her yanı&nbsp;sardı.</p>

  <p class="p5">Michelle hareketsiz durdu. Etrafı dinliyor, bekliyordu. Amanda'nın sesini yeniden işittiğinde bu garip çocuğun yine kendisine yaklaştığını,&nbsp;hatta içinde olduğunu hissetti.</p>

  <p class="p5">«Oldu,» dedi Mandy, her zamanki gibi fısıldayarak: «Söyledim sana, yapacağım dedim, yaptım işte!»</p>

  <p class="p5">Ses beyninde yankılar yaratıyordu. Michelle yavaşça eve yöneldi. Açık sonbahar göğünde güneş pırıl pırıldı. Kulağına gelen tek ses de&nbsp;martıların çığrışmalarıydı.</p>

  <p class="p5"><a id="a21"></a><span class="t1">&nbsp;</span></p>
</body>
</html>
