<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>IV. Bölüm</title>
</head>

<body>
  <h1 class="h11">IV. Bölüm</h1>

  <p class="p5">Sally Carstairs'in gelmesini beklerken Michelle'in gözleri Paradise Point Okulunun en ince ayrıntıları üzerinde dolaşıyordu. Baktığı her&nbsp;şeyi adeta ezberledi. Harrison'a benzeyen hiç, ama hiçbir yanı yoktu.&nbsp;Harrison'un soluk boyalarından eser yoktu etrafta. Duvarlarda oradaki&nbsp;alelade resimler de görülmüyordu. Koridor boyunca, düzenli aralıklarla&nbsp;sıralanmış çöp kutulan zincirlerle duvara tutturulmamıştı. Michelle burada kendini parlak bir biçitnde aydınlatılmış bir koridorda bulmuştu.&nbsp;Duvarlar tertemiz bir beyaza boyanmıştı ve boyanın bitiş çizgisi yeşildi.&nbsp;Her taraf mutlu çocuklarla doluydu ve hepsi de durmadan konuşuyordu. Yeni bir öğrenim yılının özlemi içinde görünüyorlardı ve ona kavuşmuş olmaktan mutluydular. Michelle kalabalıkta Sally'nin tanıdık yüzünü aradı ve aradığını bularak el salladı. Sally de karşılık verip işaretle&nbsp;onu yanına çağırdı. Michelle yanına gelince da:</p>

  <p class="p5">«Burası,» dedi. «Bayan Hatcher'in sınıfı.»</p>

  <p class="p5">Michelle, Sally'ye yaklaşırken çevredekilerin meraklı bakışlarının üzerinde toplandığını hissetmişti. Ama bu meraklılardan birkaçıyla göz&nbsp;göze geldiğinde ya da yeni okul arkadaşlardın yüzlerine baktığında o&nbsp;yüzlerde sadece dostluk olduğunu gördü. Hiçbirinin yüzünde, Boston'daki okulda arkadaşlarının yüzlerinde okuduğu, düşmanca merak&nbsp;ifade eden kara bulutlar yoktu. Burları düşünürken Sally'nin yanına varmıştı. Burada her şeyin iyi gideceğinden kuşkusu yoktu.</p>

  <p class="p5">«Ne yapacağını anımsıyorsun değil mi?» diye sordu Sally</p>

  <p class="p5">Michelle «evet» anlamında başını salladı.</p>

  <p class="p5">Sally, «Tamam,» dedi. «Hadi içeri girelim. Jeff burada. Ama Susan'ı görmedim. Zaten o her zaman gec:kr.»</p>

  <p class="p5">Sınıfa girmeye hazırlanırken Michelle onu durdurdu:</p>

  <p class="p5">«Bayan Hatcher nasıl biri?»</p>

  <p class="p5">Sally, Michelle'e baktı. Sonra onun yüzündeki ani güvensizliği far-kederek gülümsedi:</p>

  <p class="p5">«Nazik biridir. Evlenmemiş öğretmen görüntüsünü korumak istiyor. Ama bir erkek arkadaşı var ve araları iyi. Her zaman bizim istediğimiz yere oturmamıza göz yumar. Şimdi gsl bakalım.»</p>

  <p class="p5">Sally daha önce planladıktan gibi sınıfa girerken Michelle'e kılavuzluk etti. Doğruca ön 3iranın ortasına ilerlediler Jeff Benson sınıfın ortasına gelen bu sıralardan birine yerleşmişti. Sally büyük bir safdillik gösterisi içinde Jeff'in sol tarafına yerleşti ve Michelle de sağ tarafına oturdu. Jeff ik'sini de ayn ayn selamladıktan sonra Sally ile konuşmaya başladı.&nbsp;Michelle de o arada çaktırmadan yeni öğretmeni incelemekle meşguldü.</p>

  <p class="p5">Corinne Hatcher küçük bir kaaaba öğretmeni görünümündeydi. Açık kahverengi saçlannı başımn arkasında topuız yapmıştı. Boynuna&nbsp;geçirdiği bir zincirin ucunda gözlükleri vardı. Her ne kadar Michelle&nbsp;henüz bunu bilmese da, kimse onun o gözlükleri kullandığını görmemişti. Bir süsleme gibi boynundan aşağı sarkar dururdu. Yüzü güzeldi.&nbsp;Gözlerinde sert görünüşünü yumuşatan bir sıcaklık vardı. Michelle&nbsp;öğrencilerin Bayan Hatcher'i neden çok sevdiklerini anlıyordu.</p>

  <p class="p5">Bayan Hatcher kürsüsünde sınıfa bakarken Michelle'in meraklı bakışlarını yakalamış, dolayısıyla onun orada bulunuşunu çoktan farket-mişti, ama bunu belli edecek hiçbir hareket yapmadı. Bu küçük kızı, gördüklerini kendince değerlendirmeye bırakmanın en iyisi olacağını düşündü. Onun yerine dikkatini Sally Carstairs üzerinde topladı ve onu&nbsp;anlamaya çalıştı. Anlaşıldığına göre Sally ve yeni kız - adından başka&nbsp;hakkında başka bir şey bilmiyordu - şimdiden yakın arkadaştılar. Öyleyse neden yan yana oturmuyorlardı?</p>

  <p class="p5">Susan Peterson sınıfa girinceye kadar Corinne Hatcher oyunun ne olduğunu anlayamadı. Susan kapıdan girer girmez ön sıralara yöneldi.&nbsp;Gözleri de Jeff Benson'daydı. Michelle'le Sally bakıştılar. Sally başını&nbsp;salladı ve ikisi birden kıkırdamaya başladılar. Susan olduğu yerde durdu. Jeff'in iki yanının da tutulmuş olduğu farketti. Bunun bir rastlantı olamayacağı kafasına dank etti. Susan, Sally'ye şöyle bir baktı. Sınıftaki&nbsp;yabancıyı da küçümseyici bakışlarla süzdü. Sonra da gidip Jeff'in tam&nbsp;arkasındaki yere oturdu.</p>

  <p class="p5">Michelle, Susan'ın öfkeli bakışını gördükten sonra Sally'nin planladığı tuzağa düştüğü için üzüldü. İlk bakışta, Susan'ı yanında oturmak istediği çocuktan uzak düşürmek eğlenceli gibi görünmüştü, ama şimdi&nbsp;böyle hareket etmekle yanlış bir şey yaptığına inanıyordu. Hem Susan&nbsp;böyle bir olayı unutacak biri gibi görünmüyordu. Michelle durumu&nbsp;düzeltmek için ne yapabileceğini düşünmeye başladı.</p>

  <p class="p5">Zil çalınca öğretmen yerinde doğruldu ve sınıfa şöyle bir baktı:</p>

  <p class="p5">«Aramızda yeni bir öğrenci var,» dedi. Sonra Michelle'e bakarak:</p>

  <p class="p5">«Ayağa kalkar mısın, Michelle.» diyerek onu yüreklendirecek biçimde gülümsedi. Michelle bir anda kıpkırmızı olmuştu. Bir an öylece kalakaldı. Sonra kendini toplayıp sıranın dışına çıkarak adeta hazırola geçti.</p>

  <p class="p5">«Michelle, Boston'dan geliyor. O nedenle sanırım bu okul ona biraz tuhaf görünmüştür.»</p>

  <p class="p5">Michelle öğretmenin bu sözlerine hemen karşılık verdi:</p>

  <p class="p5">«Çok güzel burası. Boston'daki okul gibi değil.»</p>

  <p class="p5">Sally yan taraftan takıldı:</p>

  <p class="p5">«Orası güzel değildi mi demek istiyorsun?»</p>

  <p class="p5">Michelle'in yüzündeki kırmızılık biraz daha arttı:</p>

  <p class="p5">«Demek istediğim o değil, Bayan Hatcher,» diye mırıldandı ve ekledi:</p>

  <p class="p5">«Boston'daki okulu sevmemiştim ben.»</p>

  <p class="p5">Corinne Hatcher hemen karşılık verdi:</p>

  <p class="p5">«Orayı sevmediğinden eminim... Niye yerine oturmuyorsun? Otur da herkes kendini sana tanıtsın »</p>

  <p class="p5">Michelle gözlerinde minnet ifadesiyle yerine çöktü ve eğilerek Sally'nin ne yapacağını gözlemeye koyuldu. Sally ise haylaz haylaz&nbsp;ona sırıtıyordu. Bir an sahnenin tuhaflığı ona şaşkınlığını unutturdu ve&nbsp;kıkırdamaya başladı. Ama arkadan gelen sesi işitince çabucak kendini&nbsp;topladı.</p>

  <p class="p5">«Benim adım Susan Peterson,» diye yineledi arkadan gelen ses. Hem de bağırarak. Michelle geriye dönüp baktı. Susan'ın kendisini süzdüğünü görünce yüzünün kırmızılığı biraz daha arttı. Başını hemen öne&nbsp;çevirdi. Hiç yoktan bir düşman edindiğinin bilincine varıp, keşke Sally'&nbsp;nin oyununa gelmeseydim, diye düşünerek öylece kaldı.</p>

  <p class="p5">Ama niyetim kimseye zarar vermek değildi, diye geçirdi aklından. Bayan Hatcher'in söylediklerine kulak vermeye çalıştı. Ama ders saati&nbsp;boyunca zihninde hep Susan Peterson'un gözleri, öfkesi ve kendisine&nbsp;bakışı canlılığını korudu. Birinci ders sonunda ara zili çalınca Michelle&nbsp;kısa bir duraksamadan sonra öğretmen kürsüsüne yaklaştı. Çekine&nbsp;çekine:</p>

  <p class="p5">«Bayan Hatcher!» dedi. Corinne başını kaldırıp ona baktı ve gülümsedi. Michelle'in yüzündeki kaygıyı okuyarak sordu:</p>

  <p class="p5">«Bir terslik mi var?»</p>

  <p class="p5">«Şey... yerimi değiştirebilir miyim acaba?»</p>

  <p class="p5">«Şimdi mi? Ama sadece iki saat kaldı dersin bitmesine.»</p>

  <p class="p5">«Biliyorum,» dedi Michelle huzursuzca kıpırdanarak. Ne olduğunu öğretmene nasıl anlatabileceğini bilemiyordu. Birden lafı ağzından kaçırıverdi:</p>

  <p class="p5">«Sözde bu bir şaka olacaktı. Yani, demek istediğim, Sally bana Susan Peterson'un Jeff Benson'u beğendiğini söylemişti. O nedenle&nbsp;Jeff'in iki yanına oturursak ve Susan'a onun yanında oturacak yer bırakmazsak bunun komik bir durum yaratacağını söyledi. Ben de onun&nbsp;dediğine uydum.» Michelle bunları söylerken ağlamaklı bir hale gelmişti. Gözlerinden yaşlar boşanmak üzereydi. Sesi gitgide zayıflayarak&nbsp;devam etti: «Susan'ın bana böyle kızmasını hiç istememiştim. Onu tanımıyorum bile zaten. Ve... ve...» Sesi gırtlağında düğümlendi. Corinne&nbsp;yumuşak bir sesle:</p>

  <p class="p5">«Tamam,» dedi. «Böyle şeylerin nasıl olduğunu bilirim. Özellikle insana her şeyin yabancı olduğu zamanlarda. Şimdi bahçeye çık. Derse girildiğinde herkesin yerini değiştireceğim.» Bir an durup sordu: «Ki min yanında oturmak istersin?»</p>

  <p class="p5">«Sanırım Sally'nin. Ya da Jeff'in. Yalnız onları tanıyorum.»</p>

  <p class="p5">«Ne yapabileceğime bir bakayım. Şimdi dışarıya koş bakalım. Sadece on dakika kaldı.»</p>

  <p class="p5">Michelle yaptığı şeyin en doğrusu olup olmadığından kuşkulu, ağır adımlarla bahçeye doğru yürüdü. Bir akçaağacın altında Sally Carsta-irs, Susan Peterson ve Jeff Benson tartışıyorlardı. Michelle suçluluk&nbsp;duygusu içinde onlara yaklaştı. Sustuklarını görünce de hiç şaşırmadı.&nbsp;Sally gülümseyerek ona sokulurken. Susan Peterson görmezlikten geldi. Bunun üzerine hemen aksi yöne dönerek onlardan uzaklaştı. Sally&nbsp;yanına gelince de kaygılı bir sesle sordu</p>

  <p class="p5">« Susan bana kızıyor mu?»</p>

  <p class="p5">Sally omuz silkti: «Kızarsa kılsın. Katlanması gerekir,» dedi, ardından da Michelle'in herhangi bir şey söylemesine vakit bırakmadan konuyu değiştirdi.</p>

  <p class="p5">«Bayan Hatcher hoş bir kadın değil mi? Erkek arkadaşını da görmelisin. Anlatmakla bitmez.»</p>

  <p class="p5">«Kim ki?»</p>

  <p class="p5">«Bay Hartwick bir psikolog. Haftadc bir kez gelir. Ama bu kasabada yaşıyor. Kızı altıncı sınıfta. Adı Lisa, felaket bir şey.»</p>

  <p class="p5">Michelle, Lisa için söylenenlere pek kulak asmadı. Onu babanın hikâyesi daha çok ilgilendiriyordu. Boston'da sınıf arkadaşlarıyla her yıl&nbsp;katlanmaya zorlandıkları psikoloji testlerini anımsayarak içi ezilir gibi&nbsp;oldu.</p>

  <p class="p5">«Hepimiz testten geçmek zorunda mıyız?»</p>

  <p class="p5">«Yooo!» dedi Jeff. «Bay Hartwick birinin bir sorunu olmadıkça hiçbir şey yapmaz. Sorunu olanın da onun., görüşmesi gerekir. Annem, sorunun olduğunda müdürle konuşmaya alıştın, diyor. Sen şimdi Bay&nbsp;Hartwick'le konuş. Annem, müdürle görüşüp cezana katlanmak daha&nbsp;iyi diyor.» Sonra omuz silkti. Hareketi, konunun kendince çok değişik&nbsp;olduğunu karşısındakine anlatma bakımından çok anlamlıydı.</p>

  <p class="p5">Birkaç dakika sonra zil çaldığında Michelle kendisini şaşırtan her şeyi unutmuş gibiydi. Ama Bayan Hatcher'in elindeki boş yerleşim tablosunu görünce her şey yeniden aklına geldi. Öğrenciler arasında şaşırtıcı bir uğultu yükseldi. Ama Corinne çabucak susturdu hepsini.</p>

  <p class="p5">- «Bu sınıfta yepyeni bir şey denemek istiyorum,» dedi yumuşak bir sesle: «Bildiğiniz gibi yedinci sınıflar nerede oturacaklarına kendi başlarına karar verebilecek yaşa gelmişlerdir artık.»</p>

  <p class="p5">Michelle herkesin kendisine baktığını düşünüp hatta bundan son derece emin, olduğu yerde toplanarak Bayan Hatcher her ne yapacaksa bunun kendi hatasının sonucu olduğunu düşündü. O arada Bayan&nbsp;Hatcher, «Üzülerek söylüyorum,» diye konuştu. «Sınıfa son gelen kişi&nbsp;bakımından bu hoş bir şey değil belki, ama hepinize küçük kâğıt parça-cıklan dağıtacağım. Herkes bunlara kiminle oturmak istediğini yazsın.&nbsp;Böylelikle herkesi de memnun ederiz.»</p>

  <p class="p5">Michelle dayanamayıp omzunun üzerinden baktı. Susan Peterson gülümsüyordu.</p>

  <p class="p5">Corinne kâğıtları dağıtmaya koyuldu. Birkaç dakikalığına sınıfta bir sessizlik oldu. Corinne kâğıtları toplayıp inceledikiten sonra önündeki&nbsp;cetvelde yerleşim düzenini oluşturmaya girişti. O arada çocuklar kendi&nbsp;aralarında fısıldaşıyor, sonucu tahmin etmeye çalışıyorlardı.</p>

  <p class="p5">Derken yerleştirme başladı. Sonuçta Michelle kendini Jeff ile Sally'nin arasında buldu. Sessizce teşekküllerini iletmek için Bayan&nbsp;Hatcher'e baktı</p>

  <p class="p5">Son zil çaldığında Tim Hartwick, Paradise Point Okulundaki odasından çıktı. Koridor duvarına yaslanarak itişe kakışa önünden geçen çocukları seyre koyuldu. Çocuklar o yaz günü kendilerini öğle sonrasının sıcak kucağına bırakmakta sanki yarış halindeydiler. Kalabalığın içinde aradığı yüzü bulması uzun sürmedi. Michelle Pendleton koridorun&nbsp;sonuna doğru koşuyordu. Yanırda biri daha vardı. Sally Carstairs'di&nbsp;bu. Önünden geçerken ürkek ürkek kendisine gülümsedi. Dışarı çıktıklarında Sally'nin arkadaşının kulağına bir şeyler fısıldadığını gördü.</p>

  <p class="p5">Tim düşünceli bir haide odasına döndü. Masanın üzerindeki cep defterini dolaba koydu. Kapıyı kilitleyerek Corinne Hatcher'in odasına&nbsp;yöneldi.</p>

  <p class="p5">«Dur!» dedi Corinne gülerek. «Burayı temizlememe yardım et önce. Sonra birlikte çıkanz.»</p>

  <p class="p5">Tim odanın ön tarafına doğru ilerlerken kara tahtaya tutturulmuş, sınıfın oturma planını görerek durdu:</p>

  <p class="p5">«Nedir bu?» SGsindG hsfif 3İ3ycı bir ton vârdıı « Corinne Hatcher'in sınıfında bir oturma planı. Hani şu öğrencilerin oturacak yeri seçmelerinde özgürlük şampiyonu olan Corinne, öyle mi?»</p>

  <p class="p5">Corinne içini çekti:</p>

  <p class="p5">«Bugün bir sorun çıktı. Bu yıl sınıfta yeni bir öğrenci var. Nerdeyse yanlış bir adım atmak üzereydi. İş çığırından çıkmadan karışmak zorunda kaldım.» Ardından da sabahleyin olup bitenlerle ilgili her şeyi anlattı.</p>

  <p class="p5">«Şimdi gördüm onu,» dedi Tim.</p>

  <p class="p5">«Gördün mü?» Bunu sorarken Corinne bir yandan da masasındaki dağınık kâğıtları toplamaya çalışıyordu. Sorusuna karşılık almadan:</p>

  <p class="p5">«Hoş bir kız, değil mi?» diye sordu. «Albenili de aynı zamanda. Karşısındakini memnun etmeye istekli. Arkadaş canlısı. Bugünlerde Boston'dan böyle birinin geleceğini ummazdım.» Kaşlarını çatarak birden durdu. Onu şöyle bir gördüm, dedin. Hakkında bir şey biliyor musun?»</p>

  <p class="p5">«Bu sabah masamda bir cep defteri buldum. Michelle Pendleton'la ilgili notlar vardı içinde. Görmek ister misin?»</p>

  <p class="p5">«Hayır, istemem. Belirli bir neden olmadıkça da bakmam.»</p>

  <p class="p5">«Doğru olduğuna inanılamayacak kadar iyi bir çocuk. Hiçbir olumsuz not yok.»</p>

  <p class="p5">Corinne onun sözü nereye getirmek isteğini anlayamamıştı. «Bu o kadar garip bir şey mi? Bu sınıfta sicili temiz pek çok çocuk var.»</p>

  <p class="p5">Tim katıldığını belirterek başını salladı:</p>

  <p class="p5">«Ama burası Paradise Point, Boston değil. Michelle Pendleton çevresinde kimlerin olduğundan habersiz gibi kendi hayatını yaşıyor. Onun evlatlık olduğunu biliyor muydun?»</p>

  <p class="p5">«Bilmem gerekiyor mu?» Corinne merakla bakıyordu Tim'e.</p>

  <p class="p5">«Bilmezsin herhalde.» dedi Tim. «O biliyor. Evlatlık olduğunun farkında.»</p>

  <p class="p5">«Anormallik bunun neresinde?»</p>

  <p class="p5">«Evlatlık olmasında anormallik yok tabii. Ama işin asıl normal olmayan yanı, bu duruma hiç tepki göstermemiş olması. Öğretmenlerinin dediklerine göre, bu durumu basit bir yaşam gerçeği olarak kabul&nbsp;etmiş.»</p>

  <p class="p5">«Güzel! Bu, çok iyi onun için,» dedi Corinne. Sesinde içten içe duymaya başladığı rahatsızlığın izi vardı. Gerçekten Tim'in nereye varmak istediğini anlayamıyor, merak ediyordu.</p>

  <p class="p5">«Galiba gözünü onun üzerinden ayırmaman gerekecek,» dedi Tim. Corinne'in karşılık vermesine vakit bırakmadan da gerisini getirdi: «Bir&nbsp;şeyler olabilir demek istemiyorum. Ama, bildiğim kadarıyla, Paradise&nbsp;Point ile Boston arasında farklılıklar var. Michelle senin sınıfındaki tek&nbsp;evlatlık çocuk.»</p>

  <p class="p5">«Evet, öyle,» dedi Corinne. Sesi çok hafifti. Durum aydınlanmaya başlamıştı şimdi.</p>

  <p class="p5">«O ve öbür çocuklar demek istiyorsun değil mi?»</p>

  <p class="p5">«Evet, bunu demek istiyorum. İçlerinden biri kendilerinden değişik oldu mu, çocukların nasıl davranacaklarını bilirsin. Eğer karar vermişlerse Michelle için yaşamı çekilmez hale getirebilir, perişan ederler onu.»</p>

  <p class="p5">«İnşallah öyle yapmazlar,» dedi Corinne. Tim'in aklından neler geçtiğini biliyordu. On bir yaşındaki kendi kızı Lisa'yı düşünüyordu Tim. Ama Lisa, Michelle Pendleton'dan çok farklıydı, ikisi kıyaslanamazdı&nbsp;bile.</p>

  <p class="p5">Tim öteden beri Lisa'nın sorunlarının okul arkadaşlarından kaynaklandığına inanmayı yeğliyor, böyle düşünmek onu rahatlatıyordu. Lisa'nın annesi beş yıl önce ölmüştü. Annesinin ölümü Lisa'yı, Tim'den&nbsp;daha çok etkilemişti. Annesi öldüğünde Lisa henüz altı yaşındaydı. Başına geleni anlaması için vakit erkendi. Annesi ölüme yaklaşırken bunun&nbsp;ne demek olduğunu bir türlü kavrayamamıştı. Kaçınılmaz olayla karşı&nbsp;karşıya geldiğinde sonuç, onun kaldırabileceğinden çok fazlaydı.</p>

  <p class="p5">Lisa durumdan babasını sorumlu tuttu. Tim de üzüntü içinde onu şımartmaya başladı. Lisa altı yaşın mutluluğundan, her şeye kayıtsız,&nbsp;kimselerle birlikte olmayan somurtkan ve yalnız bir on bir yaş çocukluğuna geçti.</p>

  <p class="p5">«Bu öğleden sonra evde olman gerekiyor mu?» diye sordu Corin-ne. Sesinde ince bir dikkat vardı, ona mutsuz konular anımsatan düşünce zincirinin Tim'in zihninde uzayıp gitmeyeceğini umar gibiydi.</p>

  <p class="p5">Birdenbire, sanki Corinne'in aklından geçenler Tim'e ulaşmıştı ve kendisini çağırmışcasına Lisa belirdi sınıfın kapısında. Corinne'e şöyle&nbsp;bir gülümsedi. Güzel yüzünde bir kuşku ve düşmanlık seziliyordu.&nbsp;Corinne de Lisa'ya gülümsemeye çalıştı. Ancak, Lisa'nın kara gözlerinde hiçbir dostluk ışıltısı yoktu. Hızla babasına döndü. Konuşurken söyledikleri bir istekten çok emir gibi geldi Corinne'e:</p>

  <p class="p5">«Ben Alison Adams'la birlikte eve gidiyorum. Beraber yemek yiyeceğiz. Tamam mı?»</p>

  <p class="p5">Tim kaşlarını çatsa da Lisa'nin isteğini çaresiz kabul etti. Bu, Lisa'yı hafifçe gülümsetti. Sonra geldiği gibi hızla çıkıp gitti. O gittikten&nbsp;sonra da Tim pişmanlıkla acıma arası birtakım duygular içinde bocaladı&nbsp;bir süre.</p>

  <p class="p5">«Günün geri kalanı benim galiba,» dedi. «Öğleden sonrasını kızıyla paylaşmak istemişti. Yine de sesinde bir acılık yoktu. Sadece hüzün ve&nbsp;yenilgi hissediliyordu. Corinne'in yüzüne bakınca olup biteni onaylamayan bir şeyler gördü. Bundan en iyi sonucu çıkarmak isteyerek:</p>

  <p class="p5">«Hiç değilse ne yapmak istediğini söyiedi bana,» dedi, kendi kendini kandırmaya çalışarak. Alnını ovuşturdu: «Ben iyi bir psikoloğum fakat baba olarak pek o kadar iyi değilim galiba, ha? Ne dersin?»</p>

  <p class="p5">Corinne duymazlıktan gelmeye karar vermişti. Eğer Lisa olmasaydı, kızın Corinne'i sevmediği açıkça belli olmasaydı Tim'le belki iki yıl önce evleneceklerdi. Fakat Lisa, Tim'i kendi mutluluğu için yanına çekmeyi başarmış, Tim'le Corinne arasında bir buzdağı olarak kalmıştı&nbsp;hep. Bunları düşünürken:</p>

  <p class="p5">«Biraz pirzola almıştım,» dedi, Tim'i kolundan tutup kapıya, yöneltti: «Bu akşam bana gelirsin diye düşünüyordum. Haydi gel, çıkalım artık&nbsp;buradan!»</p>

  <p class="p5">Okuldan ayrıldılar. Yumuşak yaz güneşine çıkınca Corinne derin bir soluk aldı. Mutluluk duygusuyla etrafına, dalları yüksek ve geniş&nbsp;meşelere, karaağaçlara, kıpır kıpır yeşil yapraklarına baktı:</p>

  <p class="p5">«Burayı çok seviyorum,» dedi. «Gerçekten çok seviyorum, irıan!»</p>

  <p class="p5">«Burayı çok seviyorum. Gerçekten çok seviyorum,» diye mınldandı Michelle. Sally Carstairs ve Jeff Benson'la birlikteydi. Birbirleriyle bakışarak rahatsız olmuş gibi gözlerini ufka çevirdiler. Jeff yakındı:</p>

  <p class="p5">«Ölü bir yer burası. Hiçbir zaman hiçbir şey olmaz burada.» «Nerede yaşamak isterdin?» diye sordu Michelle. Jeff hiç duraksamadan:</p>

  <p class="p5">«Wood's Hale'de,» dedi.</p>

  <p class="p5">«Wood's Hale mi? Neresi o?»</p>

  <p class="p5">«Okula orada gitmek isterdim. Yani, Oşinografi Enstitüsüne.»</p>

  <p class="p5">Sally havalı bir edayla:</p>

  <p class="p5">«Ne can sıkıcı şey!» dedi. «Belki oranın bizim Point'ten hiçbir farkı yoktur. Ben buradan aynlmayı pek istemiyorum.»</p>

  <p class="p5">«Ayrılmazsın da. .» diye takıldı Jeff: «Belki de burada ölürsün. Yani, nice başkalan gibi demek istiyorum.»</p>

  <p class="p5">«Hayır, ayrılmak istemem,» diye diretti Sally de: «Sen biraz bekle, -görürsün.»</p>

  <p class="p5">Üçü kıyıda yükselen yar boyunca yürüyordu. Benson'ların evine yaklaştıklarında Michelle, Jeff'e hep birlikte onlara gelmek isteyip istemediğini sordu.</p>

  <p class="p5">Jeff evlerine doğru baktı, gülümsedi. Annesi kapıda durmuş, onu bekliyordu. Bakışlarını eski mezarlığa çevirdi, oradan da sık ağaçların&nbsp;tepesinden çatısı görünen Pendleton'ların evine. Annesinin söylediklerini anımsadı</p>

  <p class="p5">«Geleceğimi sanmıyorum,» dedi Jeff. «Anneme bugün çimleri biçeceğime söz vermiştim.»</p>

  <p class="p5">«Sen bizim eve hiç gelmedin ama,» dedi Michelle.</p>

  <p class="p5">«Geleceğim. Fakat bugün değil. Hiç vaktim yok.»</p>

  <p class="p5">Sally'nin gözlerinde bir hınzırlık vardı. Michelle'i dirseğiyle dürtükle-di, sesini olabildiğince masumlaştırarak sordu:</p>

  <p class="p5">«Ne oldu? Mezardan mı korkuyorsun yoksa?»</p>

  <p class="p5">Jeff hemen terslendi:</p>

  <p class="p5">«Hayır, mezardan korktuğum falan yok.»</p>

  <p class="p5">O sırada Jeff'lerin evi önüne gelmişlerdi. Jeff tam girecekken Sally'nin Michelle'e söyledikleri üzerine durdu:</p>

  <p class="p5">«Mezarda bir hayaletin bulunduğundan söz ediliyor. Jeff belki ondan korkuyordur.»</p>

  <p class="p5">«Bir hayalet mi? Hiç böyle bir şey işitmemiştim,» dedi Michelle.</p>

  <p class="p5">«Doğru değil bu,» dedi Jeff. «Hiç doğru değil. Biz hep buradaydık. Eğer bir ruh falan olsaydı görürdüm herhalde. Görmedim. Öyle bir şey&nbsp;yok!»</p>

  <p class="p5">«Senin öyle demen öyle olmasını gerektirmez ki,» diye karşı çıktı Sally. * *</p>

  <p class="p5">«Senin söylemen de durumu değiştirmez Yarın görüşürüz.»</p>

  <p class="p5">Eve doğru yürüdü. Michelle'in arkasından, «Hoşçakal!» diye sesle nişine el sallayarak karşılık verdi. Jeff'in eve girip gözden kaybolmasından sonra iki kız, Sally'nin isteği üzerine tutturdukları yolu bırakıp uçurumun kenarını izleyen patikada yürümeye başladılar. Birden Michelle'i kolundan tutan Sally bir yeri göstererek:</p>

  <p class="p5">«Bak!» dedi. «Bir mezar var orada. Gel içine bakalım.»</p>

  <p class="p5">Michelle yaban otlarıyla kaplanmış küçük mezarcığa baktı. O güne kadar orayı otomobilden şöyle bir görüp geçmişti. Mezarın üzerinde&nbsp;yükselen otlara çekingenlikle bakarak:</p>

  <p class="p5">«Bilmem ki!..» dedi.</p>

  <p class="p5">«Haydi, gel, gidelim,» dedi Sally, mezarın bulunduğu yere doğru yürüdü. Mezarı çeviren alçak parmaklık yıkılmıştı. Michelle de onun&nbsp;ardından gidiyordu. Ama bir ara durdu, Sally'yi uyarmak istedi: «Gel,&nbsp;vazgeçelim!»</p>

  <p class="p5">«Neden? Belki hayaleti gözlerimizle görürüz!»</p>

  <p class="p5">«Hayalet diye bir şey yok. Ama yine de burayı kendi haline bıraksak iyi olur. Oraya kimi gömmüşler acaba, biliyor musun?»</p>

  <p class="p5">«Birçok insanı. Genellikle Joe Amcanın ailesinden. Carson'ların hepsi oraya gömülmüştür. Sonuncular hariç tabii. Onlar kasaba mezarlığına gömüldü... Gel, mezar taşları güzeldir, seyrederiz.»</p>

  <p class="p5">«Şimdi değil,» dedi Michelle, aklından Sally'nin dikkatini başka tarafa çekmeyi geçirdi. Nedenini pek bilmiyordu, ama mezar onu biraz korkutmuştu: «Hadi, bize gidelim. Ben acıktım. Bir şeyler yeriz. Sonra belki yine buraya geliriz.»</p>

  <p class="p5">Sally mezarlığı keşfetme niyetinden vazgeçmek istemiyordu. Ama Michelle'in ısrarı karşısında fikrini değiştirmek zorunda kaldı. İki kız bir&nbsp;süre daha patikada yürüdüler. Çevrede insanı tedirgin eden bir sessizlik vardı.</p>

  <p class="p5">Michelle, «Gerçekten hayalet denen bir şey var mı?» diyerek sessizliği bozdu.</p>

  <p class="p5">«Pek emin değilim. Kimileri var diyor, kimileri de yok.»</p>

  <p class="p5">«Kimin hayaleti ya da ruhu olabilir bu?»</p>

  <p class="p5">«Bir kızın ruhu. Çok eskiden burada yaşamış.»</p>

  <p class="p5">«Peki, ne olmuş ona? Neden ruhu hâlâ orada?»</p>

  <p class="p5">«Bilmiyorum. Kimsenin de bildiğini sanmıyorum. Onun gerçekten orada olup olmadığını kesinlikle bilen yok.»</p>

  <p class="p5">«Sen hiç gördün mü?»</p>

  <p class="p5">«Hayır.» Sally bunu çok alçak sesle söylemişti, Michelle'in işittiğinden emin değildi.</p>

  <p class="p5">İki kız salon kadar geniş mutfağın arka kapısından girdiler. June hamur yoğurmakla meşguldü. «İkiniz de açsınız değil mi?»</p>

  <p class="p5">«Hem de nasıl?»</p>

  <p class="p5">«Kavanozda çörekler var. Buzdolabında da süt. Önce ellerinizi yıkayın ama. İkiniz de.» June yoğurduğu hamuru çevirdi. O arada Sally ile Michelle arasındaki öfkeli bakışmayı görmedi bile. İki küçük kız artık&nbsp;geride bırakmayı çok istedikleri çocukluklarını anımsatan el yıkama uyarısına kızmışlardı. Bununla birlikte hiçbiri karşı çıkmazdı buna. June&nbsp;çocukların ellerini yıkayıp yıkamadıklarını anlamak için musluktan akan&nbsp;suyun sesine kulak verdi.</p>

  <p class="p5">Michelle bir tabağa çörekleri doldurup iki bardak da süt koyduktan sonra annesine:</p>

  <p class="p5">«Benim odamda olacağız,» dedi.</p>

  <p class="p5">«Kırıntıları etrafa saçmayın,» dedi June yumuşak bir sesle. Bunu derken de iki kızın gözlerini iri iri açarak bakışacaklarını biliyordu.</p>

  <p class="p5">Yukarı çıktıklarında Michelle:</p>

  <p class="p5">«Annen de böyle midir?» diye sordu.</p>

  <p class="p5">«Daha beter. Hâlâ beni mutfakta yemeye zorlar.»</p>

  <p class="p5">Michelle içini çekerek, «Hepsi aynı,» dedi, Sally'ye yol verdi. Arkasından kapıyı kapadı. Sally kendini yatağın üzerine atarken yüksek sesle:</p>

  <p class="p5">«Bu evi çok seviyorum,» dedi. «Bu odayı, bu eşyaları ve...» Birdenbire sustu. Pencerenin içindeki bebeği görmüştü. Nefesi kesilerek:</p>

  <p class="p5">«Nedir o?» diye sordu. «Yeni bir şey olmalı. Nasıl oldu da daha önce görmedim?»</p>

  <p class="p5">«Geçen geldiğinde yine oradaydı,» karşılığını verdi Michelle. Sally yatağın üzerinden kalktı ve pencereye doğru ilerledi.</p>

  <p class="p5">«Michelle, bu antikaya benziyor.»</p>

  <p class="p5">«Galiba öyle. Buraya ilk geldiğimizde onu dolapta buldum. Üstteki raflarından birindeydi. Dip tarafta duruyordu.»</p>

  <p class="p5">Sally bebeği alıp yakından, dikkatle incelemeye koyuldu. Yumuşak bir sesle:</p>

  <p class="p5">«Çok güzel bir şey,» dedi. «Adı nedir?»</p>

  <p class="p5">«Amanda.»</p>

  <p class="p5">Sally'nin gözleri büyüdü birdenbire. Michelle'i şöyle bir süzdü:</p>

  <p class="p5">«Amanda? Niçin ona bu adı verdin?»</p>

  <p class="p5">«Bilmem. Sadece eski bir ad olsun istedim. Amanda gibi. Bana öyle geldi işte.»</p>

  <p class="p5">«Uğursuz bu,» derken Sally'nin tüyleri ürperdi ve dehşet içinde devam etti: «Hayalet ya da ruhun adı bu!»</p>

  <p class="p5">Michelle onun ne dediğini anlamadığı için sordu:</p>

  <p class="p5">«Ne dedin?»</p>

  <p class="p5">«Hayaletin ya da ruhun adı buydu işte. Bu da mezar taşlarından birinin üzerinde yazılıdır. Gel, gel de göstereyim sana.»</p>

  <p class="p5"><a id="a9"></a><span class="t1">&nbsp;</span></p>
</body>
</html>
