<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Sonrası</title>
</head>

<body>
  <h1 class="h11">Sonrası</h1>

  <p class="p5">Jennifer Pendleton'un on ikinci yaş günüydü.</p>

  <p class="p5">Büyümüş ve çok güzel bir kız olmuştu Jenny. Uzun boylu, annesiyle babası gibi sarışın, mavi gözlüydü. İnce yüz hatlarıyla yaşından çok büyük gösteriyordu. Onunla ilk kez karşılaşanlar, yaşının aslında küçük&nbsp;olduğunu farkedemiyorlar, Jenny de daha olgun görünmekten memnun oluyordu. Ondan yedi, sekiz yaş büyük delikanlıların Jenny'yi partilere çağırmaları Cal'la June'u biraz tedirgin etse bile, bunu belli etmemeye çalışıyorlardı. Jenny yalnız güzel değil, zekiydi de. Annesiyle&nbsp;babasının kaygılarına fazla aldırmıyor, ama kendisini merak etmelerinden de hoşlanıyordu.</p>

  <p class="p5">June Pendleton ise Paradise Point'in garip kişisi haline gelmişti. Boston'dan daha iyi bir yaşam umuduyla gelip aklının hayalinin almayacağı bir karabasanla karşılaşmışlar, June da bundan sonra kendini resme vermişti. Paradise Point'te insanlarla dostluk da kuramadığını görüyordu. İlkin, bunun nedeni yabancı olmasıydı. Sonra, yüzüne vurmasa-lar da, kızının yaptıklarından dolayı onu asla bağışlamamışlardı. Kızının&nbsp;çılgınlığının' anısı iyice eskiyip kasaba efsanelerine karıştıktan sonra&nbsp;bile, annesi onun anısıyla yaşamaya devam ediyordu, çünkü her gün&nbsp;kendisine yeniden anımsatılıyordu olaylar.</p>

  <p class="p5">Önceleri buradan ayrılmak ve Boston'a dönmek istemişti. Ama Cal karşı çıkmıştı buna. Bütün bu yaşananlardan sonra bile Cal'ın eve duyduğu sevgide zerrece azalma yoktu. O konudan hiç kimseye, hatta karısına bile söz etmemiş olsa da, atölyede Josiah Carson'un o gün kendisine söylediği sözleri de hiç unutamamıştı. Carson'un söylediklerinin doğru olup olmaması Cal'ı pek ilgilendirmiyordu, o bunlara inanmayı yeğlemişti. Alan Hanley'in öldüğü günden beri benliğini saran suçluluk&nbsp;duygusundan sonunda kurtulmuştu ya! Alan'ı öldüren kendisi değildi,&nbsp;Amanda'ydı. Tıpkı ötekileri ve kendi kızını öldürdüğü gibi. Böylece Paradise Point'te kalmış, konuşulanlara kulaklarını tıkamış, bu arada işleri&nbsp;de yoluna girmişti.</p>

  <p class="p5">Josiah Carson, Michelle'in ölümünden hemen sonra Point'ten ayrılmıştı. Point'te hemen herkes Carson'un aklını kaçırmaya başladığını duyuyordu, çünkü son birkaç gününü «geçmişin öcü» gibi laflar mırıldanarak geçirmiş, sözlerini de kimse ciddiye almamıştı. Öte yandan, Car-son'un anlaşılmaz mırıldanmaları köyde Cal'a karşı bir sempatinin doğmasına yol açmış, başlangıçta biraz ağırdan olsa da zamanla kasabanın vazgeçilmez doktoru haline gelmişti. Kasabanın başka doktoru da&nbsp;yoktu zaten.</p>

  <p class="p5">Cal da, June da on iki yıl öncesinin konularından söz etmiyorlardı. Michelle hakkında konuştuklarında da, ki bu da pek enderdi, onun&nbsp;Paradise Point'e gelişlerinden önceki halinden söz açarlardı. Aileyi adeta bölmüş olan Paradise Point'teki ilk iki ayı tümüyle unutmayı yeğlemiştiler.</p>

  <p class="p5">June'un buna itirazı yoktu; anılar fazla acıydı.</p>

  <p class="p5">Pendleton'lar denize bakan eski evde böylece sakin bir yaşam sürdürdüler. Cal küçük muayenehanesindeki çalışmalarıyla meşgul olurken June da atölyesinde karanlık deniz tabloları yaptı.</p>

  <p class="p5">Bütün bu süre içinde, Jennifer yaşamının ilk haftalarındaki trajedilerden dikkatle arındırılmış bir ortamda büyüdü. Elbette kulağına ulaşan birtakım dedikodular oluyordu. Olmaması da olanaksızdı zaten. Ne&nbsp;zaman söylentiler hakkında annesine ve babasına bir şey soracak&nbsp;olduysa hep aynı şeyi, okul arkadaşlarından duyduklarına inanmamasını söylediler ona. Kendisine anlatılacak hikâyelerin hep abartılmış şeyler olacağını anımsattılar.</p>

  <p class="p5">Böylelikle, Jennifer'in arkadaşlarını evine gelmeye razı etmekte zorluk çekmesinin sıkıntıları ilk yıllarda onu fazla rahatsız etmedi. Arkadaşlarının bu konudaki nazlanmalarını evinin çok uzak olmasına yordu.</p>

  <p class="p5">Fakat on iki yaşına geldiği gün annesiyle babasına bir yaş günü partisi verip veremeyeceğini sordu.</p>

  <p class="p5">June öneriye karşı çıktı. Annelerin çocuklarını buraya göndermeyeceğini düşünüyordu. Ancak Jennifer her zaman olduğu gibi, babasına döndü. Cal, June'un itirazını yok sayarak, Jenny için sosyal hayata başlama vaktinin geldiğini söyledi.</p>

  <p class="p5">Ve Jenny'nin partisi yapıldığı, tüm arkadaşlarının da boy gösterdikleri gün June yanılmış olabileceğini, Paradise Point'in bazı şeyleri gerçekten unutmaya başladığını düşündü.</p>

  <p class="p5">Carrie Peterson eski evi merakla inceledi. Dördüncü kez annesiyle babasının buraya gelmesine neden karşı çıktıklarına şaştı kaldı. Burası&nbsp;ona son derece sıradan bir yer gibi görünmüştü. Onların kendisine&nbsp;anlattıkları hikâyelere kim inanabilirdi ki? Anlatılanlar çok eski şeylerdi&nbsp;zaten ve yaşlı insanların da birtakım acayip fikirleri olabilirdi. Sonunda&nbsp;Carrie evin bayağı güzel olduğu kanısına vardı.</p>

  <p class="p5">«Jenny, yukarısını görebilir miyim?» diye sordu. Jenny de ona gülümsedi:</p>

  <p class="p5">«Elbette, gel!» .</p>

  <p class="p5">Partinin verildiği salondan ayrılan iki kız üst kata çıktılar. Jenny 'arkadaşını, bir yıl önceden beri kendi odası haline gelen köşe odaya&nbsp;götürdü:</p>

  <p class="p5">«Burası benim odam.»</p>

  <p class="p5">Carrie hemen odasının karşı tarafına geçerek pencerenin önüne geldi. Kendinden geçmiş bir halde pencereden dışarısını, denizi seyredip mutlulukla göğüs geçirdi: «Benim olsa, bu odada hiç çıkmadan&nbsp;yaşarım.»</p>

  <p class="p5">«Biliyorum,» diye onayladı Jenny de. «Ama annemle, babam buraya yerleşmemi istemediler. Kaç kez aynı şeyi tartıştık durduk.»</p>

  <p class="p5">«Neden?»</p>

  <p class="p5">«Burası ablamın odasıymış,» karşılığını verdi Jenny.</p>

  <p class="p5">«Haa, öyle mi?» Carrie bir anda Jenny'nin ablası hakkında dinlediklerini anımsadı. «Deliydi, değil mi?» diye sordu.</p>

  <p class="p5">«Deli mi?» diye bir şaşkınlıkla baktı Jenny: «Ne demek istiyorsun?»</p>

  <p class="p5">Carrie biraz merakla arkadaşına dönmüştü. «Jenny, pekâlâ biliyorsun, ablan dört kişiyi öldürdü. Öyle olduğuna göre de deli olması gerek. Değil mi? Demek istediğim ya bu doğrudur ya da birtakım hayalet hikâyelerine inanmak zorundasın. Ama bu tür masallara da inanmak&nbsp;çok zor!»</p>

  <p class="p5">Birden Jenny'nin ayakları suya erdi ve annesinin parti verilmesine neden razı olmadığını anladı. Annesi olacakları biliyordu. Çocuklar gelecekler, etrafı meraklı gözlerle inceleyecekler, ondan sonra Michelle'le&nbsp;ilgili sorular sormaya başlayacaklardı. Ama Jenny, Michelle hakkında&nbsp;hiç konuşmak istemedi. Onun hakkında fazla bir şey bilmiyordu ve bildiği kadarı da ona fazla bir şey ifade etmiyordu.</p>

  <p class="p5">«Başka şeyler konuşamaz mıyız?» diye sorduysa da Carrie'yi konudan uzaklaştıramadı.</p>

  <p class="p5">«Biliyorsun, annem benim bugün buraya gelmemi istemedi. Bu evin insanlara bir şeyler yaptığını söylüyor. Başından beri kötü bir şöhreti varmış bu evin... ne demekse. Galiba bu ev insanları delirtiyormuş,&nbsp;yani annem böyle söylüyor. Böyle bir şey olabilir mi sence?» Jenny kestirmeden:</p>

  <p class="p5">«Beni delirtmedi,» dedi. Carrie'nin saflığı canının sıkmaya başlamıştı. Ama bunu belli etmemeye de dikkat ediyordu.</p>

  <p class="p5">«Evet, ama sen farklısın,» dedi Carrie. «Sen bir mezarın üzerinde doğdun. Bak, ben buna ürperti verici derim.»</p>

  <p class="p5">«Ben bir mezarın üzerinde doğmadım,» dedi Jenny öfkeyle. Hiç değilse bundan emindi. «Ben klinikte, babamın muayenehanesinde&nbsp;doğdum. Çünkü annem mezarlıktayken doğum sancılan başlamış. Bu&nbsp;da benim mezarlıkta doğduğum anlamına gelmez.»</p>

  <p class="p5">«Peki! Aslında çok da önemli değil. Her ne kadar ihtiyar Bayan Benson bunun kötü bir alamet olduğunu söylüyorsa da. Sanırım haklı&nbsp;öyle değil mi? Michelle'in onun küçük çocuğunu da öldürmüş olduğunu düşünürsen.»</p>

  <p class="p5">Jenny'nin öfkesi birden doruk noktasına ulaştı: «Carrie Peterson,» dedi. «Sözünü geri al! Bu bir yalan! Yalan olduğunu sen de biliyorsun.&nbsp;Sözünü geri al.»</p>

  <p class="p5">Jenny'nin öfkeyle dolu yüzünü görünce Carrie de sertleşti: «Almayacağım,» dedi. «Almayacağım ve sen de bana sözümü geri aldıramaz-sın.» iki kız birbirlerini yukarıdan aşağıya süzdüler. İlk konuşan Jenny oldu: «Evine gitmeni istiyorum,» dedi. «Evine git, tüm arkadaşlarını da&nbsp;al ve evine git!»</p>

  <p class="p5">«Peki,» dedi Carrie. «Burada bir dakika daha duracak değilim. Belki de annem haklı. Bu ev insanları delirtiyor!»</p>

  <p class="p5">Carrie hızla odadan çıktı. Jenny ayak seslerinden onun aşağıya indiğini anladı. Tüm arkadaşlarına seslendiğini duyuyordu. Birkaç dakikalık bir yaygara oldu. Ardından evin giriş kapısının açılıp kapandığını&nbsp;duydu.</p>

  <p class="p5">Sonunda sessizlik başladı.</p>

  <p class="p5">Jennifer ancak ondan sonra aşağıya indi.</p>

  <p class="p5">June şaşkın bir halde ayakta duruyordu.</p>

  <p class="p5">«Ne oldu sevgilim? Neden öyle herkes birden gitti?»</p>

  <p class="p5">«Gitmelerini istedim de ondan,» dedi Jenny. «Çok kötü bir partiydi bu. O yüzden hepsine evlerine dönmelerini söyledim.»</p>

  <p class="p5">June'un Boston'luluğu, yol yordam düşkünlüğü, yıllar öncesinde kaldığını sandığı o görgü merakı birden geri geldi: «Bunu yapmamalıydın,» dedi sert bir sesle. «Sen ev sahibiydin. Eğer parti istediğin gibi git-mediyse, onu olması gerektiği hale getirecek olan yine sendin. Şimdi&nbsp;senden istediğim, odana gitmen ve bu konuyu etraflıca düşünmen.&nbsp;Ondan sonra da bu akşam tüm arkadaşlarına telefon ederek özür dilemelisin. Anlaşıldı mı?»</p>

  <p class="p5">Jenny annesine dikkatle baktı. O güne kadar onunla hiç böyle konuşmamıştı, hiç. Ayrıca olayda onun herhangi bir kusuru da yoktu&nbsp;ki. Hatalı olan, Carrie Peterson'du. Jenny birden gözyaşlarına boğuldu&nbsp;ve merdivenlere doğru koşmaya başladı.</p>

  <p class="p5">Odasına gider gitmez de paketi gördü.</p>

  <p class="p5">Koltuğunun üzerinde duruyordu. Alüminyum kâğıda sarılmıştı ve üzerinde masmavi bir kurdele vardı.</p>

  <p class="p5">Neden onu daha önce görmemişti?</p>

  <p class="p5">Sonra anladı. Annesi onunla konuşurken babası yavaşça odasına sızmış bunu yatağının üzerine bırakmıştı. Özel bir sürprizdi herhalde.</p>

  <p class="p5">Jenny paketi açarken hafifçe gülümsüyordu, ama açıp da kutunun içinden armağanı çıkarınca bütün yüzü sevinçle doldu.</p>

  <p class="p5">Güzel bir oyuncak bebekti bu. Eskiydi üstelik. Jenny bunun bir antika olabileceğini düşündü ve annesiyle babasının bunu nereden&nbsp;almış olabileceklerine şaştı. Daha önce hiç böyle bir şey görmemişti.</p>

  <p class="p5">Üzerinde mavi bir giysi vardı ve kurdeleler, dantellerle baştan aşağı süslenmişti. Yüzü porselendi. Koyu renk, kıvırcık kaküllerinin üzerine bir bone yerleştirilmişti.</p>

  <p class="p5">Jenny bebeği kucaklayıp göğsüne bastırırken: «Çok güzelsin!» diye mırıldandı. «Öylesine güzelsin ki...» Üzüntüsüyle öfkesi tümden&nbsp;kayboluvermişti. Koşarak aşağıya indi.</p>

  <p class="p5">«Anne! Anne! Neredesin!»</p>

  <p class="p5">«Mutfaktayım,» dedi June. «Ne oldu?»</p>

  <p class="p5">Jenny mutfağa daldı. Kollarını alabildiğine açıp annesine sarıldı: «Ah, anneciğim, teşekkür ederim. Teşekkür ederim. Teşekkür ederim.&nbsp;Çok, çok güzel bir şey bu. Teşekkür ederim. Mükemmel, harika...»</p>

  <p class="p5">June şaşırmıştı. Kendini Jenny'nin kollarından kurtardı:</p>

  <p class="p5">«Peki, beğendiğine memnun oldum.» Güldü ve: «Ama neden söz ettiğini söyler misin dersem, bana kızmazsın değil mi?»</p>

  <p class="p5">«Bebeğim,» diye bağırdı Jenny. «Benim o çok güzel bebeğim!» Ardından June şaşkın bir halde kızının çırpınışını seyrederken Jenny'nin&nbsp;aklına bir fikir geldi. «O da çok güzeldi, değil mi? Koyu saçlı ve ela gözlü? İddiaya girerim bebek de tam ona benziyor. Böylece arkadaş olabiliriz demektir. Ah, anneciğim, bu gerçekten çok güzel. Babam nerede?&nbsp;Gidip babama da teşekkür etmeliyim.»</p>

  <p class="p5">Jenny bunları söyledikten sonra sokağa çıktı, babasını arıyordu.</p>

  <p class="p5">June olduğu yerde, hareketsiz kalakaldı. Söylenenleri birleştirmeye çalışıyordu. Bir bebek? Ne bebeği?..</p>

  <p class="p5">Jenny neden söz ediyordu ki?..</p>

  <p class="p5">Yavaş yavaş June'un kafasında bir düşünce belirmeye başladı, mutfaktan çıkıp merdivenlere doğruldu.</p>

  <p class="p5">Doğru olamazdı bu.</p>

  <p class="p5">Olamayacağını o da biliyordu.</p>

  <p class="p5">Ama Jenny bebeğe Michelle adını vermeye niyetleniyordu.</p>

  <p class="p5">June merdivenleri çıkmaya başladı.</p>

  <p class="p5">Jenny'nin odasının kapısına gelince biraz durdu.</p>

  <p class="p5">Bu oda Jenny'nin olmasını istemediği odaydı.</p>

  <p class="p5">Fakat Jenny çok direnmiş, oda sonunda razı olmuştu.</p>

  <p class="p5">Biraz duraksayarak odanın kapısını açtı ve içeri girdi.</p>

  <p class="p5">Bebek yatağın üzerinde duruyordu. June ona bakar bakmaz içinde bir çığlığın hızla yükseldiğini hissetti.</p>

  <p class="p5">Oyuncak bebeği yakmıştı. Onu on iki yıl önce yaktığını çok iyi anımsıyordu.</p>

  <p class="p5">Ama şimdi oradaydı işte. Yanmamıştı. Görmeyen, camsı gözleriyle kör kör June'a bakıyordu.</p>

  <p class="p5">Bir panik duygusu beynini sıkıştırmaya başladığı sırada içinde eski bir anı canlanmaya başladı. Eski ve gençliğinden kalma bir anı.&nbsp;Milton'un iki dizesiydi bu:</p>

  <p class="p5"><span class="t10">Kör Gazap gelir o lanetli makas</span><span class="t10">ı</span><span class="t10">yla Ve ince dokunrhu</span><span class="t10">ş</span> <span class="t10">hayat</span><span class="t10">ı</span><span class="t10">n ipli</span><span class="t10">ğ</span><span class="t10">ini kesiverir.</span></p>

  <p class="p5">June Pendleton sessizce ağlamaya başladı</p>

  <p class="p5">SON</p>
</body>
</html>
