<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>VIII. Bölüm</title>
</head>

<body>
  <h1 class="h11">VIII. Bölüm</h1>

  <p class="p5">Cal uzanarak karısının elini tutup, sevgiyle sıktı. Eve yaklaşıyorlardı. Cal otomobili yavaş sürüyordu. Sağa, sola direksiyon kırarak, en küçük çukurlardan bile kaçıyordu. Anayolu bitirip eve doğru saptıklarında derin bir nefes aldı.</p>

  <p class="p5">Eve olabildiğince yakın park etti. Bebeği karısının kollarından aldı.</p>

  <p class="p5">«Odasına yerleştireyim, hemen gelir seni alırım,» dedi.</p>

  <p class="p5">Ama June: «Gereği yok, ben sakat değilim,» deyip otmobilden çıktı, evin kapısına doğru yürürken ekledi: «Biraz sarsıldım, hepsi o. Bundan ne çıkar ki? İyiyim ben. Hatta biraz içki bile alabilirim. Ama bir kadehi bitiremem. Sadece birkaç yudum içkiyle oyalanabilirim, demek&nbsp;istiyorum.»</p>

  <p class="p5">June bunları söylerken canlılığını kanıtlamaya çalışıyordu. «Doğru düşünüyorsun,» dedi Cal, Jennifer bir kolunda, boştaki elini June'a&nbsp;uzattı. June da uzatılan eli memnunlukla tuttu:</p>

  <p class="p5">«Bir bebek sahibi olmak benim iddia ettiğim kadar kolay değilmiş. Yatakta kendimi iyi hissedeceğim herhalde.»</p>

  <p class="p5">Karanlık eve girdiler. Cal, Jennifer'i yerine götürürken June merdivenlerin başında bekledi. Bir dakika geçmeden Cal geri döndü. June da ağırlığını Cal'a vererek ona tutuna tutuna merdivenleri çıktı.</p>

  <p class="p5">Üst kata vardıklarında gerçekten yorulmuştu.</p>

  <p class="p5">«Umarım, yapmam gereken bir şey yoktur. Her şey hazır mıydı?»</p>

  <p class="p5">«Yatağa yat yeter! Her şey hazır. Michelle bize bir not bırakmış. Gelir gelmez kendisini aramamızı istiyor. Benson'larda tabii.»</p>

  <p class="p5">June güldü: «Sanki öyle yapmayacağız.»</p>

  <p class="p5">Klinikte verilen önlüğünü, ardından da elbisesini çıkardı. Rahat geceliğini giymeden önce aynada kendine bir göz attı.</p>

  <p class="p5">«Oh! Tanrım, ben doğurmadım galiba. Hâlâ hamile gibi görünüyorum.»</p>

  <p class="p5">«İki ya da üç hafta daha öyle görüneceksin. Anormal hiçbir şey yok. Sadece biraz fazlaca kilo almışsın. Onlar da kısa sürede erir gider.&nbsp;Hadi, sen şimdi yatağa git,» dedi Cal.</p>

  <p class="p5">«Başüstüne efendimiz.» June yatağına girip yerleşti. Başını yastığa gömdü. Kocasına gülümseyerek:</p>

  <p class="p5">«Tamam,» dedi. «İşte yatağımdayım. Jennifer'i niçin buraya getirmiyorsun? Onu getir, sonra da Michelle'i ara. Bahse girerim, geldiğimizi anlamıştır.»</p>

  <p class="p5">Cai bitişik bebek odasından Jennifer'i alıp getirdi. Telefona gitti. Numaraya basmadan da, «Benson'ların telefon numarasını nota yazmayı bile unutmamış,» dedi.</p>

  <p class="p5">June geceliğinin yakasını açıp bebeği göğsüne doğru çekti:</p>

  <p class="p5">«Benson'ların numarasını yazmayı unutsaydı şaşardım.» İyice acıktığı anlaşılan bebek meme emmeye başladı.</p>

  <p class="p5">«Bayan Benson, Michelle orada mı acaba?» Cal bir yandan telefonda konuşurken bir yandan da bakışlarını bebekle karısından ayırmıyordu. Michelle'in telefona gelmesini beklerken uzanıp Jennifer'in minik başına dokundu.</p>

  <p class="p5">«Baba! Evde misiniz? Annem iyi mi?»</p>

  <p class="p5">«Evdeyiz ve herkes iyi. Sen ne zaman istersen eve dönebilirsin. Biraz acele et. Kız kardeşin yiyor ve büyüyor. Eğer onu bebek olarak&nbsp;görmek istiyorsan on dakika içinde burada olmalısın.»</p>

  <p class="p5">Telefonun öbür ucunda kısa bir sessizlik oldu. Sonra Michelle yeniden konuştu. Sesinde güvensizlik gibi bir şey vardı. Cal bunu olağan bulmadı.</p>

  <p class="p5">«Baba, acaba sen gelip beni alabilir misin?»</p>

  <p class="p5">Cal hafifçe kaşlarını çattı. June kocasının yüzündeki değişikliğe dikkat etmişti, yadırgayarak bakıyordu.</p>

  <p class="p5">«Gelip seni almak mı? Ama topu topu birkaç yüz metre ötedesin...»</p>

  <p class="p5">Michelle adeta yalvardı:</p>

  <p class="p5">«Ne olursun. Sadece bu seferlik!»</p>

  <p class="p5">«Dur!» dedi Cal ve telefonu eliyle kapatarak June'a döndü:</p>

  <p class="p5">«Gidip kendisini almamı istiyor!» Sesinde şaşkınlık vardı. June omuz silkmekle yetindi.</p>

  <p class="p5">«Git al bari sen de...»</p>

  <p class="p5">«Seni yalnız bırakmam doğru olur mu bilmem ki?»</p>

  <p class="p5">«Ben iyiyim. Senin gidip gelmen de beş dakikadan fazla sürmez zaten. Ne olabilir ki? Burada yatıp Jennifer'i doyurmaya çalışacağım.»</p>

  <p class="p5">Cal elini ahizenin ağızlığından kaldırarak: «Peki, canım,» dedi. «Birkaç dakika sonra orada olacağım. Hazır olur musun sen de?»</p>

  <p class="p5">Michelle'in sesi daha güçlü geldi:</p>

  <p class="p5">«Kapıda bekleyeceğim.»</p>

  <p class="p5">Cal, «Hoşçakal,» dedikten sonra telefonu yerine koydu.</p>

  <p class="p5">«Anlamıyorum doğrusu, işini kendi kendine gören bir çocuktu bu. Şimdi birdenbire birkaç yüz metre ötedeki bir yerden kendisini birinin&nbsp;gidip almasını istiyor.»</p>

  <p class="p5">June olayı daha yumuşak karşıladı:</p>

  <p class="p5">«Konunun bu kadar şaşırtıcı olduğunu sanmıyorum. Dışarısı karanlık. Bir mezarlığın yanından geçmek gerekiyor. Katlanmamız lazım. Hem gün boyu onu hayli ihmal ettik. Belki de biraz ilgi görmek istiyordur. Sevgilim, unutma o henüz on iki yaşında. Biz işin bu yanını bazan unutuyoruz galiba.»</p>

  <p class="p5">«On iki yaşında olması neyi değiştirir ki? Yapılması gereken bir sürü iş olduğunu biliyor.»</p>

  <p class="p5">«Evet, ama yapılacak olanları yapmış zaten. Git de alıver çocuğu. Şimdiye kadar gidip dönmüş olmalıydın.»</p>

  <p class="p5">Cal ceketini giydi, karısıyla minik bebeği öperek evden ayrıldı.</p>

  <p class="p5">Cal'ın korna çalmasına vakit kalmadan Benson'ların sokak kapısı açıldı ve bir dakika sonra da Michelle arabada, yanıbaşında oturuyordu. Babası vitesi takmaya çalışırken:</p>

  <p class="p5">«Beni almaya geldiğin için teşekkür ederim,» dedi. Cal merakla bakıp gülümsedi:</p>

  <p class="p5">«Karanlıktan ne zamandan beri korkuyorsun?»</p>

  <p class="p5">Michelle oturduğu koltukta kapı tarafına kayarak babasından biraz uzaklaştı. Cal söylediklerinin onu üzdüğünü anlayınca kızın gönlünü&nbsp;almak için bir şeyler söyleme gereğini duydu:</p>

  <p class="p5">«Hiç sorun değil tabii. Annen yatakta ve bebeği emziriyor. Her şey yolunda. Yine ne hayali göründü sana?»</p>

  <p class="p5">Michelle yeniden babasına yaklaştı. Ama sorusuna kaçamaklı bir karşılık verdi. Akşam üzeri, Benson'lara giderken siste ne gördüğünü&nbsp;söylemek istemiyordu. «Sanırım,» dedi. «Gecenin bu saatinde mezarlığın yanından geçmek istemedim.»</p>

  <p class="p5">«Jeff, sana hayalet hikâyeleri mi anlattı?»</p>

  <p class="p5">«O ruhlara, hayaletlere inanmıyor. En azından öyle söylüyor. Ama bu akşam da çok karanlık. Tek başıma bu karanlıkta yürümek istemedim. Yorduğum için özür dilerim.»</p>

  <p class="p5">«Sorun değil.»</p>

  <p class="p5">Kısa süren yolculuk boyunca aralarında başka bir konuşma olmadı. * *</p>

  <p class="p5">«Bu akşam üzeri çok meşgulmüşsün...»</p>

  <p class="p5">June bebeği kolunda mışıl mışıl uyurken büyük kızına gülümseyerek bunları söylüyordu. Sonra da ona gelip yatağın kenarına oturmasını işaret etti: «Her şey olağanüstüydü. Öyle anlaşılıyor ki, tüm öğleden sonrayı çalışmakla geçirmişsin.»</p>

  <p class="p5">Michelle gözlerini bebekten ayırmadan:</p>

  <p class="p5">«Çok sürmedi,» dedi. «Ne kadar küçük bu!»</p>

  <p class="p5">«Dünyaya gelirken hepsi böyle küçük olur. Biraz kucağına almak ister misin?»</p>

  <p class="p5">«Alabilir miyim sahiden?»</p>

  <p class="p5">«Al!» Bebeği Michelle'e uzattı. Ardından yatağa yerleşip, yastıklara gömüldü. Bebeği nasıl tutacağını anlatma gereğini duyarak: «Onu oyuncak bebek gibi tutacaksın,» dedi büyük kızına. «Kolunu kıvır, başını da&nbsp;dirseğinin iç tarafında tut. Kolunun üzerinde yatıyor olsun.»</p>

  <p class="p5">Michelle bebeğin küçücük yüzüne baktı. Yüzü ablasının göğsüne dönüktü. Michelle bakarken Jennifer gözlerini açtı, geğirdi.</p>

  <p class="p5">«Bir şeyi mi var acaba?»</p>

  <p class="p5">«Hayır, iyi! Ağlamaya başlarsa ben alırım. Ağlamadığı sürece hiçbir şeyi yok demektir.» Jennifer de annesinin dediklerini doğrularcasına&nbsp;gözlerini kapadı, uykuya daldı.</p>

  <p class="p5">Michelle gözlerini bebekten ayırıp, annesine baktı.</p>

  <p class="p5">«Bana her şeyi anlat,» dedi.</p>

  <p class="p5">«Söylenecek fazla bir şey yok. Yürüyüşe çıkmıştım. Sonunda doğuma gitmem gerekti. Hepsi bu.»</p>

  <p class="p5">«Ya mezarlık? Orası sana-ürküntü vermedi mi?»</p>

  <p class="p5">«Neden versin?»</p>

  <p class="p5">«Ama Jenny'nin henüz doğmaması gerekirdi. Ne oldu?»</p>

  <p class="p5">«Hiçbir şey olmadı. Jenny doğmanın zamanıdır diye karar vermiş. Hepsi bu.»</p>

  <p class="p5">Michelle olup bitenleri bir kez daha aklından geçirirken arada kısa bir sessizlik oldu.</p>

  <p class="p5">«Louise Carson'un mezarında ne arıyordun?» diye sordu sonra.</p>

  <p class="p5">«Bir mezarlıktaydım ve öyle olunca da oradaki mezarlardan birinin yanında olmam gerekirdi, değil mi?» June bunları söylerken sesini yük-seltmemeye, sertleşmemeye dikkat ediyor, neden öyle yaptığına da&nbsp;şaşıyordu.</p>

  <p class="p5">«Onun mezar taşını gördün mü?»</p>

  <p class="p5">«Elbette gördüm.» dedi June.</p>

  <p class="p5">«Ne olduğunu düşünüyorsun?»</p>

  <p class="p5">«Bir şey ifade etmediğinden eminim.» June konuyu değiştirmek ister gibi uzanarak bebeği aldı. Michelle de isteksiz isteksiz verdi. June:&nbsp;«Emzirmeliyim,» dedi. «Daha sonra yine alırsın.»</p>

  <p class="p5">Michelle ayağa kalktı. Annesi bebeği emzirirken odada kalsın mı, çıksın mı kararsızdı.</p>

  <p class="p5">«Neden bir çay yapmıyorsun? dedi June: «Babana da söyie gelsin. Tamam mı?»</p>

  <p class="p5">Michelle'in odadan çıkışını gözleriyle izledi. Jennifer harıl harıl meme emiyordu. June gevşemeye, rahatlamaya çalıştı. Ama mümkün&nbsp;değildi. Michelle'e bir şeyler olmuştu ve bunu anlamaya çalışıyordu.&nbsp;Anlayabildiği tek şey, kızın mezarlıkla bozduğuydu. Ama nereye varmak istediği belli değildi.</p>

  <p class="p5">Michelle uyanık olarak yatakta yatıyor, evin sessizliğini dinliyordu. Gerçekten de ev derin bir sessizlik içindeydi.</p>

  <p class="p5">Uyuyamamasının nedeni de buydu zaten. Bundan hiç kuşkusu yoktu.</p>

  <p class="p5">Ayrıca evin bulunduğu köşesinde tümden yalnız olduğunu da biliyordu.</p>

  <p class="p5">Ya aşağıda, alt katta?</p>

  <p class="p5">Kendisi dışında herkes oradaydı.</p>

  <p class="p5">Yataktan çıkıp sabahlığını omuzlarına aldı.</p>

  <p class="p5">Annesiyle babasının yatak odasının kapısında bir süre durup içeriyi dinledi. Sonra kapıyı yavaşça açıp odaya girdi:</p>

  <p class="p5">«Anne!»</p>

  <p class="p5">June yatakta döndü. Gözlerini iri iri açmıştı. Yatağın yanında duran Michelle'e şaşkın şaşkın baktı:</p>

  <p class="p5">«Saat kaç?»</p>

  <p class="p5">«On bir,» dedi Michelle kendini savunur gibi. June doğrularak yatakta oturur duruma geçti.</p>

  <p class="p5">«Ne oldu?»</p>

  <p class="p5">«Şey... Uyuyamadım da.»</p>

  <p class="p5">«Uyuyamıyor musun, neden?»</p>

  <p class="p5">Michelle yatağın kenarına ilişti.</p>

  <p class="p5">«Bilmiyorum,» dedi. «Belki de çok çay içtiğim içindir.»</p>

  <p class="p5">«O etkiyi kahve yapar, sevgili kızım.» June, Cal'ın yatakta döndüğünü hissetti. Bu hareketle bebek de uyanmış, ağlamaya başlamıştı.</p>

  <p class="p5">Cal uyandı, ışığı yaktı. Ortalık aydınlanınca Michelle'i gördü.</p>

  <p class="p5">«Burada ne arıyorsun? Bebek onun için mi ağlıyor?»</p>

  <p class="p5">Michelle'in gözlerinin dolduğunu, ağlamak üzere olduğunu farke-derek kızı savunmak için araya girdi June. «Bebek acıkmış. Michelle de uyuyamamış. Sen Jenny'i bana versen, sonra da aşağıya inip çayı kay-natsan olmaz mı? Ben şu oburu biraz doyurmaya çalışayım, Michelle&nbsp;de benimle kalabilir.» Michelle'e göz kırptı, kız birden kendini çok daha&nbsp;rahatlamış hissetti.</p>

  <p class="p5">«Jenny'i ben alayım,» dedi Michelle.</p>

  <p class="p5">Cal içini derinden çekerek sabahlığını giydi, çıktı odadan. June onun uzaklaşmasını bekledi. Sonra Michelle'den özür diledi: «Jenny'&nbsp;nin ağlamasının senin kusurun olduğunu söylemek istemedi elbet.&nbsp;Biraz uyku sersemiydi, o kadar.»</p>

  <p class="p5">Michelle neşesiz:</p>

  <p class="p5">«Boşver. Fazla yalnızdım, ondan herhalde...» dedi.</p>

  <p class="p5">«E! Büyük bir ev.» June birden aklına gelen bir fikri fazla ölçüp biçmeden hemen söyleyiverdi: «Belki de seni buraya, yanımızdaki odaya almamız daha doğru olur. Bize yakın olursun.»</p>

  <p class="p5">«Yo, hayır! Ben odamı çok seviyorum. Kendimi bir parçası gibi hissediyorum. Özellikle Mandy'yi bulduğumdan beri...»</p>

  <p class="p5">«Mandy mi dedin? Onun adı Amanda değil miydi?»</p>

  <p class="p5">«Evet, öyle. Ama Mandy de aynı şey demek. Bazılarının adıma kısaca Mickey demeleri gibi. Mandy güzel ama değil mi?»</p>

  <p class="p5">Cal elinde bir tepsi, tepside de dumanı tüten üç fincan çayla odaya girdi. «Yalnız bu seferlik,» dedi. «Bundan böyle Jennifer acıkıyor diye gecenin bu saatinde piknik yapacak değiliz. Ve sen küçükhanım&nbsp;yatakta olmaiıydın bu saatte. Yarın okula gitmek zorundasın.»</p>

  <p class="p5">Michelle çayından bir yudum alarak ayağa kalktı:</p>

  <p class="p5">«Ben iyiyim. Biraz yalnızlık duygusu. Beni sen mi yatıracaksın şimdi?» *</p>

  <p class="p5">Cal gülümsedi:</p>

  <p class="p5">«Yıllardır öyle bir şey yapmadık.»</p>

  <p class="p5">«Sadece bu akşam için!»</p>

  <p class="p5">Cal karısına baktı, başını sallayarak:</p>

  <p class="p5">«Pekâlâ,» dedi. «Çayını bitir, gidelim.»</p>

  <p class="p5">Michelle çayını bitirdi. Eğilip annesini öptü, babasının peşine takılarak kendi yatak odasına yollandı.</p>

  <p class="p5">Yatağına uzandı, yorganı çenesinin altına kadar çekerek iyice örtündü. Sonra da veda öpücüğü için yanağını babasına uzattı. Cal eğilip onu öptü, doğruldu:</p>

  <p class="p5">«Hemen uyuyacaksın,» dedi. Işığı söndürüp aşağıya, karısıyla bebeğin yanına dönmeye hazırlanırken Michelle birden oyuncak bebeğinin nerede olduğunu sordu. Ardından da:</p>

  <p class="p5">«Pencerenin içinde olacaktı. Onu bana verebilir misin?» dedi Cal'a.</p>

  <p class="p5">Ca! bebeği bulunduğu yerden aldı. Porselen yüzüne şöyle bir baktı: «Pek gerçeğe benzemiyor,» dedi. «Benziyor mu?» Michelle babasından bebeği alıp yorganın altına soktu, başını da omzunun üzerine koydu: *</p>

  <p class="p5">«Yeterince gerçek.» Cal kızına gülümsedi, sonra da ışığı söndürdü. Kapıyı dikkatle kapatarak aşağıya indi.</p>

  <p class="p5">Michelle bir kez daha odasında yalnız kalmıştı. Evin sessizliğini dinliyordu. Karanlığın bunaltıcı biçimde kendisini sardığını sezerek bebeğini kendine doğru çekti, fısıldadı:</p>

  <p class="p5">«İşler benim düşündüğüm gibi gitmiyor. Jenny'nin gelmesini çok istiyordum. İşte şimdi burada, ama her şey öylesine farklı ki. Onlar hepsi de oradalar. Bense odamda yalnızım. Jennifer'e bakmak için şimdi&nbsp;annem onun yanında. Benim yanımda kim var?» Aklına yeni bir fikir geldi: «Ben de sana bakarım, Mandy. Gerçekten bunu yaparım...»</p>

  <p class="p5">Bebeğini göğsüne bastırdı. Gözlerinden iki damla yaş süzüldü. «Sana ben bakacağım. Tıpkı annemin Jennifer'e baktığı gibi. Bunu ister&nbsp;misin? Senin annen ben olacağım ve sana her istediğini vereceğim.&nbsp;Sen de benimle kalacaksın. Kalırsın değil mi? Böylece ben de hiç yalnız olmayacağım.»</p>

  <p class="p5">Michelle bebeği bir daha göğsüne bastırdı, sessizce ağlaya ağlaya uyudu.</p>

  <p class="p5"><a id="a13"></a><span class="t1">&nbsp;</span></p>
</body>
</html>
