<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>XXIV. Bölüm</title>
</head>

<body>
  <h1 class="h11">XXIV. Bölüm</h1>

  <p class="p5">Tim, Michelle'in sadece gözlem için de olsa, bir kurumda bir süre kalmasını önerdiğinde Corinne durumu önce anlamadı, anladığında da&nbsp;çileden çıktı hemen.</p>

  <p class="p5">«Bunu nasıl söyleyebilirsin?» diye öfkeyle sordu. Bilinçdışı bir savunma refleksiyle bir ayağını altına çekerken kahve fincanını iki eliyle&nbsp;birden sımsıkı kavradı. Tim de aynı derecede şaşırmış görünüyordu,&nbsp;gelişigüzel omuz silkti.</p>

  <p class="p5">«Gözlerinde bir şeyler vardı,» dedi. Aynı şeyi bu kaçıncı açıklama çabasıydı. Devam etti: «Ne olduğunu pek anlayamadım. Ama bana her&nbsp;şeyi söylemediği belliydi. O bakımdan üzgünüm Corinne, ama Billy&nbsp;Evans'ın bulunduğu yerden kaza sonucu düştüğüne inanmıyorum.»</p>

  <p class="p5">«Michelle Pendleton onu öldürmeye mi çalıştı demek istiyorsun?» Corinne'in sesi belirgin bir soğukluk taşıyordu. «Ne demek istediğini&nbsp;açıkça söyleyebilirsin bana.»</p>

  <p class="p5">«Demek istediğimi söyledim. Anladığım kadarıyla sen, Michelle Pendleton'un katil olduğunu r-öylememi bekliyorsun, ama öyle bir şey&nbsp;demeyeceğim. Öyle olduğundan hiç emin değilim. Ancka, Billy'nin&nbsp;düşüşüyle ilgili olarak bir şeyler yaptığından da eminim. Ve Susan&nbsp;Peterson'la ilgili olarak da aynı şeyi söylüyorum.»</p>

  <p class="p5">«Sen onun bir katil olmadığını, ama Susan'ı öldürdüğünü düşünüyorsun. Söylemek istediğin bu mu acaba?» Tim'in karşılık vermesini beklemeden sözünü sürdürdü: «Tanrım! Tim, birkaç hafta önce onunla&nbsp;konuşmuş olsaydın bunun doğru olamayacağını anlardın. O dünyanın&nbsp;en güzel, en tatlı kızıydı. Gerçekler bu kadar hızla değişmez.»</p>

  <p class="p5">«Değişmez mi? Ona bir bakman yeter.» Tim bir elini saçlarının arasından dolaştırdı. Alnının üstündeki kıvırcık buklenin düşmesini önlemek istedi, ama olmadı: «Bak Corinne, gerçeklerle yüzleşmeyi kabul etmelisin. Michele artık ağustosta Paradise Point'e gelen Michelle&nbsp;değil. Çok değişti.»</p>

  <p class="p5">«O nedenle sen onu kilit altına almak istiyorsun? Böylelikle de onu kimsenin göremeyeceği bir yere kapatmayı planlıyorsun. Tam da sırîı-fımdaki çocuklar gibi düşünüyorsun onun hakkında!»</p>

  <p class="p5">«Benim demek istediğim bu değil, Corinne. Bunu sen de biliyorsun. Olanları görmek zorundasın. Nedeni ne olursa olsun, Susan öldü, Billy de ölmek üzere. Her iki olayda da Michelle oradaydı. Ve ona bir&nbsp;şeyler olduğunu da biliyoruz.» Tim bunları söylerken yorulmuş görünüyordu. Saatler ve saatlerdir, hatta akşam yemeğinden beri bu konunun&nbsp;etrafında dolaşıyor, her şeyi bir daha ve bir daha anlatıyor, ama bir&nbsp;yere yaramıyorlardı. Tim, <span class="t10">e</span><span class="t10">ğ</span><span class="t10">er,</span> diye düşündü. <span class="t10">Michele</span> <span class="t10">ş</span><span class="t10">u Tanr</span><span class="t10">ı</span><span class="t10">'r</span><span class="t10">ıı</span><span class="t10">n&nbsp;cezas</span><span class="t10">ı</span> <span class="t10">bebe</span><span class="t10">ğ</span><span class="t10">e Amanda ad</span><span class="t10">ı</span><span class="t10">n</span><span class="t10">ı</span> <span class="t10">vermi</span><span class="t10">ş</span> <span class="t10">olmasayd</span><span class="t10">ı</span><span class="t10">... Neden Amanda?&nbsp;</span>Corinne onun aklından geçenleri okumuş gibi sordu:</p>

  <p class="p5">«Sen hâlâ şu Amanda sorununu açıklamış değilsin.»</p>

  <p class="p5">«Bunu en azından beş yüz kez söyledim.»</p>

  <p class="p5">«Haaa! Elbette. Sen bu adın sadece Michelle'in hayalinde yaşadığını söylüyorsun. Ama bir şeyi henüz açıklayabilmiş değilsin. Nasıl oluyor da bu çevrede yaşayanların hepsi de şunca yıldan beri Amanda'dan&nbsp;söz ediyor, onun hakkında konuşuyorlar? Eğer o Michelle'in hayal ettiği bir arkadaşıysa, neden Michelle' den şunca yıl öncesinden beri buralarda onun adı geçiyor?»</p>

  <p class="p5">«Herkes Amanda'dan söz etmiyor. Sadece hayaL gücü fazla çalışan birkaç kız öğrenci onun adını anıyor.»</p>

  <p class="p5">Corinne öfkeyle gözlerini kıstı. Ancak, karşı kozunu ortaya koymasına vakit kalmadan Tim onun elini eline alarak düşündüklerini unutturmak istercesine tuttu:</p>

  <p class="p5">«Bu konuyu daha fazla konuşmayalım artık. Bunu bu akşam için unutabilir miyiz?»</p>

  <p class="p5">«Nasıl unutabiliriz bilmem,» dedi Corinne. «Aklımız takılıp duruyor.»</p>

  <p class="p5">Telefonun çalması konuşmayı kesti. Corinne arananın kendisi olmadığını düşünmeksizin cevap vermek için yerinde doğruldu. Tim konuyu saptırmak için bir bahane gibi değerlendirmeye çalışarak Corin-ne'e gülümsedi: «Benimle evlenecek olursan, buradaki telefona istediğin zaman cevap verebilirsin.»</p>

  <p class="p5">Tim ahizeye, zil sesinin kesildiği anda erişebildi. İkisi de Lisa'nın onlara seslenmesini umarak beklediler. Bir sessizlik oldu. Sonra Lisa&nbsp;merdivenlerden aşağı indi.</p>

  <p class="p5">«Arayan Alison'du,» dedi Lisa. «Yarın ona gideceğim ve birlikte hayaleti görmeye gideceğiz.»</p>

  <p class="p5">«Ohhh! Tanrım,» dedi Tim. «Sen de mi?»</p>

  <p class="p5">Lisa biraz da nefretle gözlerini açtı: «Peki, neden olmasın? Alison diyorki; Sally Carstairs, hayaleti bir kez görmüş zaten. Herhalde eğlenceli olacak. Ben bir şey yapacak değilim!»</p>

  <p class="p5">Tim çaresizlik içinde Corinne'e baktı. Hayalet ziyareti için onayını bildirmek üzereydi, Corinne durdurdu:</p>

  <p class="p5">«Hayır Tim!»</p>

  <p class="p5">«Neden hayır?»</p>

  <p class="p5">«Tim, beni hoş gör. Ben hatalı sen haklı olsan bile, hayalet için nereye bakacaklarını biliyor musun? Pendleton'ların evinin oraya. Yani&nbsp;Carson'ların eski mezarlığı. Amanda'nın mezarı da orada.»</p>

  <p class="p5">Lisa bu açıklamaya dudak büktü: «Mezar falan yok orada.»</p>

  <p class="p5">«Bir mezar taşı var,» diye devam etti Corinne, hiç beklemeden. Ama Lisa'nın onu dinlemeye niyeti yoktu, yalvaran bakışlarla babasından izin koparmaya çalışıyordu:</p>

  <p class="p5">«Gidebilir miyim, baba? Ne olursun!»</p>

  <p class="p5">Tim, Corinne'in karşı çıkmasında haklı olduğuna karar vermişti. Ne olursa olsun, kızın Pendleton'ların yakınında, çevresinde olmasını istemiyordu.</p>

  <p class="p5">«Bunun iyi bir fikir olduğunu sanmıyorum, yavrum,» dedi. «En iyisi sen Alison'a başka bir gün gitmek istediğini söyle, olur mu?»</p>

  <p class="p5">«Ama, baba! Sen de benim hiçbir şey yapmama izin vermezsin. Yaptığın tek şey, ona kulak vermek. O da zaten Michelle Pendleton&nbsp;gibi delinin biri. Onun kadar deli.» Lisa konuşmasıyla babasına hitap ediyordu, ama gözlerini Corinne'den ayırmamıştı. Yüzü öfkeden gerilmiş, dudaklarını şişirerek somurtuyordu. Corinne başını başka yana çevirerek görmezlikten geldi. Bu seferlik, kabalığını unutacaktı.</p>

  <p class="p5">«Gidemezsin,» dedi Tim. «Hepsi bu kadar. Şimdi yukarı çık, Alison'a telefon et, dediğimi söyle. Daha sonra ev ödevini bitir ve yatağına git!»</p>

  <p class="p5">Lisa kendi yapmak istediklerini yapmaya karar verdi sessizce ve küskün bir halde, Corinne'e surat asarak odadan ayrıldı. Odaya tedirgin edici bir sessizlik çökmüştü. Ama akşamın umutsuzca yıkıma uğramadığını birbirlerine kanıtlamaya çalıştıkları sırada Corinne ayağa kalktı:</p>

  <p class="p5">«Eh, vakit geç oldu artık!»</p>

  <p class="p5">«Eve mi gitmek istiyorsun? Gitme...» dedi Tim.</p>

  <p class="p5">«Sabahleyin seni ararım.» Gitmeye kararlıydı. Çantasını ararken Tim yolunu keserek durdurdu:</p>

  <p class="p5">«Bana güzel bir gece öpücüğü vermeden mi?»</p>

  <p class="p5">Corinne baştan savma bir öpücük için yanağını uzatıp Tim'in kendini kucaklamasını engellerken:</p>

  <p class="p5">«Şimdi değil, Tim,» dedi. «Lütfen, bu akşam değil.»</p>

  <p class="p5">Tim yenilgiyi kabullenmek zorunda kaldı. Corinne mantosunu giyerken oturma odasının ortasında öylece kalakalmıştı. Daha sonra Tim'in yanına dönüp gülümseyerek:</p>

  <p class="p5">«Şimdi,» dedi. «Lisa'nin kime somurtacağını biliyorum. Babasına somurtacak. Surat asma, Tim. Dünyanın sonu değil bu. Yarın seni arayacağım. İstersen, sen beni ara. Tamam mı?»</p>

  <p class="p5">Tim başını salladı.</p>

  <p class="p5">«Erkekler!»</p>

  <p class="p5">Corinne eve girerken bu sözcüğü yüksek sesle yineliyordu kendi kendine. Bazen ne kadar da inatçı olabildiklerini aklından geçirdi. Öyle&nbsp;olan yalnız Tim değildi. Cal Pendleton da pek makul biri değildi. O ve&nbsp;Tim ne kadar iyi arkadaş olurlardı! Biri, her şeyin yolunda olduğu fikrini kendine ilke edinmiş, öbürü de ne olmuşsa ve oluyorsa hepsi de Mic-helle'in hayalinde olup bittiği inancıyla sorunu çözüme bağlamıştı.</p>

  <p class="p5">Ama gerçek hiç de öyle değildi. Corinne'in bu konuda kuşkusu yoktu. Ancak bundan sonra ne yapılabileceğini bilemiyordu. Acaba&nbsp;June Pendleton'la mı konuşmalıydı bunu? Evet, en doğrusu bu olmalıydı, onunla konuşmalıydı. Hem de hemen! Birden keskin bir U dönüşü&nbsp;yaparak geriye döndü, Pendleton'lara yöneldi. Vardığında evi karanlıklar içinde buldu. Birkaç dakika otomobilde kalarak durum değerlendirmesi yaptı. Onları uyandırsa mıydı? Ama niçin? Kendilerine bir hayalet&nbsp;hikâyesi anlatmak için mi?</p>

  <p class="p5">Sonunda eve dönmekten başka yapacak bir şey bulamadı.</p>

  <p class="p5">Ama o gece uyumaya hazırlanırken, yaklaşmakta olan olayların fazla beklemeyeceği konusunda bir duygu vardı içinde.</p>

  <p class="p5">Olacak olan her neydiyse, o gerçekleştiğinde herkes tüm gerçekleri öğrenecekti.</p>

  <p class="p5">Corinne'in tek istediği, o arada başka hiç kimseye herhangi bir şey olmamasıydı.</p>

  <p class="p5">Kalçası kopacakmışçasına ağrıyordu. Durmak ve dinlenmek istedi, ama bunu yapamayacağını biliyordu.</p>

  <p class="p5">Hemen arkasında ve giderek yaklaşan insanların öfkesini kendisine bağırdıklarını, onu üzmek, hırpalamak istediklerini işitebiliyordu.</p>

  <p class="p5">Ama onların kötülük etmelerine fırsat vermeyecekti. Onun için oradan uzaklaşması, uzaklara gitmesi, kendisini bulamayacakları yerlere gitmesi gerekiyordu.</p>

  <p class="p5">Amanda ona yardım ederdi.</p>

  <p class="p5">Ama neredeydi Amanda?</p>

  <p class="p5">Ona seslendi. Arkadaşının gelip kendine yardım etmesi için yalvardı. Hiçbir yanıt gelmedi. Sadece ona bağırıp çağıran, onu korkutan sesleri işitiyordu.</p>

  <p class="p5">Daha hızlı hareket etmek, sol bacağını istediği hızla hareket ettirebilmek istedi; olmuyordu.</p>

  <p class="p5">Arkadan gelenler ona yetişmek, yakalamak üzereydiler.</p>

  <p class="p5">Durdu, etrafına bakındı.</p>

  <p class="p5">Evet, işte oradaydılar, ona doğru geliyorlardı.</p>

  <p class="p5">Yüzlerini göremiyordu; görebildiği kadarı da pek net değildi, ama sesleri tanıyordu.</p>

  <p class="p5">Bayan Benson!</p>

  <p class="p5">Bu onu hiç şaşırtmamıştı. Çünkü Bayan Benson ona her zaman kızanlardan biriydi.</p>

  <p class="p5">Yalnız, Bayan Benson tek başına değildi, başkaları da vardı.</p>

  <p class="p5">Annesiyle babası! İyi ama onlar onun annesiyle babası değilerdi ki. İşte o iki yabancı; yani annesiyle babası olarak görünen iki yabancı...</p>

  <p class="p5">Biri daha vardı. Evet, biri daha ve onu sevdiğini sanıyordu. Bir erkekti bu, ama kimdi? Önemli değildi. Gerçekten değildi. Her kimdiyse&nbsp;o, o da kendisini incitmek isteyenlerden biriydi. Sesleri giderek daha&nbsp;yüksek çıkıyor ve giderek yaklaşıyorlardı. Eğer onlardan kaçmak, kurtulmak istiyorsa koşması gerekirdi.</p>

  <p class="p5">Deliler gibi bakındı. Amanda'nın oralarda olduğundan ve gelip kendisine yardım edeceğinden emindi. Evet ama, Amanda yoktu işte. Kaçmak, kurtulmak ancak kendi çabasıyla olabilirdi.</p>

  <p class="p5">Yar!</p>

  <p class="p5">Yar geldi aklına. Körfeze inen dik yar!</p>

  <p class="p5">Eğer yara ulaşabilirse kurtulabilirdi. Güvenli bir noktaya varmış olurdu.</p>

  <p class="p5">O tarafa yöneldi. Kalçası iyice zonklamaya başlamıştı Soluğu iyice daralmış, solumakta güçlük çeker hale gelmişti.</p>

  <p class="p5">Sol bacağı onu adeta geri çekiyordu. Koşamıyordu, ama koşmalıydı.</p>

  <p class="p5">Sonunda işte oradaydı. Yarın tam tepesinde durmuştu. Aşağıda deniz görünüyordu. Hemen arkada da yine sesler vardı. Israr eden, bir&nbsp;şeyler isteyen, onu yaralamaya çalışan sesler. Omzunun üzerinden geriye, onlara bir daha baktı. Çok daha yakındaydılar. Dokunacak gibiydiler. Ama ona dokunamayacaklar, onu yakalayamayacaklardı.</p>

  <p class="p5">Son kez gücünü toplayarak kendini yardan aşağıya attı.</p>

  <p class="p5">Düşmek çok kolaydı.</p>

  <p class="p5">Zaman durmuş gibiydi. Kayarak aşağıya iniyordu. Rahatlamıştı. Havanın vücudu üzerinde akışını hissediyordu. Gökyüzüne bakıyordu.</p>

  <p class="p5">Bir ara aşağıya baktı ve kayaları gördü.</p>

  <p class="p5">Kayaların sivri sivri uçlarını farketti. Sivri taştan parmaklar kendisine yaklaşıyor ve onu parçalamaya hazırlanıyordu.</p>

  <p class="p5">Sonunda dehşet onu yuttu ve bağırmak üzere ağzını açtı... Ancak çok geçti. Ölmek üzereydi.</p>

  <p class="p5">Michelle titreyerek uyandı. Boğazı sessiz bir haykırışla dolmuş, sıkışmış gibiydi.</p>

  <p class="p5">«Baba?» dedi. Gecenin o saatinde sesi yumuşak ve inceydi. Babasına seslendi, ama kimsenin işitmeyeceğini biliyordu. Evet, hiç kimse, yalnız...</p>

  <p class="p5">«Kurtardım seni,» diye fısıldadı Amanda. «Ölüme bırakmadım seni!»</p>

  <p class="p5">«Amanda!» Gelmişti sonunda. Michelle yatağında doğrulup oturdu. Amanda'nın orada olduğuna inanmasıyla birlikte içinden korku akıp gitmeye başlamıştı. Amanda oradaydı, ona yardım ediyor, onu kolluyor-du. «Nerelerdeydin?»</p>

  <p class="p5">«Buradayım,» dedi Amanda. Sesi sakindi. Odanın gölgeli yanından aydınlık tarafına çıkmış, pencerenin önünde durmuştu. Siyah elbisesi&nbsp;ay ışığında uğursuz bir etkiyle pırıldıyordu. Elini uzattı. Michelle de yatağından çıktı.</p>

  <p class="p5">Amanda, Michelle'in elinden tutarak onu merdivenlere doğru götürdü, sonra da evden çıktılar. Michelle atölyeye varıncaya kadar bastonunu almadığının farkına bile varmadı. Ama önemli değildi. Amanda oradaydı, bastonu yerine ona dayanabilirdi.</p>

  <p class="p5">Üstelik kalçasında hiçbir ağrı yoktu şimdi. Hiç ağrımıyordu.</p>

  <p class="p5">Atölyeye girdiler. Michelle ne yapması gerektiğini hemen anımsadı. Bunu öylesine iyi biliyordu ki, Amanda kulağına sürekli olarak fısıldıyor-muşçasına ya da Amanda doğrudan doğruya içindeymişçesine hareket&nbsp;ediyordu.</p>

  <p class="p5">Bir resim kâğıdı bularak annesinin resim sehpasına yerleştirdi. Hızlı çalışıyordu. Kalem darbeleri belirgin ve güvenliydi. Çizmek istediği resim kısa sürede ortaya çıktı.</p>

  <p class="p5">Billy Evans, küçük gövdesiyle tel örgünün tepesinde kendini dengelemeye çalışıyordu. Görünüşü biraz tuhaftı. Çok yüksekte duruyordu. Resimde Michelle de vardı ve çocuk onun çok uzağındaydı. Michelle yerde oturmaktaydı. Çaresiz bir halde yukarıya bakarken bastonunu unutmuştu.</p>

  <p class="p5">Michelle'in hemen yanında Amanda durmuştu. Billy'nin düşüşünü seyrederken boş gözlerine bir canlılık gelmiş gibiydi ve yüzüne hafif bir&nbsp;gülümseme yayılmıştı.</p>

  <p class="p5">Michelle yaptığı resme baktı. O arada atölyenin karanlığında Aman-da'nın elini kendi avucunda hissetti. Bir süre sessizce ve o yakınlıkta öylece kaldılar. Daha sonra Michelle ne yapması gerektiğinin bilinci içinde Amanda'nın elini çekmesini bekledi. Ardından resmi yerinden aldı&nbsp;ve dolabın derinliklerine dikkatle yerleştirdi. Işıkları yakmadığı halde her&nbsp;aradığını kolaylıkla bulabiliyordu. Nitekim eski, ilk yaptığı resmi bulup&nbsp;çıkardı. Amanda için yaptığı resimdi bu. Onun yerine Billy Evans'ın resmini, Susan Peterson'un resminin yanına koydu.</p>

  <p class="p5">Dolaptan çıkardığı ilk resmi sehpaya yerleştirdi. June'un tuvalini aldı.</p>

  <p class="p5">Her ne kadar atölyenin karanlığında renkler griye kaçıyorduysa da Michelle fırçasını nereye dokunduracağını çok iyi biliyor, aradığı rengi&nbsp;bulmakta sıkıntı çekmiyordu.</p>

  <p class="p5">Bu resim üzerinde de çok hızlı çalıştı. Yüzünün ifadesi anlamsızdı. Arkasında, omzu üzerinden onun yaptıklarını seyreden, eli hafifçe dirseğine dokunmakta olan Amanda'nın resme büyülenmişçesine baktığını,&nbsp;süt beyazı gözlerini resimden hiç ayırmadığını, iştahlı bir bakışı olduğunu hissediyordu. Resim ona olayı anlatıyordu. Michelle de ona çok geçmeden her şeyi anlatacaktı.</p>

  <p class="p5">Çalıştığı sürece Michelle'in zaman bilinci yoktu. Paleti bir yana bırakıp yaptığına bakmak için birkaç adım geri çekildiğinde birden aklına gelmiş gibi niçin yorgunluk duymadığını düşündü. Ama, bunun nedenini biliyordu, gerçek neden Amanda'ydı, ona yardım ediyordu.</p>

  <p class="p5">«Tamam mı?» diye biraz utangaç, sordu.</p>

  <p class="p5">Amanda «evet» anlamına başını salladı. Görmeyen gözleri hâlâ resimdeydi.</p>

  <p class="p5">«Onu bugün akşamüstü öldürebilirdin,» dedi.</p>

  <p class="p5">Jennifer! Jennifer'den söz ediyordu. Mandy'nin Michelle'e kızdığı da besbelliydi. Michelle de yavaşça:</p>

  <p class="p5">«Biliyorum,» dedi.</p>

  <p class="p5">«Öyleyse niçin?» Mandy'nin sesi nazik, ama sertti. Yine de Michel-les kırmadan sormuştu.</p>

  <p class="p5">«Şey... Bilmem ki!» diye mırıldandı Michelle.</p>

  <p class="p5">«Aynı şeyi şimdi yapabilirsin,» dedi Amanda.</p>

  <p class="p5">«Şimdi mi?»</p>

  <p class="p5">«Evet! Uyuyorlar. Hepsi uykuda. Bebeğin yatak odasına gidebiliriz...» Amanda bunu söyledikten sonra Michelle'in elinden tuttu ve onu atölyeden çıkardı.</p>

  <p class="p5">Çim alanı geçip eve yaklaştıkları sırada ayın önünden bir bulut aktı. Bulutun geçişi sırasında da ayın gümüş ışığı da karanlığa dönüştü. Michelle için karanlığın bir önemi yoktu.</p>

  <p class="p5">Amanda ona kılavuzluk ediyordu.</p>

  <p class="p5">Ve sis de çökmeye başlamıştı.</p>

  <p class="p5">Sis Michelle'i bir anda kucaklar gibi sardı, onu tüm çevresinden soyutladı ve Amanda'yla baş başa bıraktı. Şimdi Amanda ne isterse&nbsp;istesin, Michelle onu yapmaya hazır olduğunu biliyordu.</p>

  <p class="p5">June gecenin karanlığında uyanıverdi. Annelik duygusu ona kötü bir şeyler olduğunu iletmişti. Kısa bir süre etrafı dinledi.</p>

  <p class="p5">Bir bağırma sesi!</p>

  <p class="p5">Boğuk bir haykırma!</p>

  <p class="p5">Ses, bebek odasından geliyordu. June yataktan fırlayıp çıktı, sabahlığını kaptığı gibi kapıya koştu.</p>

  <p class="p5">Bebek odasının kapısı kapalıydı.</p>

  <p class="p5">Her zaman açık bırakılırdı, biliyordu. Hiç kapamazdı o kapıyı.</p>

  <p class="p5">Cal'a bir göz attı. Derin uykudaydı. Yatışında hiçbir değişiklik olmamıştı.</p>

  <p class="p5">Ancak ondan sonra kapıyı kimin kapamış olabileceğini düşünmeye başladı.</p>

  <p class="p5">Kapıyı hızla çekip açtı, içeriye girdi. Eşiği aşar aşmaz elektriği açtığında Michelle'in beşiğin yanıbaşında durduğunu gördü. Dönüp annesine baktı. Yüzü karmakarışık olmuştu. Aydınlanan odada garip bir şaşkınlık içindeydi.</p>

  <p class="p5">«Michelle! Michelle, burada ne yapıyorsun!»</p>

  <p class="p5">«Şey... Ben Jenny'nin ağladığını işittim. Bekledim, senden ses çıkmayınca ne olduğunu anlamak için buraya geldim.»</p>

  <p class="p5">Michelle elinde tuttuğu küçük yastığı Jennifer'in başının altına yerleştirdi.</p>

  <p class="p5"><span class="t10">Jenny'nin a</span><span class="t10">ğ</span><span class="t10">lama sesi bo</span><span class="t10">ğ</span><span class="t10">uktu!</span></p>

  <p class="p5">Bir düşünce June'un beyninden şimşek gibi geçti. Ama hemen bastırdı.</p>

  <p class="p5">Kapı kapalıydı, diye geçirdi aklından. Ben çocuğun sesini onun için işitmedim. Kapı kapalıydı!</p>

  <p class="p5">«Michelle!» dedi June, sesinin tonuna dikkat ederek: «Kapıyı sen mi kapadın?»</p>

  <p class="p5">«Hayır!» Sesinde kesinlik yoktu. «Ben içeri girince kapanmış olabilir. Belki o nedenle sen Jenny'nin sesini duymadın.»</p>

  <p class="p5">«Neyse, önemli değil.» Böyle söylediyse de aslında önemliydi ve June neden önemli olduğunu biliyordu. Bir şeyler oluyordu. Üzerinde&nbsp;düşünmek bile istemediği şeyler. Beşiğin yanına gitti, Jenny'yi kucağına aldı. Bebek yeniden uyumuştu bile. Hafif hırıltılar çıkarıyordu. Çocuğu kucağına aldığı sırada Jenny hafifçe öksürdü, sonra rahatladı. June,&nbsp;Michelle'e gülümsedi: «Görüyorsun, aranan tek şey annenin sevgi dolu&nbsp;kucağı.» Michelle'in yüzüne daha yakından ve daha dikkatli baktı. Gözleri pırıl pırıldı, birkaç dakika öncesine kadar uyumakta olduğunu belirten en küçük bir iz yoktu.</p>

  <p class="p5">«Sen uyuyamadın mı?»</p>

  <p class="p5">«Hayır! Amanda'yla konuşuyordum, derken Jenny ağlamaya başladı. Onun üzerine ben de buraya geldim.»</p>

  <p class="p5">«Pekâlâ, önce şunu yerine güzelce yatıralım, sonra seninle küçük bir konuşma yaparız, olur mu?»</p>

  <p class="p5">Michelle'in gözleri hafifçe bulutlandı. June onun konuşma önerisini reddetmesinden korktu. Ama öyle olmadı, Michelle omuz silkerek: «Peki!» dedi.</p>

  <p class="p5">Jennifer'i beşiğine yerleştirdikten sonra tutunabilmesi için elini Mic-helle'e uzattı: «Bastonun nerede senin?»</p>

  <p class="p5">«Odamda bıraktım.»</p>

  <p class="p5">«Güzel! Çok iyi bir şey bu,» dedi June umut dolu bir sesle. Fakat, aşağıya, salona yürürlerken kızın güçlükle yürüdüğünün farkına vardı.&nbsp;Bir şey söylemedi. Ancak, daha sonra Michelle yatağına girip yastığına&nbsp;gömüldükten sonra: «Çok mu acıyor?» diyerek Michelle'in kalçasına&nbsp;dokundu.</p>

  <p class="p5">«Bazen. Şimdi... Ama bazen acımıyor. Amanda etraftaysa daha iyi...»</p>

  <p class="p5">«Amanda!» dedi June hafif bir sesle: «Amanda'nın kim olduğunu biliyor musun?»</p>

  <p class="p5">«Tam olarak hayır. Ama galiba buralarda yaşamış biri.»</p>

  <p class="p5">«Ne zaman?»</p>

  <p class="p5">«Uzun zaman önce.»</p>

  <p class="p5">«Şimdi nerede yaşıyor?»</p>

  <p class="p5">«Pek iyi bilmiyorum. Sanırım hâlâ buralarda yaşıyor.»</p>

  <p class="p5">«Michelle, Amanda'nın istediği bir şey var mı?»</p>

  <p class="p5">Michelle başıyla «evet» dedi. «Bir şeyler görmek istiyor. Görmek istediğinin ne olduğunu pek bilmiyorum. Ama, anladığım kadarıyla görmek zorunda olduğu bir şey. Ben de, istediği her neyse ona gösterebilirim.»</p>

  <p class="p5">«Sen mi? Nasıl?»</p>

  <p class="p5">«Bilmiyorum. Bilmiyorum, ama ona yardımcı olabileceğimi biliyorum. Hem o benim arkadaşım. Bu yüzden ona yardım etmem gerek. Öyle değil mi?»</p>

  <p class="p5">June, Michelle'in onaylanmak istediğini anladı: «Elbette yardım edersin,» dedi. «Eğer gerçekten arkadaşınsa, tabii. Ama eğer arkadaşın&nbsp;değilse? Eğer amacı senin canını yakmaksa ne olacak?»</p>

  <p class="p5">«Ama canımı yakmıyor ki...» dedi Michelle. «Öyle bir niyeti olmadığını biliyorum. Amanda hiçbir zaman benim canımı yakmaz. Asla!» June kızının konuşmasını izlerken gözlerinin kapandığını ve uykuya daldığını farketti.</p>

  <p class="p5">Uzunca bir süre yanında kaldı. Elini avucundan bırakmadan uyuyuşunu seyretti. Daha sonra, günün ilk ışıkları karanlığın içinde bir alev ışıltısı halinde belirmeye başladığında MicheHe'i yanağından hafifçe öpüp, kendi yatağına döndü.</p>

  <p class="p5">Uyumaya çalıştı. Ancak dikkatle geriye itmesine karşın birtakım düşünceler öylesine ısrarla geri dönüyordu ki...</p>

  <p class="p5">Jenny'nin ağlayışını işitmemişti, çünkü kapı kapalıydı.</p>

  <p class="p5">Ama onlar kapıyı hiç kapamıyorlardı ki...</p>

  <p class="p5">Ve Michelle'in elinde bir yastık vardı.</p>

  <p class="p5">June bir kez daha yatağından çıktı, bebek odasına gitti.</p>

  <p class="p5">Hole açılan kapıyı dikkatle kilitledi, anahtarını da geceliğinin cebine koydu.</p>

  <p class="p5">Ancak ondan sonra uyuyabildi ve böyle hareket ettiği için de kendine kızdı.</p>

  <p class="p5"><a id="a29"></a><span class="t1">&nbsp;</span></p>
</body>
</html>
