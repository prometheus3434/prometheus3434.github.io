<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>IX. Bölüm</title>
</head>

<body>
  <h1 class="h11">IX. Bölüm</h1>

  <p class="p5">Michelle cumartesi günü sabahı kuş cıvıltılarıyla uyandı. Hâlâ yatağın içindeydi. Bu sabah acele hiçbir şey yapması gerekmediğini bilmenin keyfini yaşıyordu. Yatakta birkaç dakika daha kalabilir, güneş ışığının odayı dolduruşunu seyredebilir, sıcaklığının battaniyenin altına süzü-lüşünü ve kendisine mutluluk duyguları verişini duyabilirdi. İyi bir gün olacaktı.</p>

  <p class="p5">Bugün körfezde piknik için kararlaştırılan gündü.</p>

  <p class="p5">Bu sabaha kadar Michelle pikniğe gidip gitmeyeceğine karar vermemişti.</p>

  <p class="p5">Susan Peterson'un hareketleriyle alaylarının acısı üç gün geçince azalmaya başlamıştı. Hatta önce rüyasında gördüğü, salı günü de&nbsp;mezarlıkta karşılaştığı o garip kızın anısı da giderek silikleşmişti. Jenni-fer'in gelişinden beri Michelle'in kafası başka şeylerle öylesine dolmuştu ki, kendisinden bir şey isteyen kara giysili kızın hayali üzerinde durmaya vakit kalmamıştı.</p>

  <p class="p5">Şimdi etrafını saran parlak güneş ışıklarının etkisiyle, neden kaygılanıyorum ki, diye düşünüyordu. Neden Sally Carstairs kendisine telefon ettiğinde gelemeyebileceğini söylemişti? Elbet gidecekti. Eğer Susan&nbsp;Peterson kendisine yine takılacak olursa, buna izin vermeyecekti.</p>

  <p class="p5">Michelle kararlılık içinde sıçrayıp yataktan fırladı. Hayli yıpranmış blucinini üzerine çekti. Gömleğini giydi, altı lastik pabuçlarını ayağına&nbsp;geçirdi. Tam aşağı inmek üzere merdivenlere doğrulacağı sırada bebeği gözüne ilişti. Orada yatağın içinde, her zaman koyduğu yerdeydi.&nbsp;Aldı, pencere içindeki yerine yerleştirdi. Yumuşak bir sesle de:</p>

  <p class="p5">«Orada kal,» dedi. «Şimdi günü orada, güneş altında oturarak geçirebilirsin. Uslu bir kız ol, e mi!» Eğilip bebeğini öptü. Öperken de annesinin Jennifer'i öpüşünü taklit etmeye çalıştı. Kapıyı kapayıp odadan çıktı.</p>

  <p class="p5">Mutfaktan içeri girerken annesi:</p>

  <p class="p5">«Biri, sanki babasına yardıma hazırmış gibi görünüyor,» diyerek takıldı Michelle'e. Tavada pişmekte olan yumurtalardan gözünü ayırıp&nbsp;kızına baktı gülümseyerek: «Bana öyle bakma. Kahvaltıyı bitirdikten sonra doğruca yatağıma gideceğim. Ama kalkmaya da hazır olmalıyım.</p>

  <p class="p5">Biraz jimnastik yapmalıyım. Uç günden beri yataktayım. Yata yata aklımı kaçıracağım.» Michelle'in konuşmasını beklemeden buzdolabını gösterdi: «Portakal suyun orada.»</p>

  <p class="p5">Michelle portakal suyu sürahisini çıkardı:</p>

  <p class="p5">«Ne yaparak babama yardım edeceğim?»</p>

  <p class="p5">«Şu kiler gibi yerin düzenlenmesi. Bugün oranın ele alınacağı gün.»</p>

  <p class="p5">«Aaa!»</p>

  <p class="p5">June şaşırdı:</p>

  <p class="p5">«Yardım etmek istemiyor musun yoksa?»</p>

  <p class="p5">Michelle genellikle babasının yakınında olmaktan hoşlanırdı. Nedense bu sabah biraz düşkırıklığına uğramış görünüyordu.</p>

  <p class="p5">«Pek öyle değil,» dedi. «Tam da piknik tasarlıyorduk bugün için.»</p>

  <p class="p5">«Piknik mi eledin? Bu konuda bize hiçbir şey söylemedin ki sen!»</p>

  <p class="p5">«Gideceğime pek emin değildim de ondan. Açıkçası sabahleyin uyandığımda kararımı verdim. Şey... gidebilirim... gidebilirim değil mi?»</p>

  <p class="p5">«Elbet gidebilirsin,» dedi June. «Ne götürmeyi düşünüyorsun?»</p>

  <p class="p5">Cal bodruma inen merdivenlerden çıkarken:</p>

  <p class="p5">«Nereye gidiyorsun?» diye sordu. Michelle programı açıkladı:</p>

  <p class="p5">«Bugün bir piknik var da. Ben, Sally, Jeff ve başka bazı çocuklar. Kıyıda son gün sanırım.»</p>

  <p class="p5">«Kiler işinde bana yardım etmeye niyetin yok demek?»</p>

  <p class="p5">«Piknikten vaz mı geçsin?» June bunu söyleyip kocasıyla kızını mutfağa buyur etti. Tavadaki yumurtayı üçe bölüp tabaklara koymuştu.&nbsp;«Ben de Jenny'i alıp size katılırım herhalde.»</p>

  <p class="p5">«Gelenlerin hepsi de arkadaşlarımız,» dedi Michelle. June hemen atıldı:</p>

  <p class="p5">«Sadece takılıyorum. Sana biraz haşlanmış yumurta hazırlasam?»</p>

  <p class="p5">«Yapar mısın?»</p>

  <p class="p5">«Elbette. Ne zaman piknik?»</p>

  <p class="p5">«Hepimiz saat onda körfezde buluşuyoruz.»</p>

  <p class="p5">«Hay Allah! Bana biraz daha vakit veremez miydin Michelle? Bu kadar az zamanda bir şey hazırlamak çok zor. Başka bir şey düşünsek?»</p>

  <p class="p5">Cal söze karıştı:</p>

  <p class="p5">«Hiçbir şey yapmamalısın. Ben annene sadece kahvaltıyı hazırlaması için izin verdim. O da, işini yapar yapmaz yatağına dönmesi koşuluyla. Eğer piknik için bir şeyler istiyorsan, kendin yapmalısın.»</p>

  <p class="p5">«Ama nasıl yapılacağını bilmiyorum ki.»</p>

  <p class="p5">«Öyleyse öğrenmelisin. Sen artık kocaman bir kızsın, üstelik annenin bakmak zorunda olduğu bir bebeği var.» Michelle'in gözlerinde beliren korkuyu görünce hemen yumuşadı, uyarısını öneriye çevirdi: «Ne yapacağını söyleyeyim sana. Kahvaltıdan sonra anneni yatağına göndereceğiz. Sen bulaşıkları yıkarsın, ben de yumurta işini becerip beceremeyeceğime bakarım. Tamam mı?»</p>

  <p class="p5">Michelle'in yüzü yeniden aydınlanıverdi. Her şeye karşın işler yoluna giriyor, ama her şey biraz değişiyordu da. Kahvaltı masasını toplayıp silerken böyle düşündü. Şimdi Jenny vardı aralarında ve her şey biraz değişmişti.</p>

  <p class="p5">Bu durumu pek sevmediğine karar verdi.</p>

  <p class="p5">Michelle körfeze uzanan patikaya doğru koştu. Saat on buçuğa gelmişti ve neredeyse oraya varan sonuncu kişi olacaktı. Bir elinde,&nbsp;içinde yumurtaların bulunduğu bir torba vardı. Yumurtalar hâlâ sıcaktı.&nbsp;Annesi de öyle tahmin etmişti zaten. Ama kimsenin dikkatini çekmeyecekti herhalde.</p>

  <p class="p5">Uzaktan, yüz metre kadar kuzeyde arkadaşlarını görebiliyordu. Kayaların arasına dağılmışlardı. Deniz çekilmişti. Jeff de denizin çekilmesiyle ortaya çıkan granit kitlesinin yanında duruyordu. Denizin kenarında bir tek kişi vardı. Patikadan bakarken bile Michelle onu tanımıştı.&nbsp;Sarı saçlarıyla dikkati çeken Sally Carstairs'di. Michelle kıyıya yaklaşınca koşmaya başladı.</p>

  <p class="p5">«Hey!» diye bağırıp el sallayınca Sally de ona doğru bakıp karşılık verdi.</p>

  <p class="p5">«Özür dilerim, geç kaldım. Babam yumurtaları ancak hazırlayabildi. Hava hiç de soğuk değil, dikkat ettiniz mi?»</p>

  <p class="p5">«Soğuk olsa da kim aldırır. Gelmeyeceksin diye korkmuştum.»</p>

  <p class="p5">Michelle, Sally'ye doğru utanarak baktı: «Neredeyse gelmiyordum. Ama öyle güzel bir gün ki...» Sesi yavaşladı. Sally onun baktığı tarafa&nbsp;baktı. Orada Susan Peterson, Jeff'e bir şeyler anlatıyordu. Sally, Michelle'e döndü: «O konuda hiç kaygılanma. Sataşmalarına yeniden başlarsa, oralı olma. Herkese takılır.»</p>

  <p class="p5">«Benim kaygılandığımı nereden bildin?» Sally omuz silkti ve: «Onunla ilgili kaygılanmalara çok alıştım da,» diye açıkladı. «Babası&nbsp;önemli bir kişi ya, o da kendini aynı önemde sayıyor.»</p>

  <p class="p5">«Onu sevmiyor musun?»</p>

  <p class="p5">«Bilmem,» dedi Sally biraz düşünceli. «Sanırım, bunu düşünmedim bile. Gerçekten. Yani, kendimi bildim bileli onu tanıdım ve hep arkadaşım oldu demek istiyorum.»</p>

  <p class="p5">«Bu çok hoş,» dedi Michelle, sonra yere yayılı battaniyenin üzerine, Sally'nin yanına oturup sepetten bir kola aldı: «Bundan bir yudum alabilir miyim?»</p>

  <p class="p5">«Tümünü içebilirsin. Ben zaten fazla içemem. Hoş olan ne?»</p>

  <p class="p5">«Birini tüm yaşamın boyunca tanımak... Tüm yaşamım boyunca tanıdığım biri yok benim.» Michelle'in sesi zayıflamış, adeta fısıltıya&nbsp;dönüşmüştü: «Bazen kendi kendime düşünüyorum: Kimim ben?»</p>

  <p class="p5">«Sen, Michelle Pendleton'sun. Başka kim olabilirsin?»</p>

  <p class="p5">«Ama ben evlatlığım, evlat edinilmişim.» dedi Michelle, sesi çok yavaş çıkmıştı.</p>

  <p class="p5">«Ne olmuş öyle olmakla? Sen yine sensin.»</p>

  <p class="p5">Michelle birden konuyu değiştirmek isteyerek, ayağa kalktı: «Gel, gidip bakalım ne bulmuşlar.» Biraz ileride herkes Jeff'in etrafına toplanmış, elindeki bir şeye bakıyordu.</p>

  <p class="p5">Minicik bir ahtapottu bu. Topu topu yedi, sekiz santim boyunda. Jeff'in avucunda çaresizlikle kıvranıp duruyordu. Sally'yle Michelle yanına yaklaşınca Jeff gülümseyerek onlara verdi ahtapotu.</p>

  <p class="p5">«Tutmak ister misiniz?» Sally ürkerek geri çekildi. Ama Michelle istemeyerek de olsa elini uzatıp, ahtapotun kaygan sırtına dokundu.&nbsp;Jeff, Michelle'e bakıp gülümsedi:</p>

  <p class="p5">«Isırmaz,» dedi.</p>

  <p class="p5">Michelle biraz duraklamakla birlikte bu minik deniz yaratığını avucuna aldı. Dikkatle evirip çevirdi. Ahtapot dokungaçlarından birini çıkarıp Michelle'in parmağına doladı, dikilmeye çalıştı. Michelle, Jeff'e:</p>

  <p class="p5">«Suyun dışında ölmez mi?» diye sordu.</p>

  <p class="p5">«Bir süre ölmez» dedi Jeff. «Sana tutunuyor mu?»</p>

  <p class="p5">Michelle hayvanın dokungaçlarından birini tutarak hafifçe parmağından sıyırdı. Hayvanın emme yoluyla yapıştığı yerden koparılmasıyla orada hafif iğneleme oldu.</p>

  <p class="p5">«Ahhh! Nasıl yaparsın bunu?» Susan'dı bu. Michelle'in gerisinde durmuş, ellerini arkasına saklamış ve bakışları bir yere mıhlanmıştı sanki. Michelle kıvranan yaratığı yaramazca bir gülüşle ona doğru uzattı.&nbsp;Susan korku içinde başını eğdi, bağırarak geri çekildi. O arada ahtapot&nbsp;da Michelle'in elinden suya düştü. Hemen gözden kayboldu. Arkasında&nbsp;kaynaşan kumlardan bir iz bıraktı. Susan, Michelle bakarak:</p>

  <p class="p5">«Bunu bir daha sakın yapma,» dedi. Michelle güldü:</p>

  <p class="p5">«O sadece bir yavru ahtapot. O kadar minicik bir şeyden kim korkar?»</p>

  <p class="p5">«Dehşet verici bir şey,» dedi Susan, deniz kıyısına doğru yürümeye başladı. Michelle yaptığına pişman, özür dilemeye çalıştı ama Susan onu dinlemedi bile. Öbür çocuklar bir Susan'a, bir Michelle'e baktılar.&nbsp;Ne yapılabileceğine karar vermeye çalışıyorlardı. Susan'ın kayalıklar&nbsp;arasından yolunu bulmak üzere yürümeyi sürdürmesi üzerine öbürleri&nbsp;de onun peşinden gitti. Geride yalnız Sally Carstairs kalmıştı.</p>

  <p class="p5">«Belki de,» dedi Sally yumuşak bir sesle. «Böyle bir şey yapmamalıydın. Bu, onu deli ediyor.»</p>

  <p class="p5">«Hay Allah!» dedi, Michelle. «Sadece bir şakaydı bu. Şakadan anlamaz mı ki?»</p>

  <p class="p5">«Onu böyle etkileyen şeylerin eğlenceli olabileceğini düşünemiyor. Böyle bir şey başkasına yapıldığı zaman hoşuna gidiyor. Belki de yine&nbsp;sana hakaret etmeye başlayacaktır şimdi.»</p>

  <p class="p5">«Yapsa ne olur?» dedi Michelle, birden kendini çok yüreklenmiş hissetti. «Ben buna katlanırım. Gel, biz de kıyıya gidelim.»</p>

  <p class="p5">Güneş henüz tepelerdeydi. Çocuklar kıyıya dağılmıştı. Ağızlarını şapırdatarak sandviçlerini yiyor, üstüne, sonu gelmez bir ikmal deposundan kola içiyorlardı. Michelle, Sally Carstairs'le yan yana oturmuştu. Ama Susan Peterson'un biraz ötede oturuyor olması rahatsızlık veriyordu. Susan, Jeff Benson'la aynı battaniyeyi paylaşıyordu. Susan artık&nbsp;kendisiyle konuşmuyordu, ama gözünü ondan ayırmıyordu da. Bir şeyleri ölçüp biçtiği besbelliydi. Sodasını yere bırakıp Michelle'e kötü kötü&nbsp;bakmaya başladı.</p>

  <p class="p5">«Son zamanlarda hayaleti gördün mü?» diye sordu.</p>

  <p class="p5">«Hayalet diye bir şey yok,» dedi Michelle, sesi zorlukla çıkmıştı. Susan bağırırcasına ve ısrarlı sordu:</p>

  <p class="p5">«Ama geçen akşam onu görmüştün. Görmedin mi?»</p>

  <p class="p5">«O bir rüyaydı. Sadece bir rüya.»</p>

  <p class="p5">«Öyle miydi? Emin misin?»</p>

  <p class="p5">Michelle, Susan'a sertçe baktı. Fakat Susan oralı bile olmayıp, bakışlarını başka tarafı çevirdi. Michelle içinde bir öfkenin kabarmakta&nbsp;olduğunu hissediyordu. Kendi kendine ne oluyor, diye sordu. Ne oluyor da ben onu böyle çılgına çeviriyorum?</p>

  <p class="p5">«Başka bir konuyu konuşamaz mıyız?» dedi.</p>

  <p class="p5">«Ben hayaletlerden söz etmek istiyorum.» Susan sakin görünüyordu. Sally Carstairs şaşırarak araya girdi:</p>

  <p class="p5">«Yaaa! Ama ben istemiyorum. Hayaletlerden söz etmek aptallık. Ben Michelle'in küçük kız kardeşi hakkında bir şeyler dinlemek istiyorum.»</p>

  <p class="p5">Michelle, Sally'ye bakıp gülümsedi: «Çok güzel bir bebek. Anneme benziyor,» dedi. Susan Peterson'un sesi soğuktu ve gözlerinde bir iğneleme sevincinin pırıltısı vardı:</p>

  <p class="p5">«Nereden biliyorsun?»</p>

  <p class="p5">«Ne demek istiyorsun?» diye sordu Michelle de. «Jennifer, anneme benziyor. Herkes de aynı şeyi söylüyor.»</p>

  <p class="p5">«Ama sen kendi annenin kim olduğunu bile bilmiyorsun ki...» dedi Susan. «Sen bir evlatlıksın.»</p>

  <p class="p5">Michelle birden tüm çocukların dikkat kesildiklerini hissetti. Susan'a ne karşılık vereceğini bilemeden durdu. Sonra toparlandı:</p>

  <p class="p5">«Bu,» dedi. «Onların benim annem babam olmalarını engellemez.»</p>

  <p class="p5">«Engeller diyen kim?» dedi Susan. «Ancak, Pendleton'lar senin gerçek anne ve baban değil. Öyle değil mi? Sen annenle babanın kim olduklarını bilmiyorsun. Biliyor musun?»</p>

  <p class="p5">«Onlar da benim annem, babam.» Ayağa kalkmış, Susan'a bakıyordu. «Onlar beni küçük bir bebekken evlat edinmişler. O günden bugüne de hep annemle babam oldular.»</p>

  <p class="p5">«O daha önceydi,» dedi Susan, Michelle'in öfkesinin kabarmakta olduğunu görerek sırıtıyordu.</p>

  <p class="p5">«Ne demek istiyorsun daha önce demekle?»</p>

  <p class="p5">«Evvelce kendi bebekleri yoktu. İnsanlar bebekleri olmadığı için evlatlık alırlar. Şimdi onların bir bebeği var. O zaman, annem babam&nbsp;dediklerinin sana ne ihtiyaçları olacak?»</p>

  <p class="p5">«Böyle konuşma, Susan Peterson,» diye bağırdı Michelle. «Bunu hiçbir zaman söyleyemezsin. Benim annem babam beni, seninkilerin&nbsp;seni sevdikleri kadar sever.»</p>

  <p class="p5">«Severler mi?» Susan'ın sesine yüzüne de yansıyan bir sevimlilik gelmişti. «Gerçekten severler mi?»</p>

  <p class="p5">«Bununla sen ne demek istiyorsun?» Michelle sözünü bitirir bitirmez pişmanlık duydu. Bunu keşke sormasaydım, diye geçirdi içinden. Onu duymazlıktan gelmeli ve geçip gitmeliydi. Ama artık çok geçti.&nbsp;Tüm çocuklar onları dinliyorlardı.</p>

  <p class="p5">«Onlar şimdi zamanlarının çoğunu sana değil de bebeğe ayırmıyorlar mı? Onu gerçekten daha çok sevmiyorlar mı? Hem neden sevmesinler ki! Jenny onların öz çocukları. Senin gibi kimsesizler kendi çocuklarının olmayacağını sananlar tarafından evlatlık edinilirler.»</p>

  <p class="p5">«Doğru değil bu!» diye bağırdı Michelle. Ancak bu söylediklerinden kendi de çok emin değildi. Şimdi durum biraz farklıydı. Jenny'nin doğumundan sonra böyle olmuştu. Ama bu biraz da Jenny'nin çok küçük&nbsp;olmasından ileri geliyordu. Onun gereksinimleri kendisininkilerden çok&nbsp;başkaydı. Annesiyle babasının kendisini sevmedikleri anlamına gelmiyordu bu. Ama gerçekten öyle miydi acaba?.. Elbette öyleydi. Onu seviyorlardı. Annesiyle babası onu seviyordu.</p>

  <p class="p5">Michelle birden evde olmak istedi. Evde, annesinin ve babasının yanında. Onların yakınında, onların bir parçası olacağı yerde. O hâlâ&nbsp;onların kızıydı. Onlar da onu hâlâ seviyorlardı. Onu hâlâ istiyorlardı.&nbsp;Elbette öyleydi. Michelle eşyalarını bile toplamadan arkadaşlarına arkasını döndü ve patikaya ulaşmak üzere kıyıya doğru koşmaya başladı.</p>

  <p class="p5">Sally Carstairs de ayağa fırlayıp, Michelle'in arkasından koştu. Ama Susan Peterson'un seslenişiyle durdu:</p>

  <p class="p5">«Bırak gitsin. Küçük bir şakayı bile kaldıramıyorsa onu kim arar.»</p>

  <p class="p5">«Ama söylediklerin şaka değildi. Onu kırabilecek şeyleri apaçık yüzüne karşı söyledin.»</p>

  <p class="p5">Susan pek oralı olmaksızın:</p>

  <p class="p5">«E, ne yani?» dedi, «O ahtapotu benim üzerime atması da pek hoş bir şey değildi herhalde.»</p>

  <p class="p5">«Bu hareketinin seni korkutacağını bilmiyordu.»</p>

  <p class="p5">«Çok iyi biliyordu. Hem eğer bilmiyorduysa öyle bir şeyi yapmamalıydı. Ektiğini biçmiş oldu,» dedi Susan.</p>

  <p class="p5">Sally battaniyesinin üzerine çöktü yeniden, ne yapacağını bilmeden Michelle'in ardından gidip onu geri getirmek istedi, ama bu iyi bir sonuç vermeyebilirdi. Susan oradan ayrılmazdı. Michelle'in geri geleceğini anlarsa onu beklerdi. Eğer Sally, Micheile'le dostluğunu sürdürecek olursa Susan ona da sataşmaya başlayacaktı. Sally onun bu olayı&nbsp;unutmayacağını biliyordu.</p>

  <p class="p5">«Elbette kaçabilir. Kaçamaz mı?»</p>

  <p class="p5">Sally öbür çocukların, Susan'ın dediklerine gülerek böyle söylediklerini işitti. İleriye doğru baktı. Michelle patikaya çıkmak üzereydi. Sally onun peşinden gitmemeye karar verdi. Ayrıca gidemezdi de. Gidecek&nbsp;olursa ağlayacağını biliyordu ve böyle bir şeyin olmasını da istemiyordu. Özellikle Susan'ın önünde olmamalıydı.</p>

  <p class="p5">Susan Peterson'un sesi kıyıya doğru koşarken Michelle'in kulaklarında çınlıyordu:</p>

  <p class="p5">Sana ne ihtiyaçları var?</p>

  <p class="p5">Bebeği gerçekten daha çok sevmiyorlar mı?</p>

  <p class="p5">Kendi kendine bunun doğru olmadığını yineledi. Bunların hiçbiri doğru değildi. Fakat o koştukça sözler de onu izliyor, ardından geliyordu. Rüzgâr getiriyordu onları. Yüzüne çarpıyor, yüreğine giriyordu adeta.</p>

  <p class="p5">Patikaya ulaştı, yukarı doğru tırmanmaya başladı.</p>

  <p class="p5">Öfkeden ve koşmaktan nefesi daralmıştı, soluması giderek zorlaşıyordu. Kesilir gibi oldu. Yüreğinin hızlı hızlı atışlarını işitiyordu.</p>

  <p class="p5">Durmak, biraz dinlenmek, olduğu yere oturuvermek, bir dakika için bile olsa soluğunu düzenlemeye çalışmak istedi. Ama yapamazdı.</p>

  <p class="p5">Onlar oradaydılar ve uzaktan kendisini seyrediyorlardı. Susan'ın sesi düşmancaydı.</p>

  <p class="p5">Patikaya kadar bile gidemez.</p>

  <p class="p5">Tepeye varmak için daha ne kadar yolu olduğunu anlamak üzere yukarıya bakmaya çalıştı. Oraya ulaştığında kıyıdakilerin gözünden de&nbsp;kaybolmuş olacaktı.</p>

  <p class="p5">Uzak.</p>

  <p class="p5">Çok uzak.</p>

  <p class="p5">Ve şimdi de sis çıkmaya başlamıştı.</p>

  <p class="p5">Başlangıçta görüşü bulandıran hafif gri bir pus vardı.</p>

  <p class="p5">Ama çok geçmeden, Michelle patikaya doğru ayaklarını sürüklemesine yürümeye çalışırken sis etrafı sardı, soğuk ve nemli bir bulut onu çevreden adeta soyutladı, tam bir yalnızlığa itti, artık işkencecileri de,&nbsp;kıyı da tümden gözden kaybolmuştu, ancak hâlâ evden çok uzaktaydı.</p>

  <p class="p5">Tepeye yakın olabileceğini düşündü. Öyle olması gerekirdi.</p>

  <p class="p5">Kötü bir rüya gibiydi. Öyle bir rüya ki, koşmak zorundasın, ama ayakların çamura benzer bir şeye batmış, hareket ettiremiyorsun.</p>

  <p class="p5">Michelle kapıldığı paniğin giderek şiddetlendiğini hissetti.</p>

  <p class="p5">Tam o sırada ayağı kaydı.</p>

  <p class="p5">Ne olduğunu anlayamadı. Her şey saniyenin kimbilir kaçta kaçında olup bitivermişti. Sağ ayağında hafif bir burkulma ve burkulan ayağın&nbsp;dokunduğu bir kaya onu bir yana itiverdi. Birden ayağının altında basacak bir yer olmadığının farkına vardı. Sanki yürüdüğü yol kayboluver-mişti. Kendini dehşet verici sisin içinde düşüyormuş gibi hissetti.</p>

  <p class="p5">Bir kez bağırabildi. Ondan sonra sis onu sımsıkı sarmış gibi oldu, grilik siyaha dönüştü...</p>

  <p class="p5">«Doktor Pendleton! Doktor Pendleton!»</p>

  <p class="p5">Biri kendisine sesleniyordu. Sesin ürkütücü tonunun etkisiyle elindeki çekici düşürdü ve mutfağa koştu. Arka kapıya ulaştığında Jeff kapının önündeki sundurmadaydı.</p>

  <p class="p5">«Nedir? Ne oluyor?»</p>

  <p class="p5">«Michelle!» diyebildi Jeff, soluğu kesilecek gibiydi, göğsü körük gibi kabarıp iniyordu. «Kıyıdaydık, bizden ayrılmış eve geliyordu. Ve...&nbsp;Ve...» Soluğu kesildi bir an. Zorla solumaya çalıştı.</p>

  <p class="p5">«Ne oldu?» dedi Cal, bağırmamak için kendini zorlukla tuttu «Michelle'e bir şey mi oldu?»</p>

  <p class="p5">Jeff umutsuzlukla elini alnında gezdirdi.</p>

  <p class="p5">«Patikada yürüyordu. Hepimiz ona bakıyorduk. Ve birden kaydığını gördük. Ve... Ah! Doktor Pendleton, çabuk olun!»</p>

  <p class="p5">Cal paniğe kapıldı. Sally Carstairs'i ilk gördüğünde kapıldığı paniğin aynıydı. Alan Hanley'le karşılaştığında kapıldığı panikten gelen bir korkuydu bu. Şimdi Michelle için duyuyordu aynı şeyi.</p>

  <p class="p5">Evet, Michelle de tıpkı Alan Hanley gibi düşmüştü.</p>

  <p class="p5">Dehşet içindeki Jeff'in sesi, «Doktor Pendleton, ne olur... Doktor Pendleton!» diye yalvarıyordu.</p>

  <p class="p5">Zorlanarak sundurmadan ayrıldı, çimenlerde koşarak yarın kenarına vardı Aşağıya doğru baktı. Hiçbir şey görünmüyordu. Sadece bir grup çocuk aşağıda bir yerde toplanmıştı.</p>

  <p class="p5">Tanrım! Ona yardım et, diye geçirdi içinden. Aslında sundurmadan ayrılması, yardan aşağıya bakıp hiçbir şey görememesi bir karabasandan başka bir şey değildi.</p>

  <p class="p5">Biraz toparlanır gibi oldu ve yola koyuldu. Önce yavaş yürüyordu. Sonra hızlandı. Alabildiğine koşuyor, öyle olduğu halde iki adım arası&nbsp;ona uzun bir süre gibi geliyordu. Arkasından koşan Jeff'in sesini arada&nbsp;bir duyabiliyordu. Olup biteni kendisine anlatmaya çalışıyordu. Ama işittikleri ona hiçbir şey ifade etmiyordu. Düşünebildiği tek şey Michelle ve&nbsp;onun minik bedeniydi. O küçük varlık kıyıda, bükülmüş, parçalanmış&nbsp;bir halde gözlerinin önünde duruyordu.</p>

  <p class="p5">Sonunda kıyıya vardı. Michelle'in etrafında umutsuz bir grup halinde toplanan çocukları dirsekleyerek ona yaklaşmaya çalıştı.</p>

  <p class="p5">Cal kızının yanına çömeldi, yüzüne dokundu.</p>

  <p class="p5">Ancak, gördüğü onun yüzü değildi. Tıpkı Sally Carstairs olayında olduğu gibi karşısındaki Alan Hanley'in yüzüydü ve suçlayıcı bir ifadeyle kendisine bakıyordu.</p>

  <p class="p5">Beyninde birtakım çarklar dönmeye başladı. Onun hatası değildi bu. Onun kusuru yoktu, öyleyse niçin suçluluk hissediyordu? Neden&nbsp;öfkeliydi? Öfkeliydi, çünkü çocuklara, onu yetersiz duruma düşüren bu&nbsp;çocuklara kızıyordu. Yetersiz ve etkisiz. Her şeye kızıyordu. Öfkeliydi.</p>

  <p class="p5">Yaptığının hemen hemen farkında olmaksızın Michelle'in bileğine parmağıyla dokundu.</p>

  <p class="p5">Nabzı düzenli atıyordu.</p>

  <p class="p5">Sonra üzerine doğru eğildi. O sırada çocuğun gözkapaklarında bir titreme oldu, gözlerini açtı. Baktı. Kocaman ela gözleri korku ve yaşlarla doldu.</p>

  <p class="p5">«Baba? Baba? Ben iyi miyim?»</p>

  <p class="p5">«iyisin yavrum, iyisin. Bütün gece de iyi olacaksın.» Böyle diyordu Cal, ama dediklerinin yalan olduğunu da biliyordu.</p>

  <p class="p5">Cal duraksamadan çocuğu yerden kaldırıp kucağına aldı. Michelle hafifçe inleyip gözlerini kapadı.</p>

  <p class="p5">Cal patikayı tırmanmaya başladı. Kızını sımsıkı göğsünde tutuyordu. *</p>

  <p class="p5">Kendi kendine iyi olacak, dedi. Hemen iyi olacak.</p>

  <p class="p5">Fakat patikanın tepesine vardığında anılar yeniden geri döndü. Alan Hanley'le ilgili anılar...</p>

  <p class="p5">Alan Hanley düşmüş ve onun bakımına teslim edilmişti. Ve o, başaramamış, Alan Hanley de ölmüştü.</p>

  <p class="p5">Ama Michelle'in iyileştirilmesinde yetersiz kalması sözkonusu olamazdı. Kendi kızıydı o. Ne var ki, bir yandan böyle düşünürken bir yandan geç kaldığını, çok geç kaldığını düşünüyordu.</p>

  <p class="p5">Daha şimdiden başarısızlığa uğramış gibiydi.</p>

  <p class="p5"><a id="a14"></a><span class="t1">&nbsp;</span></p>
</body>
</html>
