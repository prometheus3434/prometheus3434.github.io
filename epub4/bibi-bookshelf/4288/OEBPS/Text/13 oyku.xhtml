<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;font-style:italic;">Vakvak Ağacı</span></h2>

  <p>Vakvak ağacı, meyvesi insan şeklinde efsanevi bir ağaçtı. Masallardan çıktı, şehrin lanetli meydanına kondu. Dallarına insanlar, üzerlerinde rengârenk şalvarlar, cennet meyvesi gibi salkım salkım asıldılar. .. Bu yüzyıllar önce oldu. O koca ağaç, o koca meydanda hâlâ öylece duruyor. Artık dallarına kargalar, serçeler, kumrular, bazen de kafeslerden kaçan sakalar konuyor.</p>

  <p>Vakvak ağacı yaşlı bir çınar, görkemli bir ceviz, muhteşem bir dut... yeri de, adı da, meyvesi de acıdan acıya değişiyor.</p>

  <p>Peki, o ağacı kimler dikiyor?</p>

  <p>O ağaçları oralara eskiden... çok eskiden delirenler dikti. Benim küçük kızım bunu nereden biliyordu?</p>

  <p>Şehrin meydanındaki dev ağaç kızımın aklını neden çeliyordu?</p>

  <p>As kendini as kendini as as as as as as...</p>

  <p>Vakvak ağacı seni çağırıyor...&nbsp;</p>

  <p>gel dallarımda sallan diyor...&nbsp;</p>

  <p>boynunda incecik bir urgan diyor...&nbsp;</p>

  <p>korkma...&nbsp;</p>

  <p>korkma...</p>

  <p>korkma seni rahat rahat taşır, kopmaz diyor...</p>

  <p>O urganı geçen hafta birlikte aldık perşembe pazarından. Elişi dersi için, dedi bana. Hoca istedi, dedi. Kalın olsunmuş, dayanıklı olsunmuş, gemici düğümlerini gösterecekmiş hoca ço<span style="text-indent: 0.8em;">cuklara... makromeden çiçeklikler örmüşlerdi ya geçen sefer... bu kez de gemici düğümlerinden duvar süsleri yapacaklarmış. Bir gün oğulları olursa oğullarının odasına... olmadı kocalarına ... olmadı yapıp satmak için dükkânlara.</span></p>

  <p>Allah neden kızımın kendini asacağı ipi cüzdanımdaki paralarla, kendi ellerimle aldırdı da çantamda taşıttı eve kadar? Neden çantamdan çıkarttırdı benim ellerime o ipi... önce mutfak masasının üzerine koydurdu? Sonra kapıdaki portmantonun kancasına astırttı... sonra yanına almayı unuttu diye üzerimde gecelik, elimde ip beni kızımın peşinden koşturttu... Neden?</p>

  <p style="text-align: center;">*</p>

  <p>Annem babaanneme gitmeme izin vermezdi küçükken. Oysa babaannem hemen bir sokak altımızda, bahçe içinde, tek katlı, yıkıldı yıkılacak eski bir evde bir başına yaşardı. Annem her öğün evde pişen yemeklerden bir tas da ona yollardı. Ama benimle değil, sokaktaki başka çocuklarla. Bazen çocukları kandırır, tasları ellerinden alır, kendim götürürdüm babaanneme yemekleri. Beni görünce çok sevinir, dişsiz ağzından saçılan tükürüklerle öpücüklere boğardı yüzümü, ellerimi. Tiksinirdim ama sesimi çıkarmazdım. Belki babama ne olduğunu anlatır diye, o ölçüsüz sevgisine katlanırdım. Çocuklar bazen kendilerinden umulmayacak kadar sabırlı olurlar.</p>

  <p style="text-align: center;">*</p>

  <p>Torunum gelmiş gene. Bana bir tas yemek getirmiş. Bu yemekleri kimin pişirdiğini hiç sormuyorum. Oğlumun karısı kim, artık hatırlamıyorum. Oğlum... bir oğlum vardı benim değil mi? Bana benzerdi. Hayır, babasına benzerdi. Babasına o kadar çok benzerdi ki, şehrin meydanındaki koca çınarın dallarına astı kendini.</p>

  <p>Bir ağaç hiç acıkır mı? Acıkır. Vak vak ağacı acıkır. Vahşi bir hayvan gibi, derin uykusundan uyanır ve asırlardır acıkır. Acık<span style="text-indent: 0.8em;">tıkça dallarına bir insan asılır. İnsan yiyen o ağaca oğlumu kurban verdim ben.</span></p>

  <p>Sen kimsin? Oğlumun kızı mısın? Ölü oğlumun kızı... sen misin?</p>

  <p>Baban nasıl öldü, anlatmadılar mı sana? Dinle o zaman. Şimdi... ilk kez... o korkunç masalı... sana ben anlatacağım.</p>

  <p>Bir varmış bir yokmuş. Savaşlardan yorgun, fetihlerden solgun şehrin meydanında, dalları tehditkâr, gövdesi buyurgan, yaprakları insandan, kocaman bir ağaç varmış. Gâvurların diktiği lanetli bir ağaç. Gâvurlar şehir düştüğünde arkalarına bakmadan kaçarken, denizin suları kanla kırmızıya çalarken, ağacı artlarında kindar bir silah gibi bırakmışlar. Ol bu ağaç insana doymasın, dallarında yapraklar değil cesetler sallansın, suyla değil kanla sulansın diye beddua okumuşlar.</p>

  <p>Yenilenin bedduası tuttu mu fena tutarmış. Önce padişah, cezalandırdığı adamları bu ağacın dallarına asmaya başlamış. Ayaklananlar, ispiyoncular, hainler, kumpasçılar, dalavereciler, çapkınlar, arsızlar, hırsızlar, uğursuzlar... boyunlarına geçirilen yağlı urganlarla teker teker, onar onar, yüzer biner... o ağacın dallarında can çekişerek ölmüşler. Sonra delirenler tırmanmış dallara. Boyunlarında ipler, oyuncak ölü bebekler...</p>

  <p>Babanın babası, onun annesi, onun da annesi, onun babası ve onun babası... hepsi o ağacın dalında can verdi.</p>

  <p>Sana kimse anlatmadı mı? O kadın, ağacın yıllardır senin soyunun peşinde olduğunu nasıl oldu da senden sakladı? Git şimdi annene sor. Babanın nasıl öldüğünü anlatsın sana. Bir gece yarısı evden çıkıp tıpkı kendi babası gibi, sakince o meydana gittiğini; boynuna geçirdiği urganın uzun ucunu omzuna atıp ağaca tırmandığını; ağacın yükseklerdeki kalın dallarından birine urganı sıkıca bağladığını; sonra kuş gibi, kuş gibi, kuş uçmuş gibi, kendini yükseklerden aşağılara, aşağılardan eski zamanlara, taaaa o zamanlara... uçarcasına... attığını... ağacı kendi canıyla doyurduğunu anlatsın sana.</p>

  <p>Annen bugün ne yemek yapmış bana?</p>

  <p style="text-align: center;">*</p>
</body>
</html>
