<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;font-style:italic;">Yılan</span></h2>

  <p>ANNEM BANA HAMİLEYKEN, her gece yılan doğurduğunu görürmüş rüyasında. Akılları başlardan alacak güzellikte renklerle, kıvrılarak çıkarmış bacaklarının arasından... Yılan.</p>

  <p>Bir bebek gibi küçük değil, kocaman.</p>

  <p>Sonra bacaklarına sarılırmış annemin. Çaresizce iki yana açılmış beyaz çıplak uzun dal bacaklarına... ayaklarına doğru sürünürmüş önce. Annem yılan doğurduğunun dehşeti gözlerinde, korkuyla bakarmış yavrusuna.</p>

  <p>Korkuyla ve üzüntüyle.</p>

  <p>Yılan doğurmuş olmaktan korkarmış ama yılan yavrusunun ayaklarına doğru süzülmesine de üzülürmüş. Yılan yavrusu annesini terk ediyor diye kederlenirmiş. "Giderse ölür" diye düşünürmüş, "kim bakacak ona. O bir çocuk daha."</p>

  <p>O bir çocuk daha.</p>

  <p>Annemin düşüncelerini sezermiş yılan aynı yavaşlıkla geri dönermiş beyaz çıplak uzun dal bacaklarından. Memelerine doğru yükselirmiş. Bir yer döşeğinin üzerinde sırtüstü, çırılçıplak, bacakları açık yatan annem, çaresiz annem, rahminden çıkan yılanın ıslak duygusunun bedenini kıvrım kıvrım katedişini kabullenir, memelerine tırmanan rengârenk yavrusunun, çatal dilli ağzını önce sağ sonra sol sonra sağ sonra sol sonra sağ ve sol ve sağ ve sağ sonra yine sol, uzun uzun sol memesine dayayıp kana kana sütünü içmesini seyreder ve ağlarmış. Yılana acırmış. Kendine acırmış. Annesine kızarmış.</p>

  <p>BEN HAMİLEYKEN, her gece yılan doğurduğumu görürdüm rüyamda. Ama sanıldığı gibi korkunç bir rüya değildi bu. Sanki melekler bunu yıllar önce fısıldamış olurdu kulağıma. Sanki bilirdim aylardır karnımda bir yılan taşıdığımı da söylemezdim kimseye... korkarlar diye. Yavrumu sevmezler, istemezler, doğar doğmaz öldürürler... sanırdım. Rüyamda bu yüzden herkeslerden kaçmış olurdum. Ormanda bir kulübede bazen; evde kimsenin varlığından haberdar olmadığı, sadece benim bildiğim gizli bir odada ya da; bir keresinde de bahçedeki kuyunun dibinde.</p>

  <p>Sancımın arttığını görürdüm rüyamda, sonra kasılmalar başlardı ardı ardına, suyu gelirdi tıpkı bir bebek gibi... yılan suyu oysa... hemen kalkardım yataktan. Kimseleri uyandırmadan giderdim odaya, kuytuya, kuyuya... o gece rüyamda neresi varsa. Çırılçıplak soyunur, belki meleklerin, belki yılan peygamberin, bu iş için önceden hazır ettiği ince bir döşeğe uzanırdım. Çırılçıplak... bacaklarımı iki yana açardım... ve beklerdim. Bazen saatlerce... bazen bir an. Her seferinde yılan yavrum hiç acı vermeden, usulcacık süzülürdü rahmimden.</p>

  <p>Uzun, upuzun bir yılan yavru.</p>

  <p>Gözleri henüz kör. O yüzden yönünü hemen bulamazdı. Önce yanlışlıkla ayaklarıma doğru salınırdı. Sonra memelerimdeki sütün kokusunu alır, gerisingeri döner, çıplak vücuduma sarıla sarıla, sarıla, sarıla, sarıla, sarıla annesinin tadını çıkara çıkara, göğsüme doğru tırmanırdı. Önce sağ mememi emerdi çatal dilli ağzıyla, sonra sol mememi, bir sağ mememi bir sol mememi... emerdi saatlerce. Mutluluktan ağlardım yılan yavrum memelerimi emdi diye.</p>

  <p>KIZIM TORUNUMA HAMİLEYKEN yılan doğurduğunu görürdü rüyasında geceleri. Sabahın ilk ışıklarıyla birlikte uyanırdı kâbusundan, kin dolu adımlarla odamın kapısına gelir, bir süre kıpırdamadan kapının önünde durur, sonra güç toplar, kapıyı hışımla açar, bir adım içeri girer, yatağa yaklaşmaz, eşikte durur ve bana bağırırdı:</p>

  <p>“Kalk anne. Kalk uyuma. Senin yüzünden yine yılan doğurdum rüyamda."</p>

  <p>Duymazdan gelirdim. Saatler öncesinden beri uyanık oldu<span style="text-indent: 0.8em;">ğum halde, uykularım gece karalığında iki saatten uzun sürmediği halde, uyur gibi yapardım. Gözlerimi açmazdım.</span></p>

  <p>Sırtım ona dönük derin nefesler almaya devam ederdim... derin, derin nefesler, ölüme direnen derin nefesler almaya devam eder;</p>

  <p>kapıda bana bağırmasına, içini dökmesine...</p>

  <p>beni her sabah kâbusunu anlatarak...</p>

  <p>can havliyle öldürmesine...</p>

  <p>beni öldürmek istemesine...</p>

  <p>beni sevmemesine...</p>

  <p>benden nefret etmesine...</p>

  <p>benden nefret etmesine...</p>

  <p>beni öldürmek istemesine...</p>

  <p>beni öldürmesine göz yumardım.</p>

  <p>Yılan gördüğünü söylerdi. Yılanı benim yüzümden gördüğünü. Rahmine o yılanı benim düşürdüğümü... söylerdi. Haksız da sayılmazdı. Beddua etmiştim ona. Henüz küçük bir kızdı. Erkekleri bilmeyen, düşle gerçeği ayırt edemeyen... Pencere önünde oturup karşı evdeki adamı süzen... yılan gözleriyle bir erkeği süzen küçük, daha küçücük kızımken.</p>

  <p>Gençlikte insan canının aslında ne çektiğini bilmeden mahrem düşler görür. Mahrem düşler genç kızları yorgun düşürür. Kızım üzülsün istemedim. Daha küçüktü. Biraz daha büyüsün, kendi yaşına uygun bir delikanlıyı sevecekti. On beş yaşındaki bir kız çocuğu hiç kırkındaki bir adama iç geçirir miydi?&nbsp;</p>

  <p>Adamın uzun, upuzun boyu, hafif kırlaşmış saçları...&nbsp;</p>

  <p>çapkın gülüşünü gölgeleyen o gri bıyıkları...&nbsp;</p>

  <p>ışıklı bakışları...</p>

  <p>on beş yaşındaki bir kız çocuğunun aklını başından almamalı.</p>

  <p>Almamalıydı...</p>

  <p>Keşke almasaydı.</p>

  <p>Kızım o adama kanmasaydı, bir gece yarısı kapı eşiğinde o adamın, o yaşlı adamın kollarında, hiç bilmediği hazların kışkırtmasıyla, sırtını duvara dayayıp bacaklarını açmasaydı, o adamın, o gri bıyıklı, ışıklı bakışlı, uzun boylu, o uzun, upuzun adamın kokusunu içine çekerek sessiz çığlıklar atmasaydı.</p>

  <p>“Yılan doğurursun" demiştim ona. Bu adamla yatarsan bir daha, yılan doğurursun.</p>

  <p>GECELERİ KADINLARIN RÜYALARINA girmeyi severim. Usulca süzülürüm bacak aralarından. Yassı, soğuk ve ıslak bedenimle, onların çıplak bedenlerine dolanırım. Önce bacaklarına... sonra karınlarına... en son da memelerine.</p>

  <p>Hepsi emzirirler beni. Tıpkı bebekleriymişim gibi. Memelerinden kana kana süt emerim. Önce sağ... sonra sol... sonra sol... ve sağ memelerinden... ve tekrar sol memelerinden... sonra sağ... ve tekrar sol... kana kana... doyana kadar.</p>

  <p>Yılanların doyacağını sananlar, yanılırlar.</p>
</body>
</html>
