<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;font-style:italic;">Pencereler Kelebek Delileri Sever</span></h2>

  <p>Gecenin bu saatinde kimler uyumuyordur bu şehirde?</p>

  <p>Pencereden baktım. Dört evin ışığı yanıyor.</p>

  <p>Birinde deli bir kadın yaşıyor. Belli ki geceden çok korkuyor.</p>

  <p>Deli kadınlar gecelerden korkarlar. Cinler kötülüğün müziğini geceleri çalarlar. Deli kadınlar bu müziği duymakta ustadırlar.</p>

  <p>O deli kadın çok katlı bir apartmanın en üstten bir alttaki dairesinde yaşıyor... aynı evde bir de kendisi kadar deli ama hemşire olduğu için deliliği gizli ablası ve ablasının her daim ölmekte olan ve bedeni ve aklı ve rüyaları deliklerle dolu yorgun bitkin oğlu...</p>

  <p>Hemşire ablanın kısa boyu fedakârlığının, geniş kalçaları doğurganlığının, seyrek saçları canının çok yandığının işareti. Evin içinde, elinde kocaman bir şırınga, gece, gündüz, endişe, hüzün... dolaşıyor. Şırınganın içinde... bazen yoksunluk krizi çeken oğlunun isteksiz koluna hırsla boşaltmak için bir ilaç, bazen ısrarla pencereden atlamak isteyen kelebek kardeşini zapt etmek için bir başka ilaç, bazen kendini yatıştırmak için bambaşka bir ilaç...</p>

  <p>Evin iki ayrı ucu gibi duran ve sanki arasında dağlar, ovalar, uçurumlar olan arka odalarla salonu güçlükle bir arada tutan upuzun bir koridor. .. Koridor boyunca beyaz, beyaz, beyaz, bembeyaz, çoktan kaybolan iyilik huzur sağlık mutluluk ve umut gibi beyaz bembeyaz bir sürü dolap... Dolaplarda sayısız ilaç. Her şeye iyi gelen, içtikçe içilen, kimselerin bilmediği sihirli diller bilen, o hünerle iyileşmez denilenleri iyi eden, ruhların iç<span style="text-indent: 0.8em;">lerinde gizli yollar fetheden, dua gibi, büyü gibi yuvarlak, yassı, uzun, oval, yumuşak kenarlı, sert hatlı, beyaz, kırmızı, mor, turuncu ve sarı delilik ilaçları....</span></p>

  <p>Deli kız kardeş istese bu ilaçları bir anda içiverir ve ağzı köpürerek oracıkta o an ölmeyi becerebilir. Ama o ısrarla çok katlı apartmanın en üstten bir alttaki dairesinin penceresinden aşağı atlamak... atlamak...atlamak... atlamak... kendini atmak istiyor...</p>

  <p>Sanki ölümü kanatlı biliyor...</p>

  <p>Onun kalçaları ablasınınkinin aksine dar, çok dar. . . boyu ablasınınkinin aksine uzun çok uzun... saçları ablasınınkinin aksine gür çok gür. .. dar kalçasında hiç sevilmemişliği, uzun boyunda hiç sevilmemişliği, gür saçlarında hiç sevilmemişliği taşıyor... ölümsavan ablasından da ablasının ölümkokan oğlundan da çok korkuyor...</p>

  <p>Hemşire kadının doğurgan rahmine yirmi yıl önce artık yüzünü bile hatırlamadığı seferi bir kaptan tarafından kaygısızca bırakılan, sonra kasıklarından kolayca dışarı kayan ve yıllarca iri memelerinde asılı kalan ama büyür büyümez vahşi bir terk edişle girdaplı âlemlere dalan ve aynı babası olan oğlan, çoğu zaman ortadan kayboluyor.</p>

  <p>Eve geldiğindeyse artık bütün damarları tükenmiş... annesini çok özlemiş...</p>

  <p>Hemşire anne böyle günlerde işten izin alıp eve erken dönüyor. Sanki bin yıldır aç olan ve kendi damarlarındaki kanla doyan oğlunun bir zamanlar küçük ve masum, şimdiyse yine küçük ama kendisinin, hemşire annesinin, deli teyzesinin ve evdeki bembeyaz kedinin katili olacak kadar cani vücudunda saatlerce damar arıyor. Küçücük bir damar. Kılcal bir damar. İğneye yol gösterecek, oğlunu ölümden döndürecek insaflı minik bir damar. Kitaplarda damarlar için şunlar yazar: Canlılarda kanın, lenfin ya da besisuyunun dolaşımına yarayan kanal. Eroin toplardamarlarda akar...</p>

  <p>Öyle günlerde deli kız kardeş odasından çıkmıyor. Kendini pencereden atmak için kelebek hamleler yapmıyor. Evin bugüne kadar hiçbir ses duymamış o yüzden de ruhu bakir kalmış beyaz kedisini kucağına alıp bir köşeye büzülüyor, olan bi<span style="text-indent: 0.8em;">teni bir deliden beklenmeyecek bir sabır ve tevekkülle usul usul&nbsp;seyrediyor. Gezgin, yoksul, seyircisiz ve geleceksiz. bir kumpanyanın vakur oyuncusu gibi kasvet perdesinin&nbsp;ardında kendi sırasını bekliyor.</span></p>

  <p>O çok katlı apartmanın en üstten bir alttaki dairesinde geceleri hep ışık yanıyor. Hemşire abla, deli kız kardeşi geceye kanıp pencereye tırmanıp pervaza basıp kanat çırpmasın diye... delinin içindeki cesaret ateşini söndürme gayretiyle... evin bütün ışıklarını açık bırakıp... kısacık... tedirgin. .. gri ve kasvetli uykular uyuyor.</p>

  <p>Oğlan, kolunda serum, televizyonun karşısında sigara üzerine sigara yakıyor; kemirmekten bütün tırnakları tükenmiş kalın ve kısa parmaklarının arasındaki uykulu izmaritten düşen minik ateşler fanilasında irili ufaklı delikler açıyor... bazen yerdeki halıyı çekingen ve kendiliğinden sönüveren küçük alevlerle usulca yakıyor... hemşire anne bu yanıkları oğlunun yaşamakta olduğunun en güzel kanıtı sayıyor.</p>

  <p>Hemşire kadın çok katlı bir apartmanın en üstten bir alttaki dairesinde olan biten her şeyi ustalıkla seziyor... uykusunda bile oğluyla kız kardeşinin dünyasında geziyor... artık herkesin, o uzaktakinin, şu pencere pervazındakinin, bu beyaz kuyudakinin ve bizzat kendisinin ölmesini içtenlikle istediği anlarda bile... kardeşinin kelebek kanatlarını çırpmaya başladığını ya da oğlunun, uykuya dalmadan önce güçlükle bulduğu mucizevi damarında hayatın aniden durduğunu hissedip kendini terk edip hayali kanatları durdurmaya, yeni mucizevi damarlar bulmaya koşuyor... uçuyor...</p>

  <p>Bazı geceler kedi ve deli, hemşire ablanın kendi rüyalarında dolaştığından emin; uyudukça uyuyan uyudukça uyuyan uyuyup kalan, sihirli düşlere dalan, düşlerde kim bilir neler kovalayan oğlanın başucuna tüneyip merakla vücuduna bakıyor.</p>

  <p>Delikler... delikler... delikler. .. delikler... delikler... delikler...</p>

  <p>Topluiğne başı kadar incecik delikler... Etrafı bir bilye kadar morarmış kocaman delikler. Damarlara giden yollar. Pörsümüş, büzülmüş, kurumuş damarlar.</p>

  <p>Ayaklarında damar?</p>

  <p>Kalmamış...</p>

  <p>Kollarında damar?</p>

  <p>Yok.</p>

  <p>Ellerinin üstü?</p>

  <p>Çoktan bitmiş.</p>

  <p>Boynu?</p>

  <p>Nafile...</p>

  <p>Gözlerinde ışık?</p>

  <p>Tavanda yanan çıplak ampul?</p>

  <p>Pencereden geceye sızan?</p>

  <p>Yıldızlara baş kaldıran?</p>

  <p>Akmayan kan... Bembeyaz suratıyla mütemadiyen ölmekte olan oğlan...</p>

  <p>Delikler... delikler... delikler... delikler. .. delikler. .. delikler. ..</p>

  <p>Kedi deliklerin içine girmek istiyor. Deliklerin sessizliğinde kendine yeni oyunlar arayacak. Bir delikten geçip öbüründen çıkacak. Küçük kırmızı mor toplar beyaz tüylerini ala mora boyayacak. Kedi ölmek isteyen bedenin içinde deliklerden kendine al mor oyuncaklar yapacak. Sessiz ama renkli. Ölü ama neşeli...</p>

  <p>Deli deliklerin içine girmek istiyor. Deliklerden ölümü çalmak istiyor. Oğlan kendini nasıl da böyle ustaca öldürüyor. Delikler pencere olsa. Işıklar yanmasa. Deliklerden oğlanın ölümünü çalsa, kendinin kılsa...</p>

  <p>Gecenin bu saatinde kimler uyumuyordur bu şehirde?</p>

  <p>Bir beyaz kedi bir de deli.</p>

  <p>Deli kediyi kucağına aldı; oğlanın vücudundaki deliklerden içeri daldı... az sonra, kollarının arasında, hayatı boyunca tek bir ses bile duymamış olan beyaz bembeyaz kediyle birlikte... o çok katlı apartmanın o en üstten bir alttaki dairesinin penceresinden... ilk kez ablasına hiçbir şey sezdirmeden... uçacak...</p>

  <p>Yanı başında ağzında kelebek taşıyan bembeyaz bir kedi olacak...</p>
</body>
</html>
