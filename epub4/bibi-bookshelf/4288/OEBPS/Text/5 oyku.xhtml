<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;font-style:italic;">İçinde Ateşe Yakın Bir Şey Olan Kadın</span></h2>

  <p>“Kokuların dilini anlıyorsunuz demek... Peki, evin içindeki koku ne diyor şimdi?"</p>

  <p>&nbsp;</p>

  <p class="icerden20">“Bu evde bir zamanlar bir şair yaşamış diyor."</p>

  <p class="icerden20">“Başka?"</p>

  <p class="icerden20">“Bu evde bir şair ölmüş diyor..."</p>

  <p class="icerden20">“Öyle mi? Peki başka?"</p>

  <p class="icerden20"><span style="font-style:italic;">"..."</span></p>

  <p class="icerden20">“Başka bir şey demiyor mu?"</p>

  <p class="icerden20">“Diyor ama... duymak istemezsiniz..."</p>

  <p>&nbsp;</p>

  <p>Güneşi sevmeyenlerdendi... Yemek yemeyi sevmeyenlerden... Erkeklerden nefret edenlerden... Sevişmeyi başka bir şey bilenlerden... Uzun boylu, uzun boyunlu, kuş bakışlı, beyaz tenli, kırmızı saçlı, ince bilekli, asabi bir şehir şairi.</p>

  <p>Uzun yıllar bu evde yaşadı. Onun yaşadığı zamanlarda da pencereler böyle yüksekti. Tahta çerçeveleri koyu kahverengi, dışındaki işlemeli kalın demirleri koyu yeşil... ama pencereden dışarı pek bakmazdı.</p>

  <p>Onun yaşadığı zamanlarda da bu korkulukları, heybetli pencerenin demirleriyle akraba küçük balkon vardı. Zemininde gülkurusu rengi çiçek desenli taşlar, önünde arabaların büyük homurtularla tırmandığı dik yokuş ve ufkunda deniz olamamış, yolu tıkalı, canı sıkkın, rengi kaçık Haliç... ama balkona da pek çıkmazdı.</p>

  <p>Yan cephesi sokakla hemzemin evde, perdeleri gün boyu sıkı sıkıya her şeye, mesela uzaktaki apartmanların camlarından bu demir parmaklıkları koyu yeşile boyanmış pencereye kazara takılabilecek bakışlara, mesela sokaktan geçen insanların meraklarına, mesela mevsimlerin, bir köy evinin arka bahçesinden sökülüp az önce pencerenin önüne bırakılmış gibi mahzun ve yersiz ve kimsesiz kiraz ağacına yaptıklarına, mesela güneşin, ayın, rüzgârın, insanların yani dışarıda olup biten her türlü olayın etkisine kapalı, sokaktan çok uzakta yaşardı.</p>

  <p>&nbsp;</p>

  <p class="icerden20">“Evin dilini de anlıyormuşsunuz?"</p>

  <p class="icerden20">“Evet?"</p>

  <p class="icerden20">“Mesela pencereler... şu an bir şey diyorlar mı?"</p>

  <p class="icerden20">“Onu hatırlamıyorlar bile..."</p>

  <p class="icerden20">"Öyle mi? Neden? Yaşarken hiç dışarı bakmadığı için mi?"&nbsp;</p>

  <p class="icerden20">"Hayır, ölürken bile sırtını onlara döndüğü için."</p>

  <p>&nbsp;</p>

  <p>Geceleri dolaşmayı sevenlerdendi. Uzun kırmızı saçlarını sıkı sıkıya örerdi. Uzun ince boynunu rengi olmayan eşarplarla süslerdi. Uzun şifon elbiseler giyerdi. İçinde, gecenin saldırgan rüzgârlarına incecik şifon elbiselerle meydan okuyacak kadar ateşe yakın bir şey vardı.</p>

  <p>&nbsp;</p>

  <p class="icerden20">“Gardırobu tam şurada duruyormuş. <span style="font-size: 15px;">İ</span>çinde ne olduğunu görme yeteneğiniz var mı?"</p>

  <p class="icerden20">“Evet."</p>

  <p class="icerden20">“Ne varmış?"</p>

  <p class="icerden20">“Son kez hepsini üst üste giydiği yığınla şifon elbise."</p>

  <p class="icerden20">“Üst üste?"</p>

  <p class="icerden20">“Üst üste. Küçük deri bir valizin içinde son kez hepsini boynuna, ayak ve el bileklerine sıkı sıkıya bağladığı yığınla rengi belirsiz şifon eşarp."</p>

  <p class="icerden20">“Başka?"</p>

  <p class="icerden20">“Kızıla boyanmış ahşap bir kutuda son kez hepsini bedeninde takabileceği her yere taktığı yığınla kolye, küpe, bilezik..."</p>

  <p>&nbsp;</p>

  <p>Gündüzleri sırtı pencereye dönük, tahta bir sandalyenin üzerinde, dirsekleri önündeki küçük tahta masaya dayalı, başı avuçlarının arasında ağlayarak kasvetli şiirler yazardı. Geceleriyse uzun tırnaklarıyla hayatı kazımaya çıkardı. Bilirdi, dışarıdaki gece, uzun tırnaklı bir kadının tırmıklarına istisnasız boyun eğerdi.</p>

  <p>Evin bulunduğu çıkmaz sokak, o zaman da gün boyu insanlığın türlü hallerinin en bakir şekliyle üzerinde aktığı bu uzun caddenin sonundaydı.</p>

  <p>&nbsp;</p>

  <p class="icerden20">"Peki en son kiminle konuştuğunu bilebilir misiniz?"</p>

  <p class="icerden20">"Bir erkekle."</p>

  <p class="icerden20">"Ne konuşmuşlar?"</p>

  <p class="icerden20">"Şiirden bahsetmişler."</p>

  <p class="icerden20">"Sadece geceleri sokağa çıkıyormuş diyorlar. Peki, anlayabilir misiniz, neden? Evin bulunduğu yer geceleri hiç tekin değilken... "</p>

  <p class="icerden20">"Onun için asıl tekin olmayan gündüzler... çıplak gözle görünebileceği haller."</p>

  <p class="icerden20">"Çirkin ya da sakat mıymış? Görünmesini istemediği bir hali mi varmış?"</p>

  <p class="icerden20">"Hayır. Sadece üzgünmüş... çok üzgün."</p>

  <p>&nbsp;</p>

  <p>O gece... o son gece.</p>

  <p>Üzerinde rengi belirsiz şifon elbiselerle kendi gibi, ruhu gibi, bakışları, şiirleri, duyguları, korkuları, bildikleri, yaşadıkları, yaşayacakları ve geride bırakacakları gibi karanlık karanlık karanlık kapkaranlık caddede sessiz sessiz sessiz sessiz çok sessiz adımlarla yürüyor. Gecenin, tekin olmayan gecenin her şeyiyle yüzleşmeye... kendi içindeki geceyi, kimselerin görmediği, Tanrı'nın karanlığa gizlediği hayat onaylasın diye.</p>

  <p>&nbsp;</p>

  <p class="icerden20">"Deli olduğunun farkında mı? Bunu bilebilir misiniz?"&nbsp;</p>

  <p class="icerden20">"Evet farkında."</p>

  <p class="icerden20">"Deliliğinden kurtulmaya çalışmamış mı hiç... iyileşmeye?”&nbsp;</p>

  <p class="icerden20">"Hayır. O çok sevmiş deliliğini."</p>

  <p class="icerden20">“Nereden anladınız bunu?”</p>

  <p>&nbsp;</p>

  <p class="icerden20">“Bir zamanlar yatağının durduğu yerin tavanına takılı kancalardan... kendini öldürme fikrini bu kadar çok seven biri kendini de çok seviyor demektir... kendini ve deliliğini."</p>

  <p>&nbsp;</p>

  <p>O gece... o son gece... çocuk çığlıkların, orospu kahkahaların arasında deli bir prenses gibi dolaştığı o son gece... aklında kendini öldürenleri, asanları, boğanları, kendini parçalara ayıranları anlatan uzun bir şiir... birden bir ses duydu. “Abla!" dedi onunla konuşmaya cesaret eden ve bu sokaklara ilk kez geldiği için onun bir orospu değil, deli olduğunu bilemeyen genç oğlan... “Hiç param yok, son kuruşu şu bir kutu jilete verdim... ama seni bir kez olsun öpmek isterim."</p>

  <p>“Ben orospu değil şairim!" dedi. Bu karşılaşma sanki yıllardır beklediği bir şeydi.</p>

  <p>“Ama o kutuyu bana verirsen seni bir kere öperim... "&nbsp;İnsarıları sürprizlerle delirttiği gibi yine sürprizlerle öldüren hayat!</p>

  <p>Oğlan içi jilet dolu kutuyu vaadinden vazgeçer telaşıyla eline tutuşturdu ve kaba parmaklarıyla ince uzun huzursuz korkusuz inatçı ve yapayalnız ve artık savunmasız boynunu kavrayıp dudaklarını avucunda bir kutu jiletle taş gibi duran duran duran duran ve bir erkek tarafından ilk kez öpüldüğünde henüz küçücük bir kız çocuğu olan, o öpücüğün ardından gelen korkunç şeyleri kimseye, doktor denen o yaşlı adam her eve geldiğinde neden kaskatı kesilip bayıldığını anlayamayan annesine, ablasına, babasına anlatamayan, onu bütün iyi niyetleriyle doktorun himayesine her bırakışlarında o korkunç şeyleri yeniden yaşayan kadını öptü.</p>

  <p>&nbsp;</p>

  <p class="icerden20">“Kendini öldürmüş değil mi?"</p>

  <p class="icerden20">“Evet."</p>

  <p class="icerden20">“Nasıl?"</p>

  <p class="icerden20">"..."</p>

  <p class="icerden20">“Evin kokusundan anlamıştınız bunu değil mi? Lütfen söyleyin nasıl öldürmüş kendini?"</p>

  <p class="icerden20"><span style="font-style:italic;">"..."</span></p>

  <p>Oğlanın dudaklarında bıraktığı tükürüğü boynundaki şifon eşarbın ucuyla silerken “Bu bir şiirdi" diye düşündü.</p>

  <p class="icerden20">Ben orospu değil şairim</p>

  <p class="icerden20">o kutuyu bana verirsen</p>

  <p class="icerden20">seni bir kere öperim.</p>

  <p>Dudaklarında, silmeye eşarbın gücünün yetmediği koyu bir tükürük hissi, avucunda bir kutu jilet koşar adımlarla eve döndü. Gardırobu açtı. Ne kadar elbisesi varsa üst üste giydi. Bütün fularları boynuna, el ve ayak bileklerine bağladı. Parmaklarına üst üste yüzükler, boynuna üst üste kolyeler, kulaklarına deliklerin alabildiği kadar küpeler taktı. aynaya baktı. Sonra yatağın üzerindeki kancalara baktı. Gülümsedi.</p>

  <p>Üzerinde rengi belirsiz bir sürü şifon elbise, kolunda, boynunda, parmaklarında taşlı parıltılı kolyeler, bilezikler, yüzükler, avucunda bir kutu keskin jilet, sırtını her zamanki gibi pencereye, yüzünü her zamanki gibi kapıya dönerek tahta iskemleye oturdu. Dirseklerini tahta masaya dayadı. Elinde bir tıraş bıçağı. Önce sağ bileğini kesti. Sonra sol bileğini. Sonra sağ ayaklarının damarları, sonra sol ayaklarının. Sonra boynunu kesti. Sonra yine bileklerini, ayaklarını, boynunu, bileklerini, ayaklarını, boynunu, bileklerini, ayaklarını, boynunu...</p>

  <p>Kapıyı günler sonra kırarak içeri girdiler. Gözleri açıktı. Koltukta dimdik oturuyordu. Damarlarından boşalan ve hâlâ kıpkırmızı olan kan kapıya varamadan pıhtılaşıp donmuştu.</p>

  <p class="icerden20">“Artık gömülmek istiyor."</p>

  <p class="icerden20">“Nereye?"</p>

  <p class="icerden20">“Her yere."</p>
</body>
</html>
