<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;font-style:italic;">İyi Geceler Ölü Kediler</span></h2>

  <p>Çöplüğün yanındaki basamakta yaşlı bir kadın ve üç kedi yan yana oturuyorlar. Hepsi sokakta yaşıyor ve hepsi çöplerden besleniyor. Kadın bazen kedilerle Fransızca konuşuyor.</p>

  <p><span style="font-style:italic;">Bonjour chats morts!</span> Günaydın ölü kediler!</p>

  <p><span style="font-style:italic;">Bonjour mademoiselle!</span> Günaydın bayan!</p>

  <p>Kedilerden gri beyaz, her kavgada ziyadesiyle yaralanıyor. Burnu devamlı akıyor. Kulaklarından biri artık neredeyse hiç yok. Gözleri, yol kenarlarında uyuyan yaşlı alkoliklerin gençliklerine benziyor.</p>

  <p>Kadın sabah akşam içki içiyor, üstü başı çöp ve sidik kokuyor.</p>

  <p>Beyaz kedinin adı Ajda. Sokaktaki leş apartmanlardan birinin üçüncü katında küçük kızıyla birlikte yaşayan bir travestinin kedisi. Bu sokağa, bu eve, bu hayata hiç yakışmayan bir temizlik, bir parlaklık var tüylerinde. Etraftaki her şeye inat son derece sağlıklı.</p>

  <p><span style="font-style:italic;">Suprêmement sain!</span></p>

  <p>Onu bir barbi bebek gibi sahiplenip gün boyu küçücük kucağında taşıyan, saçları ince ince örülmüş uçlarına da boncuklar takılmış pembeler içindeki küçük kız çocuğuna da, artık yaşlanmaya başladığı için bir süre sonra sokaklarda para kazanamayacağını sezen, bir deri bir kemik hüzünlü travestiye de hiç benzemiyor. Kız ve travesti kendilerinden çok kediyi besler, kendilerinden çok kediyi sever gibiler. Kedinin kibirli tüylerinde kirli bir sevgi.</p>

  <p><span style="font-style:italic;">C'est toi la plus odieuse Ajda!</span> En iğrençleri sensin Ajda!</p>

  <p>Kadın beyaz kediyi ayağıyla itiyor. Üzerine bol gelen bir pantolonun içinde saklı incecik bacakları, muhtemelen cılk yara. Sırtındaki küçük kamburunu, sokak insanlarına yakışır bir asaletle taşıyor ve elindeki bira şişesini başına dikip dudaklarından akıta akıta içiyor.</p>

  <p><span style="font-style:italic;">A la bonne vôtre chats morts!</span> Şerefe ölü kediler!</p>

  <p><span style="font-style:italic;">Et c'est toi le plus honorable, salopard de Cinnet!</span> En şereflisi de sensin Cinnet ibnesi!</p>

  <p>Cinnet gündüzleri kaldırım kenarında kara bir taş gibi uyur. Geceleri barın kapısında koca ayaklarını önde birleştirir, dar kalçasını yere yapışmışçasına kaldırıma dayar; ucu kızıl kalın kuyruğunu bir kamçı gibi öne kıvırıp ayaklarına dolar, sivri uçlarından kızıl tüyler fışkıran kulakları arkaya dönük, vahşi bir panter edasıyla, her an birinin üzerine atlamaya hazır, dimdik oturup etrafa kısıp kısıp açtığı zümrüt gözlerle bakar. Sokaktaki dişi kediler her doğumda mutlaka siyah bir yavru doğurur. O siyah yavruları annelerinin sakladığı deliklerde bulur ve teker teker boğar.</p>

  <p><span style="font-style:italic;">Vraiment le plus honorable, salopard de Cinnet!</span> Sahiden şereflisin Cinnet ibnesi!</p>

  <p>Sokaktaki bütün kedileri teker teker ismiyle çağıran ve iki eli kanda olsa onları her gün aynı saatte hiç aksatmadan besleyen platin saçlı konsomatris, devamlı doğum yaptığı için tekir kediye Sibelcan ismini taktı. Elindeki poşetten önüne ne zaman mama dökse sevgiye hep aç küçük kedinin başını okşayıp, “Ama olmaz ki bu kadar da kocaya düşkün olunmaz ki, orossspu!" der. Kedi onun yumuşak sesindeki melodiye hayran, aynı tonda küçük miyavlarla cevaplar verir. Bir lokma yemek yer, başını kadının sedeften pul pul dökülen dizkapaklarına sürter.</p>

  <p><span style="font-style:italic;">Vous êtes tous des sots.</span> Hepiniz aptalsınız. <span style="font-style:italic;">Et c'est toi la plus sotte Sibelcan!</span> En çok da sen aptalsın Sibelcan!</p>

  <p>Kediler belli belirsiz mırıldanır. Ona hak verir gibi.</p>

  <p><span style="font-style:italic;">Oui mademoiselle, nous sommes tous des sots, et vous autant que nous... Nous sommes tous des sots, parfaitement.</span> Evet bayan hepimiz topyekûn aptalız, siz de biz de... biz hepimiz aptalız tabii ki!</p>

  <p>Kadın kolundan hiç çıkarmadığı süslü çantayı açar, avuç içi kadar küçük bir kitap çıkarır. Ve kedilere okumaya başlar.</p>

  <p><span style="font-style:italic;">"GARİBE HAKSIZLIK ETMEYECEKSİN VE ONA GADRETMEYECEKSİN; ÇÜNKÜ SİZ MISIR DİYARINDA GARİPTİNİZ...</span> "</p>

  <p><span style="font-style:italic;">Mısır c'est où, vous savez?</span> Mısır neresi biliyor musunuz?</p>

  <p>"Evet, biliyoruz daha önce anlattınız bize bayan. Mısır çok uzak bir yer dediniz. Kediler orada kutsaldı dediniz. Benim atalarım da orada yaşardı dediniz. Sizin peygamberiniz orada doğmuş. Önce mutluymuşsunuz, sonra zulüm görmüşsünüz. Topraklarınızdan sürülmüşsünüz."</p>

  <p>Kadın kedileri duymaz, okumaya devam eder:</p>

  <p><span style="font-style:italic;">"HİÇBİR DUL KADINI VE ÖKSÜZÜ İNCİTMEYECEKSİN! EĞER BİR YOKSULA ÖDÜNÇ PARA VERİRSEN</span>, <span style="font-style:italic;">ONA KARŞI TEFECİ GİBİ OLMAYACAKSIN. ONUN ÜZERİNE FAİZ KOYMAYACAKSIN. EĞER KOMŞUNUN ABASINI REHİN ALIRSAN</span>, <span style="font-style:italic;">GÜNEŞ BATMADAN ÖNCE ONA GERİ VERECEKSİN. ÇÜNKÜ O KENDİSİNİN TEK ÖRTÜSÜDÜR</span>, <span style="font-style:italic;">BEDENİNİN GİYİMİDİR. NE İLE YATSIN?"</span></p>

  <p><span style="font-style:italic;">C'est avec quoi qu'il se couvre?</span></p>

  <p>Kadın kitabı kapatır. Kedilerin gözlerinin içine teker teker bakar. Bakalım okuduklarını anladılar mı? Kediler duyduklarını içlerinden tekrarlamaktadırlar.</p>

  <p><span style="font-style:italic;">"DİYARINIZDA BİR GARİP SİZE MİSAFİR OLURSA, ONU MAĞDUR ETMEYECEKSİNİZ. O ARANIZDA YERLİ GİBİ OLACAK VE ONU KENDİNİZ GİBİ SEVECEKSİNİZ. ÇÜNKÜ MISIR DİYARINDA SİZ DE GARİPTİNİZ."</span></p>

  <p>Kadın kendisini Yahudi sanıyor. Kadın kendisini yaşadığı topraklardan sürülmüş sanıyor. Peki, bunları neden kedilere anlatıyor? Kedilerin Fransızca bildiğinden nasıl bu kadar emin olabiliyor? Bu kadın bu kadın bu kadın Fransızcayı nereden biliyor?</p>

  <p>"Her sorunun cevabı var mı ki bu soruların bir cevabı olsun!" diye mırlıyor gri beyaz. Fransızcayı seviyor. Bir çeşit kedi lafı gibi geliyor o sesler ona. Kadının ne dediğini anlamak için seslerin şifresini çözmesi gerekmiyor. Sezgisel bir bilgiyle kediler insanların söyledikleri her şeyi; hatta söylemediklerini de anlıyor. Hayatlarına giren bu garip misafiri kendilerinden biriymiş gibi seviyorlar. Sibelcan kadının deli olduğunu biliyor. Ne<span style="text-indent: 0.8em;">den delirdiğini de. Cinnet, kadının bir gün kendisini öldüreceğini seziyor. Üstelik bunu nasıl yapacağını da... Ajda onun tekmelerini ciddiye almıyor, aslen kendisini sevdiğini hissediyor. Kadına güzel günleri hatırlattığının farkında. Kadın her tekmede kendi geçmişini iteliyor. Ajda her seferinde geçmişi kadına yeniden ikram ediyor.</span></p>

  <p><span style="font-style:italic;">Avez-vous mangé quelques souris aujourd'hui?</span> Bugün hiç fare yediniz mi?</p>

  <p><span style="font-style:italic;">Moi j'en ai mangé, et deux</span> à <span style="font-style:italic;">part ça!</span> Ben yedim, hem de iki tane.</p>

  <p>Yoldan geçen bir adam kadının kedilere söylediği cümleyi duyunca irkiliyor. Tiksinerek bakıyor kadına ve kedilere. Kadın adamın ayaklarına tükürüyor.</p>

  <p>Sik-tir.</p>

  <p>Sonra yeniden kitabı açıyor ve okuyor:</p>

  <p><span style="font-style:italic;">“BİR ADAM KIZIYLA ANASINI BİRLİKTE ALIRSA BU ALÇAKLIKTIR. ARANIZDA ALÇAKLIK OLMASIN DİYE KENDİSİ VE KADINLAR ATEŞTE YAKILACAKLARDIR"</span></p>

  <p>Kediler hep bir ağızdan bağırıyorlar.</p>

  <p><span style="font-style:italic;">Les flammes!</span> Alevler!</p>

  <p>Kadın kahkaha atıyor. Öyle korkunç bir kahkaha ki bu bütün şehir bir an titriyor.</p>

  <p>Yoldan geçen adam az önce ayaklarına tükürüp siktir diyen kadına dönüp bir daha bakıyor. İki fare yiyen kadına. Tevrat'tan cümleler duyduğunu sanıyor bir an. Sonra annesiyle üvey babası uyurken evi ateşe veren ablası düşüyor aklına.</p>

  <p>Onu uykusundan uyandırmamaya çalışarak kucaklayıp evden dışarı çıkaran, bahçedeki ıhlamur ağacının altına yatıran, sonra kendisini alevlerin içine atan ve kıpkırmızı bir ateş topu olmadan önce, “Bir adam kızıyla anasını birlikte alırsa, bu alçaklıktır. Aranızda alçaklık olmasın diye kendisi ve kadınlar ateşte yakılacaklardır!" diye bağıra bağıra küle dönen.</p>

  <p><span style="font-style:italic;">Bonne nuit chats morts!</span></p>

  <p>İyi geceler ölü kediler!</p>
</body>
</html>
