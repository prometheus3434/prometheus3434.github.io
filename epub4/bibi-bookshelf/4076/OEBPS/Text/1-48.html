<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-48.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-48.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Grotte</p>

      <p class="paragraf"><span>Keskin bir çınlama sesi, Mikkel’in sol kulağına her gece bir miktar daha yaklaştı.</span></p>

      <p class="paragraf"><span>Kulağının civarındaki bir değirmen taşının sesini andırıyordu. Ve Mikkel sık sık, ölmek üzere olmalıyım, diye düşündü. Ama yatağında felçli halde, karanlığın bu çelik gibi keskin şarkısını dinleye dinleye aradan sanki asırlar geçti.</span></p>

      <p class="paragraf"><span>Yine de ara sıra uyandığında bir ele dokunabildiği veya odayı şöyle hayal meyal görebildiği de oluyordu. Fakat o müthiş ses her seferinde kulağında beliriveriyordu, sanki daha yakınlaşmış, yakınlaştıkça keskinleşmiş, eskisinden daha korkunçlaşmıştı.</span></p>

      <p class="paragraf"><span>Gençliğinden bildiği sesin aynısıydı, ama o zamanlar zayıf ve uzaktı, binlerce mil uzak. Sonra giderek, her kendini belli edişinde bir miktar daha artmıştı. Ve şimdi öyle feci çınlıyordu ki, herşeyi bastırıyor, Mikkel içinde sanki kayboluyordu. Dev bir değirmen taşının sesiydi.</span></p>

      <p class="paragraf"><span class="char-style-override-7">Grotte</span><span>’nin sesiydi, hemen yanı başında, Fenja ve Menja’nın</span><span class="dippp"><a class="footnote-link" href="#footnote-225-77" id="footnote-225-77-backlink">77</a></span> <span>kuzey kutbu gecesine savurduğu sesi.</span></p>

      <p class="paragraf"><span>Onların değirmen şarkısı senin yakanı hiç bırakmayacak, beyninin ta içinden kopup gelecek bir değirmen taşının ezici sesi gibi. Kafan hep,</span> <span class="char-style-override-7">Grott</span><span>e’nin yeryüzünden kaldırıp göklere savurduğu tozdan burgacın ve Fenja’yla Menja’nın kıymık gibi batan değirmen şarkısının merkezinde olacak.</span></p>

      <p class="paragraf"><span>Eziyoruz, diye şarkı söylüyor Freja, taşı döndürüyoruz, yeryüzü kadar ağır, sana gün doğuşu öğütüyoruz ve sığırlar ve bereketli tarlalar. Sana pırıl pırıl semalar ve hasat yağmurları, yoncalar ve sarı ve beyaz çiçekler öğütüyoruz.</span></p>

      <p class="paragraf"><span>Ve sana hastalık ve kuraklık ve kıtlık da çekiyoruz, diye şarkı söylüyor Menja aynı anda, sana kavrulmuş kırlar, kurumuş ırmaklar, sana parmak boğumların kadar iri dolu taneleri öğütüyoruz, sana batıdan fırtına bulutları, karanlıklar, şimşekler ve için için yanan viran diyarlar eğiriyoruz.</span></p>

      <p class="paragraf"><span>Sana ilkbahar ve mavi dalgalar öğütüyoruz, diye şarkı söylüyor Fenja soluk soluğa, yazı zamanlıca yetiştireceğiz sana, kuş sesleriyle dolu yeşil ormanlar, aşk, unutulmuşluk ve aydınlık geceler öğütüyoruz.</span></p>

      <p class="paragraf"><span>Ve sana Fimbul karanlığı öğütüyoruz, diyor kulak tırmalayıcı şarkısında Menja, kül yağmurunu, tükenişi, yazın kalbini ürpertecek kışı öğütüyoruz sana. Sana bir hasat fırtınası sunuyoruz şarkımızla, büyümekte olan tüm ekinlerin üzerine kırağı ve don savuruyoruz, insan ruhundaki sıcaklığı öğütüp alıyoruz.</span></p>

      <p class="paragraf"><span>Fakat yeni ilkbaharlar ve yeni ekinler de öğütüyoruz, diyerek şarkı söylüyor Fenja hiddetle, sana gündönümleri ve sakin, ayna gibi denizler öğütüyoruz, sana taylar ve kıpır kıpır köpek yavruları ve güney rüzgârı öğütüyoruz, sana yaprak tomurcukları, güven ve inanç öğütüyoruz.</span></p>

      <p class="paragraf"><span>Evet ve değirme taşını çeviriyoruz, gıcır gıcır gıcırdatarak, diye cıyaklıyor Menja. Doğumda da öğütüyoruz, tabutta da, kar ve keder öğütüyoruz. Benim şarkım sonuncusu olacak.</span></p>

      <p class="paragraf"><span>Ve şimdi sırtlarını kamburlaştırıyor kızgın dev kızlar ve bacaklarını toprağın derinlerine saplayıp, dumanı tüten değirmen taşına asılıyorlar. Birlikte şarkı söylüyorlar, Fenja ve Menja:</span></p>

      <p class="paragraf"><span>Sana güneş ve ay ve dünyanın çevresinde kol gezen yıldızlar öğütüyoruz. Günler ve geceler göz açıp kapayıncaya kadar yer değiştirecek, beyaz ve siyah ve gökyüzü bir tekerlek gibi dönecek. Sana harıl harıl yazı ve kışı öğütüyoruz; sıcaklık üzerinden akıp geçecek ve yerini soğuğa bırakacak.</span></p>

      <p class="paragraf"><span>Fakat son olarak sana kış öğütüyoruz. Bin yıllardır köle gibi uğraştık, ama sana en nihayet buzul çağı öğütüyoruz.</span></p>

      <p class="paragraf"><span>Başımızın üzerinde kutup ışıkları! Sana uçsuz bucaksız buzlar ve kuzey fırtınalarıyla ve kar tipileriyle dolu bir yıl öğütüyoruz. İçindeki ümidi güzelce öğütüp un ufak ediyoruz, soğuğun yükseldiği beldelerde rakamlı melodiler söylüyoruz. Sana sonsuz geceler öğütüyoruz, güneşi ıraklara fırlatıyoruz. Kuzeyden kopup gelen, kaya parçalarıyla dolu çatırtılı buzdağları öğütüyor, dünyanın tüm bitek ovalarının üzerine serpiyoruz, şehirleri buzullarının altında ezip tuzla buz ediyor, bereketliliği çiğneyip mahvediyoruz.</span></p>

      <p class="paragraf"><span>Ve senin başını taşıllaştırıyoruz, ıssızlığı burup atıyoruz, buz gibi yürekler şarkı söylüyoruz, ta ki değirmen darmadağın olana kadar.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-77-backlink" id="footnote-225-77">77</a> <span>İskandinav mitolojsindeki figürlerden olan Fenja ve Menja, olağanüstü güce sahip iki dev kızdı. Danimarka kralı Frode onları Grotte adlı efsanevi bir değirmen taşında, altın ve güzel günler öğütmeye mecbur etti. Lakin, kralın hiç dinlenmeden çalışmaya mecbur ettiği iki dev kız bu güzel günlerden nasibini bir türlü alamadı. Kraldan intikam almak için, onu altetmek üzere bir deniz kralı ve bir ordu öğüttüler Grotte’yle. Kral yenildi, ama deniz kralı, iki dev kızı ve Grotte’yi gemisine alıp, bundan böyle ona tuz üreteceklerini söyledi. Sonunda gemide o kadar tuz birikti ki, gemi fazla ağırlaşıp battı. O gün bu gündür, Grotte denizin dibinde tuz öğütüp durur. ç.n.</span></p>
        </div>
      </div>
    </div>
  </div>
</body>
</html>
