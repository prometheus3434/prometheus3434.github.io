<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-26.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Tarih Tuzağı</p>

      <p class="paragraf">Mikkel’le Axel ertesi gün öğlene doğru geri dönünce hemen Axel’in evine gittiler, şehir meydanına bakan yüksek bir binanın çatı katında bir odada yaşıyordu. Burada oturup birlikte bir maşrapa bira içtiler, ikisi de adamakıllı yorgundu, fakat gözlerinde da şeytanca bir pırıltı vardı, baş ağrısından ve anılarından hoşnuttular.</p>

      <p class="paragraf">Özellikle Mikkel’in başı bulutlara ermiş gibiydi, sanki nispet edercesine neşeli görünüyordu. Bakışlarında bir tür kadınsılık mı okunuyordu ne? Bütün dünyayı aynı anda hem kucaklamak hem canına okumak ister gibi bakmıyor muydu?</p>

      <p class="paragraf">Axel onu bir türlü anlayamıyor, merakla seyrediyordu. Çünkü Axel’in bildiği bir şey vardı. Geceleyin, daha gemidelerken, birinin ulur gibi bağırdığını duymuştu, ses, ambardan geliyordu, uzun uzun inlercesine bir feryattı. Sesin kendine has, dehşet verici bir havası vardı, hiç insan sesine benzemiyordu. Ve Axel hemen yardıma gitmeye davranınca, etraftakiler sesin kırmızı sakallı arkadaşından geldiğini söylemişti, körkütük sarhoştu o kadar. Axel ambara indiğinde, Mikkel’i yatarken bulmuştu, tanınmayacak haldeydi, suratı judas sandalyesindeki bir canininki gibi kasılmıştı. Mikkel’in iki büklüm, gözleri ıstırapla yukarı dikilmiş, böğürüp dişlerini gıcırdatırarak öylece yatarken çıkardığı o iç yakan feryatlar, Axel’in hâlâ kulaklarında çınlıyordu. Fakat şimdi formunda görünüyordu, hem de fevkalade formunda...</p>

      <p class="paragraf">Axel yuvarlak, yeşil renkli pencere camına dönüp baktı. Gün ışığı vuruyordu, gidip pencereyi ardına kadar açtı. Güneş doğmuştu. Damların üstü pırıl pırıl aydınlanmıştı; aşağıdaki dar kanalda bir mavna, ufacık yelkeniyle suda kayar gibi gidiyordu ve ta uzakta Søndermalm’ın yüksek kulesi<span class="dippp"><a class="footnote-link" href="#footnote-225-39" id="footnote-225-39-backlink">39</a></span>, ormanın gölgesine tezat, bir ışık kümesi gibi yükseliyordu, top saldırısının duvarlarında açtığı delikler rahatça seçilebiliyordu. Hemen aşağısındaki meydan bir gün önceki yağmurdan sonra hâlâ bir su ve çamur deryasıydı.</p>

      <p class="paragraf">Baksana, Mikkel! diye haykırdı Axel, sarayda yine balo var galiba!</p>

      <p class="paragraf">Saraya giden yoldan asillerden ve kodamanlarından oluşan uzun bir atlı kafilesi geçiyordu.</p>

      <p class="paragraf">Mikkel pencereye fırladı, bir baktı. O halde benim derhal gitmem lazım, diye mırıldandı huzursuzca. O kadar uzun süre ortalıktan kaybolmak delilikti, ya o arada bir şeyler olsaydı, başına belaya sokması işten değildi. Mikkel odadan alelacele çıkıp gitti.</p>

      <p class="paragraf">Axel olduğu yerde kaldı ve Stokholm’da afralı tafralı ve varlıklı ne var ne yoksa hepsinin topyekûn, ağır ağır sarayın istikametinde akışını seyretti. Upuzun kuyruklu aygırlarının üzerinde şövalyeler, berelerinde agraflar ve üzerlerinde kürk bordürlü harmaniler, topuklarında pırıl pırıl altın mahmuzlar; başpiskopos Matthias eyerin üzerinde iki büklüm ve bezgin, kırmızı kadife harmanisi kır atının iki yanından aşağı sarkmış, güneşin keyfini çıkaran iri bir gelincik gibi kıvılcımlar saçıyor. Kentin nüfuzlu beyefendileri yaya yürüyor, kat kat giysileri içinde kazık gibi, ellerinde uzun bastonlar, saygıdeğer hanımefendilerse yürüyüş temposuyla giden arabalarda yol alıyor; yan sokaklardan çıkan kalabalıklar da ana kafileye katılıyor, hep birlikte sarayın taçkapısına doğru ilerliyorlar ve oradan geçince de beyaz kireçli sırakemerlerin altından yavaş yavaş gözden kayboluyorlar, pasaj adeta üzerlerine kapanıp onları yutuyor.</p>

      <p class="paragraf">Axel kafileyi seyretmekten bıkınca pencereden ayrıldı, odanın ortasına doğru yürüdü, şöyle bir gerindi, artık ne yapacağını bilemez haldeydi.</p>

      <p class="paragraf">Sigrid! Şimdi de iyice bir gerindi ve gülümsedi, çok duygulanmıştı, kan beynine hücum etti, göğsü güm güm atıyordu hasretten. Bir kere daha odaya göz gezdirdi, silahları ve eyer takımları darmadağın etrafta duruyordu ve birden umutsuzluğa kapıldı. Sonra kendini yatağa attı ve uykuya daldı.</p>

      <p class="paragraf">Birkaç saat sonra uyandı ve şehre indi. Güneş batıyordu, sokaklar bayağı sessizdi. Sadece yolcu hanlarından askerlerin gürültü patırtısı geliyordu, lakin onların cümbüşü bile daha bir dinmişti; şehirdeki kutlama eğlencelerin üçüncü günüydü.</p>

      <p class="paragraf">Axel belli belirsiz bir umutla sokaklarda dolaştı durdu. Sigrid’i arıyordu. Ve bulamayınca, sahildeki ormanla kaplı tepelere yollandı, oralarda da rastgele dolandı durdu, sanki Sigrid bir ağacın arkasından her an pat diye karşısına çıkıverecekti.</p>

      <p class="paragraf">Güneş battığında Axel hâlâ oradaydı, karşıda tarafta şehir koyu kırmızı dalgaların arasından kapkaranlık ve tırtık tırtık, sarı gökyüzüne doğru yükseliyordu. Kilise çanları akşam duasına çağırıyordu. Kuzey yönünde kapkalın, simsiyah bulutlar kümelenmişti, ama güneyde alçaktan uzanan incecik bir sis tabakası seçiliyordu, sanki kaybolan günün göze görünen son kalıntılarıydı.</p>

      <p class="paragraf">Axel şehre döndüğünde etraf karanlık ve sakindi, hem de çok sakin. Odasına çıktı. Tam kapıdan giriyordu ki, incecik bir cıyaklama geldi kulağına, kuş şakıması gibi, bir kadın sesiydi ve kadın boynuna atılarak karşıladı onu. Lucie’ydi!</p>

      <p class="paragraf">Fakat buraya nasıl gelebilmişti? Şehre adım atması yasaktı. Ve sonra bu odanın yolunu nasıl bulmuştu? Ha, evet, Axel kendisi söylemişti nerede oturduğunu ve gerisi kolay olmuştu, nöbetçilerin hepsini kurnazlıkla alt edivermişti.</p>

      <p class="paragraf">Axel gidip biraz şarap ve yiyecek bir şeyler getirdi.</p>

      <p class="paragraf">Bu sırada Mikkel Thøgersen sarayın büyük balo salonunda nöbet tutuyordu. Ve hiç hesapta yokken, Kuzey Avrupa<span class="dippp"><a class="footnote-link" href="#footnote-225-40" id="footnote-225-40-backlink">40</a></span> tarihinin en vahim olaylardan birine tanık oldu; sırf seyirci olarak iştirak etmiş olsa da, ömrünün sonuna kadar etkisinden kurtulamayacaktı.</p>

      <p class="paragraf">Olacakları kimse tahmin edememişti. Salonu dolduran bu seçkin kalabalık, sarayın ışıkları altında pırıl pırılparlayan balo giysileri içinde birbirleriyle vızır vızır sohbete dalmış bu neşeli, nazik insanlar... Hepsi bir anda sus pus oldu. Ve yüksek tavanlarda bir tek ses yankılandı, yavan, dizginsiz bir ses, bir yükselip bir alçalıyordu. Konuşan Gustav Trolle’ydi. Ses kendi başına bile kötülük habercisi gibiydi, bir fırtına öncesinde doğayı saran ölüm sessizliğinde, ormanın derinlerinde kuru bir dalı gagalayıp duran bir tek ağaçkakanın çıkardığı trampet sesi gibi. Ve söylediği şeyleri dinleyenlerin dizlerinin bağı çözüldü, koca salonda kulaklarına kadar kızarmayan sanki kimse kalmadı. Başpiskopos vahim meseleleri deşiyordu.</p>

      <p class="paragraf">Mikkel, Gustav Trolle’nin bu yüzüne yabancıydı. Mikkel, Gustav Trolle’ye körükörüne hayranlık duyduğu için dikkat etmişti hep. O da Jens Andersen gibi ülkenin en bilge ve aynı zamanda en nüfuzlu bir şahsiyetiydi ve en muhteremi olduğu kadar en sefihi de, emsalsiz bir bilge, kaşarlanmış bir sporcu; zamanın tüm bilgi ve becerileri onun kişiliğinde servet ve mal gücüyle yakın bağlantılıydı; teoloji ve hukuk bilimlerinde olduğu kadar, stratejik yetkinliklerde de üstüne yoktu. Lakin Mikkel, o yüze ne zaman baktıysa, zorluk ve sıkıntının izlerini ve çizgilerini görmüştü, kindarlığın hasarları kadar, sünepeliğin bitkinliği de vardı o yüzde. Gizli kapaklı bir sürü şeyi örtbas etmek için takındığı ciddiyet, onun sırf moralini bozmaya yarıyordu. Gülümsemek ona yaraşmıyordu, üzerinde silik, gülünç bir kâtip havası vardı.</p>

      <p class="paragraf">Fakat başpiskoposun çehresi şimdi tamamen farklı bir kalıba girmişti - ve buz gibi olmuştu. Bir aşığın şaşkın ihtimamı da zamanı gelince tıpkı böyle kalıp değiştirir, gözlerindeki yalvaran yumuşaklık, merhametsiz bir hüküm olur, kurları da katı bir buyruk.</p>

      <p class="paragraf">İsveçliler bu başpiskoposa, zalim bir adama yapılacağı gibi zalimce muamele etmişti. Şatosunu ve tahkimatını yerle bir etmekle ve katedralini yağmalamakla kalmamış, tüm malını mülkünü de çalmış, onu sıradan bir hırsız gibi hapse atmış ve orada ona zulmetmişlerdi. Düşmanı Sten Sture’nin<span class="dippp"><a class="footnote-link" href="#footnote-225-41" id="footnote-225-41-backlink">41</a></span> tahtta kalacağını ummuştu İsveçliler. Kuzeyliler en büyük kötülükleri birbirine saklar. Ama şimdi Christiern tahta çıkmıştı, zora başvurarak, İsveçlilerin silahlarına ve dileklerine karşı koyarak ve sıra artık kendilerine gelmişti.</p>

      <p class="paragraf">Balo salonunu dolduran davetlilere yazılı ceza hükmünü okuyan kişi, hareketleri yüzünden hayatı bir dizi acı talihsizten ibaret olan Jon Eriksen’di. Bu kale gibi korunmalı sarayda bizzat üç yıl hapis yatmış, dizleri henüz iyileşememişti.</p>

      <p class="paragraf">Jon Eriksen okurken salonda bir mırıltı ve kıpırtı başladı, herkes tuzağa düşmüş hayvan gibi birden hakimiyetini olduğu gibi yitirmişti.</p>

      <p class="paragraf">Ve süreç böyle bir günde olması gerektiği gibi gelişti; zira birbireine eşit ancak uzlaşmasız iki halk artık birbirinden kopma raddesine gelmişti. İki kardeş gibi; birbirleri olmadan edemeseler de, birbirini vicdansızca yaralamasını da iyi bilen iki kardeş - ta ki her birinin yüreğini ölüm şevki doldurup da birbirinden tamamen kopana kadar.</p>

      <p class="paragraf">Akşam, en kötü niyetin bile tezgâhlayamayacağı bir faciaya gebeydi. Bir kadının başının altından çıktı, Sten Sture’in dul eşinin. Hayat görüşü ve mevcut koşullar onu oraya, yanında evraklarla gelmeye zorlamıştı, yirmi yaşında var yoktu ve ceza hükmü hakkında da o evrakları göstererek bir tek o fikir beyan etti. Gustav Trolle’yi ve kiliseyi hedef alan ağır cürümler tümüyle Kraliyet Meclisi’nin aldığı kararın neticesiydi ve ülke liderinin imza ve mührünü taşıyordu!<span class="dippp"><a class="footnote-link" href="#footnote-225-42" id="footnote-225-42-backlink">42</a></span> Lakin şimdi bu meselede meclis kararı bir kenara bırakılmıştı, evet, bu meselede hislere göre hareket edilmişti, işin esası dikkate alınmamıştı. Durum böyle olunca kurulacak mahkemenin eline kolaylıkla bir suçlu listesi verilebilecekti haliyle. Su, normalde yangını söndürür ama yangın en haşmetli seviyeye ulaştığında, onu körükleyebilir de; bu belgeyi masaya koyan, şeytanın ta kendisiydi.</p>

      <p class="paragraf">Sonra kapılar ardına kadar açıldı ve üzerlerinde zırhlar ve ellerinde kınından çekilmiş kılıçlarıyla saray muhafızları zanlıları zindana atmak için salona daldı.</p>

      <p class="paragraf">Jens Andersen en deneyimli hukuk uzmanlarını bir araya toplayarak bir mahkeme kurdu. Büyük din adamı ve öküz taciri olarak, kanun hükümlerine, davasına göre teknik kılıf uydurmaktan iyi anlardı, bunu yaparken de kalbinin güçlü sesini dinlerdi. Ve o hep doğruyu gösterirdi. Ancak o en bilge, şeytansı doğruluk bile burada işe yaramadı, Kuzeyi kurtaramadı. Kuzey insanının en belirgin vasfını oluşturan mutluluğa karşı duyduğu nefret o kadar yoğundur ki, en kesin kurtuluş yolu bile bütün umutları ebediyen öldüren bir araç vazifesi görür. Kuzey halklarının arasındaki anlaşmazlık böylesine akıl sır ermez, kaderleri böylesine durağandı. Ve Kuzeyin krallıkları üç parça oldu, yangında infilak eden bir taş gibi.</p>

      <p class="paragraf">Tarih 7 Kasım 1520‘ydi.</p>

      <p class="paragraf">Fakat herşey avucunun içinde olan, deli fişekleri bir araya toplayan ve taht hırsı içinde, kindarlara has hünerleri, hile ve fesatı, işe karıştıran adam şimdi zindandaki hücresine tek başına oturuyordu, dışarıdaki uşakları gerekeni yerine getirirken.</p>

      <p class="paragraf">Mikkel Thøgersen içeri girdiğinde, Kral Christiern’in masanın başında oturduğunu gördü. İskemlenin sırtına iyice yaslanmış, arkasından vuran şömine ateşinin ışığında önünde dimdik, kapkara bir gölge. Mikkel bir mum getirip yaktı. Kralın yüzüne baktı, hem gergin hem rahattı, çoktan alınmış bitmiş bir kararı kendince alabilmek için çabalayan birinin ifadesi vardı.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-39-backlink" id="footnote-225-39">39</a> <span class="char-style-override-7">Esasında Stokholm şehrinin tarihi bir semtinin adı. İsveççede ‘Södermalm’ denen bu semtin isim babası piskopos Anund’du (17 Haziran 1288).Yazar burada muhtemelen,1279 tarihinde inşa edilmiş olan Sankt Nikolai Kilisesinin (bir diğer adıyla Büyük Kilise) uzun saat kulesini ima ediyor. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-40-backlink" id="footnote-225-40">40</a> <span class="char-style-override-7">Danimarka, Finlandiya, İzlanda, Norveç ve İsveç.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-41-backlink" id="footnote-225-41">41</a> <span class="char-style-override-7">Kuzey Krallıkları Birliği’de İsveç Kralı olan Sten Sture, başpiskopos Gustav Trolle’yi görevinden almıştı. Papa bunun üzerine Gustav Trolle’yi ve destekçilerini aforoz etti. Gustav Trolle’nin şatosunu (Almarestäket) yıktırma kararı çıkartan Sten Sture, başpiskoposun şatosunu yerle bir etti. Bu olaylar, romanda daha sonra ayrı bir bölüm olarak hikaye edilecek olan “Stokholm Katliamı”na yol açtı. Bu kanlı olay kuzey tarihinde “Det Stockholmske Blodbad” olarak geçer. Kuzey Ülkeleri Birliği’nin yeni kralı II. Christiern, hem 1517’de hem 1518’de Stokholm’u fethetmeye çalıştı. Fakat muvaffak olamadı; son olarak 1518‘de Stokholm yakınlarında, Brännkyrka muharebesinde büyük bir yenilgiye uğradı.ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-42-backlink" id="footnote-225-42">42</a> <span class="char-style-override-7">Kuzey Krallıkları Birliği’nde, tüm siyasi adımlar, o ülkenin kraliyet meclisinin ve kralının ortak kararını takiben yürürlüğe konurdu. ç.n.</span></p>
        </div>
      </div>
    </div>
  </div>
</body>
</html>
