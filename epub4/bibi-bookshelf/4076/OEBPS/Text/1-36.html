<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-36.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-36.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Inger</p>

      <p class="paragraf">Fakat Inger son derece kederliydi. Odasında pencerenin önünde oturdu ve çaresizlikle ellerini ovuşturup, yavuklusunun arkasından gece gündüz gözyaşı döktü. Aydınlık gecelerin mevsimiydi, gökyüzünün kapıları gece gündüz açıktı.</p>

      <p class="paragraf">Inger son derece kederliydi. Axel ta Graabølle mezarlığındaki kabrinden onu duydu ve duyar duymaz da yorgun başını ıslak toprağın içinden kaldırdı ve mezardan doğruldu. Mezarlık rüzgâra açıktı, çok esiyordu; mezarların arasında bir yerde <span class="char-style-override-7">helhesten</span><span class="dippp"><a class="footnote-link" href="#footnote-225-61" id="footnote-225-61-backlink">61</a></span> yorgun argın dolaşıyordu; Axel’in arkasından hafifçe kişnedi, fakat Axel boynunda tabutla ağır ağır yürüyerek mezarlığın kapısından çıktı gitti.</p>

      <p class="paragraf">Fundalıkların üzerinden fiyorta doğru yürüdü, ağır, ağır, zar zor, aydınlık Danimarka gecesinin ortasında. Gökyüzü beyaz ve sarıydı, yeryüzü alacakaranlığa bürünmüştü. Fiyort pırıl pırıldı, Uzakta Salling tarafında sarp kayalıklar yan yana huzur içinde uzanıyordu.</p>

      <p class="paragraf">Fundalıklarda ölü bir adam daire çizerek dönüp duruyordu, durdu ve endişeden bitkin düşmüş gözleriyle Axel’in arkasından baktı, ta ki o, sırtında tabutuyla yamru yumru yolda gözden kaybolana dek, adam sonra yine yalnızlığıyla başbaşa, dönmeye koyuldu.</p>

      <p class="paragraf">Güneş, kuzeyde başını toprağın içine daldırmıştı, gökyüzü o tarafta sapsarıydı. Rüzgâr, çiğ damlacıklarını ve buruk çiçek kokularını taşıyarak esiyordu, bütün filizler bereketli rüyalarla dolu uykulardaydı.</p>

      <p class="paragraf">Axel, Hvalpsund sahiline vardı ve dalgaların tam önünde birbirini nasıl sadakatle izlediğini gördü ve hiç durmadan ilerledi, üzerlerinden yürüyüp geçerek Kvorne’ye geldi.</p>

      <p class="paragraf">Kefeninin içinde öylece durdu Inger’in odasının önünde ve kapıyı tıklattı, öyle bitkindi ki.</p>

      <p class="paragraf">Kalk, Inger, kapıyı aç bana.</p>

      <p class="paragraf">Inger onun sesini duydu, ama yattığı yerde bir an için hiç kıpırdamadan sese kulak kabarttı. Rüzgâr anahtar deliğinde belli belirsiz vınlıyordu. Yoksa sadece kimsesiz rüzgâr mıydı dışarıda yalvaran? Ve bir ayak hareket etti kapının önündeki taş basamakta ve kapıya yine gayet ürkekçe vuruldu.</p>

      <p class="paragraf">Kalk, Inger, kapıyı aç bana.</p>

      <p class="paragraf">Inger, gözlerinde sımsıcak yaşlarla yerinde doğruldu, hüngür hüngür ağlıyordu. Fakat sonra korktu ve duraksadı. Ve bir düşündü, sahiden Axel miydi acaba?</p>

      <p class="paragraf">İsa’nın adını zikredebilir misin, diye seslendi ağlayaraktan, o zaman kapıyı açarım.</p>

      <p class="paragraf">Evet, edebilirim, diye cevap veri Axel’in sesi, çatallı çıkıyordu, evet, İsa’nn adını zikredebilirim, önceden olduğu gibi şimdi de. İsa adına, Inger, kapıyı aç bana.</p>

      <p class="paragraf">Inger tir tir titreyerek gitti, açtı kapıyı ve onu kapının dışında, kara tabutun altında iki büklüm halde, küf bağlamış, lime lime kefenin içinde dururken gördü, sahiden Axel olduğunu gördü.</p>

      <p class="paragraf">Lakin sonra yan yana oturduklarında, Axel’in Inger’i teselli etmek ve sakinleştirmek için söyleyecek hiçbir şeyi yoktu. Inger hüngür hüngür ağladı, dudakları aralık, yüreği yanık. Uzun süre ve körü körüne ağladı, kederdeki o karşı koyulamaz sevinç ona güç verdi, neredeyse altında ezildi.</p>

      <p class="paragraf">Gece hareketsizdi, sert rüzgârın dışında. Inger ağlamış da ağlamıştı, öyle mutluydu ki ve şimdi Axel’in saçlarını tarıyordu. Ağlaması sürüyordu, ama kahkahaların arasından ağlıyordu şimdi. Axel’in saçları buz gibiydi, kafasıysa tarladaki bir köşe taşı gibi sopsoğuktu.</p>

      <p class="paragraf">Saçların toprak ve kum içinde, dedi Inger sevinç gözyaşlarıyla. Avuçlarında da çakıl taşları var.</p>

      <p class="paragraf">Axel cansız ellerini ters çevirdi ve düşünceye daldı. Evet, ağzı toprak içindeydi.</p>

      <p class="paragraf">Nasıl da buz gibisin! diye feryat etti Inger ve vücudunu baştan aşağı ürperten soğuktan sesi kısıldı. Halinden hoşnuttu, ağladı, kahkaha attı, hıçkırık tuttu. Öyle de mazlum tarıyordu ki Axel’in saçlarını, genç adam alnını sevdiğine doğru eğdi.</p>

      <p class="paragraf">Gece hareketsizdi, Kuzeyden yayılan sarı ışık pencerelerin üzerinde ışıyordu. Rüzgâr dışarıda ninni söylüyordu.</p>

      <p class="paragraf">Söylesene, mezarının içi nasıl bir yer, toprağın altı nasıl? diye sordu Inger, korku ve kaygı kokan sevecen bir sesle. Müşfik gecenin ortasında, o aydınlık odada birlikte öyle mutlu oturuyorlardı ki. Ve sonra neden tabutunu yanına aldın?</p>

      <p class="paragraf">Aldım, çünkü almazsam evsiz barksız kalırım, o benim evim, diye cevap verdi Axel içtenlikle. Mezarımdan memnunum. Sen teselli bulunca ben memnun oluyorum, Inger. Sen şarkı söylerken, herşeyi unutuyorum. Evet, tabutum güllerle dolu, karanlık gökkubbenin altında, güllerin üzerinde uyuyorum. Toprakta istirahat etmek harikulade. Ve sonra sen odanda cıvıl cıvıl şarkı söylerken ve mutluyken.</p>

      <p class="paragraf">O zaman izin ver seninle geleyim! diye yalvardı Inger, gözyaşı tufanı içinde, bırak ben de seninle birlikte toprağa gireyim.</p>

      <p class="paragraf">Sen acı çekip kederlenince, Inger, tabutum pıthı kanla dolup taşıyor! O zaman da mezarın içi korkunç oluyor. Sevgili Inger, neden bana hasret duyuyorsun? Ölüler toprakta kalmalı, benim için neden gözyaşı döküyorsun, ben ölüyüm, beni neden seviyorsun?</p>

      <p class="paragraf">Axel bunları tüm hoşgörüsüyle söyledi, ama bir mesel kadar da etkiliydi. Akıl hafsala almayacak kadar bilgeleşmişti Axel, tekrardan geriye sarılamaz deneyimlerin etkisiyle sesi paslanmıştı.</p>

      <p class="paragraf">Beni öpmeyecek misin? diye fısıldadı Inger, ancak işitilebilecek kadar bir sesle, yavaşça ve tir tir titreyerek ona biraz daha yaklaştı. Axel kıpırdamadı. Inger onu ısıtmak istedi, yüreğini yüreğine dayadı ısıtmak için, ona şefkat göstermek için çabaladı. Fakat Axel hayatta değildi. Inger, kendinden geçmiş olabileceğini düşündü, adıyla çağırdı onu, ürkekçe. Ama Axel gözleri açık öylece yattı. Öylece gözleri açık yattı.</p>

      <p class="paragraf">Ve gece aktı gitti.</p>

      <p class="paragraf">Bak, şimdi bir horoz ötüyor, gün başlıyor, dedi Axel. Inger onu salıvermek istemedi.</p>

      <p class="paragraf">Bak, şimdi gökyüzü aydınlanıyor, bütün ölüler toprağa dönüyor, dedi Axel ve huzursuzca kımıldandı. Fakat Inger başını onun ölü kalbinin üzerine yasladı.</p>

      <p class="paragraf">Bak, şimdi de camlar kızıllaştı, güneş yakında doğacak, dedi Axel kekelercesine, cansız bir sesle, artık toprağa dönmeliyim.</p>

      <p class="paragraf">Fakat Axel ondan ayrılıp gidince, Inger öyle yıkıldı ki, onun tembihlerini unuttu, üzüntü ve çaresizlikten ellerini ovuşturarak peşinden gitti ve karanlık ormanda ona yetişti. Hem onu izledi hem her adımda ağladı, ta ki ormandan çıkıp, çıplak kumsala varana dek. O zaman Axel’in sararıp solduğunu fark etti. Ağzından kan ve su boşanıyordu.</p>

      <p class="paragraf">Beni de yanına al, diye yalvardı keder, ümitsizlik, dehşet içinde ve Axel onu yanına aldı, pırıl pırıl dalgalanan Sundet boğazının üzerinden geçtiler. Fundalıklardan ilerlerken, doğularında gökyüzü kızıla büründü.</p>

      <p class="paragraf">Ve sonra mezarlığa geldiklerinde, güneş birden ortaya çıktı. Inger tan vaktinin aydınlığında Axel’in gözlerinin çözündüğünü gördü, yanaklarının kemiklerinden ayrılıp eridini gördü. Çıplak ayakları, toprağın dehşetinden un ufak oldu.</p>

      <p class="paragraf">Bundan böyle katiyen benim için ağlama! dedi Axel can sevgilisine, sesi yorgundu ve soğuktan titriyordu.</p>

      <p class="paragraf">Benim için bir daha ağlama! diye yalvardı ve tembihledi Axel. Fakat Inger onu salıveremedi.</p>

      <p class="paragraf">Axel sessizce güldü.</p>

      <p class="paragraf">Biraz öylece durdu, eziklik içinde, kararlılık içinde.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-61-backlink" id="footnote-225-61">61</a> <span class="char-style-override-7">Batıl inanca göre (Danimarka, 16.-17.yy) ölüm ve belaya delalet eden üç bacaklı (ve başsız) at şeklindeki doğaüstü yaratık. Modern fantastik edebiyatta da sık kullanılan bir figür. ç.n</span></p>
        </div>
      </div>
    </div>
  </div>
</body>
</html>
