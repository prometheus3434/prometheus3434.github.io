<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-29.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-29.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Belalar Zinciri</p>

      <p class="paragraf">Gri bir Kasım sabahı Stokholm’un üzerine yayılmıştı, şafaksız gelmişti, gönülsüzce; ilk hayat emaresi ve ilk hareket, darağacından havalanıp döne döne uçarak yükselen bir karaltı oldu.</p>

      <p class="paragraf">Gün biraz ilerleyince, halk neler olduğunu görmek için dışarıya çıktı. Kellesi uçurulanlar hâlâ meydanda, akan kanlarla gece yağan yağmurun oluşturduğu göletlerin içinde yatıyordu. Askerler başlarında nöbet tutuyordu, o feci havada bira ve şaraptan güç alıyorlardı. Öğleden sonra cellat bir diğer kâfir ve vatan haini sürüsünün hakkından gelmeye koyuldu.</p>

      <p class="paragraf">Sessiz sedasız bir gün oldu. Diğer günlerden sanki daha bir hasis, daha bir kısaydı, ne olduğunu bile anlamadan birden akşam oluverdi.</p>

      <p class="paragraf">Gün batımında, güneş alazlandı, alev alev yanarak ortaya çıktı ve bütün bulutlar, ağır ağır açılan bir göz gibi kayıp gittiler gökyüzünden. Güneş battıktan sonra, gökyüzü uzun bir süre berrak ve solgun kaldı. Denizin ta açıklarında giderek soluklaşan bir düzine benek seçiliyordu, Lübeck bandıralı gemilerdi; o gün öğleden sonra demir almışlardı, pupa yelken uzaklaşıyorlardı. Gün batımı sonrasının kızıllığı batı istikametinde daha bir derinleşti, gökler derin düşüncelere daldı, giderek solan şafak öyle uçsuz bucaksız, akşam ayazı öyle sükûnetliydi ki.</p>

      <p class="paragraf">Ve bu sessizliğin içinden St. Nicolaj Kilisesi’nin matemli çanlarının sesi yükseldi. Evet, evet, diye karşılık verdi Nørremalm’daki St. Klara Manastırı ve St. Jakobs Kilisesi. Ve Søndermalm’dan Marie Magdalene Kilisesi’nin çanları ses verdi hemen arkadan. Her biri farklıca ithamkâr bir perdeden çalmayı sürdürürken, şapellerin çanları da teker teker bu ağıta katıldı.</p>

      <p class="paragraf">Şehir şimdi karanlık bir toprak yığını gibi yükseliyor suyun ortasında. Tüm seslerin feryattan ibaret olduğu, klavikordların<span class="dippp"><a class="footnote-link" href="#footnote-225-43" id="footnote-225-43-backlink">43</a></span> havayı dövüp bar bar bağırdığı bir bahtsızlık adası burası, o kadar ki, hava iç geçiriyor acılarla aydınlanmış semanın altında. Yaslı ses perdeleri havayı ileri geri titreştiriyor, acıdan sendeleyen bir canlı gibi, avaz avaz feryatlarla doğup dermansızca dalga dalga sönüp yitiyorlar havanın içinde. Ve aynı ses tekrardan geri dönüyor, hava inildiyor, görünmeyen gırtlaklar inatçı kederlerle hırıldıyor ve hava girdaba dönüşüyor.</p>

      <p class="paragraf">Fakat şehrin çanları yeterince ağlayıp inledikten sonra, aniden sertleşip kıyameti bastılar, bangır bangır çınladılar, fırtına gibi gümbürdediler. Ve çanların patırtılı karmaşasının arasından uzun haykırışlar, berrak ve tiz feryatlar duyuldu yükseklerde; dünyevi seslerin her birinden daha saf nağmeler doldurdu tüm hava boşluğunu. Sanki gözle görülmeyen yaratıklar alev sarısı havanın içinde etrafa sıçrayıp duruyor, iri beyaz gölgeler şimşek gibi atılıyorlardı oraya buraya ve aşağılara doğru feryat feryada ilahiler söylediler, iniltili ağıtlar yaktılar.</p>

      <p class="paragraf">Mikkel Thøgersen Søndermalm’deki köprüden geçerken çan seslerini duydu, şehrin merkezine indi ve etrafta gezindi. Yaya yürümenin insanı ne kadar alçaklaştırdığını önceden hiç bilmiyordu, mazlum yaşamında daha önce hiç hissetmediği bir şekilde en alçakta hissetti kendini, <span class="char-style-override-7">dipte.</span> Yanından geçtiği o sefil binalar bile ona kıyasla dibin çok yükseğindeydi; başını kaldırıp o kasvetli ahşap barakalara baktı bir, sonra başını yine öne eğdi, boyunduruğa koşulmuş bir hayvan gibi yoluna devam etti. Sokağın bir tarafındaki evlerin önünde uzanan su oluklarının içi, meydandan taşan leş gibi, pıhtılaşmış kanla dolmuştu. Rüzgâr esiyordu, hava açılmıştı, sanki acıkmış gibi ve soğuktu, çok soğuk.</p>

      <p class="paragraf">Mikkel, kafaları uçuranların yerlerde yattığı meydanı, hiç hareketsiz vücut yığınlarını geçerek St. Nicolaj Kilisesi’ne doğru ilerledi.</p>

      <p class="paragraf">Dışarıdaki merdivenlerin basamaklarında yatan hastalar ve sakatlar kalktılar ve yüzlerini Mikkel’e döndüler ne perişan durumda olduklarını göstermek için; kalkarken, giysilerinden çürümüş yara kokusu yaydılar etrafa.</p>

      <p class="paragraf">Renksiz keçeden paçavralar içinde bir adam ellerini uzatıp gösterdi, ikisi de çoktan çürümeye başlamıştı, dudaklarını büzerek merhamet ve sadaka dilendi. Bir oğlan çocuğu sesi takip ederek ilerledi, bir zamanlar gözlerinin olduğu iki kanlı delikten boş boş bakarak. Kötürüm bir genç oturmuş, cerahatten kaya gibi ağırlaşmış çıplak bacağını bir tahta parçasının üzerine uzatmıştı, bacak mosmordu ve iğrenç kokuyordu. Merdiven basamakları, ateş içinde yanan insanlardan yayılan hararetle ısınmıştı.</p>

      <p class="paragraf">Kilise duvarının dibinde, yarı karanlıkta, sırf bir paçavra yığından ve bir kafadan ibaret bir mahlûk oturuyordu. Bir kadın kafasıydı, ödemden kambur kumbur şişmişti, eli kolu yoktu, sadece gözlerini oynatabiliyordu. Yüzünü alacakaranlığın arasından yukarı kaldırdı ve Mikkel ona acıyarak baktığında, kadının yüzündeki meşum ifadeden dehşete kapıldı, Mikkel’e ve herkese karşı kin ve inkisar doluydu.</p>

      <p class="paragraf">Mikkel kiliseye girince burnuna tütsü kokusu çarptı, kilisenin dua salonu tüm görkemiyle karşısına çıktı, duvarlardaki ağır kesme taşlar müzikle çınlıyordu, orgun alçak sesi tavandaki loş kubbelere aksediyordu. Görkemli altarların üzerlerinde tek tük mumlar yanıyordu.</p>

      <p class="paragraf">Mikkel kilisenin çok içine girmedi, kapının yanında karanlık bir köşede sinip durdu ve bacaklarında takat kalmadığını hissedince yere oturdu. Gözlerini kapadı.</p>

      <p class="paragraf">Org ağır ağır çalmaya devam etti. İç rahatlatıyordu, ama yüreğine taş gibi de oturuyordu. Kendini yine daima olduğu gibi dışlanmış hissediyordu, müziğin huzur veren sesi herhalde bundan dolayı ona öylesine sönük, öylesine uzak geliyordu ki. Evet, herşeyin dışında, evsiz barksız, kimsesizdi.</p>

      <p class="paragraf">Ve Mikkel tam bunları düşünürken müzik tüm haşmetiyle boşandı, sanki bütün taçkapılar birden açılıvermiş gibi! Ve bir koronun berrak nağmeleri yükseldi, bir ilahi. Orgun incecik boruları hep birden coşkun, berrak, pırıl pırıl alev aldı sanki derin, hüzün dolu nağmeler en karanlık, en iç kanatan ses perdeleriyle yan yana gürledi. Müzik şiddetlendi.</p>

      <p class="paragraf">Mikkel’in yüreği eridi. Aziz İsa! diye inledi. Kendini herşeye kadir olan yüce güce teslim etti. Yapayalnız yılların omuzlarındaki ağırlığının uçup gittiğini hissetti.</p>

      <p class="paragraf">Evet, o yapayalnız yaşamıştı. Yalnız olan lanetlidir, bu bir gün meydana çıkar. Kopuk geçen zaman insanın düşüncelerini katılaştırır, en basit netlikler bile uzağına yönelir, onu öylece geride bırakır. Dünyada bir tek sende olduğuna inanarak gururla algıladığın üstün yetenekleri şüphe kemirir; dünyayı ayakta tutamıyorsa eğer, hayal gücün neye yarar ki? Sen de diğerleri gibisin, daha güçlü değil - lakin bu dünyada sana mahsus da bir nasip var, yalnızlığın.</p>

      <p class="paragraf">Peki, başına neler geldi, bir zamanlar bebek yüreğinde taşıdığın o şefkat nerede, gençlik rüyalarını kâbusa çevirenlere iyilikle karşılık verme tutkun nereye yitti? Hayat mutluluğa karşı duyduğun o derin ihtirastan seni bir türlü azat etmedi, seni nefrete, intikama teslim etti ve sen o zaman kimsesiz, yuvasız kaldın. Nihayet kendini dünyanın ta öbür ucunda, yapyabancı diyarlarda yuvanda hissettiğinden dem vurdundu, yakınmak, sızlanmak için, en azından içindeki o anlaşılmaz illeti gözyaşlarıyla dışarı atmak için dedindi. Lakin hayat seni ruhundaki o dipsiz acı ve elemlerden bir türlü azat etmedi.</p>

      <p class="paragraf">Orgdan şimdi gür bir ses boşanıyor, bir kurtarıcı gibi. Birbirine doğru akan neşe ve keder en nihayet mutlu bir figanda birbirine kavuşuyor. İlahinin nağmeleri zihinde hayallere şifa getiriyor. Yüreği, göğüs kafesinde güç ve irade kazanıyor, bir ceninin masumluğuyla.</p>

      <p class="paragraf">Dinle bak, koronun berrak sesinde nasıl da buruk bir sevinç var, org önce gümbür gümbür, kurtuluşu müjdeliyor, sonra bir fısıltıya dönüyor ve tüm canlılar katılıyor, dilsiz hayvanlar vahşi çığlıklar atıyor, kıyametin borazanları ve cennetin gümüşi trompetleri ses veriyor.</p>

      <p class="paragraf">Sonra pırıl pırıl bir ışık beliriyor, ölüler diyarından ebedi yaz ülkesine giden yol aydınlanıyor, Bütün dermansız ruhlar cenk meydanlarından ve sılalarından kalkıp o yolda bir araya geliyor; sabanlarını bırakıyorlar, karaya çıkıyorlar, gemilerini terkediyorlar, mezarlarından kalkıyorlar, hepsi o yolu izlemek için toplanıyor.</p>

      <p class="paragraf">Boşa çıkmış umutların sert rüzgârları uğulduyor etraflarında. Sevgi ve şefkat için yola çıkıyorlar, çünkü yaşarken kötülükten başka bir şey görmediler. Dişleri takırdıyor, binlerle ağlıyorlar, ellerini ovuşturuyorlar, çünkü herşeyin acı bir soğuktan ibaret olduğu fani dünyadan geliyorlar. Bir yandan yürüyor, bir yandan fırtınalı feryatlar savuruyorlar havaya, solgun yüzlerini kaldırıyorlar ve ne yapacağını bilemez halde, yıldızlardan merhamet dileniyorlar.</p>

      <p class="paragraf">Düşman topraktan bir ses yükseliyor, olup bitenleri anlatıyor, zamanın bir solukta mahvettiği herşeyi. Yeryüzünü biteviye kupkuru bırakarak, her şeyi çürüterek esen süreğen rüzgârı. Tüm iklim kuşaklarının en soğuk rüzgârı, her kıştan daha kırıp geçici, içi yankı dolu, tıpkı bulutların arasındaki buz iğnelerinin çıtırtılı, ağır valsi gibi, nal seslerinin, kahkahaların ve hayatın yankısı, hızla koşan hayatın, için için ağlayan tüm müziklerin yankısı. Şışşş, Sus! İçten içe duyulan kemik sesleri, en derinlerden, tabutun içindeki sönük tıkırtılar.</p>

      <p class="paragraf">Dur! Bir düşünürsen, zihnin rüzgârlardan alabora olacak; unutkanlık buzlu bir yel gibi esecek üzerinden. Tek işittiğin şey, kar fırtınasının sesi. İçin acıyla dolup taşıyor ve seni dayanılmaz bir karanlığın içine sürüklüyor.</p>

      <p class="paragraf">Yeryüzüne firlatılıp atılmış bahtsızlar da dinliyor ve korkuyor. Bir araya doluşuyorlar, ama bağlılık hissiyle değil, sonbahar fırtınasında bir adacıkta mahsur kalmış, sabırsızlığın doruğunda, karaya doğru canhıraş naralar atan bir sığır sürüsü gibi.</p>

      <p class="paragraf">Burada hayat alacakaranlıkta sürüyor, sıcaklık, içtenlik yok, buradaki sürgünler birbirine uzak yaşıyor, dostluğu ve samimiyeti tanımadan. Buradaki soğuktan donanlar, komşusunun da donmasını sağlayacak; hasret çekenler ve hınç duyanlar, komşusunun yüreğine de kin ve garez damlatacak. Geceler hem uzun hem de sahipsizler için huzurdan yoksun burada.</p>

      <p class="paragraf">Fakat Mikkel acıların efendisini görüyor! İlahide dinliyor onu. Kurtarıcı İsa’nın yüreği yanıkları nasıl bağrına bastığını görüyor; gittikleri yoldan birer birer yukarı kaldırılıyorlar, çırılçıplaklar, ama bu Tanrının kabulü. Affedici mesih onları sıcak şefkatiyle teselli ediyor. Mikkel, mazlum kullara adalet bahşedildiğini görüyor, ayağa kalkıyorlar ve Cennet katına katılıyorlar. Müzik yağıyor üzerlerine. Mikkel hayatı boyunca tanımış olduğu, ama yılların bir tarafa savurduğu herkesin tekrar bir araya geldiğini görüyor; savaş meydanında şehit düşenler arasında sırf bir an için gördüğü o perişan yüzleri görüyor yeniden, şimdi dirilmişler. Babası Thøger Nielssøn’ün Tanrının huzurunda durduğunu görüyor, ihtiyarlığın zavallı bir tutsağı, bedeni bunun en acıklı delili. Cennetin kapılarının açıldığını görüyor ve Tanrının karşısında yüreği yerinden fırlayacak gibi oluyor. Dizlerinin üzerinde kilisenin içine doğru emekliyor ve oracıkta yığılıp kalıyor.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-43-backlink" id="footnote-225-43">43</a> <span class="char-style-override-7">(Dan.) Metaltunge = metal dil. Klavikord veya klavsen olarak bilinen vurgulu çalgı. 1700‘ler Avrupa’sında bir ‘ev çalgısı’ olarak altın çağını yaşadı. ‘Metaltunge’ sözcüğünün çağrışımlarını Türkçeye yansıtmak mümkün değil. ‘Çelik diller’ veya ‘metal diller’ demenin, metnin içeriğine yabancı düşeceğini düşünerek ‘klavikord’ olarak çevirmeyi uygun gördüm. Yazar burada klavsenlerin 1300‘lerdeki ilk modeline, klavyelerin birbirine gruplar halinde bağlandığı bir teknikle inşa edilenine gönderme yapıyor olmalı. ç.n.</span></p>
        </div>
      </div>
    </div>
  </div>
</body>
</html>
