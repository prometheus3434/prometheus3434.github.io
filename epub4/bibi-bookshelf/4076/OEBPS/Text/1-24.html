<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-24.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Consummatum est<span class="dippp" style="font-size:0.69em;"><a class="footnote-link" href="#footnote-225-34" id="footnote-225-34-backlink">34</a></span></p>

      <p class="paragraf"><span>Kral Christiern’in Stokholm’ü fethini ve taç giyme törenini takiben düzenlenen büyük kutlama eğlenceleri sırasındaydı, günlerden Salıydı. Mikkel Thøgersen, elinde Jens Andersen’e iletmek üzere bir mesaj, sarayın nöbetçi kulubesinde bekliyordu, Jens Andersen’in saunada olduğu bildirildi. Fakat durum fevkalade acildi, Mikkel görevini bir an önce yerine getirebilmek için üzerindekileri çıkardı. Boğucu saunaya girdiğinde ilk başta buhardan bir adım ötesini bile göremedi, beyaz şayak</span><span class="dippp"><a class="footnote-link" href="#footnote-225-35" id="footnote-225-35-backlink">35</a></span> <span>gibi kapkalındı buhar, tangır tungur kovaların gürültüsünü ve fırın taşlarının üzerine çarpan kaynar suyun şakırtısını duyabiliyordu. Terleyen sis bulutunun içinden insan sesleri geliyordu. Mikkel kapıda durdu, kızgın buhar göğsüne çarptı ve damla damla süzüldü bacaklarından aşağı.</span></p>

      <p class="paragraf"><span>Ve ansızın, buhar sanki bir gölge halini alır gibi oldu, ona doğru yaklaştı, bir adım daha ve bir adam çıktı ortaya, sıcaktan turunc gibi kızarmıştı. Kral Christiern’di. Mikkel gözlerini hemen kralın yüzünden uzaklaştırıp, kıpkırmızı kıllarla kaplı çukur göğüs kafesine dikti ve kralın sert sesi çarptı kulağına. Burada ne işi vardı? Mikkel, başı yere eğik, durumu izah etti.</span></p>

      <p class="paragraf"><span>Jens Andersen, diye bağırdı kral sert bir edayla, kapıda bir adam var, sana bir mesaj getirmiş. Sonra yeniden gerisingeri buhar kütlesinin içine doğru çekildi. Mikkel sırtını dikleştirdi, ama dizleri hâlâ titriyordu. Az sonra Jens Andersen yanına gelince, Mikkel mesajını iletti, ezberden söylediği bilmece gibi kelimelerin ne anlama geldiğine kendisinin aklı hiç ermemişti ama duydukları piskoposu pek endişelendirmişti. Burada bekle, deyip gözden kayboldu.</span></p>

      <p class="paragraf"><span>Mikkel, o kaynar buharın içinden kralın ve Jens Andersen’in ve daha başka insan sesleri de duyabiliyordu. Sonra kral öfkeyle bir şeyler söyledi ve saunadaki herkes susup kaldı, taşlara su dökmeyi bıraktılar. En üstteki kapak açıldı ve içerdeki buhar bir an için duvar gibi yoğunlaştı ve bembeyaz oldu, az sonra da dağıldı. Mikkel şimdi saunadakileri görebiliyordu, o kadar yakınındaydılar ki, hâlbuki o, onların on kat daha uzakta olduklarını tahmin etmişti. Kral bir bankın üzerinde oturuyordu, ondan başka Didrik Slagheck, Jon Eriksen ve Mikkel’in tanımadığı iki kişi daha vardı. Jens Andersen krala kısık ve ciddi bir sesle bir şeyler anlatıyor, diğerleri de onu dinliyordu, ama Mikkel ne konuştuklarının farkında bile değildi, gözlerini kralın üzerinden ayıramıyordu. Daha önce hiç böyle tıknaz bir göğüs ve böylesi iri pazulu kollar görmemişti, derisinin altından göğsünün sert kasları ve kollarının altındaki saç örgüsü gibi birbirine dolanmış gergin sinirler tek tek seçiliyordu. Koyu kızıl saçları buharın etkisiyle, yağmurlu havada kabaran yosunlar gibi havaya kalkmıştı, suratından aşağı süzülen sular sakallarından içeri akıyordu. Kral altüst olmuş görünüyordu, katı ve haşin bakışlarını kendine has buz gibi bir ifadeyle bir o yana bir bu yana çevirip duruyordu, kasvetli ve tehditkâr bir izlenim uyandırıyordu.</span></p>

      <p class="paragraf"><span>Mikkel diğerlerine öyle pek dikkat etmemişti. Jon Eriksen kazık yutmuş gibi dimdik duruyordu, yüzünden mahçup ve kaygılı bir ifade okunuyordu, feci zayıftı, neredeyse sadece bir deri bir kemikti. Upuzun, kemikleri fırtlamış ayaklarına tahta ayakkabılar geçirmişti, ayak bilekleri kabuk bağlamış yaralarla ve yakın bir zamana kadar vurulu kaldığı zincirlerin açtığı yaraların artık kar beyazı olmuş izleriyle kaplıydı. Yanında Jens Andersen vardı, sırtı kamçı izleriyle doluydu. Kıllı bacaklarının kaslarını biniciler gibi kasmış, hafif kambur duruyordu. Aslında Didrik Slagheck boyu posu yerinde bir adamdı da maalesef o güzel vücut şimdi firengiden dolayı St. Sebastian’ın cesedindeki oklar kadar sık, yıldız şeklinde mor lekelerden artık tanınmayacak haldeydi. Didrik Slagheck’in suratı aynı maymuna benzemişti, zira burnu olduğu gibi içeri çökmüştü.</span></p>

      <p class="paragraf"><span>Jens Andersen birden başıyla Mikkel’i işaret etti, orada durduğunu diğerlerine hatırlatmak ister gibisinden. Mikkel hiçbir şey duymamıştı. Ama başını kaldırıp onu görünce çileden çıkmıştı.</span></p>

      <p class="paragraf"><span>Şu adamı hemen defet! diye haykırdı öfkeyle. Mikkel, Jens Andersen’in yüzünde sanki alttan almak ister gibi bir ifade fark etti. Alelacele dışarı çıkarken, kralın, Su dök! diye bağırdığını duydu. Mikkel dışarıda beklemeye devam etti, giyindi ve içeriden gelen şakır şakır su sesini dinledi, ondan başka ses yoktu.</span></p>

      <p class="paragraf"><span>Yarım saat sonra piskopos dışarı çıktı, kan ter içinde ve nefes nefeseydi, ağzındaki suları tükürdü, kaşlarını düzeltti, parmaklarının ucu kaynar sudan kırış kırıştı. Mikkel, başpiskopos Gustav Trolle’ye vereceği mesajı aldı, iki Latince kelimeydi sadece. Jens Andersen, Mikkel’den bu kelimeleri çocuk gibi üç-dört kere tekrarlamasını isteyince, Mikkel gülümsemeden edemedi.</span></p>

      <p class="paragraf"><span>Sakın unutayım deme, diye bağırdı piskopos bir kere de arkasından, Mikkel tam kapıdan çıkarken.</span></p>

      <p class="paragraf"><span>Başpiskopos, elinde bir kaz tüyü kalem, pencerenin önünde duruyordu, Mikkel girince hızla döndü. Fakat Mikkel’in mesajını işitince kaz tüyü kalemi yere fırlattı ve bir hayli sarsılmış bir halde odayı bir uçtan bir uca arşınlamaya başladı. Mikkel’in kraldan getirdiği sözlü mesaj, yüce efendimiz İsa mesih’in çarmıhtaki son sözleriydi. Paşpiskopos kelimeleri alçak sesle kendi kendine tekrarlayıp durdu, masanın üzerinde seyyar bir mihrap duruyordu, Başpiskopos başını bir aşağı yukarı salladı ve sonra bir kere daha aşağı yukarı salladı:</span></p>

      <p class="paragraf"><span class="char-style-override-7">Consummatum est.</span></p>

      <p class="paragraf"><span>Mikkel, bir mesajı vardır diye bekledi. Gustav Trolle fikir değiştirmiş olmalıydı ki, yüzünde gergin bir ifadeyle Mikkel’e doğru yaklaştıysa da, öylece durup ona bir baktı. Kanı çekilmiş dudaklarının üzerinden hayal meyal bir seğirme gelip geçti, bu mütehassis bir gülümseme de olabilirdi, bastırılan bir hapşırık da; Mikkel’e başka bir isteği olup olmadığını sorarken sesi tuhaf bir şekilde yumuşaktı, sanki kekeler gibiydi.</span></p>

      <p class="paragraf"><span>Mikkel’in başına kan hücum etti. Yirmi yıllık cefalı ve nafile askerlik hayatı, sanki bir tek günmüş gibi zihninde canlanıverdi, gençlikteki arzularını dün gibi hatırladı. Acaba istediği başka bir şey var mıymış! Birinin bir gün böyle soracağı aklına gelseydi, içinden şöyle cevaplardı: Herşey. İşte bunu isterdi - soruyla karşılaştığı şu ana kadar. Şu andaysa istemiyordu.</span></p>

      <p class="paragraf"><span>Gözlerini tevazuyla kaldırdı. Acaba kralın yakın maiyetinde hizmet etme imkânı olabilir miydi, diye sordu kuzu kuzu. Sonra gözlerini yine yere indirdi ve temkinli bir tavırla ellerini ovalamaya başladı, kapının eşiğinde durmuş sadaka beklerken havanın soğuk olduğunun farkına varan bir dilenci gibi.</span></p>

      <p class="paragraf"><span>Oldu, tamam! Gustav Trolle kafasını salladı. Kâtiplerle çalışmak ister miydi, hazır Latince de biliyordu. Ama Mikkel kafasını iki yana salladı. Keşke kralın muhafiz birliğine katılabilseydi, süvari olarak...</span></p>

      <p class="paragraf"><span>Yoldan aşağı doğru yürürken ihtiyar bir adam gibi iki büklüm olmuştu. Yıllardır tek arzusu rızkını kralının hizmetinde çıkarmaktı ve şimdi hedefine tam erişmiş gibiyken, feci bir çaresizlik hissi de yapışmıştı yakasına.</span></p>

      <p class="paragraf"><span>Aynı günün akşamı sarayda olağan büyük balolardan biri veriliyordu.</span></p>

      <p class="paragraf"><span>Mikkel Thøgersen, üzerinde zırhı ve gıcır gıcır silahlarıyla, tam takım giyinip kuşanmış, ihtiram nöbetçisi olarak balo salonunun kapısındaki yerini almıştı. Terfi durumu pek hızlı gitmişti. Jens Andersen bu konuda Mikkel’den cömert yardımlarını esirgememiş, onun vefakâr hizmetlerini böyle ödüllendirmişti. Mikkel krala takdim edildiğinde, kral o gün daha önce aralarında geçen hadiseyi hatırlamamıştı bile ve Mikkel’i olağandışı bir sevecenlikle ağırlamıştı. Fakat Mikkel, kralın, bakışlarıyla o gün neredeyse saunanın duvarına çivilediği adamın ta kendiydi. Demek işler olacağının tam aksi istikamette de gelişebiliyormuş, diye düşündü Mikkel, demek çıplaklık herşeyi göz önüne serdiği kadar örtbas da edebiliyor.</span></p>

      <p class="paragraf"><span>Evvelsi akşamın davetlileri krallığın kodamanlarıydı; bu gece de sıra kralın subaylarıyla erbaşlara gelmişti, Stockholm’un ileri gelenleri ve eşleriyle birlikte davet edilmişlerdi danslı baloya. Gece gerçekten pek eğlenceli geçiyordu. Mikkel kapıdaki yerinde, üzeri baştan aşağı pırıl pırıl zincir zırhla kaplanmış bir heykel gibi huşu uyandırıyordu, sert sakalları miğferin ön siperliğinden dışarı fırlamış, gözleri dans edenleri takibe almıştı.</span></p>

      <p class="paragraf"><span>Şu işe de bak, orada dans eden adam Axel’in ta kendisi, geçen ilkbahar birlikte seyahat ettiği o gözüpek genç, ne de hevesli ve gururlu dans ediyor, adımları ne de kıvrak! Mikkel her gizlisini saklısını düşüncesizce kime olsa anlatan, patavatsızlık timsali bu genci bir türlü anlayamamıştı. Bakın bakın, nasıl da fırlıyor havaya, sanki hep böyle yürürmüş gibi; ama o, hareketsiz durduğu zaman bile güneşin altındaki kırık ayna gibi göz kamaştırırdı, bakışları hep fıldır fıldır etrafta dönüp dururdu, tıpkı şimdi olduğu gibi, kollarında güzel bir genç kız, pistte dönerken, gözlerini bir yerde sabit tutması mümkün değildi, avare bakışları bir sağda bir solda dolaşıp duruyordu. Mikkel, Axel’in şapkasındaki sarı tüy ta ki salonun öbür ucunda gözden kaybolana kadar, onun kalabalığın arasında fırıl fırıl dönerek süzülüşünü seyretti, sonra yine geri geldi, hâlâ önceki kadar mest, hoplaya zıplaya ve genç kız da şimdi gözlerini onun yüzüne doğru kaldırmış, hafif bir gülümsemeyle, büyülenmiş gibi oradan hiç ayırmıyordu.</span></p>

      <p class="paragraf"><span>Mikkel ağırlığını öbür bacağına verdi. Müzik coştukça coştu. Kasım ayının iç dondurucu soğuğu pencerelerden içeri doluyordu. Gözleri açık olsa da, Mikkel’in şimdi bir şey gördüğü yoktu, düşünceye dalmıştı. İçini bir şey kemiriyordu; kendi dürüstlüğüne karşı duyduğu bir tür acıma hissiyle, oradaki salaklar gibi bir kerecik olsun eğlenebilmek için duyduğu özlem birbirine karışmıştı. Artık kırk yaşını geçmişti, bizim Mikkel, ama yirmi yıl öncesine nispetle hiçbir konuda zerre kadar daha akıllanmış değildi. İçindeki arzuların hiçbiri ne terkedilmiş ne de giderilmişti, bir teki bile. Sadece ertelenmişlerdi. Lakin bir iki çılgınlık için de hâlâ vakit vardı.</span></p>

      <p class="paragraf"><span>Müzik şimdi delice bir tempoya ulaşmıştı, notalar birbiri üstüne gümbür gümbür iniyor, yaylı çalgılar ses merdiveninde bir yükselip bir alçalıyordu; en nihayet müzik, yoğun ve hayli etkileyici bir coşkuyla sanki vecde geldi ve sona erdi. Dans eden çiftler güle oynaya pisti terkedip etrafa dağıldı.</span></p>

      <p class="paragraf"><span>Axel, Mikkel Thøgersen’in yanına geldi, omzuna vurarark tebrik etti. Demek şimdi aynı yerde hizmet veriyorlardı. Mikkel’in bu gece nöbeti bittikten sonra, olmazsa yarın, birlikte şehre inip bu dostluğun şerefine bir kadeh tokuşturmalıydılar artık! Ve sonra Axel sırra kadem bastı.</span></p>

      <p class="paragraf"><span>Dans arasında Kral da en kodaman erkek davetliler eşliğinde salonu turladı. Davetliler arasındaki şehir sakinleriyle sohbet etti. Kral samur kürkler içindeydi, altın postu boynundaydı, yüksek perdeden, hararetli bir iki kahkaha patlatıyordu arada. Jens Andersen de ona buna nükteler yağdırmakla meşguldü. Kralın tam yanında Strengnæs başpiskoposu Matthias yürüyordu. Yaşı adam görkemli cübbesini arkasından sürüye sürüye, çevik adımlarla ilerlerken, bir iki kuru espri o da patlattı, bunlar belki de artık epey gerilerde kalmış o yavan üniversite yıllarından bu yana sağ kalabilmiş tek şeydi ve dişleri dökülmüş ağzını imanına kadar aça aça, salonun her bir yanına gülücükler yağdırdı. Ve tam salondan çıkarlarken de yaşlı din adamı bir kere daha arkasına dönüp müşfik gözlerini kısarak oradaki gençleri başıyla selamladı, buruş buruş suratı içten bir neşeyle aydınlanmıştı.</span></p>

      <p class="paragraf"><span>Bu muhterem şahsiyetler meclisten ayrılır ayrılmaz, kıyamet kopmuş gibi bir gümbürtüyle tekrardan başlayan dans müziği, herkesi piste çağırdı. Mikkel’in gözleri Axel’i aradı, ama o ortalıkta yoktu.</span></p>

      <p class="paragraf"><span>Çok geçmeden de Mikkel etrafında olan biten herşeyi yine unutuvermişti. İnişli çıkışlı, beyhude hayatını düşünüyordu, imkânsızlığın peşinde katettiği millerce yoldan sonra kendini yorgun hissediyordu. Nasıl olmuşsa olmuş, mutluluğu yüreğinden çıkarıp atmış ve mutlu insanlar arasında kimsesiz bir yersiz yurtsuz gibi kalıvermişti. Orada, baltalı kargısına yaslanmış, öylece dururken, Latince, dört heksameter</span><span class="dippp"><a class="footnote-link" href="#footnote-225-36" id="footnote-225-36-backlink">36</a></span> <span>düzdü kafasında, şu anlama geliyordu:</span></p>

      <p class="paragraf"><span>Mutluluğu yad ellerde bulma özlemiyle, beyhude yere harcadım ömrümün gerçek baharını Danimarka’da; ve yad ellerde de bulamadım mutluluğu, zira her yanda yuva hasretiyle yanıp tutuştum. Ama yeryüzü nihayet gözümde cazibesini yitirdiğinde, Danimarka da yüreğimden dönmemecesine çıkıp gitmişti ve böylece ben böylece yersiz yurtsuz, kimsesiz kaldım.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-34-backlink" id="footnote-225-34">34</a> <span class="char-style-override-7">(Lat.) Yerine getirilidi/Tamamlandı. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-35-backlink" id="footnote-225-35">35</a> <span class="char-style-override-7">(Dan.) Vadmel. 18. - 19. yüzyıl Danimarka’sında, köylüler, yünün hiç boya vurulmadan, tabii renginde bırakıldığı bu kaba dokumalı kumaştan yapılmış giysiler giyer ve bu giysiler için de zenginlere alay konusu olur, küçümsenirlerdi. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-36-backlink" id="footnote-225-36">36</a> <span class="char-style-override-7">Antik Yunan’da, a</span><span class="char-style-override-10">ltılı dizelerden oluşan eğitici bir şiir. ç.n.</span></p>
        </div>
      </div>
    </div>
  </div>
</body>
</html>
