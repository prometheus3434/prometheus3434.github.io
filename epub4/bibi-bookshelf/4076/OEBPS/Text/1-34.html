<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-34.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-34.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Danimarkalının ölümü</p>

      <p class="paragraf"><span>Ve Axel, bu gamsız adam, akşam vakti ruhunu teslim etti, açık gökkubenin altında, son saatlerde şuuru iyice yerindeydi.</span></p>

      <p class="paragraf"><span>Ancak yaralandığının üçüncü gününde ölüm döşeğine gelmişti. Ve zamanın sonsuzluğundan usanmıştı, bedeni son iki gündür müthiş acılarla işkence görüyordu. Son defa ateş bastığında, öbürlerinden onu dışarı çıkarmalarını istemiş, onu kollarında taşıdıkları dakikalar zarfında bir hayvan gibi böğürmüştü. Sonra bütün gün evin önünde bir sandalyede oturdu.</span></p>

      <p class="paragraf"><span>Gözlerini güneşe doğru kaldırdığında - ve ördekler kuyunun yanında toprağı eşeleyerek yem ararken - karşısında Mikkel Thøgersen’i gördü, bir süredir duruyordu orada.</span></p>

      <p class="paragraf"><span>“İyileşemiyecek misin?” diye sordu perişan haldeki ihtiyar adam. Axel başını kayıtsızca iki yana salladı ve gözlerini kapattı. Epey süre tekrar açtığında, Mikkel hâlâ orada duruyordu.</span></p>

      <p class="paragraf"><span>Hava fırın gibi sıcaktı, yaprak oynamıyordu. Toprağın üzerindeki bir çömlek kırığı güneşin altında pırıl pırıl parlıyordu.</span></p>

      <p class="paragraf"><span>Arılar, nasıl da vızıldıyor, dedi bön bir köylü sesi han kapısının oradan. Bostanın üzerindeki kar beyazı hava, oğul halinde uçuşan arılarla doluydu, güneşin önüne asılı, yusyuvarlak, kıpır kıpır, bir sönüp bir şişen canlı bir bulut gibi; ara sıra tamamen görünmez oluyordu o göz kamaştırıcı güneşin ışığında; aşağıya hararetli bir cızırtı yağdırıyordu, coşkuyla, içten doğru fışır fışır köpürdermişçesine.</span></p>

      <p class="paragraf"><span>Axel, Mikkel’in, kapsül boştu, diyen sesini duydu. İçinde hiçbir şey yoktu, Axel! Ama Axel’in umurunda değildi. Sıhhatli günlerinde bile şüphe denen şeyi hiç hissetmemişti de - evet, belge bal gibi ondaydı - şimdi tam ölmek üzereyken mi, yok diye tasalanacaktı!</span></p>

      <p class="paragraf"><span>Beni affeder misin? diye yalvardı Mikkel biçare halde. Ve bu, ölmek üzere olan adam için bir eziyet daha oldu, hiç kıpırdamadı. Ve bilahare, Mikkel’in gitmiş olduğunu fark etti.</span></p>

      <p class="paragraf"><span>Axel aralıksız Inger’i düşünüyordu şimdi. Onu unutmuşlar mıydı? Gelmemişlerdi de. Ama tabii, haber göndermemişti ki, yine de onu gelip bulacaklarını beklemişti, o hiç sesini çıkarmasa da. Daha biraz öncesine kadar Inger’i görmek istemezdi, ama şimdi... onu acaba niçin gelip bulmamışlardı? Mikkel pekâlâ bulmuştu! Niye hiçbiri gözükmemişti? Yüreği kan ağladı. Sessiz sedasız oturdu. Artık hiçbir kurtuluş yoktu. Yüreğindeki ateşi biraz yatıştırmak için bir tek kere yutkunacak durumda bile değildi. Gırtlağı çatır çatır kurumuştu.</span></p>

      <p class="paragraf"><span>Axel akşam üzerine doğru uyanığında acılarından kurtulduğunu fark etti!</span></p>

      <p class="paragraf"><span>Evet. Yüreği öyle minnetle doldu ki, yanakları al al oldu. Ağrılar yok olmuştu! İçi kurtuluşun sevinciyle kabarıp duruyor, içinden taşan mutluluğa hâkim olamıyordu. O müthiş takatsizliğin ağırlığıyla, hiç hareketsiz, acıdan arınık harikulade bir âleme geçti. Kalbi yaşam sevinciyle arada hop hop ediyordu, yatağa yatırılırken sevincinden katıla katıla kahkahalar atan yorgunluktan bitkin küçücük bir çocuk gibi.</span></p>

      <p class="paragraf"><span>Düşünceleri öyle berraklaşmıştı ki, unuttuğu şeyler bile artık hatırına geliyordu; şimdiyi ve geçmişi, acı vermeyen bir eşanlılık içinde anımsıyordu. Anıların acısı onu terketmişti. Ölmek tatsız bir şey değildi. İnsan ölmeden evvel de ölüyse, ölmek öyle zor olmuyor.</span></p>

      <p class="paragraf"><span>Axel çocukluğunda başından geçmiş şeyleri hatırladı, öylesine gururluydu ki o zamanlar, sert muamelenin, dayağın tadı ona şefkatten daha güzel gelirdi. O koca kaya parçası herhalde hâlâ orada duruyordu, bir saatten fazla, dört elle sarılmıştı ona, en azından bir ton vardı, kör bir hiddetle, bir oğlanın arkasından fırlatmaya niyetlenmişti ve topraktan bir türlü çekip çıkaramayınca, çılgın bir karınca gibi elleri ve ayaklarıyla saplanıp kalmıştı oraya. Sürükleyerek uzaklaştırmak zorunda kalmışlardı. Dün gibi hatırlıyordu.</span></p>

      <p class="paragraf"><span>Axel şimdi de ardı ardına hapşırdığı zamanları hatıramıştı. Sonra da, yağmurlu bir akşam vaktinin karanlığında, ısırgan otlarının arasından yatarken bir casus gibi hiç fark ettirmeden karnına çıkıp yürüyen otlubağayı hatırladı. Bir zamanlarki eski püskü kazağının kolundaki deliği hatırladı. Böylesi önemsiz, sıradan, unutulmuş anıların kırıntılarını yeniden yâd ederek ruhunu teslim etti, acısı kızgın demir gibi dağlayan ufak tefek şeylerin anısıyla; lakin hatıraların acısı, sona ermiş olmalarının bilincinin yarattığı mutlulukla tek vücut oldu. Axel böyle öldü, dolu dolu yaşayarak. Eriyen kar gibi. Yaşamın içinden geçerek vardı ölüme...</span></p>

      <p class="paragraf"><span>Inger! Ah ah! O çok uzaklardaydı, ama hatırası ölümde yanı başındaydı. Sevgili Inger, elveda! Lakin ölmek zor değildi.</span></p>

      <p class="paragraf"><span>Graabølle köylüleri o akşam harıl harıl kutlama hazırlıklarıyla meşguldü, bir dini bayram arifesiydi</span><span class="dippp"><a class="footnote-link" href="#footnote-225-48" id="footnote-225-48-backlink">48</a></span><span>. Karanlık - yazın o yumuşacık alacakaranlığı - çökmeye başladığında gökyüzü altın sarısına büründü, çimenlerin üzerinde çiğ damlacıkları oluştu. Yemyeşil başaklar ağır başlarını bereketli tarlaların üzerine doğru eğdiler, körpecik başak dişlerinden buruk bir koku yayıldı. Aşağıda, ırmak kenarındaki çayırlarda inekler sağıcı kıza seslendiler böğürerek. Ta uzakta, fundalık Graabølle tepelerinde, uçsuz bucaksız uzanan gökkubbenin tam önünde, bir nokta seçiliyordu, bir çoban oğlandı, sürüsünü otlatmaya çıkmıştı akşam için.</span></p>

      <p class="paragraf"><span>Gözyüzünün altında, her yanda tam bir sessizlik ve mis gibi bir koku vardı, alacakaranlık bile yeşile çalıyordu, sanki hava bir bereket deniziymiş gibi. Bütün sesler kulağa okşarcasına dokunuyordu. Uzaklardan gelen her nida, koptuğu yerden sanki bir mutluluk haberi getiriyor, lütufkâr gökyüzünün altından yol alırken bir neşe tınısına dönüşüyordu kulağa ulaşmadan. Gece hiç basmayacaktı, aydınlık gecelerin mevsimiydi.</span></p>

      <p class="paragraf"><span>Ve hayvanlar içeri alınıp, ziyafet sofrasında</span><span class="dippp"><a class="footnote-link" href="#footnote-225-49" id="footnote-225-49-backlink">49</a></span> <span>sakin bir akşam yemeği yendiktan sonra, Graabølle’nin iyi insanları hanın önündeki yolda toplaştı. Tek bir kemanın sesi duyuluyordu, insan sesine benziyordu.</span></p>

      <p class="paragraf"><span>Arada sırada içlerinden ya biri ya öbürü hanın önünde oturan yabancıyı seyrediyordu birkaç dakika öylece; hepsi aynı fikirdeydi, adamın hali korkunç kötü görünüyordu.</span></p>

      <p class="paragraf"><span>Köy halkı çok geçmeden kutlama töreninin yapılacağı kiliseye yollandı. Kemancı en önden gidiyordu. İçlerinden bir ihtiyar kadın, hastaya göz kulak olmak için handa Axel’le kaldı; kadın, elinde çıkrığıyla, kapının eşiğine oturdu ve tısını çıkarmadan saatlerce yün eğirdi durdu.</span></p>

      <p class="paragraf"><span>Zaman ilerledi. Yukarıdaki kiliseden arada hafiften insan sesleri geliyordu şimdi. Sonra ani bir rüzgâr, beraberinde daha gürültülü sesler getirdi, kahkahalar, dans edenlerin neşeli çığlıkları.</span></p>

      <p class="paragraf"><span>Axel gözlerini açtı uykuyla uyanıklık arasında ve gecenin aydınlığını gördü.</span></p>

      <p class="paragraf"><span>Kilisede şarkı söylüyorlardı. Bir bira fıçısının tıpasını açmak için kırmaya çalıştıklarını duyulabiliyordu. Avaz avaz ve canla başla şarkı söylüyorlardı, sanki hepsi halka olmuş bir arada dans ediyordu. Eğlence öyle canlanmıştı ki, gürültüsü ta uzaklara kadar çın çın yayılıyordu.</span></p>

      <p class="paragraf"><span>Axel gözlerini bir kere daha açtı ve aydınlık geceyi gördü.</span></p>

      <p class="paragraf"><span>Gökyüzü bir demet beyaz güle benziyordu.</span></p>

      <p class="paragraf"><span>Ta uzaklardaki bir tepenin üzerinde şenlik ateşi yakılmıştı.</span></p>

      <p class="paragraf"><span>Sessiz bir kuş hızla uçtu geçti ve alacakaranlığın serinliğinde kayboldu. Kuyunun yanındaki söğüt ağacı boynunu bükmüş duruyordu, sessiz sedasız, narin yaprakları gecenin ışığıyla pırıl pırıldı. Ufacık, kül beyazı bir pervane pır pır uçuyorodu aydınlık havada. Gökyüzü, yıldızların ışığından dumanlanmıştı. Axel gözlerini kapadı.</span></p>

      <p class="paragraf"><span>Ve o aydınlık gecenin içinden, yukarı dimdik havalanıp Şans Gemisi’nin güvertesine indi. Ayın ve yıldızların ışığında yol aldılar denizde. Uzun bir yolculuktan sonra Şans Ülkesi’ne vardılar. Harika bir yazı olan o dümdüz ülkeye. Orada, gözlerin kapalıyken çimenlerin tatlı kokusunu içine çekersin ve toprak yumuşacık ve yemyeşildir, denize henüz kurulmuş bir yatak gibi, doğum döşeği, ölüm döşeği. Gökyüzü bir kubbe gibi şefkatle örter üzerini ve bulutlar hiç hareketsiz durur üzerinde, dalgalar uzanır ve ışıl ışıl kumsalı okşar. Masmavi iki deniz kur yapar incecik kumlu kıyılara ve yosunlu zemini yusyuvarlak, rengârenk çakıl taşlarıyla bezelidir. Karanın içinde bir fiyort vardır, unutmak asla mümkün değildir, zira güneşin sütunları oradadır. Şans Ülkesi’nin sahilleri ve adaları denizin ortasından büyüleyici bir güzellikle yükselir. Fiyortlar şarkı söyler ve geniş boğazlar bereket ülkesine açılan geçitler gibidir. Burada herşey koyu renktir, toprak yeşil mi yeşildir ve gökyüzüyle deniz birbiriyle mavinin derin tonlarında birleşir. Burası muhteşem Yaz Ülkesidir, Ölüm Ülkesi.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-48-backlink" id="footnote-225-48">48</a> <span class="char-style-override-7">Burada Paskalya döneminin ilk Perşembe günü. Hz. İsa’nın çarmıha gerilmesinin arife günü olan bu günün akşamında aileler toplanır, sofralar kurulur, birlikte yemek yenir, kiliseye gidilir. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-49-backlink" id="footnote-225-49">49</a> <span class="char-style-override-7">Bakınız dipnot 46. ç.n.</span></p>
        </div>
      </div>
    </div>
  </div>
</body>
</html>
