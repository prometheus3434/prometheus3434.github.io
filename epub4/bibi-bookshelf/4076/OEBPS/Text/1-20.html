<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-20.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-20.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Yeniden karşılaşma</p>

      <p class="paragraf">1500 yılıydı, Derebeyi Slentz<span class="dippp"><a class="footnote-link" href="#footnote-225-29" id="footnote-225-29-backlink">29</a></span> topladığı muhafız alayıyla birlikte Holstein’a doğru ilerliyordu, Kral Hans ve Dük Frederik tarafından Dithmarschen’i fethe gönderilmişti.</p>

      <p class="paragraf">Bölüklerden birinin sağ kanadında Mikkel Thøgersen yürüyordu. Altı ay önce derebeyinin hizmetine girmişti. Mikkel upuzun boyu, iskelet gibi vücudu, bir benzeri olmayan o çarpıcı kızıl bıyıklarıyla yerine iyi yakışmıştı. Çarmıhtaki o hayduta benziyordu - Nazaretlinin<span class="dippp"><a class="footnote-link" href="#footnote-225-30" id="footnote-225-30-backlink">30</a></span> safında olana değil, ötekisine. Fitilli tüfek ve pala kuşanmıştı, üzerinde mavi kadifeden, ponponlu pantalon, deri yelek vardı, kafasına da demir kask takmıştı. Bütün teçhizat aslında bir cesetten kalmaydı, onu bir sabah yol üstünde bulmuştu. Mikkel’in yanında Clas yürüyordu, henüz sağdı.</p>

      <p class="paragraf">Silah arkadaşları Almanca bir şarkı söylüyordu, Mikkel de elinden geldiğince, aynı tonu tutturmaya çalışarak onlara katıldı:</p>

      <p class="paragraf">Gedenkst du noch, es war ein´ Nacht in Böhmen -</p>

      <p class="paragraf">O Gotts Marter ja, Kamrad, ein´ Nacht gar schön!</p>

      <p class="paragraf">Der hat ein Arm, ein Bein, ein Aug´ verloren,</p>

      <p class="paragraf">Und mancher Bube muss seitdem auf Stelzen gehn.</p>

      <p class="paragraf">Sss... svillevillevit dreh um das Aug´,</p>

      <p class="paragraf">Svillevillevit dreh um das Aug,</p>

      <p class="paragraf">Sville ville vit, pum pum</p>

      <p class="paragraf">Den ganzen Hals dreh um!</p>

      <p class="x20">Heirathen thun und mit dem Weib sich rauffen -</p>

      <p class="paragraf">O Gotts Marter nein, Kamrad, Gotts Marter nein!</p>

      <p class="paragraf">Heirathen thun und mit dem Weib sich rauffen -</p>

      <p class="paragraf">O Gotts Marter nein, Kamrad, Gotts Marter nein!</p>

      <p class="paragraf">Sss... svillevillevit dreh um das Aug´,</p>

      <p class="paragraf">Svillevillevit dreh um das Aug,</p>

      <p class="paragraf">Sville ville vit, pum pum</p>

      <p class="paragraf">Den ganzen Hals dreh um!</p>

      <p class="x20">Du kleiner Vogel, der du fliegst vom Neste</p>

      <p class="paragraf">Schönre Heimat suchend in das fremde Land,</p>

      <p class="paragraf">Sag, kommst du wohl von unbekannten Fluren,</p>

      <p class="paragraf">Oder kommst du von des Herzens tiefem Grund?</p>

      <p class="paragraf">Sss... svillevillevit dreh um das Aug´,</p>

      <p class="paragraf">Svillevillevit dreh um das Aug,</p>

      <p class="paragraf">Sville ville vit, pum pum</p>

      <p class="paragraf">Den ganzen Hals dreh um!</p>

      <p class="x20">O Mutter, krieg´ ich Schnappsen, weil ich lebe,</p>

      <p class="paragraf">Oder, Mutter, krieg´ ich Flügeln, wenn ich sterb´;</p>

      <p class="paragraf">O Mutter, krieg´ ich Flügeln, weil ich lebe,</p>

      <p class="paragraf">Oder krieg´ ich, Mutter, Schnappsen, wenn ich sterb´?</p>

      <p class="paragraf">Sss... svillevillevit dreh um das Aug´,</p>

      <p class="paragraf">Svillevillevit dreh um das Aug,</p>

      <p class="paragraf">Sville ville vit, pum pum</p>

      <p class="paragraf">Den ganzen Hals dreh um!<span class="dippp"><a class="footnote-link" href="#footnote-225-31" id="footnote-225-31-backlink">31</a></span></p>

      <p class="paragraf">Fakat günün ilerleyen saatlerinde çoğunun sesi soluğu kesildi; uzun yol katetmişlerdi ve hâlâ da bir alay yol vardı önlerinde. Nihayet gece geç vakit, kralın karargâhına yaklaştıklarında her biri bir eşek yükü taşımış kadar harap haldeydi. Mehtap çıkmıştı, yerler ince bir kar tabakasıyla örtülüydü. Mikkel başı önünde gidiyordu, yorgunluktan ölmek üzereydi, üstüne üstelik bir de son birkaç saattir her yanını garip bir uyuşukluk kaplamıştı. Karın üzerinde çaprazlamasına uzanan gölgeler gözüne ilişti, altı tane kıpır kıpır gölge, bölüğünün gölgesi. Gölgelerin birbirinden epey farklı olduğunu fark etti hayretle. Birkaçı nispeten açık renkti, kendininki diğerlerinden daha koyu gibi geldi ona. Biraz kafa yordu bunun üzerinde ve korkuya kapıldı, ürperdi, düşünceyi aklından bir savdı, bir geri getirdi... uygun adım gittiler de gittiler, o ucu bucağı görünmeyen kalabalık bir tek kütle gibi ileriye doğru kaydı. Her biri her an yere yıkılacak haldeydi, fakat hep birlikte omuz omuza ilerlediler ve Mikkel de onlarla ilerledi, yine dünyayı unutmuştu.</p>

      <p class="paragraf">Nihayet kampa vardılar ve istirahate çekildiler. Mikkel bir ahırda yüz kişiyle beraber yatacaktı. Tam dalıp gitmek üzereydi ki, içerinin sıcağından üzerine ateş bastı, nefesi daralır gibi oldu, firladı kalktı. Etrafında ahırın karanlığından başka bir şey yoktu, fakat o, millerce yol kateden, göz alabildiğine uzanan bir ordu - alçak gökyüzünün ön planında hareket eden siyah sancaklar - görmemiş miydi, kendisi de aralarında gitmemiş miydi? Dur durak bilmeyen koskoca bir ordudaki bitap düşmüş her bir askerin üzerine çöken dilsiz melankoli onu da sarmıştı. Yanında yatan Clas da tam o anda yerinden sıçradı, onun da nefesi daralmıştı. Rüyasında hâlâ yürüdüklerini gördüğünü söyledi Mikkel’e arkadaş arkadaşa ve kıs kıs güldü.</p>

      <p class="paragraf">Mikkel, yürümekten sızlayan vücüdu ve kasvetli, ordulu rüyaları yüzünden gece boyunca birçok defa irkilerek uyandı. Ve her uyandığında da, o haşin ahırın bir köşesinde, samanların içine sinmiş, inleyip duranların seslerini işitti.</p>

      <p class="paragraf">Derebeyi Slentz’in muhafız alayı Kral Hans’in ordusuna katıldığında aylardan Ocak’tı. İki yıl aradan sonra, Mikkel artık yine Danimarkalılarla konuşabilecekti. Otte Iversen’in de kralın ordusunda olduğunu- süvari alayında alemdardı - bir gün şans eseri öğrenince içindeki nefret körüklendi. Onu görmeye can atıyordu. Acaba o da Mikkel’den aynı derecede nefret ediyor muydu? İnşallah ediyordu. Ama Mikkel, Otte Iversen’i görme şansına kavuşamadı. Buna karşın, Clas ona bir gün hiç yoktan rastlamıştı, bundan Mikkel’e bahsetti ve laf arasında üç yıl önce Kopenhag’daki o akşamı da hatırlattı. Clas bir türlü inanamıyordu! Heinrich... O ölmüştü, ahmak köylüler kıymıştı canına. Clas başını iki yana salladı, Heinrich’i hiç unutmayacaktı.</p>

      <p class="paragraf">Savaş doğal akışını sürdürdü. Saldıran taraf, adet olduğu üzere, başta son derece görkemle ve imanla atıldı düşmanın üzerine, fakat kılıç darbeleri bir faciaya, büyük bir can kaybına mal oldu. Evet, eski zamanda böylesi zafer dramaları sahnelenirmiş. Fakat hayal ürününün gülünç karşısavına da dikkat etmek gerekiyor - askeri üstünlüğe canı gönülden inanan bu zırhlı silahşorlar mühimmat arabalarına kurulmuş, altın zincirler kuşanmış, etrafa caka satar; alçak Albay Slentz, Ditschmarchen’li köylüleri, kaytan bıyıklarını bura bura bir an önce ahlaksızca kargılamak için zor bekler - henüz çarpan on beş bin yüreğin içine hapsolmuş onca sıcacık kan ve asillerin maskarası, Per denen o Meldorf dükü ve Hemmingstedt Kontu Poul - ve arkalarında iğrenç bir gözdağı: savaş ganimetlerini taşımak üzere getirilmiş bin beş yüz at arabası. Bu baş döndürücü savaş aygıtı, sonucun ne olacağı nı bilmeyenleri hayrete düşürmeyecek; zira bu gülünç gösteri insanoğlunun tabiatını ortaya döküyor. Ölümsüzlükle övünülecek bir şeymiş gibi caka satmak canlılar için doğal bir şey; en cerbezeli hayatiyet ve zindelik göstergesi kendini övünç ve gözdağıyla ifade eder, insanoğlu en rafine gücünü cafcaflı yalandan alır. İnsan, gücünün doruğundayken, öldürmek zorundadır. Hayatınn kendisi öldürücüdür.</p>

      <p class="paragraf">Ve şimdi ikinci perde - katliam. Bu yüksek kafalar, kuzeybatıdan gelen fırtına ve ani buzlanmadan, kar ve yağmurdan ve karayı kaplayan vahşi Kuzey Denizi’nden oluşan görkemli bir sahne düzeni içinde, köylülerin sopalarının altında can verdi. On adet derme çatma toptan fırlatılan gülleler, tek bir saf halindeki orduyu yarıp geçti ve ölüm bu zenginliğin ortasında edepsiz bir açgözlülükle ağzını şapırdattı. Boğuldular, batak çamurunun içinde ayaklar altına alınıp çiğnendiler ve Ditschmarchen’li köylüler, kan selinin önünü açmak için canla başla çalıştılar. Saydam sıvının yol bulup fışkırması uzun sürmedi. Delik deşik yaşlı savaşçıların kanları öyle hızlı akmadı, ama kanlı canlı gençlerinki fıskiye gibi boşaldı. Oyundaki kinizm ve anafikir de tastamam buydu. Olaylar dizisi, daha önce belirtildiği üzere, içsel karşısavına binaen seyrediyordu.</p>

      <p class="paragraf">Mikkel Thøgersen, Clas’ın yere yığıldığını gördü. Yan taraftan yıldırım gibi saldıran bir batak köylüsü, elindeki baltayla kafasından koca bir parça koparmıştı.</p>

      <p class="paragraf">Hemen akabinde, Mikkel bir arkın içine savruldu ve buz gibi suyun dibinde kayboldu. Yüzeye çıkamadan, akıntıyla bir müddet öylece geriye sürükledi. Tutunacak bir yer bulup da ciğerlerini tekrar havayla doldurunca, kralın süvari birliklerinin yanına kadar geldiğini fark etti. Lakin bir savaş nizamı içinde olmaktan çok uzaktılar, at ve insandan oluşan bir pelte gibi çalkalanıp duruyorlardı, ne ileri ne geri gidebiliyorlardı. Panik ve katliam sürüp gidiyordu... Ama Mikkel, Otte Iversen’i bulmanın peşine düştü ve nitekim de buldu. Yoğun kalabalığın iç taraflarında, elinde sancak öylece duruyordu. Altındaki atla arada sıkışıp kalmıştı, herşeye boş vermiş bir hali vardı. Suratı soğuktan mosmordu.</p>

      <p class="paragraf">Mikkel bu suratı, acaba ona yaptığı kötülükten haberi olduğunu ima eden bir belirti var mı diye merakla tetkik ediyordu. Otte Iversen’in gözü ona ilişene kadar da, yattığı yerden kımıldaman öylece baktı. Ama Otte Iversen’in suratı buz gibi kaskatıydı. Mikkel’i görmek ona hiç dokunmamıştı. Sancağı tutan eli ayazdan mosmordu. Cilt soğuğa karşı son derece hassastır, donmuş bir mafsalın üzerine en hafif bir dokunuş, en erkek adamın bile gözlerinden yaşlar boşandırır. Koku duyusu soğukta kaybolur. Mikkel kendi de yarı ölü gibiydi, buz gibi soğuktan eli ayağı uyuşmuş, hissizleşmişti. Şiddetli akıntının onu bir miktar daha ileriye sürüklemesine karşı koyamadı, eriyen kar ve çamur karışımı, pelte gibi suyun içinden ve cesetlerin arasından geçti gitti. Ordunun ta en geri hatlarına kadar böylece gelip sonra sürünerek yukarıya çıktı ve canını kurtarmanın çaresini dosdoğru Meldorf’a kaçmakta buldu.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-29-backlink" id="footnote-225-29">29</a> <span class="char-style-override-7">Thomas Slentz (- 1500). Toprak sahibi asillerle köylüler arasında geçen Hemmingstedt (şimdiki Schleswig-Holstein bölgesi) muharebesi’nde (17.feb. 1500), Hollandalı ve Danimarkalı savaşçıların başındaki Danimarkalı asılzade/derebeyi. Hedef, Almanya’nın kuzey bölgesinde, Kuzey Denizi kıyısında köylüler tarafından kurulan yeni cumhuriyeti ele geçirmekti. Danimarka tarafı bozguna uğradı, askerler, med-cezire bağlı olarak karaya hücum eden Kuzey Denizinin sularında boğularak öldü ve ordu hemen hemen tamamen telef oldu. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-30-backlink" id="footnote-225-30">30</a> <span class="char-style-override-7">Nazaret şehri sakini. Hz. İsa’nın bir diğer adı. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-31-backlink" id="footnote-225-31">31</a> <span class="char-style-override-7">Düşün, dostum, o şanlı dövüşü düşün,</span></p>

          <p class="dipnot"><span class="char-style-override-7">Pıhtılaşan kanları hatırla - o harikulade manzarayı;</span></p>

          <p class="dipnot"><span class="char-style-override-7">Bağırsakları darmadağın, pisliğin içinde kafaları,</span></p>

          <p class="dipnot"><span class="char-style-override-7">Vay canına, nasıl da fışkırdı kanları.</span></p>

          <p class="dipnot"><span class="char-style-override-7">Hadi gayret... bir göz oy, kes kollarını,</span></p>

          <p class="dipnot"><span class="char-style-override-7">Ne sonu düşün, ne kimin öleceğini,</span></p>

          <p class="dipnot"><span class="char-style-override-7">Ez onları, uçur kafalarını -</span></p>

          <p class="dipnot"><span class="char-style-override-7">Hepimiz ölmüş olacağız grup vakti!</span></p>

          <p class="dipnot"><span class="char-style-override-7">Sadık karını hatırla hadi,</span></p>

          <p class="dipnot"><span class="char-style-override-7">Unut gitsin iç çekişlerini, gözyaşlarını, arbedeyi;</span></p>

          <p class="dipnot"><span class="char-style-override-7">Ama nedir o kıkırtının, o bilgiç sırıtışın nedeni?</span></p>

          <p class="dipnot"><span class="char-style-override-7">Kimin yatağında olduğunu mu düşünüyorsun şimdi?</span></p>

          <p class="dipnot"><span class="char-style-override-7">Hadi gayret... bir göz oy, kes kollarını,</span></p>

          <p class="dipnot"><span class="char-style-override-7">Ne sonu düşün, ne kimin öleceğini,</span></p>

          <p class="dipnot"><span class="char-style-override-7">Ez onları, uçur kafalarını -</span></p>

          <p class="dipnot"><span class="char-style-override-7">Hepimiz ölmüş olacağız grup vakti!</span></p>

          <p class="dipnot"><span class="char-style-override-7">Yuvasından uçup giden kuştan ders alsana,</span></p>

          <p class="dipnot"><span class="char-style-override-7">Küçücük yüreğinde şan şeref hayalleri;</span></p>

          <p class="dipnot"><span class="char-style-override-7">Artık tadı kalmadı mızrağın, ganimetin,</span></p>

          <p class="dipnot"><span class="char-style-override-7">Ama solucanların tadı aynı yabancı toprakta da.</span></p>

          <p class="dipnot"><span class="char-style-override-7">Hadi gayret... bir göz oy, kes kollarını,</span></p>

          <p class="dipnot"><span class="char-style-override-7">Ne sonu düşün ne kimin öleceğini,</span></p>

          <p class="dipnot"><span class="char-style-override-7">Ez onları, uçur kafalarını -</span></p>

          <p class="dipnot"><span class="char-style-override-7">Hepimiz ölmüş olacağız grup vakti!</span></p>

          <p class="dipnot">Vay canına, sadık dostum,</p>

          <p class="dipnot">Unut acının zaferini ve zevkin sonunu;</p>

          <p class="dipnot">Hatırla kuzgunun şarkısını:</p>

          <p class="dipnot">Bu diyarlarda önce schnapps, sonra kanat.</p>

          <p class="dipnot">Hadi gayret... bir göz oy, kes kollarını,</p>

          <p class="dipnot">Ne sonu düşün ne kimin öleceğini,</p>

          <p class="dipnot">Ez onları, uçur kafalarını -</p>

          <p class="dipnot">Hepimiz ölmüş olacağız grup vakti. ç.n</p>
        </div>
      </div>
    </div>
  </div>
</body>
</html>
