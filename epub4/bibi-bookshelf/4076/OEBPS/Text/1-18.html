<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-18.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-18.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-sol">Karşılık</p>

      <p class="paragraf"><span>Puslu bir Ekim sabahıydı, yağmur çiseliyordu. Büyük bir gemi Kopenhag’da rıhtıma yanaştı. İsveç’ten geliyordu. Borda iskelesi indirilir indirilmez, efendiden bir sürü adam şen şakrak karaya indi.</span></p>

      <p class="paragraf"><span>Biri geride kaldı, diğerleri onunla samimice vedalaştıktan sonra şehir istikametinde uzaklaştı. Bu adam, Otte Iversen’di. Atını gemiden indirmelerini bekliyordu. İsveç’teki savaş hayırlısıyla atlatılmıştı, hem şeref hem kâr sağlamıştı. Şimdi izindeydi, tek istediği evine gitmekti, evceğizine.</span></p>

      <p class="paragraf"><span>Orada öylece durmuş atını beklerken, garip bir heyecan içinde - evler ve herşey tıpkı üç ay önce bıraktığı gibiydi - etrafı seyrediyordu ki, siyah cüppeli ihtiyar bir adama gözü takıldı, adam yerlere kapanır gibi gemiye yaklaşmış, kaptanla konuşuyordu. Tam o sırada Otte’nin atının kafası göründü yukarıda, iki adam tutmuş borda iskelesine çıkarmaya çalışıyordu, at direniyor, kafasını havaya atıp duruyordu. Otte Iversen döndü, ihtiyar adam şimdi yanına gelmişti, başını nazikçe bir yana eğmiş tam karşısında duruyordu.</span></p>

      <p class="paragraf"><span>Otte Iversen, yanılmıyorsam? diye sordu Almanca. Ve onay alınca, yüzündeki o yaltakçı ifade aniden kayboldu, ona iyice yaklaştı ve kısık bir sesle konuştu:</span></p>

      <p class="paragraf"><span>Es sind drei Monaten her, dass ein Otte Iversen in meinen Garten hereinbrach und meine Tochter entehrte - Sie also sind es gewesen, ja ich seh´ es schon...</span><span class="dippp"><a class="footnote-link" href="#footnote-225-23" id="footnote-225-23-backlink">23</a></span><span>.</span></p>

      <p class="paragraf"><span>Sonra boynunu öne doğru uzattı ve gözlerini Otte Iversen’in gözlerine dikti, dudaklarını küçümsercesine çarpıtarak, kaz tıslaması gibi gırtlaktan gelen boğuk bir sesle, çarpık çurpuk cümlelerle devam etti:</span></p>

      <p class="paragraf"><span>Verflucht sollst du sein auf Eden, hörest du mich - ruhelos, schlaflos, dein Kelch Sehnsucht, das Brod Stein dir im Munde! Du sollst verwesen verwesen, dein Glied verfaulen zwischen den Beinen, du sollst deinen Vater und deine Mutter sterben sehen vor Scham, krr krr - Unglück über dich! Hinwelken sollst du wie ein räudiger Hund, und dein Leichnam soll aus den Löchern deines Sarges</span> <span class="char-style-override-7">triefen</span><span>. Unglück!</span><span class="dippp"><a class="footnote-link" href="#footnote-225-24" id="footnote-225-24-backlink">24</a></span></p>

      <p class="paragraf"><span>Yaşlı adamın gözleri fal taşı gibi dışarı uğramıştı, esmer yumruklarını sıkarak lanetlercesine havaya kaldırmıştı.</span></p>

      <p class="paragraf"><span>Otte Iversen geriye çekildi. Atı, adamın tam arkasında, eğerlenmiş, yola çıkmaya hazır halde bekliyordu, Otte topuklarının üzerine kalkıp uzandı ve atın yularını yakaladı. At ileriye fırladı, Otte de atın yanı sıra koştu. Sonra bir bacağının üzerinde iki defa yaylandı, zıpladı, üzengiyi kavradı ve havada bir dönüp, eyere atladı. Birkaç dakika sonra Vesterport’tan geçerek şehir dışına çıkmıştı bile.</span></p>

      <p class="paragraf"><span>Ve atıyla öylece yol alırken, belleğinin üzerine bir kilit vurdu, duyduğu şeyleri hiç duymamış saydı. Kasları gerildi, bacaklarını atın karnına iyice doladı ve kendini tamamıyla hıza ve nal seslerine kaptırdı. Hava, kulaklarının yanından gürleyerek geçerken belaları kendinden uzak tuttu, kafasına musallat olmalarına izin vermedi. Kırlar ve evler ve sapsarı orman yanından süzülüp gitti ve ihtiyar adamı ne zaman düşünecek gibi olsa dizginlere ve mahmuzlara daha bir asıldı, daha bir hızlandı. Ancak bu yolla, o musibet karşılaşmayı zihninden savabildi. Kan ter içinde, Roskilde şehrinden fırtına gibi geçerken, olayı neredeyse unutmuştu ve akşam vakti, o çılgın at yolculuğundan sonra suratı pancar gibi kıpkırmızı, Sorø ormanını katederken, olayı topyekûn unutmuştu. - Korsør’e varınca, yola çıktığından bu yana ilk defa atından indi, yatacak bir yer bulmalıydı, zifiri karanlık çökmüştü.</span></p>

      <p class="paragraf"><span>Otte Iversen ertesi sabah uyandı - Ane Mette! dedi kendi kendine ve yataktan fırladı. Yarım saat sonra, tekneyle Storebælt’den</span><span class="dippp"><a class="footnote-link" href="#footnote-225-25" id="footnote-225-25-backlink">25</a></span> <span>geçiyordu, keyfi yerindeydi - yalnız sabırsızlıktan sanki yerinde duramıyordu, sıla hasreti her yanını ateş gibi sarmıştı.</span></p>

      <p class="paragraf"><span>Otte, atını ancak Fyn adasından geçerken, deyim yerindeyse, ilk kez fark etti, o ana kadar onu ruhu bile duymamıştı. Asıl kendi kahverengi atı Stokholm saldırısı sırasında altında vurulmuştu; yerine, kıpkırmızı, uzun bacaklı bir aygır verilmişti. Dağ tepe dolaşırken üzerine yoktu da, uzun yolda sanki kütüğün üzerinde gider gibi oluyordu insan. Yolun neresinden gittiğine dikkat ettiği filan yoktu hayvanın. Neyse! Durmadan kırbaçlamak ve mahmuzlamak şarttı. İtiraf etmek gerekirse, Otte’nin kendi eski atının eline su dökemezdi, o öyle yumuşak huylu, sonuna kadar bastırmaya öyle istekli bir hayvandı ki, ama İsveç’te ölüp gitmişti hayvancağız... Ah ah! elden ne gelirdi ki! Ve Otte uzun bacaklı dorunun gemlerine asıldı. Öte yandan, bu hayvana bir nebze saygı da duyuyordu, durmadan didinip ter döküyordu.</span></p>

      <p class="paragraf"><span>Odense’nin karşı ucunda bir fırtına patladı ve kuzeyden sağanak bastırdı. Otte başını iyice eğdi ve atını sürdü. Çok geçmeden yine öfkeden kudurdu - hantal devenin şimdi de sanki can çekişir gibi gideceği tutmuştu, Otte fırtınaya karşı yol alabilmek için, atın bir yanına iyice sarkmak zorunda kalmıştı, hayvana avaz avaz bağırdı ve yelesinin üzerinden boynuna beş altı kırbaç şaklattı, ta ki dörtnala koşana kadar. Fırtına giderek şiddetleniyordu. Otte dişlerini gıcırdatarak ata asıldı ve sürdü. Al işte, şimdi de zınk diye durmuştu, eşi görülmemiş bir umursamazlık, sahibini filan taktığı yoktu hayvanın, Otte hırsından adeta kudurmuştu. Çok gerekli bir durum olmadıkça mola vermemeye kararlıydı. Tek isteği evine varmaktı.</span></p>

      <p class="paragraf"><span>Otte Iversen’in dinlenmek için daha önce mecburen durduğu yol konaklarında atla ilgilenen seyisler, hayvanın ne feci halde olduğunu gördülerse de seslerini çıkarmadıydı ama verdikleri hüküm aşikârdı: bugün beygir, yarın düldül.</span><span class="dippp"><a class="footnote-link" href="#footnote-225-26" id="footnote-225-26-backlink">26</a></span></p>

      <p class="paragraf"><span>Ane Mette! diye aklından geçirdi Otte Iversen Lillebælt’de</span><span class="dippp"><a class="footnote-link" href="#footnote-225-27" id="footnote-225-27-backlink">27</a></span><span>. Ane Mette, dedi bir kere de yüksek sesle Vejle civarındaki ormanlarda at sürerken. İki gündür, dere tepe demeden ine çıka ormanlar, nehir geçitleri, köylük mezralar, buzağılar, köy kiliseleri, seyyar satıcılar, tahta kulübeler, barakaları aşmıştı. Bir yağmur yağıyor, bir güneş çıkıyordu. Göçmen kuşlar sarı ormanların üzerinden sürüler halinde uçuyordu. Randers’e gece vakti varabildi, sur kapıları kapanmıştı, şehrin etrafından dolandı, atı ırmaktan karşı tarafa yüzdürerek geçirdi ve oradan yoluna devam etti.</span></p>

      <p class="paragraf"><span>Ve Otte Iversen tan vakti dik bir tepeden aşağıya doğru inerken atın sırtının eyerin altında birden kavislendiğini hissetti, hayvan ön bacaklarının üzerine çöktü ve baş üstü yere yuvarlandı. Otte eyerden atlayıp atın başını havaya kaldırmayı başardı ama hayvanın gözleri cam gibiydi. Uzun tüylü bacakları bir iki kere titredi ve Danimarka’nın hemen her yanını nasıl hiç ses etmeden kâh uğraşa didine kâh irkile ürke dörtnala arşınladıysa, aynı şekilde de öldü hayvancağız. Otte Iversen ölü hayvanın koşum takımlarını çözdü ve en yakın kasabaya doğru yürümeye koyuldu.</span></p>

      <p class="paragraf"><span>Aynı gün öğleden sonra, Otte Iversen yeni atının üzerinde memleketine vardı. Tepelerden aşağıya tam hız indi, vadiyi birkaç dakikada aştı ve Jens Sivertsen’in evine çıkan yokuş yolu dörtnala tırmanıp, evin tam önünde durdu, atından atladı ve soluk soluğa, giriş kapısına doğru döndü. Jens Sivertsen, başı çıplak, kapıyı usulca açıp dışarı çıktı.</span></p>

      <p class="paragraf"><span>Ane Mette, diye sordu Otte, nerede o?</span></p>

      <p class="paragraf"><span>Ane Mette evde değil, diye adeta fısıldadı Jens Sivertsen, bakışlarında çekimserlik ve tereddüt vardı - artık, diye ekledi.</span></p>

      <p class="paragraf"><span>Ne, ne? Nerede peki?</span></p>

      <p class="paragraf"><span>Jens Siversen başından aşağı kaynar su dökülmüş gibi kıvrılıp büzüldü. Bir şeyler diyecek gibi oldu, ama karşısındaki asil gencin nasıl bembeyaz olup elinin ayağının boşandığını görünce korkudan sesini çıkarmadı.</span></p>

      <p class="paragraf"><span>O nerede? diye yineledi Otte korkuyla.</span></p>

      <p class="paragraf"><span>Salling’de hizmetçilik yapıyor, dedi Jens Sivertsen ve bitkin bir halde öne doğru birkaç adım attı, atın yelesini hafifçe okşadı ve herşeyi başından sonuna kadar sakin sakin anlattı.</span></p>

      <p class="paragraf"><span>Evet, Ane Mette bir aydır ortalarda yoktu, Thøger´in oğlu da o arada sırra kadem basmıştı, şu Mikkel hani, Kopenhag’dan dönen. Eve geldiğimde ikisinin balığa çıktığını söylemişlerdi. Onun için ben de Salling’e doğru sürüklenmiş olabileceklerini düşündüm.</span></p>

      <p class="paragraf"><span>Jens Sivertsen endişeli gözlerler havaya baktı.</span></p>

      <p class="paragraf"><span>İlk başlarda her allahın günü o civarda durup dinlenmeden aradım sordum, ama onları ne bir görene ne de bir şey bilene rastladım. Onu daha dört gün önce bulabildim; Vestersalling’de bir çiftlik evinde hizmetçilik yapıyor. Eve dönmek istemiyor, ne kadar yalvardımsa, ne kadar dil döktümse kâr etmedi.</span></p>

      <p class="paragraf"><span>Jens Sivertsen sesini alçalttı.</span></p>

      <p class="paragraf"><span>Bir şeyi yoktu, görünüşe göre yani, ama morali bayağı bozuktu. Mikkel... onun adını bir kere daha işitmek istemiyordu. Çekip gitmişti.</span></p>

      <p class="paragraf"><span>Jens Sivertsen yine havaya baktı; gerçek nefret ve ıstırap dolu dudaklarından rahatça okunuyordu.</span></p>

      <p class="paragraf"><span>Sorumlusu oydu, diye acelacele ekledi, gergin ama emin bir sesle.</span></p>

      <p class="paragraf"><span>Ve Otte Iversen hiç ses çıkarmayınca, Jens atın yelesinden bir tutam saç daha yakalayıp düzeltti, şundan bundan bahsetmeye başladı. Demirci Thøger de bu durumdan en az benim kadar hoşlanmıyor. Oğlu sırra kadem bastı, işin yüz karası da cabası. Yine de onun yanında Niels var, ama ben artık</span> <span class="char-style-override-7">yapayalnızım</span><span>. Yani insanın başına her şey gelebiliyor, ihtiyarlıkta bile, evet öyle, hiç belli olmuyor. Ne diyeceğimi bilmiyorum...</span></p>

      <p class="paragraf"><span>Jens çenesini atın boynuna dayadı ve dalgınca fiyorta doğru baktı, yağmura gebe ıslak bulutların altından akıp giden soğuk suları seyretti. Nihayet döndü ve birkaç dakika Otte Iversen’in yüzüne dikti gözlerini. Ama buna yüz demek zordu, ifadeler silinmiş ve suratının tam ortasına toplanmıştı, tıpkı dumandan boğulmuş bir kedininki gibi.</span></p>

      <p class="paragraf"><span>Jens Sivertsen atı bıraktı ve ağzında bir şeyler geveleyerek yana çekildi, bir dua, bir yalvarış kırıntısı.</span></p>

      <p class="paragraf"><span>Fakat Otte atına atladı, eyerin üzerine yerleşti.</span></p>

      <p class="paragraf"><span>Deh! dedi ata. Ve tırıs tırıs Moholm’a, evine doğru yoluna devam etti.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-23-backlink" id="footnote-225-23">23</a> <span class="char-style-override-7">Üç ay önce Otte Iversen adında biri gizlice bahçeme girdi ve kızımı lekeledi. Evet - sen osun, bunu rahatça görebiliyorum. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-24-backlink" id="footnote-225-24">24</a> <span class="char-style-override-7">Allah senin belanı versin, duyuyor musun beni, ne rahat ne uyku yüzü görmeyesin, bir yudum suya muhtaç kalasın, ağzındaki ekmek taş kesilsin inşallah. Dilerim Allahtan, çürüyüp gidesin - evet çürüyesin - gururun ayaklar altında sürünsün! Anan baban utançtan ölür inşallah, of of - Allah belanı versin! Dilerim, uyuz bir köpek gibi pörsüyüp gidesin, leşin kefeninin deliklerinden dışarı sızar inşalah! Allah senin belanı versin! ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-25-backlink" id="footnote-225-25">25</a> <span class="char-style-override-7">Takımadalardan oluşan Danimarka’nın Fyn ve Sjælland adaları arasında uzanan geniş boğaz. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-26-backlink" id="footnote-225-26">26</a> <span class="char-style-override-7">“</span><span class="char-style-override-9">Kurt kocayınca köpeğin maskarası olur” gibisinden. ç.n.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-27-backlink" id="footnote-225-27">27</a> <span class="char-style-override-7">Fyn adasıyla Jylland yarımadası arasında uzanan geniş boğaz. ç.n</span></p>
        </div>
      </div>
    </div>
  </div>
</body>
</html>
