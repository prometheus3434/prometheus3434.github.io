<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_14">III</h2>

  <p class="calibre2">Müfettiş Bland Helm Nehri'nde bu deneyimi yaparken, Poirot da Nasse İatosu'nda çim sahada duran bir çadırla meşguldü. Madam Zuleika'nın fala baktığı çadırdı bu. Her şey toplanmış, fakat Belçikalının arzusu üzerine bu geride bırakılmıştı.</p>

  <p class="calibre2">Poirot çadıra girerek, ön taraftaki perdeyi sıkıca kapadı. Sonra arkaya koşarak, oradaki perdeyi çabucak açtı. Usulca dışarı süzülerek çadırın hemen gerisindeki rodedronların arasına daldı. Bir, iki dakika sonra tahtadan yapılmış küçük bir çardağa erişmişti. Kapısı da olan bu küçük yapı daha çok yazlık bir pavyona benziyordu. Poirot kapıyı açarak içeri girdi.</p>

  <p class="calibre2">Çardağın etrafını saran rodedronlar iyice büyümüştü.</p>

  <p class="calibre2">Bu yüz-den içeri ışık fazla sızmıyordu. Bir köşede içinde kroket topları olan bir kutu ve paslı halkalar duruyordu.</p>

  <p class="calibre2">Duvara ise kırık hokey sopaları dayanmıştı. Örümcek ve kulağakaçanın pek bol olduğu bu çardakta, yerde de yuvarlakça bir iz vardı. Poirot buna uzun uzun baktı.</p>

  <p class="calibre2">Sonra da cebinden mezurasını çıkararak izi dikkatle ölçtü. En sonunda doğrularak, memnun bir tavırla başını salladı.</p>

  <p class="calibre2">Usulca dışarı süzülerek, kapıyı arkasından kapadı.</p>

  <p class="calibre2">Rodedronların arasına dalarak yan yan ilerlemeye başladı.</p>

  <p class="calibre2">Bu şekilde, tepeye tırmanarak, pavyona ve oradan da kayıkhaneye inen yola çıktı.</p>

  <p class="calibre2">Belçikalı bu defa pavyona girmedi. Yine böyle zikzaklar yaparak, kayıkhaneye gitti. Anahtar yanındaydı.</p>

  <p class="calibre2">Kapıyı açarak içeri girdi.</p>

  <p class="calibre2">Burası hatırladığı gibiydi. Sadece ceset ve bardakla tabağın durduğu tepsi kaldırılmıştı. Polis kayıkhanede neler olduğunu kaydetmiş, buranın resimlerini de çektirmişti. Poirot dergilerin bulunduğu masaya giderek, bunları çabucak karıştırdı. Marlene'in ölmeden önce karaladığı cümleleri okurken, yüzünde de Müfettiş</p>

  <p class="calibre2">Bland'inkini hatırlatan bir ifade belirdi. "Jackie Blake, Susan Branw'le geziyor.", "Peter sinemada da kızları çimdikliyor.", "George Porgie koruda yürüyüşe çıkanları öpüyor.", "Biddy Fox, oğlanlardan hoşlanıyor.", "Alfred, Doreen'le geziyor."</p>

  <p class="calibre2">Kızın bu kaba sözlerinde insanın içine dokunan bir şeyler vardı. Marlene'in çirkin, sivilceli yüzünü hatırladı. Galiba çocuklar Marlene'i sinemada hiç çimdiklememişlerdi. Kız yaşıtlarını gözetleyerek, onları takip ederek, heyecanlı dakikalar geçirmeye çalışmıştı.</p>

  <p class="calibre2">Herkesi gözetlemiş, üzerine vazife olmayan işlere burnunu sokmuş ve bazı şeyler görmüştü. Görmemesi gereken bazı şeyler... Bunların da çoğu önemli değildi. Fakat belki de o arada önemli bir şeyin farkına varmıştı. Üstelik bunun önemli olduğunu da bilmiyordu.</p>

  <p class="calibre2">Bunların hepsi tahmindi, tabi. Poirot şüpheli bir tavırla başını sallayarak, dergileri dikkatle masaya dizdi. Daima düzenliydi o. Bu işi yaparken birdenbire ani bir hisse kapıldı. Ona sanki bir şey ek-sikmiş gibi geldi... Bir şey... Fakat bu neydi? Orada olması gereken bir şey mi?... Bir belirsiz düşünce kafasında eriyip giderken üzüntüyle başını salladı.</p>

  <p class="calibre2">Ağır ağır kayıkhaneden çıktı. Hem kederliydi, hem de kendi kendine çok kızıyordu.</p>

  <p class="calibre2">Onu, meşhur Hercule Poirot'yu bir cinayete engel olması için çağırmışlardı. Ve o bunu yapamamıştı. Cinayet işlenmişti. Daha da kötüsü hâlâ ne olduğunu bilmiyordu.</p>

  <p class="calibre2">Ertesi gün yenilgiye uğradığını düşünmemeye çalışarak Londra'ya dönecekti. Gururu incinmişti. Hem de ciddi şekilde. Poirot'nun bıyıklan bile aşağı sarkmıştı.</p>

  <p class="calibre2"></p>

  <p class="calibre2">BÖLÜM 15</p>

  <p class="calibre2"></p>

  <p class="calibre2">Ondan on beş gün sonra Müfettiş Bland, polis müdürüyle uzun ve sıkıntılı bir konuşma yaptı. Polis müdürü Binbaşı Merrall kalın kırçıl kaşlı, aksi suratlı bir adamdı.</p>

  <p class="calibre2">Fakat yanında çalışanlar onu çok sever ve fikirlerine de hürmet ederlerdi.</p>

  <p class="calibre2">Binbaşı Merrall, "Vay, vay, vay, vay..." diye homurdandı. Elimizde ne var? Hiç! Harekete geçmemize yardım edecek bir şey yok. Mesele şu: De Sousa denilen adam. Onun izci kızla bir ilgisi olup olmadığını öğrenemedik. Eğer Lady Stubbs'un cesedi bulunsaydı, durum o zaman değişirdi." Kalın kaşlarını çatarak, Öfkeyle Bland'a baktı. "Bir ceset olduğundan emin misiniz, değil mi?"</p>

  <p class="calibre2">"Siz ne düşünüyorsunuz, efendim?"</p>

  <p class="calibre2">"Ben de seninle aynı fikirdeyim. Kadın sağ olsaydı, bu zamana kadar onun izini bulurduk. Tabi Lady Stubbs planını çok dikkatli yaptıysa o başka. Fakat ortada bunu gösterecek hiçbir şey yok. Kadının parası olmadığını biliyoruz. Meselenin mali cephesini de iyice araştırdık.</p>

  <p class="calibre2"></p>

  <p class="calibre2">Para, Sir George'un. Adam, karısına bol cep harçlığı veriyormuş, ama Hattie Stubbs'un beş parası bile yokmuş.</p>

  <p class="calibre2">Sonra kadının bir âşığı olduğunu gösterecek bir ipucu da bulamadık. Bu konuda ne bir dedikodu çıkmış, ne de bir söylenti. Halbuki böyle bir yerde konuda durum öğrenilirdi." Odada bir aşağı bir yukarı yürümeye başladı. "Açıkçası, biz hiçbir şey bilmiyoruz. De Sousa'nın gizli bir sebep yüzünden kuzenini öldürdüğünü sanıyoruz. En akla yakın olasılık şu: De Sousa, kadını kendisiyle kayıkhanede buluşmaya ikna etti. Onu yatma götürerek, suya attı... Sen bunu deneyimledin değil mi?"</p>

  <p class="calibre2">"Tabi, tabi. Tatil sırasında bir kayık dolusu adamı nehirde veya deniz kenarında çabucak boğabilirsiniz.</p>

  <p class="calibre2">Kimsenin aklına bir şey gelmez. Zira herkes birbirini suya iterek, ciyak ciyak bağırarak vakit geçiriyor. Fakat De Sousa, kızın kayıkhanede olduğunu, canının çok sıkıldığını ve belki de pencereden baktığını bilmiyordu."</p>

  <p class="calibre2">"Hoskins pencereden kayık sahnesini seyretti, değil mi? Fakat sen onu görmedin."</p>

  <p class="calibre2">"Görmedim ya. Kayıkhanede birinin olduğunu o kimse balkona çıkıp kendim göstermedikçe, anlamak imkânsız."</p>

  <p class="calibre2">"Belki de kız balkona çıktı. De Sousa, onun cinayeti gördüğünü anladı. Karaya çıkarak, kızın hesabını gördü.</p>

  <p class="calibre2">Marlene'e kayıkhanede ne yaptığını sorarak, kayıkhaneye girdi. Kız ona olayı anlattı. De Sousa şaka yapıyormuş</p>

  <p class="calibre2">gibi kordonu Marlene'in boynuna sardı. Tamam..." Binbaşı Merrall, elleriyle, bir hareket yaptı. "İşte böyle...</p>

  <p class="calibre2">Pekâlâ Bland pekâlâ. Böyle olduğunu kabul edelim. Fakat bu sadece tahmin. Elimizde bir tek kanıt yok. Ceset, bulunmadı. De Sousa'nın İngiltere'den ayrılmasına engel olmaya kalkarsak, uluslararası bir olay çıkar. Onun gitmesine razı olmaktan başka çare yok."</p>

  <p class="calibre2">"De Sousa gidiyor mu, efendim."</p>

  <p class="calibre2">"Bir hafta sonra yatıyla burdan ayrılacak. Sevgili adasına dönecek."</p>

  <p class="calibre2">Müfettiş Bland kederle içini çekti. "Demek fazla vaktimiz yok."</p>

  <p class="calibre2">"Başka olasılıklar da var değil mi?"</p>

  <p class="calibre2">"Evet, efendim. Birkaç olasılık daha var. Ben, Lady Stubbs'un Cinayet Oyunu'nu iyi bilen biri tarafından öldürüldüğüne inanıyorum. Sadece iki kişinin katil olmadığını kesinlikle söyleyebiliriz. Sir George Stubbs ve Yüzbaşı Warburton. Onlar cinayet günü öğleden sonra çim sahada çalışmışlar... panayırda yani. Bunu belki on kişiden duydum. Bayan Masterton da öyle. Hoş, onu katil adayları listesine sokmak doğru mu bilmem."</p>

  <p class="calibre2">Binbaşı Merrall başını salladı. "Listeye herkesi sokabilirsin. Kadın durmadan bana telefon edip av köpeklerinden bahsediyor." İçini çekti. "Bu bir dedektif romanı olsaydı, katilin Bayan Masterton olduğu anlaşılırdı. Fakat Connie Masterton'ı yıllardır tanıyorum. Onun izci kızları veya esrarengiz kadınları boğacağını hiç sanmıyorum. Listede başka kim var?"</p>

  <p class="calibre2">Bland, "Bayan Ariadne Oliver," diye cevap verdi.</p>

  <p class="calibre2">"Cinayet Oyunu'nu o hazırladı. İlginç bir tip. Panayır sırasında da bir hayli yalnız kalmış. Sonra Alec Legge var."</p>

  <p class="calibre2">"İu pembe villada kalan genç adam mı?"</p>

  <p class="calibre2">"Evet. O ya panayırdan ayrıldı ya da kendisini gören olmadı... Alec Legge panayırdan sıkıldığını ve ağır ağır villaya döndüğünü söyledi. Diğer taraftan ihtiyar Merdell şu rıhtımdaki kayıklara bakan ve arabaların park edilmesine yardım eden yaşlı adam."</p>

  <p class="calibre2">"Alec Legge'nin saat on yedide yanından geçerek villaya gittiğini anlattı. Yani Legge evine daha erken dönmemiş. Böylece genç adamın aradaki bir saatlik süre boyunca ne yaptığı meselesi ortaya çıktı. Tabi, Alec Legge, Merdell'in zaman hakkında bir fikri olmadığını, saat konusunda yanıldığını iddia etti."</p>

  <p class="calibre2">Binbaşı Merrall mırıldandı. "Bu cevap tatminkâr değil.</p>

  <p class="calibre2">Onun cinayet işlemesi için bir sebep var mı?"</p>

  <p class="calibre2">"Belki Lady Stubbs'la sevişiyordu." Müfettişin sesinden buna pek ihtimal vermediğini anlamak mümkündü.</p>

  <p class="calibre2">Belki kadın onu her şeyi kansına söylemekle tehdit etti.</p>

  <p class="calibre2">Legge de mecburen onu öldürdü. Marlene bunu fark etti..."</p>

  <p class="calibre2">"Ve Alec Legge, Lady Stubbs'un cesedini bir yere sakladı."</p>

  <p class="calibre2">"Evet. Nereye sakladı, bu işi nasıl yaptı onu bilmiyorum. Adamlarım, şatonun arazisini iyice aradılar.</p>

  <p class="calibre2">Hafifçe kazılmış bir yer bile bulamadılar. Her fidanın, her ağacın altına, iyice baktıklarından emin olabilirsiniz. Neyse diyelim ki Alec Legge cesedi saklamayı başardı. O zaman şapkayı da bizi şaşırtmak için nehre attı. Marlene Tucker, kendisini gördü. Onun üzerine adam onu ortadan kaldırdı. Zaten bu kısım hepsinde aynı."</p>

  <p class="calibre2">Müfettiş Bland bir an durdu. "Tabi Bayan Legge'i de unutmamalı..."</p>

  <p class="calibre2">"Onun hakkında ne biliyoruz?"</p>

  <p class="calibre2"></p>

  <p class="calibre2">Müfettiş Bland ağır ağır cevap verdi. "Bayan Legge iddia ettiği gibi on altı ile on altı otuz arası çadırında değildi. Bunu, onunla ve Bayan Folliat'la konuşur konuşmaz anladım. Halbuki o yarım saat çok mühim." Tekrar durdu. "Gelelim, Mimar Michael Weyman'a.</p>

  <p class="calibre2">Onun bu olayla bir ilgisi olduğunu sanmıyorum. Fakat o cinayet işleyebilecek bir genç. Küstah, cüretkâr... Hiç çekinmeden adam öldürür, ama kılı bile kımıldamaz.</p>

  <p class="calibre2">Ahlaksız kızlarla dolaştığını duyarsam, hiç şaşmam."</p>

  <p class="calibre2">Binbaşı Merrall güldü. "Sen de fazla sertsin. Peki Michael Weyman o gün ne yapmış?"</p>

  <p class="calibre2">"Bu konuda belirsiz birtakım şeyler söylüyor. Pek belirsiz şeyler."</p>

  <p class="calibre2">Binbaşı Merrall acı acı içini çekti. "Bundan da onun gerçekten mimar olduğu anlaşılıyor." Polis müdürü kısa bir zaman önce sahilde bir ev yaptırtmıştı. "Bu konuda belirsizliğe meraklı onlar. Bazen hayatta olmalarına bile şaşıyorum."</p>

  <p class="calibre2">"Ne zaman nerde olduğunu bilmiyor. Kendisini gören de olmamış. Lady Stubbs'un ondan hoşlandığını gösteren bazı kanıtlar var."</p>

  <p class="calibre2">"Yani bunun bir seks cinayeti olduğunu mu imaya çalışıyorsun?..."</p>

  <p class="calibre2">Bland ağırbaşlı bir tavırla cevap verdi. "Ben sadece kanıt arıyorum, efendim... Sonra Miss Brewis var..."</p>

  <p class="calibre2">Sustu. Bu defa sessizlik uzun sürdü.</p>

  <p class="calibre2">"Sekreter değil mi o?"</p>

  <p class="calibre2">"Evet, efendim. Çok çalışan ve işinin ehli bir kadın."</p>

  <p class="calibre2">Tekrar bir sessizlik oldu. Polis müdürü, müfettişi dikkatle süzdü.</p>

  <p class="calibre2">"Miss Brewis hakkında bazı şüphelerin var, değil mi?"</p>

  <p class="calibre2">"Evet, efendim, öyle. Kadın, cinayetin işlendiğini tahmin ettiğimiz saatte kayıkhanede olduğunu itiraf etti."</p>

  <p class="calibre2">"Suçlu olsaydı böyle bir şey yapar mıydı?"</p>

  <p class="calibre2">Müfettiş Bland ağır ağır, "Yapabilirdi," diye mırıldandı. "Bundan daha da mükemmel bir şey olamazdı.</p>

  <p class="calibre2">Kadın, bir tepsiye pastayla meyve suyu dolu bir bardak koymuş. Bunu kayıkhanedeki kıza götüreceğini söylemiş.</p>

  <p class="calibre2">Önceden kapısını yapmış tabi... Kayıkhaneye gidip dönmüş... Sonradan kızın o sırada sağ olduğunu iddia etti. Biz de buna inandık. Fakat hatırlıyorsunuz, Dr.</p>

  <p class="calibre2">Cook, Marlene'in on altı ile on altı kırk beş arası öldüğünü bildirdi. Marlene'in on altı on beşte sağ</p>

  <p class="calibre2"></p>

  <p class="calibre2">olduğunu Miss Brewis biliyor. Bunu destekleyen başka kimse yok. Zaten kadınlar konuşurken acayip bir durum da ortaya çıktı. Miss Brewis, bana pasta ve meyve suyunu Marlene'e götürmesini, Lady Stubbs'un istediğini anlattı.</p>

  <p class="calibre2">Fakat başka bir şahit, Lady Stubbs'un böyle bir şey yapmayacağını kesin bir tavırla söyledi. Bence bu doğru.</p>

  <p class="calibre2">Lady Stubbs'un karakterine uygun bir şey değil. Hattie Stubbs, geri zekâlı, fakat çok güzel bir kadındı.</p>

  <p class="calibre2">Kendinden başka hiçbir şeyle de meşgul olmuyordu. Evin idaresiyle ilgilendiği, aşçıya yemek için talimat verdiği de görülmemişti. Sadece kendi güzelliğiyle ilgileniyordu.</p>

  <p class="calibre2">Bu olayı düşündükçe, onun Miss Brewis'e izci kıza yiyecek bir şeyler götürmesini söylemeyeceğine de inanıyorum."</p>

  <p class="calibre2">Merrall başını salladı. "Biliyor musun, Bland? Bu konuda çok haklısın. Fakat Miss Brewis'in bu cinayetleri işlemesinin sebebi nedir?"</p>

  <p class="calibre2">Bland, "Kızı öldürmesi için bir sebep yok," dedi.</p>

  <p class="calibre2">"Fakat Lady Stubbs'un ortadan kalkmasını istediğini sanıyorum. Size Mösyö Poirot'dan söz ettim. O bana Miss Brewis'in Sir George'a deli gibi âşık olduğunu söyledi.</p>

  <p class="calibre2">Belki sekreter, Lady Stubbs'un peşi sıra koruya gitti ve onu orada öldürdü. Aynı anda kayıkhanede canı sıkılmış</p>

  <p class="calibre2">olan Marlene Tucker dışarı çıkarak, olanları gördü. Tabi o zaman Miss Brewis, kızı da öldürmek zorunda kaldı.</p>

  <p class="calibre2">Ondan sonra ne yaptı? Marlene'in cesedini kayıkhaneye bırakarak, çabucak şatoya döndü. Tepsiye pasta filan koyarak, tekrar kayıkhaneye gitti. Böylece ortadan kaybolmasını açıkladığı gibi, şüpheleri de üzerinden atmış oldu. Zira onun sözlerine, yani Marlene Tucker'ın on altı on beşte hayatta olduğuna inandık."</p>

  <p class="calibre2">Binbaşı Merrall içini çekti. "Pekâlâ. Soruşturmaya devam et, Bland. Devam et... Eğer Miss Brewis suçluysa Lady Stubbs'un cesedini ne yaptı?"</p>

  <p class="calibre2">"Koruya sakladı, yere gömdü veya nehre attı."</p>

  <p class="calibre2">"Bu sonuncusu bir hayli güç olmaz mıydı?"</p>

  <p class="calibre2">Müfettiş, "Bu cinayetin işlendiği yere bağlı," dedi.</p>

  <p class="calibre2">"Miss Brewis oldukça iri bir kadın. Eğer cinayeti kayıkhane civarında bir yerde işlediyse, cesedi aşağıya indirmiş ve rıhtımdan suya atmıştır."</p>

  <p class="calibre2">"Helm'deki vapurlara dolmuş olan halkın önünde mi?"</p>

  <p class="calibre2">"Sekreter de sanki Lady Stubbs'la şakalaşıyormuş gibi bir tavır takınmıştır. Tehlikeli ama mümkün. Fakat bana kalırsa, Miss Brewis cesedi bir yere sakladı ve sadece şapkayı Helm'e attı. Kadın şatoyu ve civarını iyi biliyor. Belki de cesedi kolaylıkla saklayabileceği bir yer de buldu. Ölüyü daha sonra nehre yuvarladı. Kim bilir?" Müfettiş Bland ekledi. "Tabi Miss Brewis suçluysa... Fakat ben asıl De Sousa'nın üzerinde duruyorum..."</p>

  <p class="calibre2">Binbaşı Merrall not alıyordu. Başını kaldırarak hafifçe öksürdü. "İimdi durumu şu şekilde özetleyebiliriz. Beş veya altı kişi Marlene Tucker'ı öldürmüş olabilir. Bunlardan bir kısmı diğerlerinden daha akla yakın. Fakat hepsi bu kadar. Kızın neden öldürüldüğünü hemen hemen biliyoruz. Zira bir şey görmüştü. Bunun ne olduğunu öğreninceye kadar, katilin kim olduğunu anlayamayacağız."</p>

  <p class="calibre2">"Bu şekilde ifade edilince insana iş çok güçmüş gibi geliyor."</p>

  <p class="calibre2">"Güçlülüğüne güç tabi. Fakat er geç gerçeği ortaya çıkaracağız."</p>

  <p class="calibre2">"Bu arada o adam da bıyık altından gülerek, İngiltere'den ayrılacak. İki cinayet işlemesine rağmen yakasını kurtarmış olacak."</p>

  <p class="calibre2">"Sen onun katil olduğundan çok eminsin, değil mi?</p>

  <p class="calibre2">Yanıldığını iddia edecek değilim. Ama..." Polis müdürü bir süre düşündü. Sonra da omuz silkti. "Neyse ki bu yine psikopat bir caniyle uğraşmaktan daha iyi. Yoksa şimdiye kadar üçüncü bir cinayet daha işlenirdi."</p>

  <p class="calibre2">Müfettiş sıkıntılı bir tavırla mırıldandı.</p>

  <p class="calibre2">"Felaketlerin üçer üçer geldiğini söylerler."</p>

  <p class="calibre2">Bu sözlerini ertesi sabah kendisine ihtiyar Merdell'in ölmüş olduğunu haber verdikleri zaman tekrarladı. Merdell nehrin öbür kıyısında, Gitcham köyündeki o pek sevdiği meyhaneye gitmiş ve galiba birayı fazla kaçırdığı için şatonun rıhtımına çıkarken nehre yuvarlanmıştı. Kayığı bulmuşlardı. Ceset de daha sonra kıyıya vurmuştu.</p>

  <p class="calibre2">Resmi soruşturma pek sürdü. Gece zifiri karanlıktı.</p>

  <p class="calibre2">İhtiyar Merdell ise bol bol bira içmişti. Sonuçta adam doksan iki yaşındaydı.</p>

  <p class="calibre2">Merdell'in kazara öldüğüne karar verildi.</p>

  <p class="calibre2"></p>

  <p class="calibre2">BÖLÜM 16</p>

  <p class="calibre2"></p>
</body>
</html>
