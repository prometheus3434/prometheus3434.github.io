<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_3">II</h2>

  <p class="calibre2">Üç yüz yirmi kilometrelik yolunun iki yüz elli kilometresini süratle kat eden tren, son kırk kilometrede ağırlaşarak Nassecombe İstasyonu'na girdi. Trenden sadece Hercule Poirot indi. Dedektif trenin basamağıyla peron arasındaki geniş açıklığa dikkatle baktıktan sonra atladı ve etrafına bir göz attı. Trenin diğer ucunda duran bir hamal valiz kompartımanıyla meşguldü. Poirot bavulunu alarak peronda ilerledi ve çıkış kapısında biletini vererek istasyondan ayrıldı.</p>

  <p class="calibre2">Büyük bir Humber araba dışarıda bekliyordu. Üniformalı şoför, ona yaklaşıp saygılı bir tavırla, "Bay Hercule Poirot?" diye mırıldandı. Sonra dedektifin elindeki bavulu alıp arabanın kapısını açtı. İstasyondan ayrılıp demiryolu köprüsünden geçtiler. İki tarafı ağaçlıklı yol kıvrıla kıvrıla uzanıyordu. Biraz sonra sağ taraftaki ağaçlar seyrekleşti ve nehir ortaya çıktı. Geride kalan tepeler mavimsi bir renge bürünmüştü. İoför arabayı kenarda durdurup, "Helm Nehri," diye açıkladı. "Dartmoor da karşı tarafta."</p>

  <p class="calibre2">Poirot bu manzaraya hayran kalması gerektiğini anlamıştı. Kendi kendine bir şeyler mırıldanarak birkaç kez, "Magnifiquel" dedi. Aslında kendisi tabiattan bir şey anlamazdı. Poirot bakımlı ve düzgün bir sebze bahçesini bu manzaraya tercih ederdi. İki kız arabanın yanından geçtiler. Bayıra tırmandıkları için ağır ağır gidiyorlardı.. Sırtlarında yol çantaları vardı. İkisi de şort giymiş ve başlarına renkli eşarplar takmışlardı.</p>

  <p class="calibre2">İoför yine açıkladı. "İatonun biraz ilersinde bir öğrenci yurdu var." Adam, Poirot'ya rehberlik etmeye karar vermişti. "Hoodown Park Yurdu. Vaktiyle orası Bay Fletcher'a aitti. Sonra Öğrenci Derneği satın aldı.</p>

  <p class="calibre2">Yazlan tıklım tıklım doluyor. Her gece yüz kişi kalıyormuş. Öğrencilerin iki geceden fazla kalmasına izin vermiyorlarmış. Ondan sonra yurttan ayrılmaları gerekiyor. Kız erkek karışık... Zaten çoğu yabancı."</p>

  <p class="calibre2">Poirot dalgın dalgın başını salladı. Arkadan bakıldığı zaman şortun kadınlara pek yakışmadığını düşünüyordu.</p>

  <p class="calibre2">Zaten şort pek az kadına yakışırdı. Dedektif bundan emindi. Üzüntüyle gözlerini kapattı. Neden kadınlar böyle giyiniyorlardı sanki? Hele o kırmızı şortun sardığı kalçalar son derece çirkindi.</p>

  <p class="calibre2">Sonunda, "Sırtlarında epey yükleri var," diye mırıldandı.</p>

  <p class="calibre2">"Evet, efendim. Yurtla istasyon arası uzaktır. Hoodown Park'a gitmek için üç kilometre yürümeleri gerek."</p>

  <p class="calibre2">Durakladı. "Müsaade ederseniz onları arabaya alalım."</p>

  <p class="calibre2">Poirot nazik bir tavırla, "Tabi," dedi. "Tabi."</p>

  <p class="calibre2">Kendisi lüks bir arabada yalnızdı. Halbuki terden sırılsıklam olmuş ve nefes nefese kalmış olan iki genç kız sırt çantalarını yüklenmiş gidiyorlardı. Üstelik zavallılar erkeklere hoş gözükmek için nasıl giyinmeleri gerektiğini bile bilmiyorlardı. İoför gaza bastı ve kızların yanında durdu. İkisi de kızarmış ve terden ıslanmış yüzlerini Poirot'ya çevirip ümitle baktılar.</p>

  <p class="calibre2">Dedektif kapıyı açınca da hemen arabaya bindiler.</p>

  <p class="calibre2">Kızlardan sarışın olanı, "Çok naziksiniz," diye mırıldandı. Konuşmasından yabancı olduğu belliydi. "Yol tahminimden uzun... Evet."</p>

  <p class="calibre2">Bronz tenli diğer kız, başını birkaç kez sallayıp,</p>

  <p class="calibre2">"Grazie," demekle yetindi. Güneşten sararmış kestane rengi saçları eşarbının altından gözüküyordu.</p>

  <p class="calibre2">Sansın kız, bozuk İngilizcesiyle neşeli neşeli konuşmasına devam etti. "Ben İngiltere... İki hafta tatil için... Hollanda'dan geldim. İngiltere'yi sevdim.</p>

  <p class="calibre2">Stratford Avon... Shakespeare Tiyatrosu ve Warwick İatosu'nu gezdim. Sonra Clovelly'ye gittim. Exeter'i de gördüm. Katedral ve Torquay... Çok güzel... Yarın nehri geçeceğim... Plymouth'a gideceğim..."</p>

  <p class="calibre2">Poirot diğer kıza döndü. "Ya siz, signorina?" Fakat o gülümseyerek başını sallamakla yetindi.</p>

  <p class="calibre2">Hollandalı kız, "İngilizcesi fazla yok," dedi. "Biz biraz Fransızca biliyoruz. Trende konuştuk. Kendisi Milano... civarından gelmiş. İngiltere'de akrabası var...</p>

  <p class="calibre2">Evli bir erkek... Bakkal. Bir arkadaşla dün Exeter'e gelmiş. Fakat arkadaş dana jambonlu börek yemiş. Ama börek bozuk... Arkadaş Exeter'de hasta kaldı. Sıcakta börek fena..."</p>

  <p class="calibre2">O sırada şoför arabayı durdurdu. Yolun ikiye ayrıldığı yere gelmişlerdi. Kızlar arabadan inip iki dilde teşekkür ettikten sonra sol tarafa saptılar. İoför bir an ciddiyetini unutarak Poirot'ya döndü. "Mideyi bozan sadece börek değil. Hamur tatlılarından da sakınmalı.</p>

  <p class="calibre2">Tatlıların içine ne koydukları belli değil."</p>

  <p class="calibre2">Gaza basarak sağ tarafa saptı. Biraz sonra da koruluğa girdiler. İoför Hoodown Park Yurdu hakkındaki son kararını da açıkladı. "Yurtta iyi kızlar da var. Fakat onlara şatonun arazisine gitmemeleri gerektiğini bir türlü anlatamıyoruz. Durmadan gelip geçmelerini görseniz şaşarsınız. Bir arazinin bir şahsa ait olabileceğini bir türlü anlamıyorlar. Daima bizim koruya dalıyorlar.</p>

  <p class="calibre2">Üstelik söylediğiniz sözleri de anlamamazlıktan geliyorlar."</p>

  <p class="calibre2">Ağaçların arasından ilerleyerek bir yamaçtan indiler.</p>

  <p class="calibre2">Büyük bir demir kapıdan geçtikten sonra şatonun bahçesine girdiler. Yol kıvrıla kıvrıla gidiyordu. Nihayet şoför arabayı nehre bakan şatonun önünde durdurdu.</p>

  <p class="calibre2">İoför arabanın kapısını açarken siyah saçlı, uzun boylu bir uşak da şatonun merdivenlerinde belirdi.</p>

  <p class="calibre2">Adam, "Bay Hercule Poirot?" diye mırıldandı.</p>

  <p class="calibre2">"Evet."</p>

  <p class="calibre2">"Bayan Oliver, sizi bekliyor efendim. Müsaade ederseniz size yolu göstereyim."</p>

  <p class="calibre2">Uşak, Poirot'yu bir patikadan geçirdi. Ağaçların arasından nehir gözüküyordu. Yol yokuş aşağıydı. Sonunda bir ağaçlığa çıktılar. Yalnız bunun etrafında alçak bir kale duvarı vardı. Bayan Oliver da bu duvarın üstüne oturmuştu.</p>

  <p class="calibre2">Kadın, dedektifi karşılamak için ayağa kalkınca kucağındaki elmalar yere yuvarlandı. Nedense Poirot, Bayan Oliver'ı her gördüğünde elmalarla karşılaşıyordu.</p>

  <p class="calibre2"></p>

  <p class="calibre2">Bayan Oliver boğuk bir sesle, "Neden bilmem durmadan her şeyi düşünüyorum," diye şikâyet etti. Ağzında elma olduğu için sözleri anlaşılmıyordu. "Nasılsınız, Bay Poirot?"</p>

  <p class="calibre2">Poirot, nazik bir tavırla cevap verdi. "Tres bien, chere madame ya siz?"</p>

  <p class="calibre2">Bayan Oliver, Poirot'nun son gördüğünden farklıydı.</p>

  <p class="calibre2">Bunun sebebi de kadının telefonda söylediği gibi yine saç biçimini değiştirmesiydi galiba. Bu kez iyice çivitlemiş</p>

  <p class="calibre2">olduğu saçlarını tepesine toplamış ve bu yetmiyormuş gibi küçük takma bukleleri ilave ederek bir markiz stiline sokmuştu. Yalnız kadının kılığının bu saçlarla bir ilgisi yoktu. Bayan Oliver yumurta şansı renginde kaba tüvitten bir tayyör ve koyu hardal rengi bir bluz giymişti. Bu daha çok bir taşralıya uygun bir kılıktı.</p>

  <p class="calibre2">Kadın neşeli bir tavırla, "Geleceğinizi biliyordum,"</p>

  <p class="calibre2">diye güldü.</p>

  <p class="calibre2">Poirot sinirlendi. "Bunu bilmenize imkân yoktu."</p>

  <p class="calibre2">"Hayır, hayır, biliyordum."</p>

  <p class="calibre2">"Neden, buraya geldiğimi hâlâ kendi kendime soruyorum."</p>

  <p class="calibre2">"Bunun cevabını biliyorum. Sadece merak."</p>

  <p class="calibre2">Poirot, kadına bakarken hafifçe gülümsedi. "İu meşhur önseziniz galiba bu kez sizi yanıltmamış."</p>

  <p class="calibre2">"Önsezimle alay etmeye hakkınız yok. Her seferinde katili hemen bulup çıkardığımı unutmayın."</p>

  <p class="calibre2">Poirot nezaketen sustu. Aksi takdirde kadına, evet, beş defa yanıldıktan sonra demesi lazımdı. Hatta bazen altıncı seferinde bile katili bulamadığınız oldu!</p>

  <p class="calibre2">Bunları söyleyecek yerde etrafına bakındı. "Doğrusu çok güzel bir yeriniz var."</p>

  <p class="calibre2">"Burasını mı kastediyorsunuz? Fakat şato bana ait değil, Bay Poirot. Siz öyle mi sandınız? Burası Stubbsların."</p>

  <p class="calibre2">"Onlar da kim?"</p>

  <p class="calibre2">Bayan Oliver dalgın dalgın, "Aslında önemli insanlar değil," diye cevap verdi. "Sadece zenginler. Ben de buraya çalışmaya geldim."</p>

  <p class="calibre2">"Demek yeni eseriniz için uygun bir zemin aradınız."</p>

  <p class="calibre2">"Hayır, hayır, yanlış anladınız. Ben burda çalışıyorum. Yani bir cinayet tertiplemem için beni buraya çağırdılar."</p>

  <p class="calibre2">Poirot, kadının yüzüne bakakaldı.</p>

  <p class="calibre2"></p>

  <p class="calibre2">Bayan Oliver, "Gerçek bir cinayet değil," diye açıkladı. "Yarın panayır kurulacak. Sonra ziyafet verilecek. Bir yenilik olsun diye de bir Cinayet Oyunu istediler. Bunu ben düzenleyeceğim. Define Arama Oyunu gibi bir şey bu. Yalnız şimdiye kadar birçok şeyi değiştirdiler. Bu yüzden de bana yüklü bir para teklif ettiler. Buraya gelmemi ve her şeyi hazırlamamı istediler. Aslında çok eğlenceli bir şey. Hem kitap yazmak gibi sıkıntılı da değil."</p>

  <p class="calibre2">"Peki, nasıl olacak bu?"</p>

  <p class="calibre2">"İey... Bir kurban olacak tabi. Sonra ipuçları ve şüpheliler. Her şey klasik usullere uygun. Hafifmeşrep kadın, şantajcı, genç sevgililer, korkunç uşak, gibi.</p>

  <p class="calibre2">Giriş üç şilin. Parayı verenlere ilk ipucunu göstereceğiz. Onlar da kurbanı bulacaklar. Silahı da ele geçirdikten sonra katilin kim olduğunu ve cinayet sebebini ortaya çıkaracaklar. Sonra ödüller var tabi."</p>

  <p class="calibre2">Hercule Poirot, "Fevkalade!" dedi.</p>

  <p class="calibre2">Bayan Oliver içini çekti. "Aslında bunu düzenlemek düşündüğümüzden zor. Zira her şeyden önce insanların bir hayli zeki olduklarını kabul etmek lazım. Halbuki romanlarımda insanların akıllı olmalarına hiç gerek yok."</p>

  <p class="calibre2">"Beni bu Cinayet Oyunu'nda size yardım etmem için mi çağırdınız?"</p>

  <p class="calibre2">Kadın, "Yok," diye atıldı. "Ne münasebet! Ben her şeyi hazırladım. Yarın için her şey tamam... Sizi çağırmamın sebebi başka."</p>

  <p class="calibre2">"Ya? Nedir bu sebep?"</p>

  <p class="calibre2">Bayan Oliver'ın eli saçlarına doğru gitti. Her zaman yaptığı gibi saçlarını karıştıracaktı. Fakat birdenbire fazla süslü saç biçimini hatırlayarak durdu. Hislerini açıklamak için kulak memelerini çekiştirmekle yetindi.</p>

  <p class="calibre2">"Ben budalanın biriyim galiba. Yalnız bu işte bir acayiplik olduğunu seziyorum."</p>

  <p class="calibre2"></p>

  <p class="calibre2">BÖLÜM 2</p>

  <p class="calibre2"></p>

  <p class="calibre2">Poirot, kadını süzerken derin bir sessizlik oldu.</p>

  <p class="calibre2">Nihayet Belçikalı dedektif sert bir sesle, "Acayiplik mi?" diye sordu. "Ne demek istiyorsunuz?"</p>

  <p class="calibre2">"Bilmiyorum... İşte bunu ortaya çıkarmanızı istiyorum... Yalnız... İey... Beni bir yola sevk etmeye çalıştıklarını hissettim... Yani düşüncelerimi yönlendirmeye çalıştılar. İsterseniz bana budala diyebilirsiniz. Fakat yarın uydurma cinayet yerine gerçeğiyle karşılaşırsak hiç şaşmayacağım!"</p>

  <p class="calibre2">Poirot'nun kendisine baktığını görünce başını arkaya attı. Kafa tutar gibi dedektifi süzdü.</p>

  <p class="calibre2">Poirot, "Çok ilginç," diye mırıldandı.</p>

  <p class="calibre2">Bayan Oliver, kendisini savunmak istercesine atıldı.</p>

  <p class="calibre2">"Herhalde aptal olduğumu sanıyorsunuz?"</p>

  <p class="calibre2">Poirot, "Aptal olmadığınızı biliyorum," dedi.</p>

  <p class="calibre2">"Ben de sizin önsezi hakkında ne düşündüğünüzü biliyorum."</p>

  <p class="calibre2">Dedektif gülümsedi. "Bir şeye başka başka isimler verilebilir. Bazı olayların farkına varmış</p>

  <p class="calibre2">olabileceğinize inanıyorum. Veya bir şey görmüş de olabilirsiniz. İşte bu gördüğünüz veya duyduğunuz şey, telaşlanmanıza neden olmuştur. Hatta siz görmüş, işitmiş</p>

  <p class="calibre2">veya hissetmiş olduğunuz şeyi bilmeyebilirsiniz de. Siz sadece sonucun farkındasınız. Yani bildiğiniz şeyin ne olduğunun pek farkında değilsiniz. İsterseniz buna önsezi adını verebilirsiniz tabi."</p>

  <p class="calibre2">Bayan Oliver üzgün bir şekilde, "İnsanın kesin karar vermemesi ne kadar kötü," diye içini çekti.</p>

  <p class="calibre2">Dedektif cesaret vermek ister gibi devam etti. "Nasıl olsa karara varacağız. Ne demiştiniz?... Sizi bir yola sevk etmeye çalışmışlardı değil mi?... Ne demek istediğinizi biraz daha açık anlatabilir misiniz?"</p>

  <p class="calibre2">"İey... Çok zor bu... Anlayacağınız bu cinayeti ben tasarladım. Bunu düşünüp planladım ve kusursuz bir hale getirdim. Bilmem yazarlar hakkında ne düşünüyorsunuz?</p>

  <p class="calibre2">Bizler tavsiyelere tahammül edemeyiz. Kitaplarımızı okuyanlar, 'fevkalade,' diyorlar. 'Ama A... B'yi öldürseydi daha iyi olmaz mıydı?' Veya 'Kurban A yerine B</p>

  <p class="calibre2">olsaydı?... Bu daha hoş değil mi?' Veya 'Neden katil D</p>

  <p class="calibre2">değil de E çıktı?' İşte o zaman, içimden, 'Madem böyle düşünüyorsunuz, romanı oturup kendiniz yazsaydınız,'</p>

  <p class="calibre2">demek geliyor!"</p>

  <p class="calibre2">Poirot başını salladı. "Burda da aynı şey mi oldu?"</p>

  <p class="calibre2">"İey... Onun gibi bir şey... Bana böyle saçma sapan bir şey teklif ettiler. Onun üzerine sinirlendim tabi.</p>

  <p class="calibre2">Çaresiz dediğime razı oldular. Fakat biri küçük bir ayrıntının üstünde durdu. Ben de farkına varmadan bunu kabul ettim."</p>

  <p class="calibre2">Dedektif, "Anlıyorum," diye mırıldandı. "Evet... Bu metodu bilirim... Önce olmayacak bir şeyi öne sürersiniz.</p>

  <p class="calibre2">Fakat asıl sorun bu değildir tabi. Asıl amaç küçük bir değişiklik yaptırmaktır. Herhalde bunu demek istiyorsunuz?"</p>

  <p class="calibre2">Bayan Oliver, "Tamam," diye cevap verdi. "Belki de bana öyle geliyor. Fakat ben hayale kapılan bir kadın değilim. Hem ortada önemli bir şey de yok. Fakat ben endişelendim... Hem bu atmosfer..."</p>

  <p class="calibre2">"Oyunda değişiklik yapmanızı size kim teklif etti?"</p>

  <p class="calibre2">Kadın, "Çeşitli şahıslar," diye cevap verdi. Bunu bir kişi yapsaydı, o zaman bu kadar tereddüde kapılmazdım.</p>

  <p class="calibre2">Fakat ortada tek kişi yok. Buna rağmen yine de bana aslında teklifi sadece bir kişi yapmış gibi geliyor. Yani biri, bu işten şüphelenmeyen diğer şahıslardan istifade ederek bana o teklifi yaptırdı."</p>

  <p class="calibre2">"Peki, o kişinin kim olduğunu biliyor musunuz?"</p>

  <p class="calibre2">Bayan Oliver, "Hayır," dedi. "Fakat çok zeki ve dikkatli bir insan olduğundan eminim. Evden herhangi bir şahıs olabilir bu."</p>

  <p class="calibre2">Belçikalı dedektif sordu. "Evde kimler var? Herhalde şatoda-kilerin sayısı belirli."</p>

  <p class="calibre2">Kadın, "İey..." diye başladı. "İatonun sahibi Sir George Stubbs. Çok zengin ve bayağı bir adam. Üstelik sersemin biri. Fakat işinde çok başarılı olduğundan eminim. Tam bir işadamı sanırım. Sonra Lady Stubbs var.</p>

  <p class="calibre2">Hattie Stubbs, kocasından yirmi yaş küçük. Güzel bir kadın sayılır, fakat çok aptal. Hatta geri zekâlı...</p>

  <p class="calibre2">Adamla parası için evlenmiş tabi. Elbise ve mücevherden başka bir şey düşünemiyor. Sonra Michael Weyman var.</p>

  <p class="calibre2">Kendisi mimar. Bir hayli genç... Yakışıklı da sayılır.</p>

  <p class="calibre2">Weyman bir tenis pavyonu inşa ediyor. Bir de bahçedeki süslü pavyonu onarıyor. "Süslü pavyon mu?"</p>

  <p class="calibre2">"Bu ne demek?"</p>

  <p class="calibre2">Bu pavyon tıpkı küçük bir mabede benziyor. Sütunlu beyaz bir bina. Herhalde bu tip pavyonları Kew'de de görmüşsünüzdür. İatoda saydıklarımdan başka Miss Brewis de kalıyor. Kadın hem sekreterlik, hem kâhyalık yapıyor.</p>

  <p class="calibre2">Evi idare etmekle kalmayıp mektupları filan da yazıyor.</p>

  <p class="calibre2">Çok ciddi ve çalışkan bir kadın. Ondan başka şatoya gelip çalışan insanlar da var. Ha, nehrin yanındaki villayı da genç bir çift tutmuş. Alec Legge ve karısı Sally... Sonra Mastertonların sekreteri Yüzbaşı Warburton var.</p>

  <p class="calibre2">Mastertonlar da burda tabî. İhtiyar Bayan Folliat da eski garajda yaşıyor. İimdi orasını küçük bir ev haline sokmuşlar. Vaktiyle Nasse, onun kocasının ailesine aitmiş. Fakat adamların bir kısmı savaşta ölmüş, sonra veraset vergileri de bir hayli ağır olduğu için son vâris şatoyu satmış."</p>

  <p class="calibre2">Poirot dikkatle kadını dinliyordu. Fakat o sırada Bayan Oliver'ın söz ettiği insanlar kendisi için birer isimden ibaretti. Nihayet asıl konuya döndü. "Bu Cinayet Oyunu'nu kim düşünmüş?"</p>

  <p class="calibre2">"Bayan Masterton sanırım. Kadının kocası milletvekili.</p>

  <p class="calibre2">Onu bu bölgeden seçmişler. Zaten Sir George'u kandırıp panayırın burda kurulmasını sağlayan da o. Anlayacağınız burası yıllardır boşmuş. Kadın herkesin burayı görmek için para vererek geleceklerini sanıyor."</p>

  <p class="calibre2">"Bayan Masterton'ın hareketlerinde şüpheli bir şey göremedim."</p>

  <p class="calibre2">Bayan Oliver inatçı bir tavırla, "Kimsenin hareketinden şüphelenmeye imkân yok," dedi. "Fakat yine de şüpheleniyorum, Bay Poirot, beni endişelendiren bir şey var."</p>

  <p class="calibre2">Poirot, kadına baktı. Bayan Oliver da gözlerini dedektife dikmişti zaten. Nihayet Belçikalı, "Buraya gelişimi onlara nasıl açıkladınız?" diye sordu.</p>

  <p class="calibre2">Bayan Oliver gülümsedi. "Çok kolay oldu bu. Siz Cinayet Oyunu'nu kazananların ödüllerini vereceksiniz.</p>

  <p class="calibre2">Herkes çok heyecanlandı. Sizi tanıdığımı ve buraya gelmenizi sağlayabileceğimi söyledim. Hem isminizin birçok insanı buraya çekeceğinden emin olduğumu da ekledim." Kadın telaşla atıldı. "Zaten bu kesin ya."</p>

  <p class="calibre2">"Peki bu teklifinizi tereddütsüz kabul ettiler mi?"</p>

  <p class="calibre2">"Söylediğim gibi herkes heyecanlandı."</p>

  <p class="calibre2">Bayan Oliver bu arada gençlerden bir ikisinin,</p>

  <p class="calibre2">"Hercule Poirot da kim?" diye sorduklarını söylemeye gerek görmedi tabi.</p>

  <p class="calibre2">"Herkes ha? İtiraz eden çıkmadı mı?"</p>

  <p class="calibre2">"Hayır."</p>

  <p class="calibre2">Hercule Poirot, "Yazık," diye mırıldandı.</p>

  <p class="calibre2">"Yani böylece bir ipucu elde edebileceğimizi mi kast ediyorsunuz?"</p>

  <p class="calibre2">"Cinayet işlemeye hazırlanan biri beni göreceğine sevinmez tabi."</p>

  <p class="calibre2">Bayan Oliver, "Herhalde boşuna endişelendiğimi sanıyorsunuz," dedi. "Durumu size anlatana kadar elimde en küçük bir kanıt bile olmadığının farkında değildim.</p>

  <p class="calibre2">Bunu itiraf etmem lazım."</p>

  <p class="calibre2">Belçikalı dedektif gülümsedi. "Üzülmeyin. Bu olay ilgimi çekti. İimdi işe nerden başlayacağız?" diye sordu.</p>

  <p class="calibre2"></p>

  <p class="calibre2">Kadın saatine baktı. "Çay vakti olmuş. İatoya gideriz ve böylece herkesle tanışırsınız."</p>

  <p class="calibre2">Poirot'nun geldiği yoldan dönmediler. Bayan Oliver aksi istikamete doğru yürüdü. "Burdan gidersek kayıkhanenin yanından geçeriz." Kadın anlatırken kayıkhaneye yaklaştılar. Tahtadan yapılmış olan küçük bina, adeta suyun üstünde gibi duruyordu. Bayan Oliver,</p>

  <p class="calibre2">"Ceset burda olacak," diye açıkladı. "Yani Cinayet Oyunu'ndaki cesedi kastediyorum."</p>

  <p class="calibre2">"Peki, kim öldürülecek?"</p>

  <p class="calibre2">"Bu civardan bir kız. Ama kendisi genç bir atom bilgininin Yugoslav asıllı ilk karısı."</p>

  <p class="calibre2">Poirot hayretle gözlerini kırpıştırdı.</p>

  <p class="calibre2">"Herkes kadını atom bilgininin öldürdüğünü sanacak tabi. Ama iş o kadar basit değil..."</p>

  <p class="calibre2">"İşin içinde siz olduğunuza göre bunu tahmin edebiliyorum."</p>

  <p class="calibre2">Bayan Oliver bu iltifatı doğal karşıladı. "Aslında kadını kasaba eşrafından biri öldürüyor. Hem sebebi de kimsenin aklına gelecek gibi değil. Bunu kolay kolay bulabileceklerini sanmıyorum. Ancak beşinci ipucunu ele geçiren gerçeği anlayabilir."</p>

  <p class="calibre2">Dedektif, Bayan Oliver'ın anlattıklarını dinledikten sonra bir soru sordu. "Peki ceset rolünü kim yapacak?"</p>

  <p class="calibre2">Bayan Oliver, "Küçük bir izci kız," diye cevap verdi.</p>

  <p class="calibre2">"Önce Sally Legge'i seçmiştik. Fakat şimdi genç kadının başına bir eşarp sarıp fal bakmasını istiyorlar. Onun için Marlene Tucker adındaki izci kızı seçtim. Biraz aptalca ama ziyanı yok. Başına bir eşarp sırtına da bir çanta takacak ve birinin geldiğini duyunca da yere yatıp boynuna kordonu geçirecek. Kızcağız için sıkıntılı bir iş</p>

  <p class="calibre2">tabi. Bulunana kadar kayıkhanede böyle bekleyecek. Neyse okuması için oraya bir sürü dergi koyduracağım. Zaten dergilerden birinin üstünde bir ipucu yazılı."</p>

  <p class="calibre2">"Doğrusu zekânız hakkında söyleyecek söz bulamıyorum.</p>

  <p class="calibre2">Fevkalade şeyler düşünüyorsunuz."</p>

  <p class="calibre2">Bayan Oliver, "Düşünmek hiç de zor değil," diye mırıldandı. "İşin kötüsü gereğinden fazla düşünüyorum.</p>

  <p class="calibre2">Aklıma bir sürü şey geliyor. O zaman da her şey altüst oluyor. Bazı fikirlerden vazgeçmek gerekiyor. İşte bunun bana ne kadar azap verdiğini bilemezsiniz. İimdi şu tarafa gideceğiz."</p>

  <p class="calibre2">Birlikte zikzaklı patikayı tırmandılar. Artık nehri daha yukarıdan görebiliyorlardı. Biraz sonra ağaçların arasından geçerek, tam ortasında beyaz bir tapınağa benzeyen küçük bir binanın yükseldiği açıklığa çıktılar.</p>

  <p class="calibre2">Genç bir adam kaşlarını çatmış bu binaya bakıyordu. Eski bir flanel pantolon, açık yeşil bir gömlek giymişti. Ayak seslerini duyunca döndü.</p>

  <p class="calibre2">Bayan Oliver, "Bay Michael Weyman, Mösyö Hercule Poirot," diye onları tanıştırdı.</p>

  <p class="calibre2">Genç adam sadece başını sallamakla yetindi. Sonra acı acı, şikâyete başladı. "İnsanlar neyi nereye koyacaklarını bilmiyorlar! Örneğin bu pavyonu ele alalım.</p>

  <p class="calibre2">Bir yıl önce yapmışlar bunu. Hem şatoya uyması için aynı stilde inşa etmişler. Çirkin de sayılmaz. Ama neden burayı seçmişler. Ağaçların arasında kalan pavyonun hiçbir manzarası yok. Nehrin burdan görülebilmesi için en az yirmi ağacı kesmek gerekiyor."</p>

  <p class="calibre2">Bayan Oliver dudak büktü. "Belki başka yer bulamamışlardır."</p>

  <p class="calibre2">Michael Weyman kaşlarım çattı. "İatonun yanındaki tepe tam bu işe uygun. Fakat bütün bu işadamları böyle oluyor.</p>

  <p class="calibre2">Hiçbirinin sanat zevki yok. Canı bir pavyon yaptırmak istemiş. Hemen bir tane ısmarlamış. Sonra pavyonu nereye yaptıracağını düşünmüş. Anladığıma göre o arada bir fırtına olmuş ve kocaman bir meşe ağacı devrilmiş. Kökü orda kalmış. Bu budala da, 'Bu çirkin manzarayı kapamak için pavyonu oraya yapalım,' demiş. Zaten bu zengin şehirliler sadece çirkin manzaraları örtmeyi düşünürler.</p>

  <p class="calibre2">İatonun dörtbir yanına neden kırmızı sardunya ve nergis diktirmediğine şaşıyorum zaten. Böyle adamların şato sahibi olmalarına izin verilmemeli." Weyman fena halde sinirlenmişti.</p>

  <p class="calibre2">Poirot kendi kendine, bu genç adam Sir George Stubbs'dan hiç hoşlanmıyor, dedi.</p>

  <p class="calibre2">Weyman hâlâ anlatıyordu. "Temel betondan... Üstelik çöküntüler de olmuş. Duvarlar çatlak içinde. Yakında tehlikeli bir hal alacak... En iyisi bunu yıkmalı. Sonra şatonun yakınındaki tepenin üstüne yeni bir pavyon inşa etmeli. Ben bu fikirdeyim. Fakat o inatçı budala kesinlikle söz dinlemiyor."</p>

  <p class="calibre2">Bayan Oliver, "Ya tenis pavyonu ne olacak?" diye sordu.</p>

  <p class="calibre2">Mimar inler gibi bir ses çıkardı. "Çin pagodası tipinde bir şey istiyor. Duvarlarında da ejderhalar olacak! Zira Lady Stubbs, kendisine Çinli şapkalarının yakıştığına inanıyor. Mimarlık ne güçmüş meğer? Zevkli bir şey yaptırmak isteyen insanın parası yok. Parası olanlar ise akla hayale gelmeyecek kadar korkunç şeyleri arzu ediyorlar!"</p>

  <p class="calibre2">Poirot ciddi ciddi, "Sizin hesabınıza üzüldüm," diye mırıldandı.</p>

  <p class="calibre2">Genç adam kaşlarını çattı. "George Stubbs, kendisini ne sanıyor acaba? Savaş sırasında kendisine Galler Bölgesi'nin güvenli bir yerinde donanmada rahat bir iş</p>

  <p class="calibre2">bulmuş. Sonra da konvoylarda çalışmış gibi bir de sakal bırakmış. Daha doğrusu herkes böyle söylüyor. Para içinde yüzüyor... Karun kadar zengin..."</p>

  <p class="calibre2">Bayan Oliver dayanamadı. "Sizin gibi mimarların paralı müşteri bulmaları gerekir. Yoksa işsiz kalırsınız." Kadın şatoya doğru yürüyünce, Poirot ve üzgün mimar onu takip ettiler.</p>

  <p class="calibre2">Weyman acı acı, "Bu işadamları bir şey anlamıyorlar,"</p>

  <p class="calibre2">diye şikâyet etti ve geçerken pavyona bir tekme de attı.</p>

  <p class="calibre2">"Temel çürükse her şey çürük demektir."</p>

  <p class="calibre2">Poirot başını salladı. "Çok doğru söylediniz. Evet, çok doğru söylediniz."</p>

  <p class="calibre2">Biraz ilerleyince şato karşıdan gözüktü. Koyu yeşil ağaçların çevrelediği beyaz bina, bir bakıma güzel sayılırdı. Poirot da bunu belirtecek oldu, fakat mimar hiddetle bağırdı. "Sir George buraya bir bilardo odası ilave etmek istiyor."</p>

  <p class="calibre2">Biraz ileride ufak tefek yaşlı bir kadın, bodur bir ağacı budu-yordu. Onları görünce dönüp nefes nefese yaklaştı. Yorulmuştu. Gülümseyerek, "Yıllardır her şey ihmal edilmiş," dedi. "Hem artık ağaçlardan anlayan birini bulmak o kadar zor ki... Bu tepe mart ve nisanda renk renk çiçeklerle bezenirdi. Fakat bu yıl hiç de öyle olmadı... Kuruyan dalları kesmek..."</p>

  <p class="calibre2">Bayan Oliver fırsatı kaçırmadı. "Sizi tanıştırayım.</p>

  <p class="calibre2">Mösyö Hercule Poirot. Bayan Folliat."</p>

  <p class="calibre2">Yaşlı kadın gülümsedi. "Demek meşhur Mösyö Poirot sizsiniz? Buraya kadar gelip bize yardım edeceğiniz için size müteşekkiriz. Bayan Oliver fevkalade bir oyun düşündü. Bu bizim için yenilik olacak."</p>

  <p class="calibre2">Poirot, kadının son derece nazik tavrını fark ederek şaşırmıştı. Sanki karşısında şatonun sahibesi vardı.</p>

  <p class="calibre2">Saygılı bir şekilde, "Bayan Oliver eski bir dostumdur,"</p>

  <p class="calibre2">diye mırıldandı. "Onun arzusunu yerine getirebildiğim için çok memnunum. Burası çok güzel. İato da fevkalade doğrusu."</p>

  <p class="calibre2"></p>

  <p class="calibre2">Bayan Folliat kaygısız bir tavırla başını salladı.</p>

  <p class="calibre2">"Evet, ailem 1598'den beri burda yaşamış. İato 1700'de kısmen yıkılmış ve tamir edilmiş..."</p>

  <p class="calibre2">İhtiyar kadın çok sakin ve umursamazdı. Poirot, onu daha dikkatle süzdü. Karşısında eski bir tüvit tayyör giymiş olan ufak tefek bir kadın vardı. En fazla ilgiyi çeken de onun parlak mavi gözleriydi. Kır saçlarına file takmıştı. Üstüne başına dikkat etmemişti, ama yine de onda tarifi güç bir şeyler vardı. Onu gören önemli biri sanırdı.</p>

  <p class="calibre2">Birlikte şatoya giderlerken Poirot saygıyla, "Burda yabancıların oturması size ağır geliyor herhalde,"</p>

  <p class="calibre2">diyecek oldu.</p>

  <p class="calibre2">Bayan Folliat cevap verene kadar derin bir sessizlik oldu. Kadının sesi sakin ve ifadesizdi. "Ağır gelen birçok şey var, Bay Poirot."</p>

  <p class="calibre2">BÖLÜM 3</p>

  <p class="calibre2"></p>

  <p class="calibre2">Bayan Folliat şatoya girince Poirot da peşinden gitti.</p>

  <p class="calibre2">İhtiyar kadın soldaki kapılardan birini açtı. Zevkle döşenmiş küçük bir oturma odasından, büyük misafir salonuna geçtiler. Misafir odasında birkaç kişi vardı ve hepsi bir ağızdan konuşuyorlardı.</p>

  <p class="calibre2">Bayan Folliat, "George," dedi. "Mösyö Poirot geldi.</p>

  <p class="calibre2">Kendisi bize yardım edecek. Ona teşekkür etmeliyiz. Mösyö Poirot... Sir George Stubbs."</p>

  <p class="calibre2">Yüksek sesle konuşan Sir George hemen döndü. Kırmızı yüzlü, iriyarı bir adamdı. Üstelik bir de küçük sakalı vardı. Bu yüzden de kararını verememiş bir aktöre benziyordu. Kasabaya yerleşmiş bir asilzade veya sömürgelerden birinden gelmiş bir maceraperest olabilirdi. Michael Weyman'ın sözlerine rağmen bu sakalın donanmayla ilgisi yoktu. Neşeli bir hali vardı ama, küçük gözlerindeki sinsi ifade bunu yalanlıyordu. Bu tesirli bakışlı gözler soluk maviydi.</p>

  <p class="calibre2">Sir George, Belçikalı dedektifi candan bir tavırla selamladı. "Arkadaşınız Bayan Oliver, sizi buraya gelmeye razı ettiği için çok sevindik. Doğrusu Bayan Oliver'ın bu fikrini çok beğendik. Herkes sizi görmeye koşacaktır."</p>

  <p class="calibre2">Dalgın dalgın etrafına baktı. "Hattie." Sesi biraz sertleşti. "Hattie!..."</p>

  <p class="calibre2">Lady Stubbs biraz ilerideki büyük bir koltuğa yerleşmişti. Odadakilere aldırış ettiği yoktu. Koltuğun kenarına dayamış olduğu eline bakarak gülümsüyordu. Elini sağa sola oynattıkça dördüncü parmağındaki iri zümrüt yüzük ışıkta yeşil yeşil parlıyordu.</p>

  <p class="calibre2">İaşırmış bir çocuk gibi başını kaldırarak,</p>

  <p class="calibre2">"Nasılsınız?" diye mırıldandı.</p>

  <p class="calibre2">Poirot, genç kadının elini tutarak saygıyla eğildi.</p>

  <p class="calibre2">Sir George odadakileri tanıtmaya devam etti. "Bayan Masterton."</p>

  <p class="calibre2">Bayan Masterton iriyarı bir kadındı. Nedense Poirot onu yırtıcı bir köpeğe benzetti. Çenesi bir hayli uzun ve kemikliydi. Kanlı gözlerinde de üzüntülü bir ifade vardı.</p>

  <p class="calibre2">Kadın dedektife selam verdikten sonra konuşmasına devam etti. Sesi de bir köpeğin ulumasını andırıyordu. "Çay çadırları hakkındaki saçma tartışmaya bir son vermek gerek, Jim. Biraz kafamızı kullanmalıyız. Budala kadınların arasındaki kavgaları düşünecek olursan panayırın başarısızlığa uğrayacağını anlarsın."</p>

  <p class="calibre2">Karşısındaki adam, kısaca, "Doğru," dedi.</p>

  <p class="calibre2">Sir George tanıştırdı. "Yüzbaşı Warburton."</p>

  <p class="calibre2">Kareli spor bir ceket giymiş olan Warburton nedense insana atlan hatırlatıyordu. Adam gülümseyince, iri beyaz dişleri gözüktü. Sonra tekrar konuşmaya daldı. "Üzülme, ben onu hallederim. Gidip onlarla teker teker konuşurum... Peki, falcı cadın ne olacak? Manolya ağacının yanındaki boşluğa mı kuracağız onu? Yoksa rodedronların yanındaki çim sahaya mı?"</p>

  <p class="calibre2">Sir George, "Bay Legge ve eşi," dedi.</p>

  <p class="calibre2">Yüzü güneşten yanıp soyulmuş, uzun boylu, genç bir adam tatlı tatlı gülümsedi. Kızıl saçlı, çilli, hoş bir kadın olan Bayan Legge de dostça bir tavırla başını salladı. Sonra Bayan Masterton'la konuşmaya devam etti.</p>

  <p class="calibre2">"...Manolyanın yanında olmaz... Bir..."</p>

  <p class="calibre2">"Her şeyi ayırmak lazım... Fakat kuyruk olursa..."</p>

  <p class="calibre2">"...Hem orası daha serin. Yani güneş görmezse..."</p>

  <p class="calibre2">"...Hindistancevizi atış yeri de şatoya uzak olmalı.</p>

  <p class="calibre2">Çocuklar atış yaparken heyecanlanırlar ve..."</p>

  <p class="calibre2">Sir George, "İşte bu da Miss Brewis," diye tanıttı.</p>

  <p class="calibre2">"Hepimizi idare eden de o."</p>

  <p class="calibre2">Miss Brewis üstünde gümüş çay takımı duran masanın başında oturuyordu. Kırkını geçmiş, nazik tavırlı bir kadındı. Çok becerikli bir insan olduğu da belliydi.</p>

  <p class="calibre2">Gülümseyerek, dedektifi süzdü. "Nasılsınız, Mösyö Poirot?</p>

  <p class="calibre2">Trende rahatsız olmadığınızı ümit ederim. Yılın bu aylarında trenler çok kalabalık oluyor. Çay içersiniz sanırım. Çayınıza süt ve şeker koymamı ister misiniz?"</p>

  <p class="calibre2"></p>

  <p class="calibre2">"Biraz süt rica edeceğim, matmazel. Dört tane de şeker." Kadın çayı koyarken ekledi. "Bir hayli işiniz var galiba?"</p>

  <p class="calibre2">"Öyle. Son dakikada yapılması gereken bir sürü iş</p>

  <p class="calibre2">çıktı. Hem artık insanlara da güvenilmiyor. Çadır, iskemle, tabak gibi şeyleri temin etmekte çok zorluk çektik. Daima adamların peşinden koşmak lazım. Bugün öğleye kadar telefonun başından ayrılmadım."</p>

  <p class="calibre2">Sir George, "Askılar ne oldu, Amanda?" diye sordu.</p>

  <p class="calibre2">"Golf sopalarını temin edebildin mi?"</p>

  <p class="calibre2">"Her şey tamam, Sir George. Golf Kulübü'nün müdürü Bay Benson çok nazik bir insan." Poirot'ya çay fincanım uzattı. "Bir sandviç almaz mısınız, Mösyö Poirot. İunlar domatesli... İunlar da kaz ciğerli." Miss Brewis çaya konulan dört şekeri hatırlayarak ilave etti. "Yoksa kremalı pastayı mı tercih edersiniz?"</p>

  <p class="calibre2">Belçikalı dedektif pastayı tercih ederdi tabi.</p>

  <p class="calibre2">Tabaktan en tatlı ve yapışkanını seçti.</p>

  <p class="calibre2">Pastayı çay tabağına koyup ev sahibesinin yanına oturdu. Genç kadın hâlâ elini oynatıp ışıkta parlayan büyük zümrüdü seyrediyordu. Başını kaldırarak bir çocuk gibi neşeli bir şekilde dedektife gülümsedi.</p>

  <p class="calibre2">"Bakın. Ne güzel değil mi?"</p>

  <p class="calibre2">Poirot dikkatle genç kadını incelemekteydi. Hattie başına morumsu kırmızı renkte parlak hasırdan bir Çinli şapkası giymişti. İapkanın kızıllığı kadının soluk beyaz tenine vuruyordu. Hattie Stubbs bir hayli makyaj yapmıştı. İngiliz kadınlarının bu kadar boyandığı görülmemişti doğrusu. Kirpiklerine fazla miktarda rimel sürmüş, dudaklarını siklamen rengine boyamıştı. Beyaz cildiyle bir tezat oluşturuyordu bu. İapkanın altından gözüken düz siyah saçları pırıl pırıl parlıyordu. Egzotik bir güzelliği vardı bu kadının. İngiltere'de bir evin misafir odasına yerleştirilmiş tropik bir çiçeğe benziyordu. Fakat Poirot'yu asıl şaşırtan Hattie'nin gözleri oldu. Küçük bir çocuğunki gibi ifadesiz ve boş</p>

  <p class="calibre2">bakışlıydı bu gözler.</p>

  <p class="calibre2">Kadın soruyu da çocuksu bir edayla sormuştu. Belçikalı da ona aynı şekilde karşılık verdi. Sanki karşısında bir çocuk vardı. "Evet, çok güzel bir yüzük."</p>

  <p class="calibre2">Hattie Stubbs memnun oldu. Sanki gizli bir şey söyleyecekmiş gibi sesini alçaltarak, "Dün verdi bunu, George," diye fısıldadı. "Zaten bana çok hediye veriyor.</p>

  <p class="calibre2">George çok iyi bir insan."</p>

  <p class="calibre2"></p>

  <p class="calibre2">Poirot tekrar yüzüğe ve iskemlenin yanına dayanmış</p>

  <p class="calibre2">olan ele baktı. Tırnaklar çok uzundu ve morumsu bir kırmızıya boyanmıştı.</p>

  <p class="calibre2">Hattie Stubbs'un hiçbir iş yapmadığı bu tırnaklardan da belliydi. Ona nadir bir çiçek de denilemezdi. Genç kadın daha çok yapma bir çiçeğe benziyordu.</p>

  <p class="calibre2">Poirot hayranlıkla etrafına bakarak, "Bu oda çok güzel, madam," dedi.</p>

  <p class="calibre2">Lady Stubbs pek aldırmadı. "Herhalde öyledir."</p>

  <p class="calibre2">Kadın hâlâ parmağındaki yüzükle meşguldü. Başını bir yana eğmiş, elini oynattıkça zümrütten çıkan renkli ışıklara bakıyordu. Samimi bir tavırla mırıldandı.</p>

  <p class="calibre2">"Görüyor musunuz? Zümrüt bana göz kırpıyor."</p>

  <p class="calibre2">Hattie katıla katıla gülmeye başlayınca Poirot'nun tüyleri ürperdi. Normal bir insanın kahkahası değildi bu.</p>

  <p class="calibre2">Sir George karşı taraftan, "Hattie!" diye seslendi.</p>

  <p class="calibre2">Adamın sesi müşfik olmakla beraber emrediciydi. Lady Stubbs hemen sustu.</p>

  <p class="calibre2">Poirot konuşabilmek için aklına ilk gelen konuyu açtı.</p>

  <p class="calibre2">"Devonshire çok güzel bir yer. Öyle değil mi?"</p>

  <p class="calibre2">Lady Stubbs yüzünü buruşturdu. "Gündüzleri güzel.</p>

  <p class="calibre2">Yağmur yağmazsa sorun yok. Fakat burda hiç gece kulübü açmamışlar."</p>

  <p class="calibre2">"Anlıyorum. Demek gece kulüplerinden hoşlanıyorsunuz?"</p>

  <p class="calibre2">Genç kadın heyecanla, "Evet," diye cevap verdi.</p>

  <p class="calibre2">"Peki, neden gece kulüplerini bu kadar seviyorsunuz?"</p>

  <p class="calibre2">"Kulüpte müzik var. Dans ediyorum. Hem en güzel elbiselerimi giyip yüzüklerimi, bileziklerimi takıyorum.</p>

  <p class="calibre2">Öbür kadınların da güzel elbiseleri ve elmasları var. Ama hiçbirininki benimkiler kadar mükemmel değil." Genç kadın memnuniyetle gülümsedi. Poirot, ona acıdığını hissetti.</p>

  <p class="calibre2">"Demek bunlardan çok hoşlanıyorsunuz?"</p>

  <p class="calibre2">"Evet... Kumarhaneleri de severim. Neden İngiltere'de kumarhane yok?"</p>

  <p class="calibre2">Poirot, "Bunu ben de çok merak ederim," diye içini çekti. "Galiba İngilizlerin karakterine uymayan bir şey bu."</p>

  <p class="calibre2">Hattie Stubbs boş gözlerle dedektife baktı ve sonra ona doğru eğildi. "Bir seferinde Monte Carlo'da altmış</p>

  <p class="calibre2">bin frank kaybetmiştim. Paramı yirmi yedi numaraya oynamıştım..."</p>

  <p class="calibre2">"Herhalde çok heyecanlanmışsınızdır, madam?"</p>

  <p class="calibre2">"Evet, evet. George oynamam için bana para veriyor.</p>

  <p class="calibre2">Fakat ben çoğu zaman kaybediyorum."</p>

  <p class="calibre2"></p>

  <p class="calibre2">Çok üzülmüşe benziyordu.</p>

  <p class="calibre2">Poirot, "Vah, vah," diyecek oldu.</p>

  <p class="calibre2">"Ziyanı yok. Nasıl olsa George'un parası var. Çok zengin o. Zengin olmak iyi bir şey. Öyle değil mi?"</p>

  <p class="calibre2">Dedektif nazik bir tavırla, "Evet, çok hoş," diye cevap verdi.</p>

  <p class="calibre2">"Zengin olmasaydım belki Amanda'ya benzerdim." Çay masasının başında oturan Miss Brewis'i sakin sakin süzdü.</p>

  <p class="calibre2">"Çok çirkin bir kadın. Öyle değil mi?"</p>

  <p class="calibre2">O sırada Miss Brewis başını kaldırarak Poirot'nun oturduğu tarafa baktı. Lady Stubbs yüksek sesle konuşmamıştı, ama dedektif sekreterin bu sözleri duymuş</p>

  <p class="calibre2">olabileceğini düşündü. Başını çevirince bu kez Yüzbaşı Warburton'la göz göze geldi. Yüzbaşının bakışları alaycıydı.</p>

  <p class="calibre2">Dedektif güç bela konuyu değiştirdi. "Yarınki eğlence için hazırlandınız mı?"</p>

  <p class="calibre2">Hattie dudak büktü. "Hayır, hayır, böyle tatsızlıklardan hoşlanmam. Budalalık. Hem hizmetçilerle bahçıvanlar var. Hazırlıkları onların yapması gerekmez mi?"</p>

  <p class="calibre2">"Sevgili yavrum." Bayan Folliat gelip yanlarındaki divana oturmuştu. "Adadaki çiftliğinde şartlar başka tabi. Sen o şekilde büyümüşsün. Fakat artık İngiltere'de böyle şeyler yok. Keşke yine eskisi gibi olsaydı."</p>

  <p class="calibre2">Lady Stubbs omuz silkti. "Budalalıktan başka bir şey değil bu. İnsan her şeyi kendisi yapacak olduktan sonra zenginliğin ne faydası var?"</p>

  <p class="calibre2">Bayan Folliat, genç kadına gülümsedi. "Bazı insanlar bundan zevk alır. Örneğin ben işten hoşlanırım. Her şeyi değilse bile bir kısmını kendim yapmak isterim. Örneğin bahçeyle meşgul olmasını severim. Sonra yarın yapılacak eğlenceye de katılmak isterim tabi."</p>

  <p class="calibre2">Lady Stubbs ümitle, "Bir parti gibi eğlenceli olacak mı?" diye sordu.</p>

  <p class="calibre2">"Evet, bir parti gibi kalabalık olacak. Bir sürü insan gelecek."</p>

  <p class="calibre2">"Ascot yarışları gibi mi? Yani kadınlar geniş kenarlı şapkalar giyecekler mi? Herkes şık olacak mı?"</p>

  <p class="calibre2">Bayan Folliat, "Hayır, pek Ascot'a benzemeyecek," diye mırıldandı. "Fakat böyle şeylerden zevk almaya çalışmalısın, Hattie. Örneğin çay saatine kadar yatağında yatacak yerde, bu sabah bize yardım edebilirdin."</p>

  <p class="calibre2"></p>

  <p class="calibre2">Hattie somurttu. "Başım ağrıyordu." Sonra birdenbire Bayan Folliat'a gülümsedi. Nedense kızmaktan vazgeçmişti.</p>

  <p class="calibre2">"Ama yarın iyi olacağım. Ne isterseniz yapacağım."</p>

  <p class="calibre2">"Çok teşekkür ederim, yavrum."</p>

  <p class="calibre2">"Hem giyecek yeni bir elbisem var. Daha bu sabah geldi. Haydi yukarıya gidip elbiseme bakalım."</p>

  <p class="calibre2">Bayan Folliat'ın tereddüt ettiğini görünce ayağa kalkarak ısrara başladı. "Gelmeniz gerek. Çok güzel bir elbise... Hemen gelin!"</p>

  <p class="calibre2">"Pekâlâ." Bayan Folliat hafifçe gülerek kalktı.</p>

  <p class="calibre2">Hattie'nin peşinden yürüdü. Uzun boylu genç kadının peşinden giden Bayan Folliat'ın yüzündeki ifadeyi gören Poirot şaşırmıştı. Biraz önce gülen kadının çehresinde son derece bezgin bir ifade belirmişti. Sanki Bayan Folliat, kendini müdafaadan vazgeçmiş ve maskesini çıkarmıştı. Belki de kadının büyük bir derdi vardı. Belki de bir hastalığa tutulmuştu. Birçok kadın gibi bundan söz etmek istemiyordu. Poirot merhametten veya kendisine acınmasından hoşlanacak bir kadın değil, o, diye düşündü.</p>

  <p class="calibre2">Yüzbaşı Warburton gelip Hattie'den boşalan koltuğa yerleşti. O da gözlerini iki kadının çıktığı kapıya dikmişti. Fakat nedense Bayan Folliat'dan söz etmedi.</p>

  <p class="calibre2">Hafifçe gülerek, "Nefis bir yaratık değil mi?" dedi. Sir George, Bayan Masterton ve Bayan Oliver'ın balkon kapısından çıktıklarını görmüştü. "İhtiyar George Stubbs'un başını fena halde döndürdü. Kadını çok şımartıyor. Mücevherler, vizonlar ve kadınların hoşlanacağı her şeyi alıyor. George, kadının kafadan sakat olduğunu bilmiyor mu acaba? İşte bunu bir türlü anlayamadım. Belki de George buna aldırmıyor. Zaten işadamları zeki kadınlardan pek hoşlanmazlar."</p>

  <p class="calibre2">Dedektif merakla sordu. "Kadının milliyeti nedir?"</p>

  <p class="calibre2">"Güney Amerika'dan geldiğini sanıyordum. Ama galiba Karayipliymiş. Hani şu şeker ve rom çıkan adalardan birinden... Ordaki eski ailelerden birinin kızıymış.</p>

  <p class="calibre2">Kendisinde zenci kanı yok tabi. Sadece o adalarda akrabalar birbirleriyle evleniyor sanırım. Kadının geri zekâlı olmasının sebebi de bu."</p>

  <p class="calibre2">Bayan Legge de yanlarına geldi. "Buraya bak, Jim. Bana yardım etmen gerek. Çadırı önce kararlaştırdığımız yere kurmalıyız. Yani rodedronların yanındaki çimenliğe...</p>

  <p class="calibre2">Başka yer olmaz."</p>

  <p class="calibre2">"Bayan Masterton bu fikirde değil."</p>

  <p class="calibre2">"O halde kendisini ikna edersin."</p>

  <p class="calibre2"></p>

  <p class="calibre2">Yüzbaşı Warburton sinsice güldü. "Bayan Masterton benim patronum."</p>

  <p class="calibre2">"Senin patronun Wilfred Masterton. Milletvekili olan."</p>

  <p class="calibre2">"Orası doğru ama aslında patron, karısı. Bundan emin olabilirsin."</p>

  <p class="calibre2">Sir George camlı kapıdan içeriye girdi. "Burda miydin, Sally? Sana ihtiyacımız var. Kadınlar, pastayı kimin satacağına, sandviçleri kimin yapacağına karar veremediler. Nerdeyse kavga edecekler. Yünlü kumaş</p>

  <p class="calibre2">kısmının yerine meyveleri kimin getirdiğini tartışıyorlar. Amy Folliat nerde? Bu kadınları ancak o yatıştırabilir."</p>

  <p class="calibre2">"Hattie'yle yukarıya çıktı."</p>

  <p class="calibre2">"Ya, öyle mi?"</p>

  <p class="calibre2">Sir George ne yapacağını bilemezmiş gibi etrafına bakındı. Miss Brewis biletleri doldurmaktan vazgeçip yerinden fırlayarak, "Bayan Folliat'ı şimdi çağırırım,"</p>

  <p class="calibre2">diye atıldı.</p>

  <p class="calibre2">"Teşekkür ederim, Amanda."</p>

  <p class="calibre2">Miss Brewis odadan çıktı.</p>

  <p class="calibre2">Sir George mırıldandı. "Biraz daha dikenli tel almamız lazım."</p>

  <p class="calibre2">"Panayır için mi?"</p>

  <p class="calibre2">"Hayır, hayır, bizim koruyla Hoodown Park arasına germek için. Eski tel kopmuş. İşte ordan giriyorlar."</p>

  <p class="calibre2">"Kim giriyor?"</p>

  <p class="calibre2">Sir George, "Öğrenciler," diye bağırdı.</p>

  <p class="calibre2">Sally Legge güldü. "Sen tıpkı eşeklerle uğraşan Betsy Trotwood'a benziyorsun?"</p>

  <p class="calibre2">Sir George, "Betsy Trotwood mu?" dedi. "O da kim?"</p>

  <p class="calibre2">"Dickens'ın bir kahramanı."</p>

  <p class="calibre2">"Ha, Dickens. Vaktiyle Pickwick'i okumuştum. Fena değildi. Hiç fena değildi. Buna pek şaşırmıştım. Ama ciddi konuşacak olursak arazime giren insanlardan bıktım.</p>

  <p class="calibre2">Bu Öğrenci Yurdu münasebetsizliği başladığından beri rahatımız kalmadı. İlk fırsatta şatonun arazisine dalıyorlar. Üstelik akla hayale gelmeyecek gömlekler giyiyorlar. Bu sabah bir gencin sırtında üstü kaplumbağa ve türlü yaratıklarla dolu bir gömlek vardı. Bir an fazla içip hayal gördüğümü sandım... Üstelik yansı İngilizce de konuşamıyor. Bir şeyler mırıldanıyorlar." Yüzünü buruşturdu. '"Hemen 'lütfen... Bu yol... vapur iskelesi mi?' diyorlar. 'Hayır,' diye bağırıp serserileri korudan çıkarıyorum. Fakat yansı sözlerimi anlamayıp gözlerini kırpıştıra kırpıştıra, yüzüme bakıyor. Kızlar da kıkır kıkır gülüyorlar. İçlerinde her milletten insan var.</p>

  <p class="calibre2">İtalyan, Yugoslav, Hollandalı, Finlandiyalı... Belki Eskimolar bile geliyor..." Kaşlarını çattı. "Yansının komünist olduğundan da şüphem yok."</p>

  <p class="calibre2">Bayan Legge, "Aman George," dedi. "Yine komünistlerden başlama. Seninle gelip o kadınların arasını bulmaya çalışayım." Genç kadın camlı kapıdan çıkarken omzunun üstünden seslendi. "Haydi, Jim. Gel seni de paralasınlar."</p>

  <p class="calibre2">"Pekâlâ. Yalnız ben önce Mösyö Poirot'ya Cinayet Oyunu hakkında açıklama yapmak istiyorum. Zira kazananlara hediyeleri o dağıtacak."</p>

  <p class="calibre2">"Bunu daha sonra yapabilirsin."</p>

  <p class="calibre2">Belçikalı nazik bir tavırla, "Sizi burda bekleyeceğim," diye lafa karıştı.</p>

  <p class="calibre2">Odaya bir sessizlik çökmüştü. Alec Legge bacaklarını uzatarak koltuğa yaslandı ve içini çekti. "Ah bu kadınlar?" Başını çevirerek pencereden baktı. "Üstelik kimsenin aldırış etmediği bir eğlence için birbirlerine giriyorlar."</p>

  <p class="calibre2">Poirot, "Fakat bazıları için bu çok mühim," diyecek oldu.</p>

  <p class="calibre2">"Neden insanlar akıllarını başlarına toplamıyorlar?</p>

  <p class="calibre2">Neden düşünemiyorlar? İu dünyanın girdiği çıkmaza bakın.</p>

  <p class="calibre2">Bu dünyada yaşayanların durmadan intihar ettiğini anlayamıyorlar mı?"</p>

  <p class="calibre2">Belçikalı bu soruya bir cevap beklenmediğini fark etmişti. Onun için başını sallamakla yetindi.</p>

  <p class="calibre2">"Vakit varken bir şey yapmadığımız takdirde..." Alec Legge birdenbire sustu. Yüzü hiddetten kırışmıştı. "Evet, evet ne düşündüğünüzü biliyorum. Diğerleri gibi benim sinirli olduğumu, çıldırdığımı sanıyorsunuz. O Tanrı'nın belası doktorlar gibi düşünüyorsunuz. Bana dinlenmemi ve hava değişikliği tavsiye ettiler. Bu yüzden Sally'yle buraya gelip üç ay için Mili Villası'nı tuttuk.</p>

  <p class="calibre2">Doktorların tavsiyelerini yerine getirdim. Balık tutup yüzdüm, yürüyüşe çıktım ve güneşlendim..."</p>

  <p class="calibre2">Poirot nazik bir tavırla, "Güneşlendiğinizi fark ettim," diye mırıldandı.</p>

  <p class="calibre2">Alec'in eli, derisi soyulmuş yüzüne gitti. "Binde bir rastlanan İngiliz yazının eseri bu. Fakat bunun ne faydası var? Gerçekten kaçmakla bir şey elde edemezsiniz ki."</p>

  <p class="calibre2"></p>

  <p class="calibre2">"Hayır, kaçmanın hiç faydası yoktur."</p>

  <p class="calibre2">"Hele böyle sakin bir yere gelince her şeyi daha iyi tahlil edebiliyorsunuz. Bu memlekette yaşayan insanların korkunç uyuşukluğu da iyice ortaya çıkıyor. Bir hayli zeki olmasına rağmen Sally de onlardan farksız. Karım,</p>

  <p class="calibre2">'Aldırma,' diyor. Buna deli oluyorum. 'Neden aldırıyorsun sanki?'Aldırma."</p>

  <p class="calibre2">"Ben de merak ettim. Neden aldırıyorsunuz?"</p>

  <p class="calibre2">"Aman Tanrım! Siz de mi?"</p>

  <p class="calibre2">"Hayır, hayır, size nasihat etmiyorum. Sadece cevabınızı öğrenmek istedim."</p>

  <p class="calibre2">"Birinin bir şey yapması gerektiğini anlamıyor musunuz?"</p>

  <p class="calibre2">"O biri siz misiniz?"</p>

  <p class="calibre2">"Hayır, hayır, ben değilim. Böyle zamanlarda işi şahsiyete dökmemek lazım."</p>

  <p class="calibre2">"Ben bu fikirde değilim. Sizin dediğiniz gibi 'Bu zamanlarda' bile insan şahsiyetinden sıyrılamaz."</p>

  <p class="calibre2">"Ama olmaması gerek! Sıkıntılı anlarda, ölüm kalım sorunlarında insan önemsiz hastalıklarını veya dertlerini düşünemez."</p>

  <p class="calibre2">"Bu konuda tamamen yanıldığınızı söylemek isterim.</p>

  <p class="calibre2">İkinci Dünya Savaşı'nda müthiş bir hava akınında ölümden ziyade ayağımın küçük parmağındaki nasırın verdiği acıyı düşünüyordum. O zaman bu duruma ben de şaştım. Kendi kendime, düşün, dedim. İu anda ölüm gelebilir. Ama hâlâ nasırımı düşünüyordum. Ölüm korkusu arasında bir de can acısı çektiğim için adeta talihime küstüm. Bunun sebebi basit. Öleceğimi sandığım için en küçük şahsi bir sorun bile benim için mühim olmuştu. Vaktiyle bir kazada bacağı kırılmış bir kadın görmüştüm. Yerde yatan kadın çorabının kaçtığını görmüş, ağlıyordu."</p>

  <p class="calibre2">"Bu da, kadınların budala olduklarını gösterir."</p>

  <p class="calibre2">"Bu sadece insanların ne olduğunu gösterir. Belki de insanın kendisiyle ilgilenmesi nesillerin devamını sağlamıştır."</p>

  <p class="calibre2">Alec Legge alaycı bir tavırla güldü. "Bazen bunu düşünüp üzülüyorum. Keşke nesiller ortadan kalksaydı."</p>

  <p class="calibre2">Poirot devam etti. "Savaş sırasında metrolarda bir yazı vardı. 'Her şey sana dayanır.' Bunu ileri gelen bir ruhani lider düşünmüş sanırım. Fakat bana kalırsa bu tehlikeli ve tatsız bir düşünce. Zira doğru değil, örneğin her şey A kasabasında yaşayan Bayan A'ya bağlı değildir. Kadın böyle düşünecek olursa bu onun karakterine uymaz. Zira kadın dünya işlerinde oynayacağı rolü hayal ederken, emekleyen çocuğu ocaktaki çaydanlığı deviriverir."</p>

  <p class="calibre2">"Siz biraz eski fikirlisiniz sanırım. Bir de sizin sloganınızı dinleyelim."</p>

  <p class="calibre2">"Böyle bir şeye lüzum yok. Zira eski bir İngiliz sözü var. Bu da benim için yeterli."</p>

  <p class="calibre2">"Neymiş bu?"</p>

  <p class="calibre2">"Tanrı ya güven ve barutunu da kuru tut."</p>

  <p class="calibre2">"Vay, vay, vay..." Alec Legge hafifçe gülümsedi.</p>

  <p class="calibre2">"Sizden böyle bir şey beklemezdim. Bu memlekette ne yapılmasını isterdim biliyor musunuz?"</p>

  <p class="calibre2">Poirot tebessüm ederek, "İiddete ihtiyaç gösteren tatsız bir şey herhalde," diye cevap verdi.</p>

  <p class="calibre2">Fakat Alec Legge çok ciddiydi. "Geri zekâlı insanların, kafaları çalışmayan mahlukların hemen ortadan kaldırılmasını isterdim. Böylece bunların çoğalmasına engel olurdum. Bir nesil bile olsa sadece zekilerin üremesinden ne sonuç alınırdı? Bunu düşünebiliyor musunuz?"</p>

  <p class="calibre2">Dedektif dudak büktü. "Sinir hastalıkları koğuşlarındaki hastaların sayısı bir hayli artardı sanırım. Bir bitkinin hem çiçeği, hem de kökü olmalıdır, Bay Legge. Çiçekler ne kadar iri ve güzel olurlarsa olsunlar, kökleri mahvederseniz her şey biter. Bir daha çiçek olmaz. Lady Stubbs'u da ölüm odasına gönderir miydiniz?"</p>

  <p class="calibre2">"Tabi. Böyle bir kadının ne faydası var? İimdiye kadar topluma ne vermiş o? Kürk, elmas ve elbiseden başka bir şey düşünebiliyor mu? Dediğim gibi bu kadının ne faydası var."</p>

  <p class="calibre2">Poirot tatlı tatlı, "Siz ve ben Lady Stubbs'dan çok akıllıyız," diye mırıldandı. "Fakat maalesef onun gibi güzelliğimizle bir yeri süsleyemiyoruz."</p>

  <p class="calibre2">"Süslemek mi?..." Alec hiddetle lafa başlamıştı. Fakat Bayan Oliver'la Yüzbaşı Warburton camlı kapıdan girince sustu.</p>

  <p class="calibre2"></p>

  <p class="calibre2">BÖLÜM 4</p>

  <p class="calibre2"></p>

  <p class="calibre2">Bayan Oliver nefes nefese, "Mösyö Poirot," dedi.</p>

  <p class="calibre2">"Cinayet Oyunu'nun ipuçları ve kanıtlarını görmeniz gerek."</p>

  <p class="calibre2">Dedektif ayağa kalkarak onları takip etti.</p>

  <p class="calibre2"></p>

  <p class="calibre2">Üçü holden geçip büro olarak kullanılan küçük bir odaya girdiler.</p>

  <p class="calibre2">Yüzbaşı Warburton eliyle çuha kaplı bir oyun masasını işaret etti. "Öldürücü silahlar sol tarafta." Küçük bir tabanca, üstünde pas rengi bir leke olan bir kurşun boru parçası, etiketinde "zehir" yazılı mavi bir şişe, uzun bir kordon, bir enjektör masada duruyordu.</p>

  <p class="calibre2">Bayan Oliver, "Bunlar silahlar," diye açıkladı.</p>

  <p class="calibre2">"İunlar da şüpheliler."</p>

  <p class="calibre2">Poirot, kadının uzattığı kartı merakla okudu.</p>

  <p class="calibre2"></p>

  <p class="calibre2">İÜPHELİLER:</p>

  <p class="calibre2">Estelle Glynne - Güzel ve esrarlı genç bir kadın.</p>

  <p class="calibre2">Kendisi kasabaya yerleşmiş bir asilzadenin yanında kalmaktadır.</p>

  <p class="calibre2">Albay Blunt - Kasabada yaşayan asilzade. Joan Blunt'ın kızı.</p>

  <p class="calibre2">Peter Gaye - Joan'ın kocası olan genç atom bilgini.</p>

  <p class="calibre2">Miss Willing - Kâhya kadın.</p>

  <p class="calibre2">Quiett - Bir uşak.</p>

  <p class="calibre2">Maya Stavisky - Yurda gelen bir öğrenci kız.</p>

  <p class="calibre2">Esteban Loyola - Davetsiz misafir.</p>

  <p class="calibre2"></p>

  <p class="calibre2">Poirot birkaç defa gözlerini kırpıştırdıktan sonra, şaşkın şaşkın kadına baktı. "Fevkalade şahıslar seçmişsiniz. Fakat bir şey sormama izin verin, madam?</p>

  <p class="calibre2">Oyuna giren yarışmacı ne yapacak?"</p>

  <p class="calibre2">Yüzbaşı Warburton, "Kartın arka tarafına bakın," diye atıldı.</p>

  <p class="calibre2">Belçikalı dedektif, kartı çevirince diğer yazıları da gördü:</p>

  <p class="calibre2"></p>

  <p class="calibre2">İsim ve adres:</p>

  <p class="calibre2">Cinayetin nasıl olduğu:</p>

  <p class="calibre2">Katilin adı:</p>

  <p class="calibre2">Kullanılan silah:</p>

  <p class="calibre2">Cinayet yeri ve zamanı:</p>

  <p class="calibre2">Bu sonuca varmanızın sebebi:</p>

  <p class="calibre2"></p>

  <p class="calibre2"></p>

  <p class="calibre2">Yüzbaşı Warburton çabucak açıkladı. "Oyuna giren herkes bu kartlardan bir tane alacak... Bundan başka onlara ipuçlarını kaydetmeleri için birer küçük defter ve kurşunkalem de vereceğiz. Altı ipucu var. Define Arama Oyunu'nda olduğu gibi bir ipucunu bulunca diğerini arayacaklar. Silahlar da şüphelenilecek yerlere gizlenecek. İşte ilk ipucu burda. Bir fotoğraf. Herkese bu fotoğraftan birer tane verilecek."</p>

  <p class="calibre2">Poirot küçük fotoğrafı aldı. Kaşlarını çatarak bunu dikkatle inceledi. Sonra tersine çevirip baktı. Yine de bir şey anlamadı. Warburton bir kahkaha attı. "Fevkalade bir fotoğraf hilesi, değil mi? Ne olduğunu anladığınız takdirde iş çok kolaylaşıyor."</p>

  <p class="calibre2">Dedektif, "Demir parmaklıklı bir pencere mi?" diye sordu.</p>

  <p class="calibre2">"Biraz benzediğini itiraf etmem lazım. Hayır, bu bir tenis ağından bir parça."</p>

  <p class="calibre2">"Ya!" Poirot tekrar fotoğrafa baktı. "Evet, dediğiniz gibi... Ne olduğu söylendiği zaman insan hemen anlayıveriyor."</p>

  <p class="calibre2">Warburton, "Birçok şey görüş tarzınıza bağlıdır," diye güldü.</p>

  <p class="calibre2">"Bu sözde derin bir gerçek gizli."</p>

  <p class="calibre2">"İkinci ipucu tenis ağının tam ortasına rastlayan toprağa gömülmüş kutuda. Bu kutuya şu boş zehir şişesiyle bir de şişe mantarı koyacağız."</p>

  <p class="calibre2">Bayan Oliver, "Yalnız şişe kapaklı," diye açıkladı.</p>

  <p class="calibre2">"Onun için asıl ipucu mantar."</p>

  <p class="calibre2">"Sizin fevkalade zeki olduğunuzu biliyorum, madam, fakat yine de bu işi anlamadığımı..."</p>

  <p class="calibre2">Kadın, dedektifin sözünü kesti. "Ama bir de hikâye var tabi. Hani dergilerdeki yazı dizilerinin başına konulan cinsten bir özet." Yüzbaşı Warburton'a döndü. "Broşürler sizde mi?"</p>

  <p class="calibre2">"Daha matbaadan gelmedi."</p>

  <p class="calibre2">"Fakat söz vermişlerdi!"</p>

  <p class="calibre2">"Biliyorum, biliyorum. Herkes daima söz veriyor.</p>

  <p class="calibre2">Broşürler akşamüstü saat on sekizde hazır olacakmış.</p>

  <p class="calibre2">Arabayla gidip alacağım."</p>

  <p class="calibre2">"Mükemmel." Bayan Oliver derin derin içini çekerek Poirot'ya baktı. "Bu hesaba göre konuyu size anlatmam gerekecek. Yalnız ben hikâye anlatmasını pek beceremem.</p>

  <p class="calibre2">Her şeyi yazıyla kolayca anlatabiliyorum, ama konuştuğum zaman işi karmakarışık ediyorum. Zaten bu yüzden tasarladığım roman konularını kimseye anlatmam. Zira buna kalkacak olursam karşımdakiler yüzüme bakıp 'İey, evet...' diyorlar. 'İyi ama ben pek bir şey anlamadım.</p>

  <p class="calibre2">Bundan nasıl roman olur?' İşte bu yüzden kimseye bir şey anlatmamaya alıştım. Beni dinleyenlerin sözleri daima maneviyatımı bozuyor. Halbuki düşüncelerimi yazdığım zaman mükemmel bir roman oluyor." Bayan Oliver sustu.</p>

  <p class="calibre2">Derin bir nefes aldıktan sonra devam etti. "İşte konu şu... Peter Gaye adında bir atom bilgini var. Adamın komünistlerden para aldığından şüphe ediyorlar. Peter, Joan Blunt adında bir kızla evlenmiş. İlk karısı da ölmüş</p>

  <p class="calibre2">ama aslında sağmış. Kadın çıkıp geliyor. Zira o bir gizli ajanmış veya değilmiş. Yani kadın aslında bir otostopçu ve öğrenci yurduna geliyor. Bu arada bilginin karısı Loyola denilen adamla sevişiyor. Loyola da Maya'yla buluşmak veya kadını gözetlemek için geliyor. Sonra kâhyanın veya uşağın yollamış olduğu bir şantaj mektubu var. Tabanca da kaybolmuş. İantaj mektubunun kime gönderildiği de meçhul. Enjektör de akşam yemeğinde ortaya çıkmış ve sonra kaybolmuş..."</p>

  <p class="calibre2">Bayan Oliver dedektifin neler düşündüğünü hissederek, birdenbire durdu. Poirot'ya acırmış gibi bir tavırla,</p>

  <p class="calibre2">"Biliyorum," diye mırıldandı. "Anlattıklarımdan bir şey anlayamadınız. Fakat aslında hiç de karışık değil.</p>

  <p class="calibre2">Kafamda her şey yerli yerinde. Broşürdeki özeti okuyunca bana hak vereceksiniz. Hem zaten aslında hikâyenin önemi de yok, değil mi? Yani bu sizin için önemli değil. Siz sadece hediyeleri vereceksiniz. Doğrusu bunlar çok hoş.</p>

  <p class="calibre2">Birinciye tabanca biçiminde gümüş bir tabaka verip bu cinayeti çözdüğü için kendisini tebrik edecek ve çok zeki olduğunu söyleyeceksiniz."</p>

  <p class="calibre2">Poirot böyle bir cinayeti çözecek insanın çok zeki olması gerektiğini düşündü. Hatta, bu cinayeti çözebilecek birinin bulunabileceğinden bile emin değildi.</p>

  <p class="calibre2">Cinayet Oyunu'nun konusu sisler arasında kalmış gibi geliyordu ona.</p>

  <p class="calibre2">Yüzbaşı Warburton saatine bir göz atıp neşeli bir şekilde güldü. "Eh, artık ben de matbaaya gidip broşürleri alayım."</p>

  <p class="calibre2">Bayan Oliver içini çekti. "Ya basılmamışsa?..."</p>

  <p class="calibre2">"Yok, yok hepsi hazır. Matbaaya telefon ettim. Haydi hoşça kalın." Odadan çıktı.</p>

  <p class="calibre2">Kadın hemen Poirot'nun kolunu yakalayarak, "Ne dersiniz," diye fısıldadı.</p>

  <p class="calibre2">"Ne var?"</p>

  <p class="calibre2">"Bir şey öğrendiniz mi? Ya da birini yakaladınız mı?"</p>

  <p class="calibre2">Poirot sitem eder gibi, "Herkes ve her şey normal gözüktü bana," diye cevap verdi.</p>

  <p class="calibre2">"Normal mi?"</p>

  <p class="calibre2"></p>

  <p class="calibre2">"Belki kelimeyi yanlış seçtim. Lady Stubbs tam anlamıyla normalin altında bir yaratık. Bay Legge de bana anormalmiş gibi geldi."</p>

  <p class="calibre2">Bayan Oliver sabırsız bir tavırla, "Onun bir şeyi yok," diye atıldı. "Sadece bir sinir krizi geçirmiş."</p>

  <p class="calibre2">"Herkes biraz sinirli gözüküyor. Bu tip eğlencelerde heyecan, genel bir yorgunluk ve sinirlilik hali normal sayılır. Siz bana bir ipucu ve..."</p>

  <p class="calibre2">Kadın yine dedektifin kolunu yakaladı. "Hişt!... Biri geliyor."</p>

  <p class="calibre2">Poirot bu tıpkı kötü bir melodrama benziyor, diye düşündü. Fena halde sinirlenmişti.</p>

  <p class="calibre2">Miss Brewis kapıda belirdi. Kadının nazik ifadeli yüzünde bir tebessüm belirmişti. "Nihayet sizi buldum, Mösyö Poirot. Odanızı göstermek için sizi arıyordum."</p>

  <p class="calibre2">Sekreter, dedektifi yukarı kata çıkarıp nehre bakan geniş bir odaya soktu. "Banyo tam karşıda, Mösyö Poirot.</p>

  <p class="calibre2">Sir George şatoya birkaç banyo daha ilave etmekten söz edip duruyor, fakat bunu yaptığı takdirde maalesef odalar biraz küçülecek. Burda rahatsız olmayacağınızı ümit ederim."</p>

  <p class="calibre2">"Teşekkür ederim, matmazel." Poirot memnuniyetle küçük kitaplığa, yatağın başucundaki lambaya ve komodin üstündeki bisküvi kutusuna baktı. "Bu evde her şey fevkalade bir şekilde düzenlenmiş. Acaba sizi mi yoksa güzel ev sahibesini mi tebrik etmeliyim?" Miss Brewis acı bir sesle, "Lady Stubbs vaktini güzel olmak için harcar,"</p>

  <p class="calibre2">diye cevap verdi.</p>

  <p class="calibre2">Dedektif gülümsedi. "Etrafı süsleyen bir kadın."</p>

  <p class="calibre2">"Olabilir."</p>

  <p class="calibre2">"Fakat diğer bakımlardan belki de pek..." Durakladı.</p>

  <p class="calibre2">"Pardon. Galiba gevezelik ettim. Konuşulmaması gereken bir konuyu açtım galiba?"</p>

  <p class="calibre2">Miss Brewis sakin sakin Poirot'yu süzdü. "Lady Stubbs ne yaptığını gayet iyi biliyor. Dediğiniz gibi yalnız güzel ve süslü değil, aynı zamanda son derece zeki bir insan."</p>

  <p class="calibre2">Kadın, Poirot'nun konuşmasını beklemeden dönüp odadan çıktı. Dedektif şaşırmıştı. Demek becerikli sekreter, Lady Stubbs hakkında böyle düşünüyordu. Yoksa bunu şahsi bir sebepten dolayı mı söylemişti? Sonra neden kendisi gibi buraya yeni gelmiş birine açıklamıştı bunu? Yoksa sırf o yabancı olduğu için mi böyle konuşmuştu? Belki de Poirot'nun İngiliz olmadığını düşünmüştü. Hercule Poirot birçok İngilizin dertlerini rahatça yabancılara anlattıklarını biliyordu. Onlar yabancılara söyledikleri sözlerin önemli olduklarını düşünüyorlardı.</p>

  <p class="calibre2">Poirot kaşlarını çatarak dalgın dalgın Miss Brewis'in çıktığı kapıya bir göz attı. Sonra gidip pencerenin önünde durdu ve dışarıya baktı. O sırada Lady Stubbs'la Bayan Folliat'ın bahçeye çıkarak büyük manolya ağacının altında durduklarını gördü. İki kadın birkaç dakika kadar konuştular. Sonra Bayan Folliat başını sallayıp sepetini ve eldivenlerini aldı, yola doğru yürüdü. Lady Stubbs da durup bir süre onu seyretti. Sonra dalgın dalgın bir manolya kopartıp kokladı. Nehre giden patikaya doğru yürüdü. Gözden kaybolmadan önce bir defa omzunun üstünden arkaya baktı. Büyük manolya ağacının arkasından çıkan Michael Weyman da bir an ne yapacağını bilemezmiş gibi durakladı ve sonra uzun boylu genç kadının peşinden gitti.</p>

  <p class="calibre2">Poirot, Weyman yakışıklı ve hareketli bir genç, diye düşündü. Hem Sir George Stubbs'dan daha hoş olduğunu kabul etmek lazım... Fakat öyle de olsa ne olur ki?</p>

  <p class="calibre2">Hayatta böyle olaylara sık sık rastlanıyor. Orta yaşlı zengin bir koca... Genç ve güzel, zeki veya aptal bir kadın. Yakışıklı ve hassas bir genç. Bayan Oliver'ın telefona sarılıp beni buraya çağırması için bir sebep değil ki bu. Bayan Oliver'ın çok renkli bir hayal gücü var ama..." Dedektif omuz silkti. "Fakat ben zina meseleleriyle uğraşan biri değilim ki. Veya henüz başlayacak bir macera...</p>

  <p class="calibre2">Acaba Bayan Oliver'ın bu inanılmayacak iddiasında doğru olan bir taraf var mıydı? Bayan Oliver'ın kafası çok karışıktı doğrusu. Poirot, onun anlaşılabilen cinayet romanları yazabilmesine hayret ediyordu. Fakat kadın zaman zaman gerçeği sezerek Poirot'yu şaşırtmıştı.</p>

  <p class="calibre2">Belçikalı, "Çok az vakit var," diye mırıldandı. Acaba Bayan Oliver'ın sandığı gibi bir acayiplik var mı burda?</p>

  <p class="calibre2">Nedense böyle bir şey olduğuna inanıyorum. Ama ne gibi bir şey? Bana kim yardım edebilir acaba? Bu evdeki insanlar hakkında bilgiye, hem de daha fazla bilgiye ihtiyacım var. Bana bu bilgiyi kim verebilir?</p>

  <p class="calibre2">Biraz daha düşünen Poirot şapkasını kaptı. Zira akşamüstü başı açık dışarıya çıkamazdı. Hemen merdivenlerden indi. Uzaktan Bayan Masterton'ın ulumaya benzeyen sesi duyuluyordu. Sir George'unki ise daha da yakından gelmekteydi. Gitgide yükselen seste gizli bir sevgi vardı. "Bu baş örtüsü sana çok yakıştı doğrusu.</p>

  <p class="calibre2">Keşke seni kendi haremime soksaydım, Sally. Yarın sık sık gelip falıma baktıracağım. Bana neler söyleyeceksin bakalım?"</p>

  <p class="calibre2">Bir itişip kakışma oldu galiba. Sally Legge nefes nefese, "George, böyle yapman doğru değil," dedi.</p>

  <p class="calibre2">Poirot kaşlarını kaldırıp yan kapılardan birinden içeriye daldı. Nihayet güç bela şatonun arka kapısını bularak bahçeye çıktı. Biraz dolaştıktan sonra da Bayan Folliat'ı gördü. Hemen ihtiyar kadına yaklaşıp nazik bir tavırla elinden bahçe sepetini aldı. "Müsaade eder misiniz, madam?"</p>

  <p class="calibre2">"Teşekkür ederim, Mösyö Poirot. Çok naziksiniz. Fakat sepet ağır değil."</p>

  <p class="calibre2">"Sepeti evinize kadar taşımama izin verin. Yakında mı oturuyorsunuz?"</p>

  <p class="calibre2">"İatonun garajında oturuyorum. Sir George orayı bana kiralamak lütfunda bulundu."</p>

  <p class="calibre2">Eski evinin garajında... Acaba kadın bu konuda ne düşünüyordu? Poirot işte bunu merak etmişti. Kadın kendisine son derece hâkimdi. Onun için ne hissettiğini anlamaya imkân yoktu. Konuyu değiştirmeye karar vererek,</p>

  <p class="calibre2">"Lady Stubbs, kocasından çok genç galiba?" diye mırıldandı.</p>

  <p class="calibre2">"Evet, yirmi üç yaş küçük..."</p>

  <p class="calibre2">"Çok güzel bir kadın doğrusu."</p>

  <p class="calibre2">Bayan Folliat sakin bir tavırla, "Hattie iyi bir çocuktur," dedi.</p>

  <p class="calibre2">Poirot böyle bir cevap beklememişti. İhtiyar kadın devam etti. "Anlayacağınız onu çok iyi tanırım. Kısa bir süre için onu bana bırakmışlardı."</p>

  <p class="calibre2">"Bunu bilmiyordum."</p>

  <p class="calibre2">"Nerden bileceksiniz? Bir bakıma acıklı bir hikâye bu.</p>

  <p class="calibre2">Hattie'nin ailesinin Karayipler'de büyük çiftlikleri vardı. İeker kamışı yetiştiriyorlardı. Bir deprem sonunda ev yandı. Hattie'nin annesi, babası, erkek ve kız kardeşleri öldüler. O sırada Hattie, Paris civarında bir manastırdaydı. Böylece genç kız hayatta kimsesiz kaldı.</p>

  <p class="calibre2">Hattie'nin vâsisi genç kızın bir süre Avrupa'da kalmasını ve sosyeteye takdim edilmesini uygun buldu. Bu görevi üstüme almayı kabul ettim." Bayan Folliat hafifçe güldü.</p>

  <p class="calibre2">"Gerektiği zaman giyinip süslenirdim. Sonra önemli tanıdıklarım vardı. Müteveffa vali çok yakın bir dostumuzdu."</p>

  <p class="calibre2"></p>

  <p class="calibre2">"Anlıyorum, madam."</p>

  <p class="calibre2">"Doğrusunu isterseniz bu teklif işime gelmişti. Kötü bir durumdaydım. Kocam savaş çıktığı sırada ölmüştü.</p>

  <p class="calibre2">Donanmadaki büyük oğlum, savaşta şehit düştü. Kenya'daki küçük oğlum hemen dönüp komandolara katıldı ve İtalya'da öldü. Yani böylece şato üç el değiştirmiş oldu. Üç veraset vergisi ödemem gerekiyordu. Onun için şatoyu satışa çıkardım. Mali durumum da çok bozulmuştu. Onun için genç bir kızla meşgul olmak ve onunla seyahat etmek fikri hoşuma gitti. Hattie'yi çok sevdim. İey...</p>

  <p class="calibre2">Kendisini pek koruyamıyordu. Belki de bu yüzden ona daha da bağlandım. Beni anlamanızı rica ederim, Mösyö Poirot.</p>

  <p class="calibre2">Hattie aptal değildi. Sadece köylülerin 'saf dediği bir tipti. Onu ezmek çok kolaydı. Yumuşakbaşlı, tesir altında kalan bir insan. Onun için Hattie'nin fakir olmasına çok sevinmiştim. Büyük bir servetin vârisi olsaydı durumu daha da zorlaşırdı. Hattie erkeklerin beğendiği bir tipti. Müşfik ve iyi kalpli olduğu için de onu hemen kandırmak mümkündü. Zengin olsaydı onu göz önünden ayırmamak gerekirdi. Depremde çiftlik mahvolmuş ve ailenin kalan parasıyla ancak borçlan kapatabilmişlerdi.</p>

  <p class="calibre2">Sir George Stubbs gibi biri Hattie'ye âşık olup evlendiği için ne kadar şükrettiğimi bilemezsiniz."</p>

  <p class="calibre2">"Evet... bu iyi bir çözüm."</p>

  <p class="calibre2">Bayan Folliat, "Sir George," dedi. "Kendi kendini yetiştirmiş bir adam... Açık konuşmamız gerekirse onun kaba bir tip olduğunu söyleyebiliriz. Yalnız iyi kalpli ve dürüst bir insan... Hem çok zengin. Sir George zeki kadından anlayacak bir tip değil. Hem böylesi daha iyi.</p>

  <p class="calibre2">Hattie'de bütün aradıklarını buldu o. Hattie'ye o şık elbiseler ve elmaslar çok yakışıyor. Hem yumuşakbaşlı ve şefkatli bir kadın. Sir George'la çok mutlu oldu sanırım.</p>

  <p class="calibre2">Bu duruma şükrettiğimi de saklamayacağım. Zira Sir George'la evlenmesi için Hattie'yi epey etkiledim. Bunun sonu kötü olsaydı..." Kadının sesi titredi. "Onu kendinden çok yaşlı bir adamla evlenmeye zorladığım için kendimi suçlu hissederdim. Dediğim gibi Hattie çabuk etki altında kalır. Yanındaki insanın dediğini hemen kabul eder."</p>

  <p class="calibre2">Poirot gülümsedi. "Bana kalırsa siz Hattie'nin geleceğini sağlamışsınız. Ben İngilizler gibi romantik değilim. İyi bir evlilik yapabilmek için aşktan önce diğer konulan düşünmek lazım." Ekledi. "Nasse İatosu muhteşem bir yer. Bence şimdiye kadar gördüğüm en güzel yerlerden biri."</p>

  <p class="calibre2">Yaşlı kadının sesi yine titriyordu. "İatoyu satmak zorundaydım. Onun için Sir George'un Nasse'i almasına memnun oldum. Savaş sırasında şatoya askerler yerleşmişti. Daha sonra da biri bunu satın alıp bir otel veya okul haline sokabilirdi. Tabi o zaman odaları bölüp küçültecekler ve değişiklikler yaparak şatonun güzelliğini bozacaklardı. Komşumuz Fletcherlar arazilerini satmak zorunda kaldılar. İimdi orası öğrenci yurdu oldu. Gençlerin eğlenmeleri hoşuma gidiyor. Hem Hoodown, öyle tarihi kıymeti olan bir yer de değildir.</p>

  <p class="calibre2">Onun için yapılan değişikliklerin pek zararı olmadı.</p>

  <p class="calibre2">Yalnız gençlerden bazdan bizim araziye giriyormuş. Sir George buna çok sinirleniyor. Doğrusunu isterseniz gençler bazı ender bitkilere zarar verdiler. Farkına varmayıp bunların üstüne basıyorlar. Nehirdeki vapur iskelesine inmek için kestirme yolu tercih ederek bizim koruya dalıyorlar."</p>

  <p class="calibre2">Ön kapıya yaklaşmışlardı. Ahırdan ev haline sokulmuş</p>

  <p class="calibre2">olan küçük bina beyaza boyanmıştı. Demir parmaklıklarla çevrilmiş bir bahçesi vardı.</p>

  <p class="calibre2">Bay Folliat teşekkür ederek sepetini dedektiften aldı, küçük eve bakarak gülümsedi. "Burayı çok severim.</p>

  <p class="calibre2">Başbahçıvanımız Merdell otuz yıl burda oturmuştu. Bunu arka taraftaki büyük villaya tercih ederim. Sir George, onu büyütüp modern bir hale getirdi, ama yine de burası daha güzel. Sir George o evi büyüttü. Zira şimdiki başbahçıvan genç bir adam. Çok genç bir karısı var.</p>

  <p class="calibre2">İimdiki kadınlar kesinlikle ütü, fırın, televizyon, gibi şeyler istiyorlar. İnsanın zamana uyması gerek." İçini çekti. "İatoda eskilerden kimse kalmadı. Hep yeni yeni insanlarla karşılaşıyorum."</p>

  <p class="calibre2">Poirot, "Hiç olmazsa siz kendinize göre bir cennet bulmuşsunuz, madam," dedi.</p>

  <p class="calibre2">"Siz Spencer'ın şu mısralarını biliyor musunuz:</p>

  <p class="calibre2">'Didinmekten sonra uyku, fırtınadan sonra liman, savaştan sonra rahat, hayattan sonra ölüm, çok memnun eder...'"</p>

  <p class="calibre2">Susup sakince ekledi. "Çok kötü bir dünya bu, Mösyö Poirot. Dünyada çok kötü insanlar var. Bunu herhalde benim kadar bilirsiniz. Gençlerin önünde böyle şeylerden söz etmiyorum. Zira cesaretleri kırılabilir... Evet, çok kötü bir dünya..." Başıyla dedektife selam verdikten sonra eve girdi. Poirot hareketsiz durmuş kapanan kapıya bakıyordu.</p>

  <p class="calibre2"></p>

  <p class="calibre2">BÖLÜM 5</p>
</body>
</html>
