<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_16">II</h2>

  <p class="calibre2">Hercule Poirot bir an Nasse İatosu'nun büyük bahçe kapısının önünde durdu. İleriye, kıvrılarak uzanan yola baktı. Yaz geçmişti artık. Ağaçlardan kopan sarı kahverengi yapraklar usulca yere düşüyorlardı. Yakındaki çimenlik küçük mor çiçeklerle dolmuştu. Poirot içini çekti. Nasse İatosu'nun güzelliği, istememesine rağmen kendisini etkiliyordu. Doğaya âşık biri değildi. O, muntazam tarhlı bahçeleri tercih ederdi. Fakat sık ağaç ve fidanların yumuşak, fakat vahşi güzelliğini takdir ediyordu.</p>

  <p class="calibre2"></p>

  <p class="calibre2">Solda garajdan villa haline sokulan küçük, beyaz bir bina vardı. Güzel bir yerdi burası. Neredeyse akşam olacaktı. Belki de Bayan Folliat evde değildi. Elinde bahçe sepetiyle çıkmış olabilirdi. Veya komşularını ziyarete gitmişti. Birçok dostu vardı onun. Burası Bayan Folliat'ın eviydi. Yıllardan beri öyleydi. Rıhtımdaki adam ne demişti? "Nasse İatosu'nda daima Folliatlar olacak."</p>

  <p class="calibre2">Poirot usulca villanın kapısını vurdu. Bir, iki dakika sonra içeriden ayak sesleri duyuldu. Poirot'ya ağır, hatta kararsız gibi geldi bu adımlar. Sonra kapıda Bayan Folliat belirdi. Belçikalı, onun bayağı yaşlanmış ve çökmüş olduğunu görünce çok şaşırdı. Bayan Folliat bir an ona hayretle baktı.</p>

  <p class="calibre2">Sonra da, "Mösyö Poirot?" dedi. "Siz..." Belçikalıya bir an kadının gözlerinde derin bir korku belirmiş gibi geldi. Hoş belki de yanılıyordu.</p>

  <p class="calibre2">"İçeri girebilir miyim, madam?"</p>

  <p class="calibre2">"Tabi," Bayan Folliat kendini toplamıştı artık. Nazik bir tavırla Belçikalıya girmesini işaret ederek onu küçük oturma odasına götürdü. İöminenin üstündeki rafta narin Chelsea bibloları duruyordu. Ateşin önünde goblen örtülü koltuklar vardı. Küçük bir masanın üzerinde Derby çay takımı konulmuştu. Bayan Folliat, "Bir fincan daha getireyim," diye mırıldandı.</p>

  <p class="calibre2">Poirot yarım ağızla itiraz ederek, elini kaldırdı.</p>

  <p class="calibre2">Fakat kadın dinlemedi. "Canım, çay içmeden olur mu?"</p>

  <p class="calibre2">Çabucak odadan çıktı. Poirot tekrar etrafına bakındı.</p>

  <p class="calibre2">Masanın üzerinde bir gergef duruyordu. İğne de üstüne takılmıştı. Bayan Folliat'ın koltuklarından birine örtü işlediği anlaşılıyordu. Yandaki raflar kitap doluydu.</p>

  <p class="calibre2">Duvara minyatürler asılmıştı. Birde dik bıyıklı küçük çeneli, üniformalı bir adamın gümüş çerçeveli fotoğrafı...</p>

  <p class="calibre2">Bayan Folliat elinde fincan ve tabaklar içeri girdi.</p>

  <p class="calibre2">Poirot resmi işaret etti. "Kocanız mı, madam?"</p>

  <p class="calibre2">"Evet." Kadın, Belçikalının başka fotoğraflar ararmış</p>

  <p class="calibre2">gibi kitaplığın üzerine baktığını fark ederek, sert bir tavırla başını salladı. "Ben fotoğraflardan hiç hoşlanmam. Bunlar insanı geçmişte yaşamaya zorlarlar.</p>

  <p class="calibre2">Halbuki unutmasını öğrenmemiz gerek. Kurumuş dalların kesilip atılmasından başka çare yoktur."</p>

  <p class="calibre2">Poirot, Bayan Folliat'ı ilk gördüğü günü hatırladı.</p>

  <p class="calibre2">Kadın o sırada nehir kıyısındaki fidanları buduyordu.</p>

  <p class="calibre2"></p>

  <p class="calibre2">Galiba o zaman da kuru dallardan söz etmişti. Belçikalı, Bayan Folliat'ı düşünceli bakışlarla süzdü. Sanki kadını gözleriyle tartıyordu. "Onu anlamak kolay değil. Nazik ve narin bir kadın. Ama, gerektiğinde acımasız olabilir.</p>

  <p class="calibre2">Yalnız ağaçların değil, kendi hayatının da kuru dallarını kesebilir.</p>

  <p class="calibre2">Bayan Folliat koltuğa oturarak fincana çay doldurdu.</p>

  <p class="calibre2">"Süt? İeker?"</p>

  <p class="calibre2">"Lütfen üç şeker, madam."</p>

  <p class="calibre2">Kadın, ona fincanı uzatırken mırıldandı. "Sizi görünce bayağı şaşırdım. Nedense sizin bu civardan bir daha geçeceğinizi sanmıyordum."</p>

  <p class="calibre2">Poirot, "Bu civardan geçmiyordum ki, madam."</p>

  <p class="calibre2">"Ya..." Kadın kaşlarını kaldırdı.</p>

  <p class="calibre2">"Ben buraya özellikle geldim." Bayan Folliat hâlâ merakla ona bakıyordu. "Bu yolculuğumun bir amacı da sizi görmekti, madam."</p>

  <p class="calibre2">"Öylemi?" v</p>

  <p class="calibre2">"Önce... Lady Stubbs'dan bir haber çıkmadı, değil mi?"</p>

  <p class="calibre2">Bayan Folliat başını salladı. "Geçenlerde Cornwall sahiline bir ceset vurmuş. George ölüyü tanıyıp tanımayacağını anlamak için kalkıp oraya gitti. Fakat ceset Hattie'nin değilmiş." Kısa bir sessizlikten sonra ekledi. "George'a çok acıyorum. Sinirleri çok bozuk."</p>

  <p class="calibre2">"Hâlâ karısının sağ olabileceğine inanıyor mu?"</p>

  <p class="calibre2">Bayan Folliat ağır ağır cevap verdi. "Sanırım bütün ümidi kırıldı. Sonuçta Hattie sağ olsaydı, böyle uzun süre kolaylıkla saklanamazdı. Zira hem polis, hem de basın peşindeydi. Hatta Hattie hafızasını kaybetseydi, polis onu şimdiye kadar muhakkak bulurdu öyle değil mi?"</p>

  <p class="calibre2">Poirot, "Öyle gözüküyor," dedi. "Polis, Lady Stubbs'u hâlâ yor mu?"</p>

  <p class="calibre2">"Herhalde, bilmiyorum."</p>

  <p class="calibre2">"Fakat Sir George'un ümidi yok."</p>

  <p class="calibre2">Bayan Folliat içini çekti. "Bunu açık açık söylediği yok. Ta kendisini son zamanlarda görmedim. İimdi Londra'da o."</p>

  <p class="calibre2">"Ya öldürülen kız? Bu konuda yeni ipuçları elde edildi mi?"</p>

  <p class="calibre2">"Sanmıyorum. Duymadım." Sonra ekledi. "Bence pek anla sız nedensiz bir cinayet bu. Zavallı yavrucak."</p>

  <p class="calibre2">"Onu düşündükçe hâlâ üzülüyorsunuz, madam."</p>

  <p class="calibre2">Bayan Folliat hemen cevap vermedi. Sonra da ağır, ağır, "İnsan yaşlanınca," diye mırıldandı. "Gençlerin ölümüne gereğinde fazla üzülüyor. Çok sarsılıyor. Biz ihtiyarlar, ölümü bekliyoruz. Fa kat o çocuğun önünde daha uzun bir hayat vardı."</p>

  <p class="calibre2">"Ama herhalde bu ilginç bir hayat olmayacaktı."</p>

  <p class="calibre2">"Belki bizim bakımımızdan öyle. Fakat muhakkak onun için ilgi çekici bir şey olacaktı."</p>

  <p class="calibre2">Poirot gülümsedi. "Dediğiniz gibi biz ihtiyarlar ölümü bekliyoruz, ama aslında hayata göz yummayı da pek istemiyoruz. Daha ben istemiyorum. Hayatı hâlâ pek ilginç buluyorum."</p>

  <p class="calibre2">"Ben öyle bulduğumu pek sanmıyorum." Kadın kendi kendine konuşuyordu sanki. Omuzlan iyice düşmüştü. "Çok yorgunum, Mösyö Poirot. Zamanı gelince hazırlıklı bulunmakla kalmayacak, çok da memnun öleceğim."</p>

  <p class="calibre2">Belçikalı çabucak ona baktı, önceden de olduğu gibi, kendi kendine, bu karşımda oturmuş benimle konuşan kadın, aslında çok mu hasta acaba, diye sordu. Ölümün yaklaştığını hisseden veya bunu kesin şekilde bilen... Bu yorgun ve bitkin halini başka türlü açıklamak mümkün değil. Aslında onun böyle uyuşuk bir insan olduğunu sanmıyorum. Bence Amy Folliat karakter sahibi, enerjik ve azimli bir kadın. Birçok üzüntüye göğüs germiş, evini, servetim, çocuklarını kaybetmiş, fakat buna rağmen yılmamış. Kendisinin de dediği gibi kuru dallan kesmiş.</p>

  <p class="calibre2">Ancak şimdi hayatından kesip atamadığı bir şey var. Bunu kimsenin ondan koparıp alması da imkânsız. Bu bir hastalıktan başka ne olabilir?</p>

  <p class="calibre2">Bayan Folliat, onun düşüncelerini okurmuş gibi birdenbire hafifçe güldü. "Artık beni hayata bağlayan fazla bir şey kalmadı, Mösyö Poirot. Birçok arkadaşım, dostum var ama yakınım yok."</p>

  <p class="calibre2">Poirot içinden gelen sese uydu. "Fakat eviniz var."</p>

  <p class="calibre2">"Nasse'yi mi kast ediyorsunuz, evet..."</p>

  <p class="calibre2">"Aslında şato Sir George Stubbs'a ait ama, burası yine de sizin eviniz! İimdi Sir George Londra'ya gitmiş.</p>

  <p class="calibre2">Burayı onun yerine idare ediyorsunuz."</p>

  <p class="calibre2">Poirot, kadının gözlerinde yine müthiş bir korkunun belirdiğini fark etti. Bayan Folliat konuşmaya başladığı zaman, sesinde buz gibi bir ifade vardı. "Ne demek istediğinizi anlayamadım, Mösyö Poirot. Sir George'a, bana bu villaya kiraladığı için minnettarım. Fakat ben de gerçekten kirayla oturuyorum. Ona her yıl belirli bir para ödüyorum. O da şato arazisinde istediğim gibi dolaşmama izin veriyor."</p>

  <p class="calibre2"></p>

  <p class="calibre2">Poirot ellerini açtı. "Özür dilerim, madam. Sizi kızdırmak istemedim."</p>

  <p class="calibre2">Bayan Folliat soğuk bir ifadeyle, "Herhalde sizi yanlış anladım," dedi.</p>

  <p class="calibre2">Poirot mırıldandı. "Harikulade bir yer burası. Güzel bir şato, şahane bahçeler... Nasse insanın ruhuna huzur veriyor."</p>

  <p class="calibre2">"Evet." Kadının yüzü aydınlandı. "Biz bunu daima hissettik. Ben buraya ilk geldiğim zaman küçücük bir kızdım. Fakat o zaman bile burda derin bir huzur duydum."</p>

  <p class="calibre2">"Fakat şimdi şatoda aynı hava, aynı sükûnet ve huzur var mı, madam."</p>

  <p class="calibre2">"Neden olmasın."</p>

  <p class="calibre2">Poirot, "İntikamı alınmamış bir cinayet..." diye fısıldadı. "Bir masumun dökülen kanları... Gölgeler dağılmadıkça, şato huzura kavuşamaz." Ekledi. "Sanırım bunu siz de biliyorsunuz, madam." Bayan Folliat cevap vermedi. Ne kımıldadı, ne de bir şey söyledi. İimdi hareketsiz oturuyordu. Kafasından neler geçiyordu kim bilir? Poirot, ona doğru eğildi. "Madam, siz bu cinayet hakkında, çok şey biliyorsunuz. Belki de her şeyin farkındasınız. Kızı kimin öldürdüğünü, bunun sebebini de öğrendiniz. Hattie Stubbs'u kimin katlettiğini, hatta şimdi cesedin nerde olduğunu da biliyorsunuz."</p>

  <p class="calibre2">Bayan Folliat o zaman konuştu, sesi yüksek, hatta hırçındı. "Ben hiçbir şey bilmiyorum. Hiçbir şey!"</p>

  <p class="calibre2">"Belki yanlış kelime kullandım. Bilmiyor, fakat tahmin ediyorsunuz. Bundan eminim."</p>

  <p class="calibre2">"İşte bu affedersiniz çok gülünç!"</p>

  <p class="calibre2">"Gülünç değil, madam. Daha başka bir şey. Yani tehlikeli."</p>

  <p class="calibre2">"Tehlikeli mi? Kim için tehlikeli?"</p>

  <p class="calibre2">"Sizin için, madam. Bu bilginizi kendinize sakladığınız sürece tehlikedesiniz. Ben katilleri sizden iyi tanırım."</p>

  <p class="calibre2">"Size hiçbir şey bilmediğimi söyledim."</p>

  <p class="calibre2">"O halde bazı şüpheleriniz var..."</p>

  <p class="calibre2">"Hayır, Mösyö Poirot hayır."</p>

  <p class="calibre2">"Özür dilerim, madam. Fakat bu doğru değil."</p>

  <p class="calibre2">"İnsanın şüphelerini açıklaması doğru değildir. Hatta gereksiz bir kötülüktür o."</p>

  <p class="calibre2">Poirot tekrar öne doğru eğildi. "Burda bir ay önce olan olaydan daha mı kötü bu?"</p>

  <p class="calibre2"></p>

  <p class="calibre2">Kadın koltukta gerileyerek, büzüldü. Fısıldar gibi,</p>

  <p class="calibre2">"Bana bundan söz etmeyin," dedi. Sonra da titreyerek derin bir nefes aldı. "Neyse, zaten her şey bitti artık.</p>

  <p class="calibre2">Sona erdi."</p>

  <p class="calibre2">"Bunu nasıl bilebilirsiniz, madam? Size tecrübelerime dayanarak söyleyeyim. Bir katil hiçbir zaman bir olaya bitmiş gözüyle bakmaz."</p>

  <p class="calibre2">Bayan Folliat başını salladı. "Hayır, hayır. Olay sona erdi artık... Zaten benim yapabileceğim bir şey de yok.</p>

  <p class="calibre2">Hiçbir şey yok." Poirot ayağa kalkarak, kadının başına dikildi. Bayan Folliat adeta hiddetle ekledi. "Zaten polis bile soruşturmadan vazgeçti."</p>

  <p class="calibre2">Poirot başını salladı. "İşte bu konuda yanılıyorsunuz, madam. Polis hiçbir zaman vazgeçmez." Bir an durdu. Sonra ekledi. "Ve ben, madam ben de vazgeçmem. Bunu unutmayın, madam. Hercule Poirot yenilgiyi asla kabul etmez!"</p>

  <p class="calibre2">Sanki sahneden çıkıyormuş gibi bir tavırla, kapıya doğru gitti.</p>

  <p class="calibre2"></p>

  <p class="calibre2">BÖLÜM 17</p>

  <p class="calibre2"></p>

  <p class="calibre2">Poirot Nasse'den ayrıldıktan sonra kasabaya indi.</p>

  <p class="calibre2">Rastladıklarına sora sora Tuckerların kulübesini buldu.</p>

  <p class="calibre2">Kapıyı olanca kuvvetiyle vurmasına rağmen, bir süre sesini kimseye duyuramadı. Zira içeride ciyak ciyak bağıran Bayan Tucker'ın feryadı her şeyi bastırıyordu.</p>

  <p class="calibre2">"Çamurlu ayakkabılarınla canım temiz muşambalarıma basmaya utanmıyor musun? Sana belki bin defa söyledim.</p>

  <p class="calibre2">Bütün sabah o muşambaları fırçaladım, canım çıktı. İu hale bak?"</p>

  <p class="calibre2">Kocası bir şeyler mırıldandı. Kadını yatıştırmaya çalışıyordu galiba...</p>

  <p class="calibre2">Bayan Tucker'ın sesi yine yükseldi. "Nasıl unutursun?</p>

  <p class="calibre2">Bütün bunların sebebi, radyoda spor haberlerini dinlemek için acele etmen. Halbuki o ayakkabıları bir dakikada çıkarabilirdin. Sana gelince Gary yediğin o karamelaya dikkat et. Canım gümüş çaydanlığımı yapışık ellerinle tutmam istemiyorum. Marilyn kapı çalınıyor. Git bak bakalım kim geldi?"</p>

  <p class="calibre2">Kapı usulca aralandı ve on bir, on iki yaşlarında bir kız, şüpheyle Poirot'ya baktı. Sağ yanağındaki şişlikten şeker yediği anlaşılıyordu. Ufacık mavi gözlü, şişman bir çocuktu. İirin bir domuz yavrusuna benziyordu. "Anne, bir beyefendi gelmiş," diye seslendi.</p>

  <p class="calibre2"></p>

  <p class="calibre2">Saçları, kızarmış yüzüne düşmüş olan Bayan Ethel Tucker, kapıya gelerek, şüpheyle sordu. "Ne istiyorsunuz?</p>

  <p class="calibre2">Bizim hiçbir şeye ihtiyacımız..." Durakladı. Poirot'u tanır gibi olmuştu. "A... Siz o gün polisin yanında değil miydiniz?"</p>

  <p class="calibre2">"Madam korkarım beni görünce o acı günleri hatırladınız." Poirot kesin bir tavırla kapıdan girdi.</p>

  <p class="calibre2">Bayan Tucker endişeyle çabucak ayaklarına baktı. Fakat Poirot sivri burunlu rugan ayakkabılarıyla sadece temiz ana caddede yürümüştü. Yani Bayan Tucker'ın pırıl pırıl cilalı muşambasını çamurlaması imkânsızdı. Kadın gerileyerek, sağdaki odanın kapısını açtı. "İöyle buyurun, efendim." Poirot'yu fazlasıyla temiz ve derli toplu küçük bir misafir odasına soktu. Burası muşamba ve tahta cilası kokuyordu. İçeride hantal eşyalar, yuvarlak bir masa, iki sardunya saksısı vardı. İöminenin önüne pirinçten yapılmış, gayet süslü, alçak bir parmaklık konulmuş, rafa ise irili ufaklı porselen biblolar dizilmişti. "Oturun, efendim. Lütfen oturan. Adınızı hatırlamıyorum. Galiba bunu hiç duymadım."</p>

  <p class="calibre2">Belçikalı çabucak, "Adım Hercule Poirot," diye cevap verdi. "Bugün bu civarda bir yere geldim. O arada size taziyede bulunmaya ve soruşturmada yeni gelişmeler olup olmadığını sormaya karar verdim. Kızınızın katilinin yakalandığını umarım."</p>

  <p class="calibre2">Bayan Ethel Tucker acı acı içini çekti. "Adamın izini bile bulamadılar. Bana sorarsanız, utanılacak bir şey bu.</p>

  <p class="calibre2">Polis, bizim gibiler için kendisini fazla yormuyor. Zaten polis nedir ki? Eğer hepsi de Bob Hopkins gibiyse, memlekette cinayetin iyice artmasına şaşmamalı. Bob Hopkins'in işi gücü, meydana bırakılmış arabalara bakmak."</p>

  <p class="calibre2">O sırada Bay Tucker da kapıda belirdi. Ayakkabılarını çıkarmış, çoraplarıyla dolaşıyordu. İriyarı, kırmızı suratlı, uysal bir adamcağızdı o. Boğuk bir sesle,</p>

  <p class="calibre2">"Polise inanıyorum," dedi. "Onların da herkes gibi dertleri var. Aslında o manyakları yakalamak hiç de kolay değil. Bana veya size benzeyen birtakım adamlar onlar. Ne demek istediğimi anlıyorsunuz ya?" Doğrudan doğruya Poirot'ya hitap ediyordu. Belçikalıya kapıyı açmış olan küçük kız, babasının arkasında belirdi. Sekiz yaşında bir çocuk da kızın omzunun üzerinden başını uzattı. Hepsi de büyük bir merak ve ilgiyle Poirot'ya bakıyorlardı.</p>

  <p class="calibre2"></p>

  <p class="calibre2">Poirot mırıldandı. "Bu küçük hanım diğer kızınız galiba?"</p>

  <p class="calibre2">Bayan Tucker, "Marilyn o," diye cevap verdi. "Oğlan da Gary. Haydi gel, el sık Gary. Biraz terbiyeli ol." Gary geri geri gitti. Annesi açıkladı. "Biraz çekingendir."</p>

  <p class="calibre2">Bay Tucker başını salladı. "Çok naziksiniz, efendim.</p>

  <p class="calibre2">Buraya gelip, Marlene'i sordunuz. Korkunç bir olaydı bu."</p>

  <p class="calibre2">Belçikalı içini çekti. "Biraz önce Bayan Folliat'ı ziyaret ettim. Bu olay onu da sarsmış."</p>

  <p class="calibre2">Bayan Tucker atıldı. "O olaydan sonra kendine gelmedi.</p>

  <p class="calibre2">Tabi yaşlı. Olayların kendi arazisinde olması kendisine çok dokundu."</p>

  <p class="calibre2">Poirot yine hepsinin de sanki Nasse İatosu hâlâ Bayan Folliat'ınmış gibi konuştuklarını fark etti.</p>

  <p class="calibre2">Bay Tucker, "Herhalde kendisini sorumlu tutuyor,"</p>

  <p class="calibre2">dedi. "Tabi bu olayın onunla bir ilgisi yoktu, o da başka."</p>

  <p class="calibre2">Poirot sordu. "Marlene'in kurban rolünü oynamasını kim istemişti."</p>

  <p class="calibre2">Bayan Tucker hemen cevap verdi. "İu kitaplar yazan Londra'lı Lady."</p>

  <p class="calibre2">Poirot kaşlarını kaldırdı. "Fakat o buranın yabancısıydı. Marlene'i tanımıyordu bile."</p>

  <p class="calibre2">Bayan Tucker, "Kızları Bayan Masterton topladı," diye açıkladı. "Herhalde Marlene'in o işi yapmasını da o istedi. Doğrusu bizim kız da kurban rolü oynayacağı için çok memnundu."</p>

  <p class="calibre2">Poirot yine ümitsizliğe kapıldı. İimdi, Bayan Oliver'ın kendisini ilk çağırdığı zaman neler hissettiğini anlıyordu. Biri perde arkasında çalışmış, istediğini elde etmek için tanınmış kimseleri öne sürmüştü. Bayan Oliver... Bayan Masterton... Bunlar birer kuklaydı. Usulca, "Bayan Tucker," diye mırıldandı. "Acaba Marlene -şey- bu manyağı tanıyor muydu?"</p>

  <p class="calibre2">Kadın hemen itiraz etti. "Marlene öyle adamlarla ahbaplık edecek bir kız değildi."</p>

  <p class="calibre2">Poirot derin bir nefes aldı. "Ah... Fakat demin kocanızın da söylediği gibi o manyakları ilk bakışta ayırt etmek imkânsızdır. Onlar -şey- bana veya size benzerler. Biri panayırda veya daha önce Marlene'le konuşmuş olabilir. Kızla, normal bir şekilde ahbap olmuştur. Belki ona hediye de vermiştir."</p>

  <p class="calibre2">"Hayır, efendim. İmkânsız bu. Marlene bir yabancıdan hediye almazdı. Ben onu iyi terbiye etmiştim."</p>

  <p class="calibre2"></p>

  <p class="calibre2">Poirot ısrar etti. "Belki bunda bir sakınca görmedi.</p>

  <p class="calibre2">Belki de ona hediye vermek isteyen nazik bir hanımdı."</p>

  <p class="calibre2">"Yani Mili Villası'nda oturan Bayan Legge gibi biri mi?"</p>

  <p class="calibre2">Poirot, "Evet," dedi. "Öyle biri."</p>

  <p class="calibre2">Bayan Tucker homurdandı. "O bir kere Marlene'e ruj vermişti. Buna çok kızdım tabi. Marlene, 'O pis şeyi dudaklarına sürmene izin verecek değilim,' dedim. Hemen karşılık verdi. 'Bunu villadaki hanımdan aldım. Rujun bana yakışacağını söyledi.' Tabi Marlene'i hemen azarladım. 'Sen Londra'lı kadınlara bakma. Onlar yüzlerini boyayıp kirpiklerini kıvırabilirler. Fakat sen namuslu bir kızsın. Büyüyünceye kadar da yüzünü su ve sabunla yıkayacaksın?" Poirot gülümsedi. "Herhalde o sizinle aynı fikirde değildi." Bayan Tucker başını salladı. "Ben sözümü dinletmesini bilirim." Küçük Marilyn alaycı bir şekilde güldü. Poirot, ona şöyle bir dikkatli baktıktan sonra tekrar Bayan Tucker'a döndü. "Bayan Legge, Marlene'e başka hediye verdi mi?"</p>

  <p class="calibre2">"Sanırım ona artık kullanmadığı bir eşarp verdi. Fazla gösterişli, fakat kıymetli olmayan bir şeydi bu. Ben bir şeyi iyi cins midir, değil midir hemen anlarım." Bayan Tucker kesin bir tavırla başını salladı. "Genç kızlığımda Nasse İatosu'nda çalışırdım. O zamanlar hanımlar iyi kumaşlardan elbiseler giyerlerdi. Öyle naylon ve suni ipek gibi şeyler yoktu. Daima ipeklileri tercih ederlerdi. Sonra öyle fazla göz alıcı renklerden de hoşlanmazlardı. Doğrusu bazı tafta elbiseleri yere bıraktığınız zaman şöyle dimdik dururlardı."</p>

  <p class="calibre2">Bay Tucker hoşgörüyle, "Kızlar güzel şeylerden hoşlanırlar," dedi. "Onların renkli elbiseler giymesine karışmam. Fakat o ruj denilen pis şeye hiç tahammülüm yoktur."</p>

  <p class="calibre2">Birdenbire Bayan Tucker'ın gözleri doluverdi.</p>

  <p class="calibre2">"Marlene'i çok azarlardım, sonra o öyle feci bir şekilde ölüp gitti... Bazen kendi kendime, 'Keşke ona öyle çıkışmasaydım,' diyorum. Ah... Son zamanlarda yalnız ıstırapla karşılaştık. Cenaze üstüne..."</p>

  <p class="calibre2">Poirot nezaketle sordu. "Başka birini daha mı kaybettiniz?" Bay Tucker açıkladı. "Evet, hanımın babası da öldü. Adamcağız gece geç vakit, karşı taraftaki Üç Köpek Meyhanesi'nden çıkmış. Bu kıyıya geçmiş ama rıhtıma atlarken, ayağı kaymış. Ve zavallı nehre yuvarlanmış.</p>

  <p class="calibre2">Tabi o yaşta geceleri evden çıkmaması daha doğru olurdu.</p>

  <p class="calibre2"></p>

  <p class="calibre2">Ama ihtiyarlara söz geçirmek mümkün değil. Bizim kayınpeder rıhtımdan hiç ayrılmazdı."</p>

  <p class="calibre2">Bayan Tucker da ekledi. "Babam kayıklara bayılırdı.</p>

  <p class="calibre2">Eski günlerde Bayan Folliat'ın teknelerine o bakardı.</p>

  <p class="calibre2">Yıllar önce." Başını salladı. "Tabi babam önemli bir kayıp sayılmaz. Doksanını geçmişti. Zaman zaman tahammül edilmeyecek bir hal alırdı. Durmadan bir şeyler sayıklardı. Ölüm zamanı gelmişti artık. Mükemmel bir cenaze töreni yapmak durumunda kaldık. İki cenaze de insana bir hayli pahalıya mal oluyor."</p>

  <p class="calibre2">Poirot parayla ilgili bu sözleri dinlemedi.</p>

  <p class="calibre2">Hafızasında bir şeyler kımıldamaya başlamıştı. "Rıhtımdan ayrılmayan yaşlı bir adam. Onunla konuştuğumu hatırlıyorum. Adı neydi?"</p>

  <p class="calibre2">"Merdell, efendim. Evlenmeden önce benim soyadım da Merdell'dı."</p>

  <p class="calibre2">"Babanız Nasse İatosu'nun başbahçıvanıymış sanırım."</p>

  <p class="calibre2">"Hayır, hayır. O büyük ağabeyimdi. Ben ailemin en küçüğüydüm. On bir kardeştik biz." Gururla ekledi.</p>

  <p class="calibre2">"Nasse'de yıllardan beri Merdelller vardır. Ama artık hepsi bir tarafa dağıldı. Babam, sonuncu Merdell’dı."</p>

  <p class="calibre2">Poirot fısıldadı. "Nasse İatosu'nda daima Folliatlar olacak."</p>

  <p class="calibre2">"Efendim?"</p>

  <p class="calibre2">"Babanızın bana rıhtımda söylediği gözleri tekrarlıyorum."</p>

  <p class="calibre2">"Ah, babam çok saçma şeyler anlatırdı. Bazen onu susturmak zorunda kalırdım."</p>

  <p class="calibre2">Poirot mırıldandı. "Demek Marlene, Merdell'in torunuydu. Anlamaya başlıyorum." Bir süre sessiz sedasız oturdu. Kalbi hey canla dolup taşıyordu. "Demek babanız nehirde boğuldu?"</p>

  <p class="calibre2">"Evet, efendim. İçkiyi fazla kaçırmıştı. Doğrusu bira parası nerden buluyordu bilmem. Tabi, rıhtımda ziyaretçilerin kayıkları bağlamalarına yardım ederdi.</p>

  <p class="calibre2">Arabaların park edilmesine de. O zaman kendisine biraz bahşiş verirlerdi. Parasını benden saklamakta ustaydı.</p>

  <p class="calibre2">Evet, korkarım o gece de içkiyi fazla kaçırmıştı.</p>

  <p class="calibre2">Rıhtımda kayıktan inerken ayağı kaydı. Nehre düşüp boğuldu. Ertesi gün cesedi Helmmouth'da bulundu. Doğrusu bu olayın daha önce olmamasına şaşmak lazım. Zira doksan iki yaşındaydı, gözleri de iyi görmüyordu artık."</p>

  <p class="calibre2">"Fakat bu olay daha önce olmamış."</p>

  <p class="calibre2">"Öyleleri er geç kazaya uğrarlar."</p>

  <p class="calibre2"></p>

  <p class="calibre2">Poirot düşündü. "Kaza? Acaba?..." Ayağa kalktı. "Bunu tahmin etmeliydim. Çocuk bunu bana hemen hemen söylemişti..."</p>

  <p class="calibre2">"Efendim?"</p>

  <p class="calibre2">Poirot, "Hiç, hiç," dedi. "Kızınızı ve babanızı kaybettiğini için başsağlığı dilerim." Karıkocanın elini sıkarak, kulübeden çıktı. Kendi kendine, "Ne aptalmışım..." diye homurdanıyordu. "Ne aptalmışım. Her şeye tersinden bakmışım."</p>

  <p class="calibre2">"Hey, buraya bakın!" Çekingen, ihtiyatlı bir fısıltıydı bu. Poirot etrafına bakındı. Küçük Marilyn duvarın dibinde duruyordu. Eliyle Belçikalıya yaklaşmasını işaret ederek, "Annem her şeyi bilmiyor,"</p>

  <p class="calibre2">diye fısıldadı. "Marlene o eşarbı villadaki hanımdan almadı."</p>

  <p class="calibre2">"Nerden aldı ya?"</p>

  <p class="calibre2">"Torquay'daki bir dükkândan. Ordan rujla parfüm de aldı. Adı, 'Nyut dö Paris,' ne acayip isim, değil mi?...</p>

  <p class="calibre2">Sonra gazetede reklamını gördüğü bir krem..." Marilyn güldü. "Annemin dünyadan haberi yok. Marlene bunu çekmecesinin arkasına, kışlık kaşkorselerinin altına sakladı. Sinemaya gideceği zaman otobüs durağındaki tuvalete girip bir güzel boyanırdı." Marilyn tekrar bir kahkaha attı. "Annem durumun farkına bile varmazdı."</p>

  <p class="calibre2">"Annen, ablan öldükten sonra o kremleri filan bulmadı mı?"</p>

  <p class="calibre2">Marilyn kabarık sarı saçlı başını salladı. "Hayır, onlar şimdi bende. Çekmecemde... Annem bilmiyor."</p>

  <p class="calibre2">Poirot, onu dikkatle süzdü. "Sen çok zeki bir kıza benziyor-sun, Marilyn."</p>

  <p class="calibre2">Marilyn mahcup mahcup güldü. "Öğretmenim, boş yere ortaokula gitmememi söylüyor."</p>

  <p class="calibre2">Poirot, "Bu hiç mühim değil," diye cevap verdi. "Söyle bakalım. Marlene bütün o rujları almak için parayı nerden buldun?"</p>

  <p class="calibre2">Marilyn gözlerini yağmur borusuna dikti. "Bilmiyorum."</p>

  <p class="calibre2">Poirot başını salladı. "Bana biliyormuşsun gibi geliyor." Cebinden ağır ağır para çıkardı. "Sanırım yeni, güzel renkli bir ruj çıkmış, adı. 'Pembe Öpücük'müş</p>

  <p class="calibre2">galiba."</p>

  <p class="calibre2">"Güzel bir ruj olmalı." Marilyn elini paraya doğru uzatarak, çabucak, "Marlene, başkalarının işine burnunu sokardı," diye fısıldadı. "onları gözetlerdi... Bazı şeyleri görürdü. Anlıyorsunuz ya? Onlara, gördüklerini kimseye söylemeyeceğine dair yemin ederdi. O zaman kendisine hediye verirlerdi. Anlıyor musunuz?..."</p>

  <p class="calibre2">Poirot parayı kızın avucuna bıraktı. "Anlıyorum,"</p>

  <p class="calibre2">Başıyla Marilyn'i selamlayarak, yürüdü. Gitgide artan bir heyecanla, "Anlıyorum..." diye mırıldanıyordu.</p>

  <p class="calibre2">"Anlıyorum..."</p>

  <p class="calibre2">Birçok şeyin anlamı ortaya çıkmıştı artık. Ama hepsinin değil. Durumu tamamıyla anlamıştı. Fakat doğru yolda olduğundan emin değildi. Bu yol da başlangıçtan beri önünde uzanıyordu ama sersemliğinden bunu fark etmemişti. Bayan Oliver'le yaptığı konuşma... Michael Weyman'ın bazı sözleri... İhtiyar Merdell'in rıhtımda anlattıkları... Miss Brewis'in bir, iki kelimesi...</p>

  <p class="calibre2">Etienne de Sousa'nın gelişi.</p>

  <p class="calibre2">Kasabanın küçük postanesinin bitişiğinde bir telefon kulübesi vardı. Poirot oraya girerek, bir numara çevirdi.</p>

  <p class="calibre2">Bir, iki dakika sonra Müfettiş Bland'la konuşuyordu.</p>

  <p class="calibre2">"Mösyö Poirot? Nerden telefon ediyorsunuz?"</p>

  <p class="calibre2">"Burdan Nassecombe'dan."</p>

  <p class="calibre2">"Fakat dün öğleden sonra Londra'daydınız."</p>

  <p class="calibre2">Poirot, "Buraya hızlı trenle üç saatte geliniyor,"</p>

  <p class="calibre2">diye cevap verdi. "Size bir soru soracaktım."</p>

  <p class="calibre2">"Buyrun."</p>

  <p class="calibre2">"Etienne de Sousa'nın yatı nasıl bir şeydi?"</p>

  <p class="calibre2">"Galiba ne düşündüğünüzü anladım, Mösyö Poirot. Fakat emin olun yatta öyle bir şey yoktu... Yani tekneyle kaçakçılık yapılması imkânsızdı. Düşündüğünüz buydu, değil mi? Yatta, gizli bölmeler olmadığı hemen anlaşılıyordu. Öyle bir şey olsaydı, kesinlikle bulurduk.</p>

  <p class="calibre2">Yani yatta bir ölüyü saklamak imkânsızdı."</p>

  <p class="calibre2">"Yanılıyorsunuz, mon cher. Ben bunu kastetmedim. Ben sadece yatın nasıl bir şey olduğunu öğrenmek istiyordum.</p>

  <p class="calibre2">Büyük bir şey miydi bu? Yoksa küçük müydü?"</p>

  <p class="calibre2">"Ha... Fevkalade bir tekneydi. Herhalde çok pahalıya mal olmuştu. Yeni boyanmıştı. Son derece şık ve lüks idi."</p>

  <p class="calibre2">Poirot, "Tamam," dedi. Çok memnun olduğu sesinden belliydi. Müfettiş Bland bayağı şaşırdı.</p>

  <p class="calibre2">"Amacınız nedir, Mösyö Poirot?"</p>

  <p class="calibre2">Belçikalı güldü. "Etienne de Sousa çok zengin bir adam. İşte bu da çok anlamlı, dostum."</p>

  <p class="calibre2">Müfettiş Bland. "Neden?" diye sordu.</p>

  <p class="calibre2">Poirot mırıldandı. "Zira bu son tahminime çok uyuyor."</p>

  <p class="calibre2">"Demek aklınıza yeni bir şey geldi?"</p>

  <p class="calibre2"></p>

  <p class="calibre2">"Evet. Sonunda bir şeyler düşünebildim. Bu güne kadar çok aptallık ettim."</p>

  <p class="calibre2">"Yani... hepimiz de aptallık ettik, demek istiyorsunuz."</p>

  <p class="calibre2">Poirot itiraz etti. "Hayır, hayır. Sadece ben. İansım olduğu için önümde fevkalade bir yol açılmıştı. Fakat bunu fark etmedim."</p>

  <p class="calibre2">"Ancak şimdi kesin bir iz peşindesiniz?"</p>

  <p class="calibre2">"Evet. Öyle sanıyorum."</p>

  <p class="calibre2">"Buraya bakın, Mösyö Poirot..."</p>

  <p class="calibre2">Fakat Belçikalı telefonu kapamıştı bile. Poirot ceplerini arayarak bozuk para buldu. Bayan Oliver'ın Londra'daki evine telefon etmek istiyordu. Santraldaki kıza numarayı verdikten sonra telaşla, "Yalnız," dedi.</p>

  <p class="calibre2">"Bayan Oliver çalışıyorsa kendisini zorla telefona çağırmayın."</p>

  <p class="calibre2">Bayan Oliver'ın bir keresinde tam ilham geldiği sırada kendisini rahatsız ettiği için ona hiddetle çattığını hâlâ unutmamıştı. Bu düşüncesizliği yüzünden dünya, eski tip yünlü iç çamaşırlarıyla ilgili bir polis romanından mahrum kalmıştı.</p>

  <p class="calibre2">Fakat santraldaki kız, onun endişelerini takdir edecek durumda değildi. "Eee? Bayan Oliver'ın kendisiyle konuşmak istiyor musunuz? Yoksa istemiyor musunuz?"</p>

  <p class="calibre2">Poirot, Bayan Oliver'ın ilham perisini kendi sabırsızlığı uğruna kurban etti. "İstiyorum." Yazarın sesini duyar duymaz, rahat bir nefes aldı. Özür dilemeye başlar başlamaz kadın da onun sözünü kesti.</p>

  <p class="calibre2">"Bana telefon etmenize çok memnun oldum... Halbuki gidip 'Romanlarımı Nasıl Yazıyorum?' adlı bir konferans verecektim. İimdi sekreterime söylerim, onlara telefon eder ve ciddi bir işim çıktığını onun için gelemeyeceğimi bildirir."</p>

  <p class="calibre2">"Fakat, madam size engel olmak..."</p>

  <p class="calibre2">Bayan Oliver neşeyle, "Bunun engel olmakla olmamakla bir ilgisi yok. Oraya gidip rezil olacaktım. Yani insan kitaplarını nasıl yazdığı hakkında ne söyleyebilir ki?...</p>

  <p class="calibre2">İunu demek istiyorum. Öncelikle bir konuyu uydurmaya çalışırsınız. Bunu yaptıktan sonra da kendinizi zorlar ve oturup romanı yazmaya başlarsınız... Hepsi bu kadar. Bunu onlara üç dakikada anlatırdım. Tabi konferans da böylece sona erer, dinleyiciler de bana fena halde kızarlardı.</p>

  <p class="calibre2">Bilmem neden herkes yazarların kitapları hakkında konuşmalarını ister? Bence bir yazarın işi konuşmak değil, yazmaktır."</p>

  <p class="calibre2">"Halbuki ben de size romanlarınızı nasıl yazdığınızı soracaktım." Bayan Oliver içini çekti. "İsterseniz sorun, ama ne cevap vermem gerektiğini bilemeyeceğim. Yani insan oturur ve yazar... Bir dakika bu konferans için acayip bir şapka giymiştim. Onu çıkarmam lazım. Zira alnımın fena halde kaşınmasına sebep oluyor." Kısa bir sessizlik oldu. Sonra Bayan Oliver tekrar konuşmaya başladı.</p>

  <p class="calibre2">Sesinden rahatlamış olduğu anlaşılıyordu. "Artık şapkalar bir nevi sembol yerine geçiyor, değil mi? İnsan artık alelade sebepler yüzünden yani kafasını sıcak tutmak, güneşten korumak veya yüzünü görmek istemediği insanlardan saklamak için şapka giymiyor... Affedersiniz, Mösyö Poirot bir şey mi söylediniz?"</p>

  <p class="calibre2">"Hayır. Sadece bağırdım. Ne garip..." Belçikalının sesinde derin bir hürmet ve hayret vardı. "Siz daima bana ipuçları veriyorsunuz. Yıllardır görmediğim dostum.</p>

  <p class="calibre2">Hastings de öyleydi. Deminki sözlerinizle, meselenin bir kısmını aydınlatmış oldunuz... Neyse... İimdi bunu bir tarafa bırakalım. Size bir şey sormak istiyorum. Madam tanıdıklarınız arasında bir atom bilgini var mı?"</p>

  <p class="calibre2">Bayan Oliver hayretle tekrarladı. "Atom bilgini mi?...</p>

  <p class="calibre2">Bilmiyorum. Belki vardır. Yani bazı profesörler tanıyorum ama doğrusu onların ne yaptıklarını bilmiyorum."</p>

  <p class="calibre2">"Buna rağmen Cinayet Oyunu'ndaki katil adaylarından biri atom bilgini?"</p>

  <p class="calibre2">"A, o mu? Bunu zamana uydurmak için yaptım. Yani geçen Noel yeğenlerime hediye almaya gittiğim zaman mağazada uzay romanları, stratosfer ve ses duvarlarıyla ilgili oyuncaklardan başka bir şey yoktu. Bu yüzden Cinayet Oyunu'na başlarken, 'Bari biz de modernleşelim,' dedim.</p>

  <p class="calibre2">'İüphelilerden biri atom bilgini olsun.' Sonuçta teknik terimler gerektiğinde onları Alec Legge'den öğrenebilirdim."</p>

  <p class="calibre2">"Alec Legge mi? Yani Sally Legge'nin kocası... Atomcu mu o?"</p>

  <p class="calibre2">"Evet. Harwell'de değil ama, Gal'de bir yerde.</p>

  <p class="calibre2">Cardiff'te sanırım... Veya belki de Bristol'da. Helm'deki küçük yazlık bir villa. Demek ki ben de bir atomcu tanıyormuşum."</p>

  <p class="calibre2">"Herhalde Nasse İatosu'nda Alec Legge'le karşılaştığınız için aklınıza atom bilginleri geldi.</p>

  <p class="calibre2">Fakat onun karısı Yugoslav değil."</p>

  <p class="calibre2"></p>

  <p class="calibre2">Bayan Oliver, "Tabi değil," diye cevap verdi. "Sally, halis İngiliz. Herhalde bunun farkındasınız."</p>

  <p class="calibre2">"O halde Yugoslav kadın fikri nerden aklınıza geldi?"</p>

  <p class="calibre2">"Bilmem... Mülteciler mi acaba? Veya öğrenciler?</p>

  <p class="calibre2">Yurttaki yabancı kızlar habire şatoya ait araziye giriyor ve bozuk bir İngilizceyle konuşuyorlardı."</p>

  <p class="calibre2">"Anlıyorum... Evet, artık anlıyorum."</p>

  <p class="calibre2">Bayan Oliver mırıldandı. "Eh, zamanıdır."</p>

  <p class="calibre2">"Pardon?"</p>

  <p class="calibre2">Bayan Oliver, "Zamanıdır, dedim," diye cevap verdi.</p>

  <p class="calibre2">"Yani durumu anlamanızın vakti geldi ve geçti bile. Bu güne kadar hiçbir şey yapmadınız." Sesi sitem doluydu.</p>

  <p class="calibre2">Poirot kendini müdafaaya çalıştı. "İnsan her şeyi bir, iki dakikada öğrenemez ki... Polis hâlâ işin içinden çıkmadı."</p>

  <p class="calibre2">Bayan Oliver homurdandı. "Polis mi? Ah! Eğer Scotland Yard'ın başında bir kadın olsaydı..."</p>

  <p class="calibre2">Poirot bu meşhur sözü iyi bilirdi. Telaşla atıldı.</p>

  <p class="calibre2">"Olay çok karışıktı. Fakat bir tek size söylüyorum, ben artık esrarı çözdüm."</p>

  <p class="calibre2">Bu sözler Bayan Oliver'ı etkilemedi. "Hercule... Ama iki cinayet işlendi."</p>

  <p class="calibre2">Poirot düzeltti. "Üç."</p>

  <p class="calibre2">"Üç mü? Sonuncu kim?"</p>

  <p class="calibre2">Hercule Poirot, "Merdell adlı bir ihtiyar," dedi.</p>

  <p class="calibre2">Bayan Oliver bağırdı. "İşte bundan haberim yoktu.</p>

  <p class="calibre2">Olayı gazeteler yazacak mı?"</p>

  <p class="calibre2">Poirot içini çekti. "Sanmıyorum. Bu güne kadar herkes bunun bir kaza olduğunu sanıyordu."</p>

  <p class="calibre2">"Fakat aslında kaza değildi, öyle mi?"</p>

  <p class="calibre2">Poirot, "Evet," dedi. "Değildi."</p>

  <p class="calibre2">"Öyleyse bana cinayeti daha doğrusu cinayetleri kimin işlediğini söyleyin... Yoksa bunu telefonda açıklamayacak mısınız?"</p>

  <p class="calibre2">Poirot güldü. "Böyle şeyler telefonda konuşulmaz."</p>

  <p class="calibre2">Bayan Oliver tehdit etti. "O halde telefonu kapayayım.</p>

  <p class="calibre2">Zira meraktan öleceğim."</p>

  <p class="calibre2">Poirot, "Bir dakika," diye bağırdı. "Size sormak istediğim bir şey daha vardı... Acaba neydi bu?"</p>

  <p class="calibre2">Bayan Oliver, "İşte bu yaşlılığı belirtir," dedi. "Ben de bunu çok yapıyorum. Bazı şeyleri unutuyorum..."</p>

  <p class="calibre2">"Bir konu vardı. Beni endişelendiriyordu. Kayıkhaneye girmiştim..." Geçmişte kalan o günü düşündü. O resimli romanlar. Marlene'in kenarlarına karaladığı cümleler.</p>

  <p class="calibre2"></p>

  <p class="calibre2">"Alfred Doreen'le geziyor." Ona bir şey eksikmiş</p>

  <p class="calibre2">geliyordu. Bunu Bayan Oliver'a sorması lazımdı.</p>

  <p class="calibre2">Kadın, "Orda mısınız, Mösyö Poirot?" diye sordu. Aynı anda santral memuru, telefona daha para atılmasını istedi. Belçikalı bu işi hallettikten sonra tekrar konuşmaya başladı.</p>

  <p class="calibre2">"Orda mısınız, madam?"</p>

  <p class="calibre2">Bayan Oliver cevap verdi. "Evet hâlâ burdayım. Rica ederim, birbirimize 'orda mısınız?' diye sorarak paraları boş yere harcamayalım. Konu nedir?"</p>

  <p class="calibre2">"Çok önemli bir şey bu? Cinayet Oyunu'nuzu hatırlıyor musunuz?"</p>

  <p class="calibre2">"Hatırlamaz olur muyum? Zaten demin de hemen hemen bundan söz ediyorduk."</p>

  <p class="calibre2">Poirot içini çekti. "Ben, müthiş bir hata yaptım.</p>

  <p class="calibre2">Yarışmaya girenler için hazırladığınız özeti okumadım.</p>

  <p class="calibre2">Cinayeti keşfetmiştik. Bu yüzden özete aldırmadım.</p>

  <p class="calibre2">Hataydı bu. Özet de çok önemliydi. Siz, hassas bir insansınız, madam. Tanıştığınız insanların kişilikleri, atmosfer sizi etkiliyor. Sonuçta da bu kişileri, eserlerinize aktarıyorsunuz. O kişiler ilk bakışta tanınmıyorlar tabi. Daha doğrusu o kimseler, yaratıcı kafanızın mükemmel tipler yaratmasına yardım eden birer ilham perisi görevi görüyorlardı."</p>

  <p class="calibre2">Bayan Oliver güldü. "Pek güzel, pek süslü laflar.</p>

  <p class="calibre2">Fakat ne demek istediğinizi anlatır mısınız?"</p>

  <p class="calibre2">"Yani bu cinayet hakkında sandığınızdan daha çok şey biliyorsunuz... İimdi gelelim size sormak istediğim soruya. Daha doğrusu iki soru bunlar. Fakat ilki çok önemli. İimdi Cinayet Oyunu'nuzun planını yapmaya başladığınız sırada, cesedin kayıkhanede bulunmasına karar verdiniz mi?"</p>

  <p class="calibre2">"Hayır, vermedim."</p>

  <p class="calibre2">"Peki, cesedin nerde bulunmasını istiyordunuz?" "Evin yakınında rodedronların arasında. Bir çardak var ya...</p>

  <p class="calibre2">İöyle yazlık bir pavyon gibi bir şey... Orasının tam cinayete göre bir yer olduğunu düşündüm. Ondan sonra biri bunun kim olduğunu hatırlamıyorum, cesedin asıl pavyonda bulunması için ısrar etmeye başladı. Tabi pek saçma bir fikirdi bu. Yani o tarafa giden biri ipucuna filan gerek kalmadan kurbanı buluverirdi. İnsanlar o kadar aptal ki.</p>

  <p class="calibre2">Tabi bu fikri kabul etmedim."</p>

  <p class="calibre2">"Onun yerine kayıkhaneyi kullanmaya razı oldunuz?"</p>

  <p class="calibre2"></p>

  <p class="calibre2">"Evet... Gerçekten öyle oldu. Kayıkhaneye bir itirazım yoktu, ama bence o çardak daha iyi olurdu."</p>

  <p class="calibre2">"Evet. Konuyu bana ilk gün anlatmıştınız... Bir şey daha var. Bana, Marlene adlı kızın vakit geçirmesi için verilen resimli romanlardan birine son ipucunun yazılmış</p>

  <p class="calibre2">olduğunu söylemiştiniz. Bunu hatırlıyor musunuz?"</p>

  <p class="calibre2">"Tabi hatırlıyorum."</p>

  <p class="calibre2">"O ipucu şöyle bir şey miydi?" Poirot hafızasını zorlayarak, dergilerdeki yazıları okuduğu ana döndü.</p>

  <p class="calibre2">"Alfred, Doreen'le geziyor. Georgie Porgie koruda yürüyüşe çıkanları öpüyor. Peter sinemada kızları çimdikliyor."</p>

  <p class="calibre2">Bayan Oliver'ın sesinden biraz şaşırdığını anlamak mümkündü. "Ne münasebet. Böyle gülünç bir şey değildi o.</p>

  <p class="calibre2">Aksine! Bariz bir ipucuydu." Bayan Oliver hafif esrarengiz bir sesle ekledi. "Yürüyüşe çıkmış olan kızın sırt çantasına bakın!"</p>

  <p class="calibre2">Poirot haykırdı. "Epatant! Epatant! Üzerinde bu cümle yazılı olan resimli romanı alıp götüreceklerdi tabi. Zira biri bu meseleyi anlayabilirdi."</p>

  <p class="calibre2">"Tabi sırt çantası yerde, cesedin yanındaydı..."</p>

  <p class="calibre2">"Fakat benim düşündüğüm başka bir sırt çantası."</p>

  <p class="calibre2">Bayan Oliver şikâyet etti. "Bütün bu çantalarla aklımı karıştırıyorsunuz... Benim hikâyemde bir tek cinayet vardı. Konuyu öğrenmek istemiyor musunuz?"</p>

  <p class="calibre2">"Pek de istiyorum sayılmaz." Nazikçe ekledi. "Yani, bunu dinlemeyi çok arzu ederdim ama..."</p>

  <p class="calibre2">Bayan Oliver bu "ama"yı duymamazlıktan geldi. Sesinde o yazarlara has derin bir gururla, "Bence bu çok zekice bir şeydi," dedi. "Aslında Yugoslav kadınına ait olan Marlene'in çantasında ne demek istediğimi anlıyorsunuz, değil mi?"</p>

  <p class="calibre2">"Evet... Evet..." Poirot bulutların arasında kaybolmuş</p>

  <p class="calibre2">gibi bir hisse kapıldı.</p>

  <p class="calibre2">"İşte onun içinde bir ilaç şişesi vardı. Buna zehir konmuştu. Arazi sahibinin karısını öldürmek için kullandığı zehir. Anlayacağınız, Yugoslav kızı burda hemşire okulundan mezun olmuştu. Albay Blunt ilk karısını parası için zehirlediği zaman o da evdeydi... Hemşire zehir şişesini alıp götürmüş, sonra da adama şantaj yapmak için dönmüştü. Zaten adam da kadını bu yüzden öldürmüştü. Bu uyuyor mu, Mösyö Poirot?"</p>

  <p class="calibre2">"Neye uyuyor mu?"</p>

  <p class="calibre2">Bayan Oliver, "Sizin fikirlerinize," dedi.</p>

  <p class="calibre2"></p>

  <p class="calibre2">Poirot mırıldandı. "Ne yazık ki uymuyor." Sonra da telaşla ekledi. "Sizi yine tebrik ederim, madam. Cinayet Oyunu'nuz çok. ilginç. Esrarı çözüp ödülü kazanan olmadı herhalde."</p>

  <p class="calibre2">Bayan Oliver içini çekti. "Aksine... Akşam saat on dokuza doğru, biri çözmüş bunu. Hem de herkesin bunadığına inandığı gayet yaşlı inatçı bir kadın... Bütün ipuçlarının ne anlama geldiğini anlamış ve gururla kayıkhaneye gitmiş. Tabi polis ordaymış. Kadıncağız cinayeti o zaman öğrenmiş. Panayırda olayı en son duyan o olmuş yani. Her neyse ona hediyesini vermişler."</p>

  <p class="calibre2">Memnuniyetle ekledi. "Neyse gece-gündüz içtiğimi söyleyen o çilli, iğrenç delikanlı kamelya bahçesinden daha ileriye gidememiş."</p>

  <p class="calibre2">Poirot, "İlerde bana bir gün bu cinayet hikâyesini anlatırsınız, değil mi, madam?" dedi.</p>

  <p class="calibre2">Bayan Oliver, "Ben bunu bir roman haline getirmeyi düşünüyordum," diye cevap verdi. "Bu güzel konuyu harcamak doğru olmaz."</p>

  <p class="calibre2">Hercule Poirot üç yıl sonra Ariadne Oliver'ın Korudaki Kadın adlı romanını okuyacak ve bazı olaylarla kişilerin kendisine neden o kadar aşina geldiğini düşünecekti.</p>

  <p class="calibre2"></p>

  <p class="calibre2">BÖLÜM 18</p>

  <p class="calibre2"></p>

  <p class="calibre2">Poirot kasabalıların Pembe Ev dedikleri Mill Villası'nın önüne geldiği zaman güneş batıyordu. Zili çaldı. Kapı öyle şiddetle açıldı ki, Belçikalı irkilerek geriledi. Eşikte beliren öfkeli genç adam bir an onu tanımayarak dik dik baktı. Sonra da hafifçe güldü. "A, gelen meşhur dedektifmiş. İçeri buyrun Mösyö Poirot eşyalarımı topluyorum."</p>

  <p class="calibre2">Poirot bu daveti kabul ederek, villaya girdi. Burası basit eşyalarla, biraz zevksizce döşenmişti. Alec Legge'nin eşyaları da etrafa yayılmıştı. Kitaplar, kâğıtlar, elbiseler... Yerde açık bir bavul duruyordu.</p>

  <p class="calibre2">Alec Legge, "Sonunda bu da oldu," diye mırıldandı.</p>

  <p class="calibre2">"Sally çıkıp gitti. Herhalde bundan haberiniz var."</p>

  <p class="calibre2">"Yok. Neden olsun?"</p>

  <p class="calibre2">Alec Legge acı bir kahkaha attı. "Neyse. Bilmediğiniz bir şey varmış demek. Evet, Sally bu evlilikten bıktı.</p>

  <p class="calibre2">Hayatını o uyuz mimarla birleştirecekmiş."</p>

  <p class="calibre2">Poirot mırıldandı. "Buna üzüldüm."</p>

  <p class="calibre2">"Üzülmeniz için bir sebep var mı?"</p>

  <p class="calibre2"></p>

  <p class="calibre2">"Bu duruma üzüldüm, çünkü..." Poirot iki kitapla bir gömleği kaldırarak kanepenin ucuna ilişti. "Çünkü Sally'nin onunla mutlu olacağını sanmıyorum. Halbuki sizinle mutluydu."</p>

  <p class="calibre2">"Sally şu son altı aydır benimle de mutlu değildi."</p>

  <p class="calibre2">Poirot başını salladı. "Altı ay bir ömür boyu demek değildir. Uzun ve mutlu bir evlilik hayatının pek küçük bir kısmını oluşturur bu."</p>

  <p class="calibre2">"Tıpkı bir rahip gibi konuşuyorsunuz?"</p>

  <p class="calibre2">"Belki. Size bir şey söyleyebilir miyim, Bay Legge?</p>

  <p class="calibre2">Karınız sizinle mutlu olmadıysa, bunun sebebi o değil, sizdiniz."</p>

  <p class="calibre2">"Sally de o fikirde. Bütün kusur bende herhalde."</p>

  <p class="calibre2">"Bütün kusur değil... Ama çoğu..."</p>

  <p class="calibre2">"Her şeyi bana yükleyin bakalım. Kendimi kaldırıp şu nehre atayım bari."</p>

  <p class="calibre2">Poirot düşünceli bakışlarla onu süzdü. "İu anda dünyanın dertleriyle değil de, kendi ıstıraplarınızla meşgul olduğunuz belli. İşte buna çok memnun oldum."</p>

  <p class="calibre2">Bay Legge acı acı, "Dünyayı kim düşünüyor?" dedi.</p>

  <p class="calibre2">"İşin başından beri budalalık ettiğim anlaşılıyor."</p>

  <p class="calibre2">Poirot başını salladı. "Evet. Siz, suçlu değil şanssızsınız."</p>

  <p class="calibre2">Alec Legge hayretle ona baktı. "Sizi peşime kim taktı?</p>

  <p class="calibre2">Sally mi?"</p>

  <p class="calibre2">"Neden böyle düşünüyorsunuz?"</p>

  <p class="calibre2">"Resmi makamlar harekete geçmediler de. Onun üzerine sizin bu işi özel olarak çizmeyi kabul ettiğinizi anladım."</p>

  <p class="calibre2">Poirot, "Yanılıyorsunuz," dedi. "Ben hiçbir zaman sizin peşinizde değildim. Buraya geldiğim zaman varlığınızdan bile haberim yoktu."</p>

  <p class="calibre2">"O halde aptallık ettiğimi, şanssız olduğumu nerden biliyorsunuz?"</p>

  <p class="calibre2">Poirot mırıldandı. "Bunu gözlemlerim sonucu anladım.</p>

  <p class="calibre2">Bir tahminde bulunayım mı? Yanılıp yanılmadığımı bana söylersiniz."</p>

  <p class="calibre2">Alec Legge, "İstediğiniz kadar tahminde bulunun," diye omzunu silkti. "Fakat oyun oynayacak halde değilim."</p>

  <p class="calibre2">Poirot ağır ağır konuşmaya başladı. "Bana kalırsa, yıllarca önce siyasi bir parti ilginizi çekti... Bazı fen adamları gibi. Fakat bu türden ilgiler sizin meslekten olanlar için tehlikelidir. İüpheyle karşılanır bu. Sizin bu işe ciddi bir şekilde karıştığınızı sanmıyorum. Fakat, o parti sizi zorlamaya başladı. Sempatinizi iyice belirtmenizi istiyorlardı. Halbuki siz bu şekilde hareket etmeyi istemiyordunuz. Tamamıyla çekilmek istediniz. O</p>

  <p class="calibre2">zaman da sizi tehdit ettiler. Size biriyle buluşmanızı bildirdiler. O delikanlının adını öğrenebileceğimizi hiç sanmıyorum. Fakat onu daima 'Kaplumbağalara meraklı genç,' diye hatırlayacağım."</p>

  <p class="calibre2">Alec Legge birdenbire gülmeye başladı. "O gömlek gerçekten acayipti, değil mi? Ama o ara işin gülünç tarafını görecek halde de değildim."</p>

  <p class="calibre2">Poirot devam etti. "Dünyanın sonu ve kendi geleceğiniz için endişelene endişelene ne yazık ki dayanılmayacak bir duruma geldiniz. Bir kadının sizinle mutlu bir hayat sürmesi imkansızlaşmıştı. Karınıza açılmadınız. İşte en büyük hatanız da bu oldu. Karınız, çok sadık bir kadındı.</p>

  <p class="calibre2">Sizin ne kadar mutsuz ve ümitsiz bir durumda olduğunu anlasaydı, hemen yardıma çalışırdı. Onun yerine sizi eski arkadaşlarından Michael Weyman'la karşılaştırmaya başladı. Bu da sizin aleyhinize oldu tabi."</p>

  <p class="calibre2">Ayağa kalktı. "Ben sizin yerinizde olsaydım, Bay Legge ondan beni affetmesini ister ve her şeyi kendisine anlatırdım."</p>

  <p class="calibre2">Alec Legge homurdandı. "Demek bunu tavsiye ediyorsunuz? Peki ama bu sizin üstünüze vazife mi?"</p>

  <p class="calibre2">"Değil..." Poirot kapıya doğru gitti. "Ama ben daima haklıyımdır."</p>

  <p class="calibre2">Kısa bir sessizlik oldu. Sonra Alec Legge kahkahalarla gülmeye başladı. "Biliyor musunuz, galiba tavsiyenizi yerine getireceğim. Boşanmak çok pahalı. Zaten, sevdiğiniz kadını ele geçirdikten sonra kaçırmak gurur kırıcı bir şey. Sally'nin Chelsea'deki apartmanına gideceğim. Eğer Michael denilen serseri ordaysa, onu takmaya pek meraklı olduğu el örgüsü kravatla boğacağım.</p>

  <p class="calibre2">Doğrusu bu çok hoşuma gidecek. Evet. Çok hoşuma gidecek."</p>

  <p class="calibre2">Tatlı bir tebessüm, bütün yüzünü aydınlattı. "Aksiliğim için özür dilerim... Teşekkürler." Poirot'nun omzuna vurdu. Belçikalı sendeledi. Az kalsın yere yuvarlanıyordu. Anlaşılan Alec Legge'nin dostluğu, düşmanlığından daha tehlikeliydi.</p>

  <p class="calibre2">Poirot ağrıyan ayaklarıyla, Mili Villası'ndan çıkarak, kararmakta olan göğe baktı. "İimdi nereye gideyim?"</p>

  <p class="calibre2"></p>

  <p class="calibre2">BÖLÜM 19</p>

  <p class="calibre2"></p>

  <p class="calibre2"></p>

  <p class="calibre2">Hercule Poirot içeri girerken polis müdürüyle, Müfettiş Bland kaşlarını kaldırıp büyük bir merakla ona baktılar. Polis müdürünün keyfi hiç de yerinde değildi.</p>

  <p class="calibre2">Adam, sırf Bland'ın ısrarı yüzünden o geceki ziyafete gitmekten vazgeçmişti.</p>

  <p class="calibre2">"Biliyorum, Bland. Biliyorum... Belki bir zamanlar herkes ondan, 'Belçikalı Sihirbaz' diye söz ediyordu.</p>

  <p class="calibre2">Fakat o günler geçti artık. İimdi kaç yaşında o?"</p>

  <p class="calibre2">Bland büyük bir ustalıkla söze karıştırdı. Bu sorunun cevabını bilmiyordu zaten. Poirot da yaşından bahsedilmesini hiç sevmezdi. "Olay şu, efendim. Cinayet sırasında şatodaydı. Zaten soruşturma bir türlü ilerlemiyor. Çıkmaza girdik."</p>

  <p class="calibre2">Polis müdürü hiddetle burnunu sildi. "Malum, malum.</p>

  <p class="calibre2">Nerdeyse bu yüzden Bayan Masterton'ın cinsi sapık bile olduğuna inanacağım. Eğer civarda av köpeği olsa, onları dahi kullanacağım."</p>

  <p class="calibre2">"Av köpekleri suyun üzerinde kokuyu takip edemezler."</p>

  <p class="calibre2">"Öyle. Senin ne düşündüğünü biliyorum. Ben de seninle aynı fikirdeyim. Fakat ortada bir sebep yok. Bir tek sebep bile yok."</p>

  <p class="calibre2">"Belki o sebebi o adalarda buluruz."</p>

  <p class="calibre2">"Yani Hattie Stubbs'un ordayken De Sousa hakkında bazı şeyler öğrenmiş olabileceğini mi kast ediyorsun? Kadının zekâ seviyesini göz önüne alırsak, bu pekâlâ mümkün.</p>

  <p class="calibre2">Herkes onun biraz aptalca olduğunu söylüyor. Aklına estiği takdirde bildiklerini açıklayıverirdi. Böyle düşünüyorsun değil mi?"</p>

  <p class="calibre2">"Evet, hemen hemen."</p>

  <p class="calibre2">"Eğer öyleyse adam, Okyanus'u aşıp bu meseleyi halletmek için çok bekledi."</p>

  <p class="calibre2">"Belki de kadının ne olduğunu pek bilmiyordu. De Sousa bir sosyete dergisinde Nasse İatosu'yla, oranın güzel İatöleni yani ev sahibesi hakkında bir şey okuduğunu iddia etti. Biliyor musunuz, ben 'İatölen'in büyük annelerimizin kemerlerine iliştirdikleri o zincirli gümüş</p>

  <p class="calibre2">şey olduğunu sanırdım. Bu zincirlere bazı şeyler takılırdı. Doğrusu bunu şimdi kullansalar iyi ederler. O</p>

  <p class="calibre2">zaman kadınlar. Neyse... Fakat sosyete dilinde 'İatölen'</p>

  <p class="calibre2">ev sahibesi anlamına geliyormuş. Her neyse, De Sousa'nın hikâyesi doğru olabilir. Belki adam kuzeninin nerde olduğunu, kiminle evlendiğini o zamana kadar bilmiyordu."</p>

  <p class="calibre2">"Fakat olabilir."</p>

  <p class="calibre2">"Peki ama kadın ne biliyordu?"</p>

  <p class="calibre2"></p>

  <p class="calibre2">"Kocasının söylediklerini unutmayın. 'O insanları öldürüyor.'</p>

  <p class="calibre2">"Yani kadın bir cinayeti hatırlıyordu. O, henüz on beş</p>

  <p class="calibre2">yaşındayken işlenmişti bu. Galiba durumu ondan başka bilen de yoktu. Herhalde De Sousa bir, iki sözle durumu idare eder, hatta gülüp geçerdi."</p>

  <p class="calibre2">Bland inatla, "Olayın iç yüzünü bilmiyoruz," diye cevap verdi. "Siz de bir cinayeti kimin işlediğini öğrendikten sonra kanıtların çabucak ve kolaylıkla bulunduğunu bilirsiniz."</p>

  <p class="calibre2">"Hım... De Sousa hakkında... Malum kanallardan araştırmalar yaptık. Fakat hiçbir şey öğrenemedik."</p>

  <p class="calibre2">"İşte ben de bu yüzden o acayip Belçikalının bir şey keşfetmiş olabileceğini düşünüyorum. Cinayet sırasında o da Nasse İatosu'ndaydı. Bu da çok önemli. Lady Stubbs, onunla konuştu. Belki adam, kadının sözlerini birleştirmiş ve bunlardan yani bir anlam çıkarmıştır.</p>

  <p class="calibre2">Herneyse... Poirot bugün Nassecombe'daydı."</p>

  <p class="calibre2">"Ve sana telefon edip De Sousa'nın yatının nasıl bir şey olduğunu sordu."</p>

  <p class="calibre2">"Evet. İlk telefon ettiği zaman bunu sordu. İkinci sefer ise bur-da buluşmamızı söyledi."</p>

  <p class="calibre2">Polis müdürü saatine baktı. "Beş dakika daha beklerim.</p>

  <p class="calibre2">Eğer gelmezse..."</p>

  <p class="calibre2">Aynı anda kapı açıldı, Hercule Poirot içeri girdi.</p>

  <p class="calibre2">Belçikalının kılığı her zamanki gibi şık ve bakımlı değildi. Rutubetli Devon havası bıyığının sarkmasına neden olmuştu. Rugan ayakkabıları çamur içindeydi.</p>

  <p class="calibre2">Saçları karışmıştı. Üstelik topallayarak yürüyordu.</p>

  <p class="calibre2">"Hoş geldiniz, Mösyö Poirot." Polis müdürü, Belçikalının elini sıktı. "Heyecan içindeyiz. Merakla bekliyoruz."</p>

  <p class="calibre2">Sesinde hafif bir alay vardı. Fakat, üstünün başının ıslak ve çamurlu olmasına rağmen Poirot'nun keyfi yerindeydi. İimdi, "Bilmem gerçeği daha önce neden göremedim."</p>

  <p class="calibre2">Polis müdürü, bu sözleri soğuk bir tavırla karşıladı.</p>

  <p class="calibre2">"Yani şimdi gerçeği anladığınızı mı iddia ediyorsunuz?..."</p>

  <p class="calibre2">"Evet. Bilmediğim bir, iki küçük ayrıntı var ama konu ortada?"</p>

  <p class="calibre2">Polis müdürü, alaycı bir ifadeyle cevap verdi. "Bu bize yetişmez, mösyö. Bize kanıt lazım... Elinizde kanıt var mı?"</p>

  <p class="calibre2"></p>

  <p class="calibre2">"Size aradığınız kanıtlan nerde bulacağınızı söyleyebilirim."</p>

  <p class="calibre2">Müfettiş Bland söze karıştı. "Örneğin?"</p>

  <p class="calibre2">Poirot, ona dönerek bir soru sordu. "Etienne de Sousa İngiltere'den ayrıldı, değil mi?"</p>

  <p class="calibre2">Müfettiş acı acı, "Hem de iki hafta önce," diye cevap verdi. "Onu geri getirmek kolay olmayacak."</p>

  <p class="calibre2">"Belki kendisini ikna ederiz..."</p>

  <p class="calibre2">"İkna mı dediniz? Adamın iadesini talep etmemiz için yeterli kanıt yok ki!"</p>

  <p class="calibre2">"Ben, De Sousa'nın iadesinden söz etmiyorum. Eğer adam gerçeği açıklar..."</p>

  <p class="calibre2">"Hangi gerçeği Mösyö Poirot?" Polis müdürü sinirlenmişti. "Böyle tatlı tatlı söz ettiğiniz gerçek nedir?"</p>

  <p class="calibre2">"İu efendim. Etienne de Sousa'nın buraya, gayet güzel, lüks bir yatla gelmesi. Bundan ailesinin zengin olduğunun anlaşılması. İhtiyar Merdell'in Marlene Tucker'ın büyükbabası olması. (Ben bunu ancak bugün öğrendim.) Lady Stubbs'un geniş kenarlı Çinli şapkaları giyme merakı.</p>

  <p class="calibre2">Bayan Oliver’ın hayal gücünün çok geniş olmasına rağmen, insanları çok iyi anlaması. Marlene Tucker'ın çekmecesinin arkasına ruj ve parfüm şişesi saklaması.</p>

  <p class="calibre2">Miss Brewis'in Marlene'a pasta ve meyve suyu götürmesini istediğini iddia etmesi."</p>

  <p class="calibre2">"Gerçek?" Polis müdürü hayretle ona baktı. "Gerçek dediğiniz bu mu? Azizim, bütün bunlar yeni şeyler değil ki."</p>

  <p class="calibre2">"Elimizde kesin kanıt delil olmasını mı istiyorsunuz?</p>

  <p class="calibre2">Lady Stubbs'un cesedi işinize yarar mı?"</p>

  <p class="calibre2">Hayretle bakma sırası Bland'a gelmişti. "Lady Stubbs'un cesedini buldunuz mu?"</p>

  <p class="calibre2">"Bulamadım. Fakat cesedin nerde olduğunu biliyorum.</p>

  <p class="calibre2">Oraya gideceksiniz. Cesedi bulduğunuz zaman deliller de istediğiniz bütün deliller de elinize geçmiş olacak. Zira cesedi oraya ancak bir kişi saklayabilirdi."</p>

  <p class="calibre2">"Kimmiş o?"</p>

  <p class="calibre2">Hercule Poirot güldü. İimdi onda bir tabak sütü içip bitirmiş, hayatından memnun bir kedi hali vardı. "Böyle durumlarda katil genellikle kocadır. Hattie'yi Sir George Stubbs öldürdü."</p>

  <p class="calibre2">"Fakat bu imkânsız, Mösyö Poirot. Bunun imkânsız olduğunu biliyoruz."</p>

  <p class="calibre2"></p>

  <p class="calibre2">Poirot başını salladı. "Hayır, hiç de imkânsız değil, dinleyin. Her şeyi anlatacağım."</p>

  <p class="calibre2"></p>

  <p class="calibre2">BÖLÜM 20</p>

  <p class="calibre2"></p>

  <p class="calibre2">Hercule Poirot bir an büyük demir kapının önünde durdu. İleriye kıvrılarak uzanan yola baktı. Ağaçlardan sarılı kahverengin son yapraklar dökülüyordu. Mor çiçekler solmuştu artık.</p>

  <p class="calibre2">Poirot içini çekti. Yana saparak, beyaz boyalı, küçük villanın kapısını usulca çaldı. Bir, iki dakika sonra içeriden ayak sesleri duyuldu. Kapı açılarak eşikte Bayan Folliat belirdi. Kadının o yorgun, bitkin hali bu defa Poirot'yu şaşırtmadı.</p>

  <p class="calibre2">Bayan Folliat, "Mösyö Poirot," dedi. "Yine mi siz?"</p>

  <p class="calibre2">"İçeri girebilir miyim?"</p>

  <p class="calibre2">"Tabi." Belçikalı, kadının peşi sıra oturma odasına gitti. Onun çay teklifini de reddetti. Bayan Folliat hafif bir sesle, "Neden geldiniz?" diye sordu.</p>

  <p class="calibre2">"Bunu tahmin edeceğinizi sanıyorum."</p>

  <p class="calibre2">Kadın imalı bir şekilde cevap verdi. "Çok yorgunum."</p>

  <p class="calibre2">"Biliyorum." Poirot sözlerine ağır ağır devam etti.</p>

  <p class="calibre2">"Üç kişi öldü, Bayan Folliat. Hattie Stubbs, Marlene Tucker ve ihtiyar Merdell."</p>

  <p class="calibre2">Bayan Folliat çabucak başını kaldırdı. "Merdell mi?</p>

  <p class="calibre2">Bir kazaydı o. Zavallı rıhtımdan nehre düştü. Çok ihtiyardı. Gözleri görmüyordu. Üstelik o gece bir hayli de içmişti."</p>

  <p class="calibre2">"Bu bir kaza değildi. Merdell çok şey biliyordu."</p>

  <p class="calibre2">"Neyi örneğin?"</p>

  <p class="calibre2">"Adam birinin yüzünü, sesini veya yürüyüşünü tanımıştı. Buraya ilk geldiğim gün Merdell'le konuştum. O</p>

  <p class="calibre2">zaman bana, Folliat ailesini anlattı. Kayınpederinizi, kocanızı ve savaşta ölen iki oğlunuzu... Fakat her ikisi de savaşta ölmemişti. Değil mi? Oğlunuz Henri, gemisiyle sulara gömülmüştü. Fakat kardeşi James, şehit düşmemişti.</p>

  <p class="calibre2">Asker kaçağıydı. Herhalde önce, 'Kayıp. Öldüğü sanılıyor,' diye bildirilmişti. Siz de sonradan herkese onun şehit düştüğünü söylediniz. Sizden şüphe etmek kimsenin aklına gelmezdi. Nasıl gelirdi." Poirot bir an durdu, sonra, "Size acımadığımı sanmayın, madam," diye devam etti. "Istırap dolu bir hayat sürdüğünüzün farkındayım. Küçük oğlunuzun nasıl biri olduğunu gayet iyi biliyordunuz. Fakat ne de olsa o sizin oğlunuzdu.</p>

  <p class="calibre2"></p>

  <p class="calibre2">Kendisini seviyordunuz. Onun yeni bir hayata başlayabilmesi için elinizden geleni yaptınız. Yanınızda genç bir kız oturuyordu. Geri zekâlı fakat çok zengin bir kız... Evet, o çok zengindi. Etrafa babasıyla annesinin bütün servetlerini kaybettiklerini yaydınız. Kızın fakir olduğundan ona kendisinden yaşlı, çok zengin bir adamla evlenmesini tavsiye ettiğinizi söylediniz. Hikâyenizden şüphe etmeleri için hiçbir sebep yoktu. Bu kimseyi ilgilendirmezdi. Kızın annesiyle babası ve yakın akrabaları ölmüştü. Paris'teki Fransız avukatlar, San Miguel'deki meslektaşlarının talimatına uygun şekilde hareket ettiler. Kız, evlendikten sonra servetinin idaresi ona verildi. Bana anlattığınız gibi o yumuşak başlı, müşfik ve çocuksuydu. Kocasının istediği her şeyi hemen imzaladı. Herhalde hisse senetleri birkaç defa el değiştirdi. Tekrar tekrar satıldı. Fakat sonunda istenilen servet elde edildi.</p>

  <p class="calibre2">Sir George Stubbs adını alan oğlunuz milyonerdi artık.</p>

  <p class="calibre2">Karısının ise beş parası yoktu. 'Sir' unvanını kullanarak bu sayede de başkalarını dolandırmamışsanız bir suç değildir bu. Böyle bir unvan herkeste güven uyandırır.</p>

  <p class="calibre2">Bu, kibar değilseniz bile, zengin olduğunuzu gösterir.</p>

  <p class="calibre2">İşte böylece yılların etkisiyle bir hayli değişmiş ve üstelik sakal da bırakmış olan oğlunuz, yani zengin Sir George Stubbs, Nasse İatosu'nu satın aldı. Ve böylece aile yuvasına dönmüş oldu. Halbuki şatoyu çocukluğundan beri görmemişti. Savaş dolayısıyla o civarda kendisini tanıyacak kimse pek kalmamıştı. Fakat Merdell, onu tanıdı. Ama bundan kimseye söz etmedi. Bana, 'Nasse İatosu'nda daima Folliatlar olacak,' dediği zaman için için gülüyordu. İşte böylece her şey yoluna girmişti.</p>

  <p class="calibre2">Veya siz öyle sanıyordunuz. Planınızın bu kadar olduğundan eminim. Oğlunuz, atalarının evinde oturuyordu.</p>

  <p class="calibre2">Zengindi. Karısı geri zekâlı olmakla beraber hem güzel, hem de yumuşak başlıydı. Oğlunuzun ona iyi davranacağını ve zavallı Hattie'nin mutlu olacağını umuyordunuz."</p>

  <p class="calibre2">Bayan Folliat usulca mırıldandı. "Öyle olacağını sandım. Hattie'ye bakacak, onu rahat ettirmeye çalışacaktım. İşin iç yüzünü bilmiyordum. Bu aklıma bile gelmezdi."</p>

  <p class="calibre2">"Evet. Oğlunuzun Hattie'yi aldığı sırada zaten evli olduğunu bilmiyordunuz. O da bunu sizden gizlemişti.</p>

  <p class="calibre2">Evet. Böyle bir şeyden emindik. Bu yüzden kâğıtları aradık. Oğlunuz, daha önce Trieste'de evlenmişti. Aldığı kadın, ahlaksızın biriydi. Oğlunuz da askerden kaçtıktan sonra onunla birlikte saklanmıştı zaten. Kadın oğlunuzdan ayrılmak niyetinde değildi. Zaten o da karısını bırakmayı düşünmüyordu. Hattie'yle evlenmeye sırf servete konmak için razı oldu. Ama ta başından beri ne yapacağını biliyordu."</p>

  <p class="calibre2">"Hayır, hayır. Buna inanamam... İnanamam. Onu, o ahlaksız kadın, o kötü yaratık kandırdı."</p>

  <p class="calibre2">Poirot merhametsizce devam etti. "Oğlunuz ikinci kansını öldürmek niyetindeydi. Hattie'nin yakını yoktu.</p>

  <p class="calibre2">Arkadaşları ise pek azdı. İngiltere'ye döner dönmez, oğlunuz onu buraya getirdi. Hizmetkârlar ilk gece Hattie'yi pek görmediler. Ertesi sabah karşılarına çıkan kadın ise Hattie değildi. Sir George'un İtalyan karısıydı bu. Hattie'ye benzemek için makyaj yapmıştı. Onun gibi hareket ediyordu. Belki olay burda sona erecekti. İtalyan kadın Hattie rolüne devam edecek ve muhakkak zekâsı, belirsiz bir şekilde 'yani tedavi' denilen bir usulle gelişiverecekti. Sekreteri Miss Brewis daha işin başında Lady Stubbs'un hiç de aptal olmadığını anlamıştı. Fakat o sırada beklenilmeyen bir şey oldu. Hattie'nin kuzenlerinden biri, yatıyla İngiltere'ye geleceğini yazdı. Adam, Hattie'yi yıllardan beri görmemişti, ama bir sahtekâra kanması da imkânsızdı." Poirot bir an durakladı. "Biliyor musunuz, De Sousa'nın bir sahtekâr olabileceğini de düşündüm, diğer olasılık aklıma gelmedi.</p>

  <p class="calibre2">Yani Lady Stubbs'un asıl Hattie olmadığından şüphe bile etmedim." Ağır ağır cinayet hikâyesine devam etti. "Bu konu birkaç şekilde halledilebilirdi. Lady Stubbs hastalandığını bahane ederek De Sousa'yla karşılaşmazdı.</p>

  <p class="calibre2">Fakat kuzeni uzun süre İngiltere'de kaldığı takdirde, adamdan kaçamazdı. Üstelik, ortaya yeni bir olay daha çıkmıştı. Yaşlandıkça çenesi düşen ihtiyar Merdell, torununa durmadan bir şeyler anlatırdı. Galiba Marlene'den başka onu dinleyen yoktu. Herhalde kız da büyükbabasının bunadığını düşündüğü için onun laflarına pek aldırmazdı. Buna rağmen adamın bazı sözleri onu etkilemişti. Herhalde Merdell, 'Koruda bir kadın cesedi'</p>

  <p class="calibre2">gördüğünden Sir George Stubbs'un aslında Bay Jamen olduğundan söz etmişti. Kız, Sir George'a bazı imalarda bulundu. Ve böylece kendi idam fermanını da imzalamış</p>

  <p class="calibre2">oldu. Etrafa böyle hikâyelerin yayılması Sir George'la karısının işine gelmezdi. Herhalde adam, dilini tutması için kıza para verdi. Sonra karıkoca plan yapmaya başladılar. Bu konuda gayet titiz davranıyorlardı. De Sousa'nın Helmmouth'a ne zaman geleceğini biliyorlardı.</p>

  <p class="calibre2">Bu panayıra tesadüf ediyordu. karıkoca, Marlene'nin öldürülmesini ve Lady Stubbs'un da De Sousa'dan şüphelenmelerine sebep olacak şekilde ortadan kaybolmasına karar verdiler. İşte bu yüzden, De Sousa'nın</p>

  <p class="calibre2">'kötü' bir adam olduğundan, onun 'insanları öldürdüğünden' bahsedildi. Lady Stubbs tamamen ortadan kaybolacaktı. Sir George bir süre sonra tanınmaz hale gelmiş bir cesedin karısı olduğunu iddia edecekti. Kadın da yepyeni bir kişiliğe bürünecekti. Daha doğrusu, eski haline dönecekti. Bütün bu meseleyi halledebilmek için yirmi dört saat kadar bir süre çift kişilik rol yapması gerekiyordu. İşte o kadar. Sir George da kendisine yardım ettiği için bu işi kolaylıkla başardı. İatoya geldiğim gün Lady Stubbs güya çay zamanına kadar odasından çıkmadı. Odaya sadece Sir George girdi, onu başka gören olmamıştı. Halbuki, aslında kadın şatodan çıktı, tren veya otobüsle Exeter'e gitti. Ordan da bir kız öğrenciyle yola çıktı. O mevsimde etraf öğrenci doluydu. İtalyan kadın, öğrenciye bayat yemek yiyen arkadaşından da söz etti. Yurda gidince, kendisine yer ayırttı ve güya etrafı dolaşmaya çıktı. Ve böyle Lady Stubbs çay vakti salona indi. Yemekten sonra erken yatacağını söyleyerek, odasına çekildi. Fakat Miss Brewis, onun bir süre sonra evden çıktığını da gördü. Kadın geceyi yurtta geçirdi. Fakat ertesi sabah Nasse İatosu'nda Lady Stubbs rolünde kahvaltı masasına oturdu. Yine başının ağrıdığını bahane ederek, odasına gitti. Zira bu sefer de yanlışlıkla şato arazisine giren kız rolünü oynaması lazımdı. Sir George, karısının odasının penceresinden onu azarladı. Sonra da dönüp güya odada olan Hattie'yle konuştu. Kadının kıyafet değiştirmesi de kolaydı. Lady Stubbs'un pek hoşlandığı o ağır elbiselerin altına giyilen ince bir bluzla, kısa bir şort. Lady Stubbs için, uçuk renkli bir köylü mendili, güneşten yanmış gibi durmasına yardım edecek bir makyaj ve sarımsı kahverengi saç... Hiç kimse bu iki kadının da aynı kişi olduğunu aklına bile getiremezdi. İşte böylece son dram da hazırlandı. Saat on altıya doğru Lady Stubbs, Miss Brewis'e Marlene'e pasta veya meyve suyu götürmesini söyledi. Zira sekreterin aklına böyle bir şey gelmesinden korkuyordu. Miss Brewis'in tam cinayet anında gelivermesi felaket olurdu. Herhalde kadın, sekreteri cinayetten bir, iki dakika önce kayıkhaneye göndermekten kindarca bir zevk aldı. Her neyse... Zamanı gelince, boş olan fal çadırına girdi. Arkadaki kapıdan çıkarak, rodedronların arkasındaki çardağa gitti. Oraya sırt çantasını bırakmıştı. Bunun içinde yürüyüş kıyafeti vardı. Kadın korudan ilerleyerek, kayıkhaneye gitti. Marlene'e seslenerek kendisini içeri almasını söyledi. Hiçbir şeyden şüphelenmeyen kızı oracıkta boğuverdi. Büyük Çinli şapkasını nehre attı. Yürüyüş kıyafetini giyerek, makyaj yaptı. Siklamen rengi jorjet elbisesiyle, topuklu ayakkabılarını sırt çantasına tıktı. Birkaç dakika sonra yurtta kalan İtalyan öğrenci, çim sahada Hollandalı arkadaşının yanındaydı. Ve yine onunla birlikte otobüse binerek Nasse'den ayrıldı. Bilmiyorum, kadın şimdi nerde?</p>

  <p class="calibre2">Herhalde Soho'da. Muhakkak ki orda. Kendi milletinden ahbapları var. Birtakım kirli işlerle meşgul olan bu adamlar ona gerekli belgeleri sağlayacaklar. Her neyse, polis bir İtalyan kadınını değil, basit, geri zekâlı Hattie Stubbs'u arıyordu. Fakat zavallı Hatite Stubbs çoktan öldü. Bunu siz de biliyorsunuz, madam. Gayet iyi biliyorsunuz. Panayır günü sizinle salonda konuştuğumuz zaman bunu da belli ettiniz. Marlene'in ölümü sizi çok şaşırtmıştı. Planın ne olduğundan haberiniz yoktu. Fakat Hattie'den bahsederken, bir değil aynı iki kişiyi anlatıyordunuz. Ama ben kalın kafalılığımdan bunu anlayamadım. Biri, nefret ettiğiniz, ölmesini istediğiniz kadındı. Hatta bana onun hiçbir sözüne inanmamamı da tembihlediniz. Diğeri ise, çok sevdiğiniz, şefkatle korumaya çalıştığınız ve sanki ölmüş gibi söz ettiğiniz bir kız... Madam sanırım zavallı Hattie Stubbs'a çok bağlıydınız..."</p>

  <p class="calibre2">Uzun bir sessizlik oldu. Bayan Folliat koltuğunda hiç kımıldamadan oturuyordu. Nihayet başını kaldırarak konuşmaya başladı. Sesi buz gibiydi. "Hikâyeniz akla sığacak gibi değil... Siz iyice çıldırmışsınız, Mösyö Poirot... Anlattıklarınız hayal ürünü şeyler. Elinizde de kanıt yok."</p>

  <p class="calibre2">Poirot ilerleyerek, pencerelerden birini açtı.</p>

  <p class="calibre2">"Dinleyin, madam. Ne duyuyorsunuz?"</p>

  <p class="calibre2">"Biraz ağır işitirim ben. Ne duymam lazım?"</p>

  <p class="calibre2">"Kazma sesleri, madam... Pavyonun bütün temellerini kazıyorlar... Bir cesedi gömmek için mükemmel bir yer orası. Zaten ordan bir ağaç çıkarılmış, bir çukur açılmıştı. Bir süre sonra da işi sağlama bağlamak için üzerine beton döküldü. Cesedin gömüldüğü çukurun üzerine... Bunun üstüne de pavyon yapıldı..." Ustaca ekledi. "Sir George'un pavyonu... Nasse İatosu'nun yeni sahibinin yaptırttığı pavyon... Onun ahlaksızlığının timsali..." Bayan Folliat titreyerek içini çekti. Poirot mırıldandı. "Burası o kadar güzel bir yer ki... İçinde bir tek kötü şey var... O da sahibi."</p>

  <p class="calibre2">"Biliyorum..." Kadının sesi iyice boğuklaşmıştı. "Bunu çoktan anlamıştım. Daha küçücük bir çocukken bile beni korkuturdu. Merhametsizdi... Çok haindi... Vicdan denilen şeyden eser yoktu... Fakat benim oğlumdu... Kendisini çok seviyordum. Hattie'nin ölümünden sonra her şeyi açıklamalıydım. Ama o benim oğlumdu. Onu nasıl ele verirdim?... Fakat sustuğum için o zavallı çocuk öldürüldü. Sonra da biçare Merdellcik... Ne zaman sona erecekti bu?"</p>

  <p class="calibre2">Poirot cevap verdi. "Katil için 'sona ermek' diye bir şey yoktur."</p>

  <p class="calibre2">Kadın başını eğdi. Bir süre böyle elleri gözlerinde hareketsiz oturdu.</p>

  <p class="calibre2">Sonra Nasse İatosu'nun sahibi ve cesur bir ailenin kızı olan Bayan Folliat birdenbire dikleşti. Dönüp Poirot'ya baktı. Sesi resmi ve ifadesizdi.</p>

  <p class="calibre2">"Olayı gelip bana anlattığınız için teşekkür ederim, Mösyö Poirot... İimdi beni yalnız bırakır mısınız? İnsan, bazı şeyleri tek başına karşılamayı tercih eder..."</p>

  <p class="calibre2"></p>

  <p class="calibre2"></p>

  <p class="calibre2"></p>

  <p class="calibre2">Agatha Christie - Sonuncu Kurban</p>

  <p class="calibre2"></p>

  <p class="calibre2"></p>

  <p class="calibre2"></p>

  <p class="calibre2"></p>
</body>
</html>
