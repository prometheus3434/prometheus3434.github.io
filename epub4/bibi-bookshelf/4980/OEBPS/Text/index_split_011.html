<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_10">I</h2>

  <p class="calibre2">Bayan Folliat o sırada büyük misafir odasında, Hercule Poirot'yla konuşuyordu. Belçikalı içeriye girdiği zaman kadın, köşedeki koltukta oturuyordu. Başını arkaya dayamıştı. Poirot yanma gelince fena halde irkildi. Sonra da tekrar arkasına yaslanarak, derin bir nefes aldı. "Ah, siz miydiniz Bay Poirot?"</p>

  <p class="calibre2">"Özür dilerim, madam. Sizi rahatsız ettim."</p>

  <p class="calibre2">"Hayır, hayır. Rahatsız etmediniz. Burda biraz dinleniyorum. Artık eskisi kadar genç değilim. O olay da beni çok sarstı."</p>

  <p class="calibre2">Poirot güldü. "Anlıyorum... Emin olun, anlıyorum."</p>

  <p class="calibre2">Bir mendili küçük eliyle sıkıca tutmakta olan Bayan Folliat tavana bakıyordu. Üzüntüden iyice boğuklaşan bir sesle. "O konuyu düşünmeye bile tahammül edemiyorum,"</p>

  <p class="calibre2">diye fısıldadı. "O zavallı, o zavallı... zavallı kız."</p>

  <p class="calibre2">Poirot, "Biliyorum," dedi. "Biliyorum."</p>

  <p class="calibre2">Bayan Folliat mırıldandı. "Ne kadar da gençti. Hayatın başındaydı daha... Ah, bu olayı düşünmek bile istemiyorum."</p>

  <p class="calibre2">Poirot merakla onu süzdü. Kadın birkaç saat içerisinde belki on yaş yaşlanmıştı. Öğleden sonra, misafirlerini karşılayan o kibar ev sahibesi gitmiş, yerine başkası gelmişti sanki. Yüzündeki çizgiler iyice derinleşmişti.</p>

  <p class="calibre2">Bayağı süzülmüş olan yüzünde yorgun bir ifade vardı. "Dün bana dünyanın çok kötü bir yer olduğunu söylemiştiniz, madam."</p>

  <p class="calibre2">"Öyle mi söylemiştim?" Bayan Folliat şaşırmış gibiydi.</p>

  <p class="calibre2">"Doğru... Ah, evet... Bunun ne kadar doğru olduğunu yavaş</p>

  <p class="calibre2">yavaş anlamaya başlıyorum." Alçak sesle ekledi. "Fakat böyle bir olay olacağını hiç sanmıyordum."</p>

  <p class="calibre2">Poirot, kadını yine usulca süzdü. "Peki ne olacağım sanıyordunuz? Bir olay çıkacağından emin miydiniz?"</p>

  <p class="calibre2">"Hayır, hayır. Ben bunu kastetmemiştim."</p>

  <p class="calibre2">Poirot, "Fakat," diye ısrar etti. "Bir şey olmasını bekliyordunuz. Üstelik sıradan bir olay da değildi bu."</p>

  <p class="calibre2">"Beni yanlış anladınız. Mösyö Poirot. Ben sadece</p>

  <p class="calibre2">'Panayırda böyle bir şey olacağı kimsenin aklına gelmezdi," demek istedim."</p>

  <p class="calibre2">"Lady Stubbs da bu sabah kötülükten söz etti."</p>

  <p class="calibre2"></p>

  <p class="calibre2">"Hattie mi? Rica ederim. Bana ondan söz etmeyin. Ondan bana söz etmeyin. Hattie'yi düşünmek istemiyorum." Bir, iki dakika sessiz sedasız oturdu. Sonra da usulca sordu.</p>

  <p class="calibre2">"Hattie... kötülük hakkında ne söyledi?"</p>

  <p class="calibre2">"Kuzeninden bahsediyordu. Etienne de Sousa'dan. Onun çok kötü, çok fena bir adam olduğunu söyledi. 'Ondan korkuyorum,' dedi." Dikkatle Bayan Folliat'a bakıyordu.</p>

  <p class="calibre2">Fakat kadın sadece şaşkın şaşkın başını salladı.</p>

  <p class="calibre2">"Etienne de Sousa mı? O da kim?"</p>

  <p class="calibre2">"A, tabi. Siz kahvaltıda yoktunuz. Bunu unuttum, Bayan Folliat. Lady Stubbs'a on beş yaşından beri görmediği kuzeninden bir mektup gelmişti. Adam bunda, bugün akşamüzeri kendisini ziyaret edeceğini bildiriyordu."</p>

  <p class="calibre2">"Peki, adam geldi mi?"</p>

  <p class="calibre2">"Evet. On altı otuzda."</p>

  <p class="calibre2">"A, rıhtımdan yukarı çıkan o esmer ve yakışıklı genç adamı mı kast ediyorsunuz? O ara onun kim olduğunu merak ettim."</p>

  <p class="calibre2">"Evet, madam. Etienne de Sousa oydu işte."</p>

  <p class="calibre2">Bayan Folliat heyecanla, "Ben sizin yerinizde olsaydım," diye bağırdı. "Hattie'nin söylediklerine aldırmazdım." Poirot'nun kendisine hayretle baktığını görünce, kızardı. "O çocuk gibidir. Yani... çocukların kullandığı kelimeleri tekrarlar. İyi... Kötü... İkisinin arası yoktur bunun... Onun Etienne de Sousa hakkında sözlerine aldırmayın."</p>

  <p class="calibre2">Poirot düşündü. Sonra da ağır ağır, "Lady Stubbs'u çok iyi tanırsınız değil mi?" dedi.</p>

  <p class="calibre2">"Evet. Çok iyi tanırım. Herhalde kocası bile Hattie'yi benim kadar tanımaz. Neden sordunuz?"</p>

  <p class="calibre2">"O nasıl bir kadın, madam?"</p>

  <p class="calibre2">"Ne garip bir soru bu, Mösyö Poirot?"</p>

  <p class="calibre2">"Lady Stubbs'un ortadan kaybolduğunu herhalde biliyorsunuz, madam?"</p>

  <p class="calibre2">Cevabı yine Poirot'yu şaşırttı. Kadın ne üzülmüş, ne de şaşırmıştı. "Demek kaçtı. Anlıyorum."</p>

  <p class="calibre2">"Sizce bu pek normal bir şey mi?"</p>

  <p class="calibre2">"Normal? Ah, bilmiyorum. İnsan Hattie'nin ne yapacağını tahmin edemez."</p>

  <p class="calibre2">"Lady Stubbs vicdan azabı çektiği için mi kaçtı?"</p>

  <p class="calibre2">"Ne demek istiyorsunuz, Mösyö Poirot?"</p>

  <p class="calibre2">"Bugün akşamüzeri, kuzeni ondan söz etti. Laf arasında Hat-tie'nin geri zekâlı olduğunu söyledi. Kafaca gelişmemiş kimselerin bazen ne yaptıklarını bilmediklerini herhalde duydunuz?"</p>

  <p class="calibre2">"Anlatmaya çalıştığınız nedir, Mösyö Poirot?"</p>

  <p class="calibre2">"Bazı kimseler -sizin de dediğiniz gibi- çocuktan farksızdır. Hiddetlenince kendilerini kaybederler. Hatta cinayet bile işleyebilirler."</p>

  <p class="calibre2">Bayan Folliat ani bir hiddetle ona döndü. "Hattie hiçbir zaman öyle bir kız değildi. Böyle şeyler söylemenize izin veremem. Belki o biraz geri zekâlıydı ama yine de nazik ve müşfikti. Hattie kimseyi öldürmezdi!" Öfkeyle Poirot'yu süzdü. Derin derin soluyordu.</p>

  <p class="calibre2">Poirot düşündü. "Acayip... Çok acayip..."</p>

  <p class="calibre2"></p>
</body>
</html>
