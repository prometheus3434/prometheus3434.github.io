<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_12">I</h2>

  <p class="calibre2">Müfettiş Bland Helmmouth Polis Karakolu'ndaydı.</p>

  <p class="calibre2">İriyarı, canayakın görünüşlü bir adam olan Başmüfettiş</p>

  <p class="calibre2">Baldwin'in masasında oturuyordu. Aralarındaki masada siyah ıslak bir cisim vardı. Müfettiş Bland işaret parmağıyla buna usulca dokundu.</p>

  <p class="calibre2">"Bunun kadın şapkası olduğu kesin. Bundan eminim. Ama bunun için yemin edemem. Kadın bu biçim şeylerden hoşlanmıyormuş sanırım. Oda hizmetçisi söyledi. Dolabında böyle iki şapka daha var. Biri uçuk pembe... Biri de morumsu. Fakat dün giydiği siyahmış... Evet, bence bu kadının. İapkayı nehirden mi çıkardınız? Bundan da tahminlerimizde yanılmadığımız anlaşılıyor."</p>

  <p class="calibre2">Baldwin, "Fakat henüz emin olamayız," diye cevap verdi. "Sonuçta isteyen nehre şapka atabilir."</p>

  <p class="calibre2">Bland başını salladı. "Evet, bunu kayıkhaneden de, yattan da atabilirlerdi."</p>

  <p class="calibre2">Baldwin, "Yat, göz hapsinde," dedi. "Kadını yata götürdülerse, hâlâ orda demektir. Sağ veya ölü..."</p>

  <p class="calibre2">"Adam bugün karaya çıkmadı mı?"</p>

  <p class="calibre2">"Hayır. Güvertede o. Bir sandalyeye oturmuş sigara içiyor."</p>

  <p class="calibre2">Müfettiş Bland saate bir göz attı. "Yata gitme zamanı geldi."</p>

  <p class="calibre2">Baldwin sordu. "Kadını bulabileceğini sanıyor musun?"</p>

  <p class="calibre2">Bland mırıldandı. "Pek emin değilim. Adam, bana fazla zekiymiş gibi geliyor." Bir süre düşündü. Tekrar parmağıyla şapkayı itti. "Ceset meselesi ne olacak? Tabi eğer kadın öldürüldüyse... Bu konuda ne düşünüyorsunuz?"</p>

  <p class="calibre2">Baldwin, "Bu sabah Otterweight'le konuştum. Eskiden sahil güvenlik teşkilatındaydı o. Medcezir ve akıntılarla ilgili olaylarda daima onun fikrini alırım. İimdi eğer Lady Stubbs nehre atıldıysa, o saatte cezir başlamıştı.</p>

  <p class="calibre2">Ceset kesinlikle nehirden çıkıp açık denize sürüklenmiştir. Bu gece ayın on dördü. Med başlayacak.</p>

  <p class="calibre2">Sanırım ceset Cerwall sahillerine vurur, fakat bu arada şunu da ekleyeyim: Burda birkaç boğulma olayı oldu. Fakat cesetler hiçbir zaman bulunamadı. Zaten kayalara çarpa çarpa parçalanıyorlar, şu burunda. Diğer taraftan cesedin karaya vurması da mümkün."</p>

  <p class="calibre2">Bland içini çekti. "Karaya vurmazsa durum çok güçleşecek."</p>

  <p class="calibre2">"Kadının nehre atıldığından emin misiniz?"</p>

  <p class="calibre2">Müfettiş Bland ciddi bir tavırla başını salladı.</p>

  <p class="calibre2">"Başka bir olasılık kalmadı. Otobüs ve trenleri kontrol ettirdik... İatonun bulunduğu bölge hattın sonunda zaten.</p>

  <p class="calibre2">Kadın dikkati çekecek bir kılıktaymış. Yanına başka elbise de almamış. Onun için bence Lady Stubbs, Nasse'den ayrılmadı. Cesedi ya denizde ya da malikânede bir yere saklandı... Bana gerekli olan cinayetin sebebi." Ekledi.</p>

  <p class="calibre2">"Bir de ceset tabi... Ölüyü bulamadıkça bir şey yapamayız."</p>

  <p class="calibre2">"Ya diğer kız?"</p>

  <p class="calibre2">"O ya cinayete şahit oldu ya da başka bir şey gördü.</p>

  <p class="calibre2">Sonunda her şeyi öğreneceğiz, ama bu pek kolay olmayacak."</p>

  <p class="calibre2">Baldwin de dönüp saate baktı. "Gitme zamanı."</p>

  <p class="calibre2">De Sousa iki polisi Esperance'ın güvertesinde şirin ve nazik tavırlarla karşıladı. Onlara viski ikram etmek istedi, ama Bland'la Baldwin içki içmeyeceklerini söylediler. De Sousa çalışmaları hakkında sorular sormayı ihmal etmedi. "Herhalde o genç kızın ölümüyle ilgili soruşturma bir hayli ilerledi."</p>

  <p class="calibre2">Müfettiş Bland, "Evet..." diye cevap verdi.</p>

  <p class="calibre2">"İlerliyor."</p>

  <p class="calibre2">Başmüfettiş söze karıştı. Yata gelmelerinin sebebini nezaketle açıkladı.</p>

  <p class="calibre2">"Esperance'ı aramak mı istiyorsunuz?" De Sousa'nın kızmış gibi bir hali yoktu. Aksine bir hayli eğlendiği anlaşılıyordu. "Fakat neden katili yata sakladığımı sanıyorsunuz? Hoş belki de katilin ben olduğunu düşünüyorsunuz?"</p>

  <p class="calibre2">"Buna mecburuz, Bay De Sousa. Herhalde durumu anlıyorsunuz. Bir araştırma emri..."</p>

  <p class="calibre2">De Sousa ellerini kaldırdı. "Buna gerek yok. Size yardım etmek istiyorum. Çok istiyorum. Bu meseleyi dostça halledelim. Yatı istediğiniz gibi arayabilirsiniz... Ah, belki de kuzenim Lady Stubbs'un bur-da olduğunu sanıyorsunuz? Onun kocasından kaçıp bana sığındığından eminsiniz. Arayın, beyler. İstediğiniz gibi arayın."</p>

  <p class="calibre2">İki memurun da niyeti buydu zaten. Yatın aranmadık köşesi kalmadı. Sonunda hayal kırıklığına uğradıklarını belli etmemeye çalışan iki polis, De Sousa'yla vedalaştılar.</p>

  <p class="calibre2">"Bir şey bulamadınız mı? Ne yazık. Fakat ben size böyle olacağını söyledim. Belki şimdi birer içki içersiniz... İstemiyor musunuz? Pekâlâ." Onları kayıklarının bağlı olduğu tarafa götürdü. "İimdi ben ne yapacağım? Artık gitmeme izin var mı? Anlayacağınız burda canım sıkılmaya başladı. Hava çok güzel. Plymouth'a gitmek istiyorum."</p>

  <p class="calibre2">"Resmi soruşturmaya kadar beklemenizi rica etsek?...</p>

  <p class="calibre2">Yarın yapılacak bu. Belki hâkim size bir, iki soru sormak ister."</p>

  <p class="calibre2">"Tabi, tabi. Ben elimden geleni yapmak isterim. Peki, soruşturmadan sonra ne olacak?"</p>

  <p class="calibre2">Başmüfettiş Baldwin ifadesiz bir yüzle cevap verdi.</p>

  <p class="calibre2">"Ondan sonra istediğiniz yere gitmekte serbestsiniz, efendim." Kayık yattan ayrılırken en son gördükleri De Sousa'nın gülümseyen yüzü oldu. Adam eğilmiş onlara bakıyordu.</p>

  <p class="calibre2"></p>
</body>
</html>
