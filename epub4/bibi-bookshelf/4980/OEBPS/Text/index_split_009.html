<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_8">I</h2>

  <p class="calibre2">Müfettiş Bland tekrarladı. "O insan öldürüyor."</p>

  <p class="calibre2">Sir George, "Bence bunu pek ciddiye almamalısınız,"</p>

  <p class="calibre2">diye atıldı. "Hattie tekrar tekrar, 'O insan öldürüyor,'</p>

  <p class="calibre2">dedi ama ne demek istediğini pek de açıklamadı. Adamın kimi, ne zaman ve niçin öldürdüğünü de söyleyemedi. Bence bu çocukluk yıllarından kalma acayip bir hatıraydı. Belki yerliler filan ayaklanmış, o olay Hattie'yi böyle etkilemişti."</p>

  <p class="calibre2">"Lady Stubbs'un ne demek istediğini açıklamadığını söylediniz, Sir George. Belki de karınız bu konuda fazla bir şey anlatmak istemiyordu."</p>

  <p class="calibre2">"Sanmıyorum..." Durakladı. "Bilmiyorum. Aklımı karıştırdınız. Dediğim gibi, Hattie'nin sözlerini ciddiye almadım. 'Belki de kuzeni karımı çocukken kızdırdı,' diye düşündüm. Olayı size açıklamam imkânsız. Çünkü karımı tanımıyorsunuz. Hattie'ye çok bağlıyım. Fakat bazen onun sözlerini pek dinlemem. Zira söylediklerinden bir anlam çıkmaz. Her neyse. De Sousa denilen adamın bu işle bir ilgisi olamaz. Herhalde adam yat demir atar atmaz, karaya çıkıp koruya koşmadı. Kayıkhaneye girerek, budala bir izci kızı öldürmedi. Bunu neden yapsın?"</p>

  <p class="calibre2">Müfettiş Bland, "Ben böyle bir şey söylemedim zaten,"</p>

  <p class="calibre2">dedi. "Fakat Marlene Tucker meselesinde, katili arayacağımız saha çok dar... Önceden öyle sanmıyorduk ama şimdi durum değişti."</p>

  <p class="calibre2">"Saha dar mı?" Sir George şaşkınlıkla ona baktı.</p>

  <p class="calibre2">"Katili panayıra gelenlerin arasından bulup çıkaracaksınız, değil mi? İki yüz... Üç yüz kişinin arasından? Katil herhangi bir kimse olabilir."</p>

  <p class="calibre2">"Önceden ben de öyle düşünüyordum. Fakat öğrendiğim bazı şeyler dolayısıyla iş değişti. Kayıkhanenin kapısında Yale kilidi var. Anahtarı olmayan kimse, dışardan içeri giremezdi."</p>

  <p class="calibre2">"Kapının üç anahtarı var."</p>

  <p class="calibre2">"Tamam. Bir anahtar Cinayet Oyunu'ndaki son ipucuydu.</p>

  <p class="calibre2">Bu hâlâ bahçenin yukarısında, ortancaların arasında saklı. İkinci anahtar Cinayet Oyunu'nu hazırlayan Bayan Oliver'daydı. Üçüncü anahtar nerde, Sir George?"</p>

  <p class="calibre2">"Bunun, başında oturduğunuz masanın çekmecesinde olması gerek. Hayır, hayır. Diğer anahtarlar gibi o da sağda..." Yaklaşarak çekmeceyi karıştırdı. "Hah... İşte burda."</p>

  <p class="calibre2"></p>

  <p class="calibre2">Müfettiş Bland mırıldandı. "Bunun ne anlama geldiğini anlıyorsunuz, değil mi? İimdi... kayıkhaneye şu kimseler girebilirdi. Bir: Cinayet Oyunu'nu bitirip birinci anahtarı bulan kimse. Böyle bir şey olmadığını biliyoruz.</p>

  <p class="calibre2">İki: Bayan Oliver veya onun anahtar verdiği bir tanıdık.</p>

  <p class="calibre2">Üç: Marlene'in kendisini içeri aldığı şahıs."</p>

  <p class="calibre2">"Bu sonuncu olasılık herkesi içine alıyor, değil mi?"</p>

  <p class="calibre2">Müfettiş Bland, "Aksine," diye cevap verdi. "Eğer Cinayet Oyunu'nu iyi anladıysam; eğer yanılmıyorsam, kız kapıya birinin yaklaştığını duyar duymaz, yere yatacak ve</p>

  <p class="calibre2">'kurban rolü'nü oynayacaktı. Orda, son ipucunu, yani anahtarı bulan kişinin kendisini görmesini bekleyecekti... İşte bu yüzden kız kapıyı sadece 'Cinayet Oyunu'nu hazırlayanlara açabilirdi. Yani bu şatoda oturanlara. Size, Lady Stubbs'a, Miss Brewis'e, Bayan Oliver'e ve belki de Mösyö Poirot'ya. Onunla bu sabah tanışmış sanırım... İimdi, Sir George, geriye başka kim kalıyor?"</p>

  <p class="calibre2">Adam bir an düşündü. "Leggeler tabi. Alec ve Sally Legge... Onlar da başından beri bu oyunla ilgileniyorlardı. Sonra Michael Weyman var. Mimar o.</p>

  <p class="calibre2">Burda kalıyor. Bahçeye bir tenis pavyonu yapacak...</p>

  <p class="calibre2">Başka? Warburtonlar. A... Bir de Bayan Folliat."</p>

  <p class="calibre2">"Hepsi bu kadar mı? Başka kimse yok mu?"</p>

  <p class="calibre2">"Hepsi bu kadar."</p>

  <p class="calibre2">"Görüyorsunuz ya? Aday listesi o kadar kalabalık değil."</p>

  <p class="calibre2">Sir George kıpkırmızı kesildi. "Saçmalıyorsunuz! İyice saçmalıyorsunuz! Yani sizce... iyi ama siz ne demek istiyorsunuz?"</p>

  <p class="calibre2">Müfettiş Bland, "Daha bilmediğimiz bir sürü şey var demek istiyorum," diye başını salladı. "Örneğin -Marlene herhangi bir nedenden dolayı kayıkhaneden çıkmış</p>

  <p class="calibre2">olabilir. Belki de onu başka yerde boğmuş, sonra da cesedi getirip yere yatırmışlardır... Ama böyle de olsa, bu işi yapanın Cinayet Oyunu'nun bütün ayrıntılarını iyice bilmesi gerekti. Dönüp dolaşıp hep bu noktaya geliyoruz." Biraz değişik bir sesle ekledi. "Emin olun, Sir George, Lady Stubbs'u bulmak için elimizden geleni yapıyoruz. Bu arada Bay ve Bayan Alec Legge'le konuşmak istiyorum. Bir de Michael Weyman'la."</p>

  <p class="calibre2">"Amanda."</p>

  <p class="calibre2">Miss Brewis içini çekti. "Elimden geleni yapmaya çalışacağım, müfettiş bey. Herhalde Bayan Legge hâlâ çadırda fala bakıyor. Saat on yedi. Giriş parası yarıya indirildiği için bir sürü insan geldi. Onun için herkes meşgul. Herhalde Bayan Legge'ı veya Bay Weyman'ı bulabilirim. Önce hangisiyle görüşmek istersiniz?"</p>

  <p class="calibre2">Müfettiş Bland omzunu silkti. "Hangisi olursa."</p>

  <p class="calibre2">Miss Brewis başını sallayarak odadan çıktı. George da onun peşinden gitti. Adam şikâyet eder gibi sesini yükseltmişti. Buraya bak, Amanda. Senin muhakkak..."</p>

  <p class="calibre2">Müfettiş Bland, adamın becerikli Miss Brewis'e çok güvendiğini anladı. Halbuki o ara evin beyinin küçük bir çocuktan farkı yoktu. Müfettiş çağırttığı adamları beklerken, Helnimouth'daki Polis karakoluna telefon ederek, Esperance adlı yat hakkında birtakım talimatlar verdi. Sonra Hoskins'e, "Herhalde işin farkındasın,"</p>

  <p class="calibre2">dedi. Tabi Hoskins'in hiçbir şeyin farkında olmayacağını biliyordu. O da başka. "O kadının saklanabileceği mükemmel bir yer var, De Sousa'nın yatı."</p>

  <p class="calibre2">"Bunu nerden çıkardınız, efendim?"</p>

  <p class="calibre2">"Kadının kapılardan birinden çıktığını gören olmamı§-</p>

  <p class="calibre2">Üstelik kırda veya ormanda dolaşacak kılıkta da değilmiş.</p>

  <p class="calibre2">Fakat- onun De Sousa'ya randevu vermiş ve adamla kayıkhanede buluşmuş olması da bir ihtimal. Adam, Lady Stubbs'u yata götürmüş, sonra da kendisi panayıra dönmüştür."</p>

  <p class="calibre2">"Bunu neden yapsın?"</p>

  <p class="calibre2">Müfettiş homurdandı. "Ne bileyim? Zaten böyle bir şey yaptığını da pek sanmıyorum. Fakat bu da bir olasılık.</p>

  <p class="calibre2">Eğer Lady EsPerance'deyse, onun kimseye görünmeden karaya çıkmasına engel olacağım."</p>

  <p class="calibre2">Hoskins o bölgenin lehçesiyle konuşmaya başladı.</p>

  <p class="calibre2">"Neden kadın adamdan nefret ediyordu?..."</p>

  <p class="calibre2">"Bizim şeyhin kerameti..." Müfettiş bir vecize yumurtlamış gibi gururla konuşmaya başladı. "Kadınlar çok yalan söyler. Bunu hiçbir zaman unutma, Hoskins."</p>

  <p class="calibre2">Hoskins takdirle mırıldandı. "Aaaah..."</p>

  <p class="calibre2"></p>
</body>
</html>
