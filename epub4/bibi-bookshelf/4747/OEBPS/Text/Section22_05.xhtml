<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Nihayet sen! O, ben, biz, görkemimiz içinde.</p>

  <p>Evet evet dünya kumsalındaydık uçsuz bucaksız bir bulvar o kumsal ve yan yana gidiyorduk, uzun uzun yürüyerek, çırılçıplak, eşit, tıpkı iki tanrı parçası gibi, parlak mı parlak ve o ölçüde tanınmış. Böyle bir riske girdiğimize şaşırdım. Ayrı ayrı yürüyebilirdik ama yan yana ve yürürken bedenlerimizin açıkça birbirine dokunduğu oluyordu. Ve sen orada, gülerek ama teyakkuz halinde, az önce salonun büyük rakibin casuslarıyla dolu olduğunu biliyordum diyordun (kimdi? belli birisi miydi yoksa izleyici kitlesi miydi Casus?), hissetmiştin, ben de hissetmiştim kalabalıktaki ürpertilerden, insanlar da farkındaydı, zaten salona geçtiğin zaman, birisi sana muzipçe düpedüz işaret etmişti bu durumu, Tranet işaret parmağını karnına doğru uzatıp bu minik göbeğin kanıt olduğunu söylemişti. Oysa Tranet büyük rakibin sadık adamı. Demek ki sen onların kuşkulandığını düşünüyorsun. Şimdiyse, işte sana kanıt, sen kendin saklamaya çalışmıyorsun bunu, tanrılar gibi yürüyoruz yani zaferimiz olan o sessiz gülme kaplamış içimizi. İşte beni dünya çapında bir neşeyle dolduran buydu. İki arzu sütunu gibi yürüyüşümüz.</p>

  <p style="text-align: right;">13 Ağustos 99</p>
</body>
</html>
