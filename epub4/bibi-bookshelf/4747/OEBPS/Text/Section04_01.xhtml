<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">İşimle ilgili içimi dökmek için X’le biraz yalnız kalmak istedim ve içinde birkaç koltuğun bulunduğu küçücük odaya çekildim Ama son derece nahoş bir şekilde gördüm ki tanımadığım bir kadın konuşacağım hanımla birlikte koltuğu işgal etmişti, karşı çıktım, bu davetsiz gelişini oldukça patavatsız ve gereksiz bulduğumu söyledim. Yaptığım şeye hayran olduğunu söyledi bana - ve işime yabancı biri olmadığını. Zaten <i>Déluge</i>’den<sup><a href="#b4dn1" id="b4dn1b">*</a></sup> söz ediyordum dedi. Ayağa kalktı. Müsvedde üstünde çalışmış olduğunu söyledi. Şaşırdım. Elinde kalın ve sanki yer yer kesilmiş bir defterle geri geldi. Bakıyorum. Evet büyük bir hayretle tanıyorum - evet benim elyazım. Peki ama nereden çıkmış olabilir bu? Beni seven bir erkek kardeşim var, dedi kadın, öyle ki çöp karıştırıyor. Ne?! Evet, binanın çöp bidonundan geliyordu defter. Aşırma ya da soygun oldu diyemezdim dolayısıyla. Ben bu defteri çöpe atmıştım. Artık benim değildi. Genç kadından etkilenmiştim, boş boğazlıklardan uzak, korunaklı bir yerde değilim demek ki diye düşündüm. G.’yle yazışmalarım geçti aklımdan. Ama elbette, ondan gelen hiçbir şeyi atmıyorum diye rahatlattım kendimi.</p>

  <p>Bundan böyle artıklara dikkat etmem gerekecek. Aynı zamanda hileci hanım okurumun tutkusu beni duygulandırmış!</p>

  <p style="text-align: right;">30.12.97</p>

  <p class="araver">----------</p>

  <p><a href="#b4dn1b" id="b4dn1"><sup>*</sup></a><br /></p>

  <p>“Tufan”, H. Cixous’nun 1992 tarihli bir kurmaca yapıtı. (ed.n.)<br /></p>
</body>
</html>
