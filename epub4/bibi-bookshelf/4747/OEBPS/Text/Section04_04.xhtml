<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Saatime baktım ve bir çığlık attım. Saat 4 olmuş! Tiyatroya gitmem gereken saat! Oysa ben burada, tatil yapan herkesle birlikte bu dev malikânedeydim. Üstelik evde olmam gerekiyordu, hele hele Irma’dan telefon gelmiş olması gerekiyordu ne felaket! Onu hemen aramam gerek! Sonra çabuk, araba hazır olsun! Herkese emirler yağdırdım, Anne’a, ötekilere, toparlanın, çabuk, yola çıkıyoruz. Ya Thessie? Thessie’yi aramak gerek! Telaşla bir telefon aradım, bir de defterimi. Elbette Irma’nın no’su yoktu. İhtiyar Marguerite kalıyordu geriye. Külüstür ahizeye sarıldım. No’yu çevir diye bağırdım Anne’a, Thessie’yi görür müyüm diye bahçeleri ve koridorları gözlerimle tararken no’yu Anne’a çevirttirdim. En sonunda Marguerite çıktı telefona. Irma’yı ara diye bağırdım. Ona haber ver. Marguerite, Irma’nın telesekreterinde hep müzik çalıyor diye karşılık verdi bana, sonra beni sinir etmeye, lafı geciktirmeye başladı. Telefonu kapadım. Eve koşsam daha iyiydi -belki de- herkese yola çıkış emri verdim ve Thessie’yi aramaya koştum. Küçük bir yamaçta çöreklenip uykuya yatmış parlak tüylü kızıl bir hayvan gözüme ilişti - bir sincap! Öyle güzeldi ki! Gurulduyordu. Ben büyülenmiş kalmıştım. Zaten onun çevresinde, başları aşağı ya da yana gelecek şekilde kıvrılmış üç-dört sincap daha vardı. Bu hayranlık verici topluluğun yanında da, ayakta duran, uzun boyunlu iri bir ördek. Hayvanlar uyumak için birbirlerine sokulmaya çalışıyordu kuşkusuz. Ben yeniden Thess’i aramaya koyuldum. Thessie Thessie! diye bağrıyordum. Biri uzaktan işaret etti, burada, bu tarafta diye, adam tüylerinin büyük bölümü beyaz renkteki bir kediyi gösteriyordu. O değil dedim. Yok yok, o. Miyopluğuma güvenemeyip yine de yanına gittim. Hayvan aslında üç renkliymiş, siyahı varmış, bir de galiba kızılı dedim karşısına varınca, kediyi kucağıma aldım, uzun tüylüydü, Thessie değildi, pek güzel olmayan büyük uysal bir kediydi, alabilirdim ama Thess’imi aradım. Bağırıyordum da bağırıyordum. Vakit geç olmuştu, tiyatroyu kaçıracaktım, ötekiler de benim yüzümden yetişemeyecekti. Anne’ı aradım o beni aradı, Thessie’nin daha ziyade arabanın yakınlarında olabileceğini düşünüyordu.</p>

  <p style="text-align: right;">17.12 . 97</p>
</body>
</html>
