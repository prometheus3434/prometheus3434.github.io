<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Portekiz’de yani Tunus’un doğusunda bir binada uzun ve karmaşık bir konaklama. Havanın bayağı soğuk oluşuna şaşıyorum. Otel hemen hemen bir şehir adeta. Birkaç olayı hatırlıyorum. Bir daireye çekilmiş, günü geçirenlerin dönüşünü bekliyorum: Y.S., o çabucak kuruluveren dostluk bağlarıyla arkadaş oluverdiğim bir kadın; biri geliyor, Ève bu gelen. Akşam yemeğine tekrar dışarı çıkmaya hiç mi hiç niyetim yok. Evcimenliği tutmuş. Akşam yemeğini odada yemek istiyorum. Ne var ki Ève’le birlikte çıkıyoruz. Kalabalık dev koridorlardan geçiyoruz. Seçkin bir beyefendi arkasına dönüp bana bir şey söylüyor ama duymuyorum. - Efendim? - Sözlük ne âlemde? - Haa evet, izleyicilerden biri bu. Bir Tibet sözlüğü yapmak gerektiğini söylemiştim izleyici kitlesinin karşısında. Gülümseyerek sözlüğün ilerlediğini söylüyorum. Bazen bir metre yüksekliğinde üstü örtülü bir engelin üstünden atlamak gerekiyor. İlkinde bayağı iyi aşıyorum. İkincide altından geçmek gibi yanlış bir fikre kapılıyorum ve bitmek bilmez bir biçimde kumaşların içine gömülüyorum. En sonunda çıkmayı başarınca arkamda birsürü küçük Arap çocuğu görüyorum. Koridorun pencerelerinin önünde güzel kirazlarla dolu sepetler var. Çocuklar çığlık çığlığa kiraz dileniyor. Avuç avuç alıp gizlice veriyorum onlara. Bu kırmızı ve parlak kirazlar otelde kalan birisine ait bir sepetten olsa gerek diye ancak sonradan geliyor aklıma. Bu upuzun yolun ucunda dibi düz bir tekne. Ève’le ben ilerliyoruz. Dümende, kılavuz ihtiyar bir adam. Tekneyi hareket ettiriyor. Nereye gidiyoruz? Pis sular üstünde, tekneler arasında sürüyor teknemizi. Bize günbatımını göstermek istiyor. Ève’le ben birkaç kelime ediyoruz. Adam geri dönmek istediğimizi sanıp duruyor. Yok hayır diyorum. Bueno, bueno. Portekizcede öyle mi denir bilmiyorum ama ihtiyar Arap anlıyor, yeniden yola çıkıyor. En sonunda sığ bir yüzeyde duruyoruz. Çocuklar yürüyor burada. Ève iniyor. Su burada sıradan bir geçidin toprağına ulaşıyor. Arkama dönünce Ève’i sarımsı suyun altında iki büklüm olmuş görüyorum. Bağırıyorum, zıplıyorum, Ève gayet iyi, onu doğrultuyorum. Dipteki birtakım şeyleri tutmak istediğini söylüyor. Ama bu suyun iyice kirlendiğini ve çöplerle dolu olduğunu görmüyor musun, hastalık kapacaksın, üstüne üstlük sırılsıklam olmuş, pis, saçları kafasına yapışmış Ne delilik! Jonas ailesinde var bu (delilik).</p>

  <p style="text-align: right;">18. 2. 08</p>

  <p style="text-align: right;"><i>Le jour où je n’étais pas là</i></p>
</body>
</html>
