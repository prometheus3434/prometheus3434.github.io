<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Benim evimde başkalarının evinde</a><br /></h2>

  <p class="girintisiz">Ève’le zorlu bir haftasonu. Ève’le ben birilerinin evindeydik, hiç hoş ağırlanmadık, Bice ve M. Gendreau-Massaloux da vardı. Ben defalarca daha iyi bir evsahibesi olmaya çalıştım ama kendi evimde değildim, aslında birazcık öyleydim, ne iş yapacağımı bilemiyordum. İşte bu yüzden dışarı çıkma arzusuna ve düşüncesine kapıldım. Çıkıp dolaşabiliriz önerisinde bulundum kız arkadaşlarıma. Ama camlı kapılara yaklaşır yaklaşmaz yağmur yağdığını gördüm. Geceleyin durum daha beter oldu. Düşünün bir, ben bir erkek ziyaretçinin bir başka yatakta uyuduğu bir odadaydım. Sabahleyin çabucak çıktım, keyfim yoktu. Kız arkadaşlarımla buluştum yine. M. G.-M. ve Bice’le bir masaya oturunca biraz olsun rahatladım. Onlara bir adamla aynı odada uyumaktan nefret ettiğimi söyledim. Kuşkusuz bu bir eşcinsellik ilanı gibi geliyordur kulağa diye düşündüm canım sıkkın. Biraz mahremiyet içinde olmak, biraz ahbaplık etmek isterdim. Büfeye gittim. Kapıyı açtım. Önceki gün oraya bu kötü koşullarda ikram etmek istemediğim birkaç kadeh buzlu beyaz porto saklamıştım. Bu kez kadehleri çıkardım. Hâlâ buz vardı, ne büyük şans. Ve bu kadehleri kız arkadaşlarıma ikram etmeye gittim. Yine de gönül okşayıcı minik bir armağanı hak eder insan. İçtik. Yola çıkış saatini sabırsızlıkla düşündüm. Kol saatim durmuştu. Bu bayağı bir sürpriz oldu benim için. Belki de kadranda görünenden daha geç olmuştu vakit. Belki saat çoktan 5 olmuştu. Yola çıkmayı düşünmeye başlayabilirdik, nezaketsizlik olmazdı. Saat kaç? diye sordum umutla. M. G.-M. bana saatin 5 olduğunu söyledi. Kalabalık, kapılara doğru hareketlendi. Gitse miydik? Herkes gidecekti. Ne büyük kurtuluş. Sıvışmak için bu hareketlilikten yararlanabiliriz dedim Ève’e! Kesinkes olmaz diye sırıttı. Civarda oturan Madam ***’i aramam gerektiğini hatırlatırım sana, hem vakit çok erken. Saat 6.30’da uğrayıp onu alacağım ve benim evime götüreceğimiz konusunda anlaştık. Zaten ona bir armağan hazırladım, size göstermek istiyorum. Kendi işlediğim bir masa örtüsü. Ève yaptığı işi göstermek için ısrar etmeye başladı. Yola çıkmak isteyen M. G.-M’yi kendini beğenmiş ısrarlarıyla rahatsız ediyordu. Gözümüzün önünde koyu renk bir işlemeyi açtı, gerçekten şaşırtıcı bir hünerle yapılmıştı nakış. Otuz yıl önce bayağı birşeyler yapmayı biliyormuş demek! Ben yeteneğine hiç tanık olmamıştım. Üstelik sihirli bu, diyordu, sallanınca küçük örtü büyü yapıyormuş. Ève bir tür modern, inatçı büyücü havasındaydı. En sonunda örtüsünü katlayınca ben bu sıkıcı ve konuksevmez mekândan gitme arzuma geri döndüm. M. G.-M., B. ve ben küçük birer teselli içkisi içtik. Saat kaç? Yaşasın buradan çıkma vakti.</p>

  <p style="text-align: right;">Şubat 98</p>
</body>
</html>
