<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Dalgınlıkla çocuklar</a><br /></h2>

  <p class="girintisiz">Bütün çocuklarla birlikte evdeydim, Pif Anne Thessie ve yarı-kedi yarı-oğlan olan ufaklık da dahil. Sen kararlaştırdığımız gibi gelmiştin. Biraz rahatsız gibi olduğum için yatakta sana çok hafiften mızıldanıyordum. Ama geçen sefer olduğu gibi gerçekten soyunmuş değildik. Sen boylu boslu genç güçlü kuvvetli iyiydin aşkım. İçeri girebilen, banyoya giden ya da bana bir şey sormaya gelen çocukların git-geli yüzünden tam anlamıyla serbest değildik. Bununla birlikte şehvet içindeydik. Yan yatmıştım ama siyah eteğim açılmıştı. Sen haykırıyorsun: böğrüne baksana, altın olmuş. Güneş kalçama vururken bir altına hapsetmişti onu. Ne kadar da güzelsin diyorsun bana. Ya sen! Ama arzuyu geciktiriyorduk çünkü bir dahaki sefere diye anlaşmıştık ama şimdiden haz almaya başlamıştık. Sen şimdiden fırlıyordun, oh ne kadar güzel olacak, zevkleniyorduk, bir de çocuklardan söz ediyorduk. Son doğurduğum çocuğu düşünüyordum. Ne tuhaf, diyordum, hamileliğimi gerçekten fark etmemiştim oysa yavrum oradaydı, güçlü kuvvetli ve itaatsiz bir bebek. Demek ki bazen böyle yan yan, dalgınlıkla çocuk yapılabiliyor, hele de geç anne olunuyorsa. Ama bir çocuk daha mı yapacaktık yoksa? Ev bir arı kovanıydı, çocuklar önümüzde uçuşuyordu, içeri ışık giriyor ve ilerisi için umut veriyordu, güzel geleceğe doğru yan dönmüştük.</p>

  <p style="text-align: right;">22. 11. 95</p>
</body>
</html>
