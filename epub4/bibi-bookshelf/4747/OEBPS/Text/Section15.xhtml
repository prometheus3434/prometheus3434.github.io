<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Libération caddesi</a><br /></h2>

  <p class="girintisiz">Sonuçların ne âlemde olduğunu görmek için dosdoğru Libération’a gitmeye karar verdim. Günlerden pazardı. Çok küçükken bu Arazi’de oturmuştum bir zamanlar. Oraya giden yola girdim, girince de hatırladım. Galiba solda köyün çıkışına doğruydu. Önce yaya olarak hızla ilerledim cansız bir mahallede geniş bir caddede, üzüntülü bir şaşkınlıkla gördüm ki dev birahaneleri olan dükkân grupları dizilmişti peş peşe, vitrinleri ışık geçirmeyen renkli camdandı. Bütün mağazalar gömlek ve giysi satıyordu ama içleri boştu. Dükkânların biraraya gelerek müşteri çekmeye çalıştığını düşünüyordum. Otuz metrede bir sıralanıyorlardı ama yeri ne olursa olsun, köşebaşında, etrafı gözleyen patrondan başka kimse yoktu içeride. Bu kasvetli caddeden kaçıp sola döndüm. Yeni zarif ayakkabılar vardı ayağımda, bu yürüyüşe çıkacağımı düşünmemiştim. Tabanı düz ayakkabılar. Umarım sonuna kadar dayanırım diye düşündüm. Libération belki de o kadar uzak değildi. Bulunduğum mahalle ıssızdı, vadesi dolmuş mahallelere özgü o eski solmuş tozlu kıpırtısız kırmızı tuğla rengi vardı. Uzun uzun batıya doğru ilerledim - içime küçük bir endişe düştü çünkü ayaklarım pişmeye başlamıştı. Ama ne yapalım dayanırım, diye düşündüm. En sonunda bir köşebaşında oyun oynayan üç küçük oğlan gördüm. Tam denk gelmişti bu iş çünkü artık nereye gideceğimi bilemiyordum aslında yolun çatallandığı bir noktaya ulaşmıştım. Belki iki sokak da Libération’a çıkıyordu ama emin değildim. Artık hatırlayamıyordum. Zaten eski zamanlardan tanıyabileceğim hiçbir şey kalmamıştı kesinkes. O köşebaşındaydım. Çocuklara caddeyi bilip bilmediklerini sordum. Evet dediler bana, şu sokağa girin (sağ yerine neredeyse sola giriyordum) sonra iki sokak geçip sağa dönmemi söylediler, o yolun ucunda Libération caddesi varmış. Bana sokak adlarını söyledikleri için bulup bulamayacağımı sordular. İçlerinden daha büyükçe olanı kibarca bana eşlik etmeyi önerdi. Bu mumyalanmış mahallenin yegâne canlıları bu üç oğlandı. İlerledik, birinci sokağı sonra ikinciyi geçtik, sonra sola döndük. Orada bir tarla ya da bir koru uzanıyordu ama asla tanıyamazdım gerçekten bir zamanlar burada oturmuş muydum ben? Yol alıyorduk ama mevsim yüzünden hiçbir şey yoktu. Eşlikçim son derece kibar ve nazikti, sonu gelmemecesine ilerliyorduk. Çocuk bana Libération’da haftada bir kez pazartesi öğleden sonraları konuk kabul edildiğini söyledi. Hay allah! Yirmi dört saat bekleyecek değildim ya! Telefon etmeyi, kendimi güvenceye almayı, bir randevu ayarlamayı düşünmeden ansızın yola çıkmıştım. İlerliyordum gerileyemezdim artık. Yine de beni kabul ederler umarım diye düşündüm. Manzara inanılmaz ölçüde iç karartıcı ve boştu. En sonunda caddeye çıktık. İmarlı olduğu için pek o kadar üzüntü vermeyen anayol da boştu. Erkek kardeşim ve ben bir tür kafede mola verdik. Erkek kardeşim elimdeki kitaplara baktı. Babamdan ve bir zamanlarki büyücülüğünden söz ediyordu kitaplar. Karşıma oturan erkek kardeşim Or başlığını sevmediğini, başlığın doğru olmadığını söyledi bana. Hemen ona hak verdim, zaten bu hükmü kalmamış kitapları yayınlamaya hiç niyetim olmadığını da ekledim, dolayısıyla endişelenmesine gerek yoktu. Yayınlamayı aklımdan geçirebilmiştim çünkü para demekti bu, beş bin ya da on bin frank ihtiyacınız oldu mu hiç de az sayılmaz, ama vazgeçmiştim. O ıssız yerde böyle bir başımıza konuşuyorduk işte.</p>

  <p style="text-align: right;">5 Ekim 97</p>

  <p style="text-align: right;"><i>Osnabrück</i></p>
</body>
</html>
