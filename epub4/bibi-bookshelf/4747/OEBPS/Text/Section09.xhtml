<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Ölüler diyarında, yeraltı âleminde</a><br /></h2>

  <p class="girintisiz">ölülerin ve bütün dışlanmışların, özellikle eşçinsellerin yaşadığı yerde ben ne yapıyordum? Oraya inmiştim. Şimdi oyalanıyordum, gözlem yapıyordum, ama bu gürültülü, hareketli kalabalığa da karışmıştım. Ölüler diyarında, yukarıdaki gibi her şey var, gök dışında. Yerin altında, aşağıda bu diyar, ama dünyanın kopyası çıkarılmış burada, deniz var, içinde yüzülen, koyu mavi engin bir deniz. Ve her yerde kafeler var, insanlar toplanmış, kıyamet günü gibi bir ortam, insanlar birbirini arıyor arzuluyor, bir neşe var, işte kocaman bir atlıkarınca, daire şeklinde bir toplaşma, aralarından Maurice’i tanıyorum görünce ve Soleil’den<a href="#b9dn1" id="b9dn1b"><sup>*</sup></a> birini daha. Bu insanlar galiba Peter Brook’la oynayacak ve çalışacaklar, bana sesleniyorlar, ama gitmeyeceğim, kendi kendime yine de birbirlerine çok yabancı değiller diyorum, bazıları tanıyacaklar birbirlerini. J. geldi, şimdi ziyaretinin sonu, yola çıkış vakti, kalabalıktan biraz rahatsız oldum. J. gidiyor. Koridordan geçiyor. Sağda çok küçük bir koridor var. Şu tarafta. J. oraya dalıyor. Asansör çağırır gibi duruyor. Ve işte ortadan kayboluyor, kurtuldu! Ah neden onunla çıkmadım!! Beni tutan neydi? Onun yukarı çıkmasından yararlanmaktan alıkoydum kendimi. Bunu düşünmüş olmaktan mı yoksa? Onunla birlikte hamle yapabilirdim. Ve dış dünyaya kavuşabilirdim! Gittiği yoldan çabucak ilerliyorum. Şurada, solda, duvarda bir düğme var. Evet, şu tarafta, dışarı giden asansöre binmek isteniyorsa bu düğmeye basmak gerek. Şimdi öğreneceğim.</p>

  <p>Ölüler diyarına geri dönüyorum. Bir koridorda, bir tür etajerin üstüne konulmuş, ölü değilse bile neredeyse ölmek üzere, terkedilmiş iki bebek buluyorum. Hareketsiz. İkisinin de sırtlarında birer rakam var. Birinde no 40 yazıyor, öbüründe? Rakamın anlamını tartışıyoruz X’le. Bu bir doğum ve terk tarihi mi? Öyleyse biri on yıldır orada mı? Hayır deniyor bana, rakam daha ziyade ana-babanın yaşı - epey yaşlılar görünüşe bakılırsa. Ya da bir kuşağın rakamı. Bebeklerden birinin yanında fotoğraflar var. Biraz Almanlara özgü bir iç mekânın resmi, her şey ahşap, Noel ağaçları var, bir aile var. Bebekleri sahiplenmek için içimi büyük bir istek kaplıyor. Oldu. Bebekleri alıyorum, ikisini de. Biri öbüründen daha iri ve şişman, biri birkaç aylık, öbürü küçücük. Güzel değiller. Baygın bir uyku halindeler. Biberon aramakla uğraşıyorum. İşte kocaman, ağzına kadar dolu bir biberon. Bebekleri alıyorum. İki sepete koyuyorum. İyice sarıp sarmalıyorum, ekmeği peçeteye sarar gibi, yüzlerini de örtüyorum, ikisini de saklıyorum ve biberon avına çıkıyorum. Epey zamanımı alıyor, bu âlemde biberon bulmak kolay değil. İşte arayıp taramaya koyulmuşum. En sonunda buluyorum. Geri geldiğimde ne korkunç bir şok! Şurada, sepetlerin içinde ne olduğuna bakmadan insanların koyduğu koca bir yığın giysiyle kaplanmış etajerim. Ah! boğularak ölmüşlerdir kesinkes?! Her şeyi çekip alıyorum, her şeyi yere fırlatıyorum ne yapalım katlayıp toplayarak değerli zamanı kaybedemem, insanlar ne düşünürse düşünsün. Ve sepetlerimin üstüne atlıyorum. Açıyorum! Of - ölmüşler. Yüzler kıpırtısız. Gözler kapalı. Ama yoo! Yeniden canlanıyorlar. Onları alıyorum, sepetlerden çıkarıyorum, yaşıyorlar. Evet beni beklemişler. Memnunlar. Gülümsüyorlar. Üstelik bende biberon var. Daha iri olanı alıyorum. İsteyecek mi biberonu acaba? Amma da acıkmış. İçiyor. Eczaneden rastgele çok miktarda mama almıştım. İçiyor içiyor, yaşıyor yaşıyor. Biberonu çekiyorum, geriniyor, daha da istiyor, iç iç, oh ne büyük mutluluk bu geri dönüş bu açlık. İşte kurtuldu bebek. Şimdi altını değiştirmem gerek. Altı değişmeyeli on yıl olmuş. Omzuma alıyorum bebeği. Bir kadın geliyor, pek üzgün bir hali var, her tarafı arıyor, tarıyor, bebeğim diye eşeliyor, bende iki bebek olduğunu görüyor. Bunun kendi bebeği olduğunu düşünmeye cesaret edemiyor. Umutsuzluğa kapılıyor. Ama bebeği bırakmıştı zaten, diye düşünüyorum. Ama en sonunda geri adım atıyorum, bir anne varsa, bu çocuğu vicdan azabı çekmeden alıp gidemem. Yalan söylüyorum. O zaman durumu kabulleniyorum. Birdenbire kadını şaşırtarak şöyle diyorum: Bu sizinki mi? (İlgilendiğim, sevdiğim çocuğun benim olduğunu sanıyordu o.) Buyrun alın. Ve sevdiğim, çoktan benim olmuş ve beni seven o çocuğu kadına geri veriyorum. Küçücük olan kalıyor geriye. Şimdi her şey onun için. Onu kucağıma alıyorum. Tam o sırada ufak tefek sefil bir kadın geliyor, iki gözü iki çeşme, arayan bir hali var. Ne, öteki anne mi? Ama bu kadın bulacağına inanmıyor, fazlasıyla sefil ve güçsüz, inanmadan bakıyor, bulamayacağından emin, çekip gidiyor, ben yerimden kımıldamadım. Bebeği alıkoydum. Çabuk şimdi, yaşamak gerek. Bir yerden yiyecek bulmak. Tam o sırada kız arkadaşım geçiyor. Peşinden gidiyorum. Bir eczane bulmak, süt satın almak isterdim. Arkadaşım inanılmaz lüks -ve pahalı- bir kuaföre giriyor, dev bir salon olduğunu tahmin ediyorum. Onu takip ediyorum. Hayretler içindeyim, oturuyor, saçını boyatacak. İnanamıyorum, o mu saçını boyatacak? Evet ya. İlgilenmek için başına üşüşüyorlar. Ben küçük bebeğimle ayakta duruyorum. Nereden süt bulabilirim acaba diye soruyorum. Bu arada, en azından büyük lavabolar var burada, ılık su var. On yıldır yıkanmamış bu bebeği yıkayabileceğim. Hiç çekinmeden yanıbaşımdaki bir lavaboya gidiyorum, ılık suyla dolduruyorum. Bebek korkuyor, kaskatı oluyor. Neredeyse zorla eğiyorum onu ve ılık suyun içine sokuyorum, minik bedenini yıkıyorum, elimle her yerini oğuşturuyorum. Sonra sudan çıkarıyorum, çabuk bir havlu verin. En azından tertemiz oldu benim küçük meleğim, en azından biraz canlandı. Şimdi tek yapacağım iş süt aramak. Bu bir başlangıç. Başaracağım.</p>

  <p style="text-align: right;">5 Eylül</p>

  <p style="text-align: right;"><i>Beethoven</i></p>

  <p class="araver">----------</p>

  <p><a href="#b9dn1b" id="b9dn1"><sup>*</sup></a><br /></p>

  <p>Théâtre du Soleil, (ç.n.)<br /></p>
</body>
</html>
