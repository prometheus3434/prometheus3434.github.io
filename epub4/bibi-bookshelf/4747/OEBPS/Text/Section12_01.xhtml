<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Bunca uzun zamandan sonra adam değiştirilir mi? Erkek kardeşimle o kadar uzun yıllardır birlikte yaşıyorum ki düşünmüyorum bile artık öyle bir şeyi. Annem bile bunu geleneklere geçmiş bir durum olarak görüyor, başka türlü bir şey olamayacağından değil, ama büyükanne en sonunda bunu doğal diye kabullendi, çocuklar var vb. Ama öte yandan Anne için durum farklı. O hâlâ değiştirebilir. Gerçekten de o gece böyle birşeyler olduydu. Her halükârda trajik bir geceydi, bir nazi ülkesine gömülmüştük. Şiddet dolu, acımasız bir dünya. Bu maden gibi karanlık dehlizde, bu itilmiş ve sefil insanlığın ayaklarıydı tek gördüğüm, hattâ onlar bile değildi, bu insan zinciri içinde tek görülen zavallı kaçamak hareketlerdi: gözlerimin önünde, defalarca toprağı eşeleyen bir ayak. Yenebilecek bir şey çıkar mı acaba? Hiçbir şey yok. Sadece kara toprak. Aa, işte biri bir şey buldu: gizli, hırsız bir el göz açıp kapayıncaya kadar yandan küçücük bir parça ekmek yakalıyor, bir başkasının ekmeğini, göz açıp kapayıncaya kadar ortadan kayboluyor. Kapkaranlık gecede Anne’la birlikte odadaydık. Ve içeri, talibi gelmişti kaçıp, o sevmediği adam. Anne kımıldamamıştı. Öteki dışarıda kalmıştı, tehlikelere açık. Galiba bir kamp yatağına yatmıştı. Birdenbire, korkunç bir çığlık. Korkunç. Gecenin karanlığında. İşitilmemiş bir kaygı ve ıstırap çığlığı. Balta! Balta! Yerimden kalkıyorum, çığlığa doğru koşuyorum. Gecenin karanlığında, yere uzanmış göğsüne bir balta saplanmış adamı görüyorum, adam bağırıyor, bağırıyor da bağırıyor! Balta! Ölüyorum! Doğru. Adama bir balta saplamışlar! Kuşkusuz nazilerdir. Ne yapmalı? Anne kararsız. Ben fırlıyorum. Dışarı çıkmak için teyzemle Fernand’ın ağır uykuda olduğu odadan geçmek gerek. Biraz ışığı yakıyorum, n’apayım. Geçiyorum, kapıya koşuyorum, evin önüne iniyorum, karanlık çimenlerde, hâlâ şu “ölüyorum” çığlıkları, şu umutsuzluk çığlıkları duyuluyor. Geldim. Ona yardım mı edeceğim? Ama nasıl, kanlar içinde. Umutsuz bir durum. Deniyorum. Kapkaranlık şu gece. Şu cançekişme. Anne daha sonra geliyor. Şimdi balta çıkarıldı. Etraf kalabalık. Adam kamp yatağında doğruldu. Kesinkes ölecek. Ağzından kan geliyor. Karanlıkta profilini görüyorum, genç bir yüz. Profilden bakınca biraz kaba ama sempatik denebilir, kısa sarı gür saçlar. Hem de gülümsüyor. Öldü mü? Hayır. Ama kesinkes ölecek. Son anları bunlar. Anne becerebilir miydi? Onu sevebilir miydi? Hayır. Zaten geç geldi. Kendini haklı çıkarıyor. Ölmek üzere olan adamı yatağa aktarmak geldi aklımıza, bir sıcak su torbasıyla. Adam rahatladı, balta çıkarıldığına göre yaşayacağından emin, ağzının kenarında kan pıhtılarıyla gecenin karanlığında gülümsüyor. Aslında, öleceği bu kadar kesin mi? Kimbilir? Ne olursa olsun, adam mutlu. Evet, şu an, hayatta, insanlarla çevrili, yeniden inanç duyuyor. Her taraf nazi kaynıyor. Yiyecek bulma umuduyla, denize giden kumlu caddenin ucuna doğru biraz ilerleyince silahlı iki nazi çıkıveriyor karşımıza. Bir ağaçlığın arkasına kendimizi atacak zamanı ancak buluyoruz, zaten her şeyi gizlemiyor ağaçlık. Sadece ayakta değiliz, o kadar. Her tarafta tehlike kol geziyor.</p>

  <p style="text-align: right;">1 Aralık 91</p>
</body>
</html>
