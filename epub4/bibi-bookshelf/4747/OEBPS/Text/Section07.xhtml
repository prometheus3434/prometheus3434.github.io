<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Harika fotoğrafların rüyası</a><br /></h2>

  <p class="girintisiz">Uzun uzun fotoğraflara bakmaya daldım. Çok tuhaf birkaç fotoğraf vardı. Sokakta, sanki Oran’daki Cercle Militaire’in önünde çekilmiş bir fotoğrafa takıldı önce gözüm, öyle şaşırtıcı bir fotoğraftı ki gözlerimin önünde fotoğraftaki kişiler hâlâ koşuyordu, sarışın bir genç kız, fotoğrafın köşesindeki yerinde durmadan önce koşuyordu. Sevmediğim bir fotoğraf vardı: benim fotoğrafım, Oran’daki balkonda profilden görünüyorum, kuşkusuz René Coty caddesi burası. Kim çekmiş acaba ve ne zaman? Biz o caddeden taşınmadan hemen önce A. mı çekmiştir? Ben ayakta duruyordum (siyah-beyaz), panjurların arasında yüzüm sivri, yanağım biraz süzülmüş, burnum kartal gibi. Daha yakından baktım, evet eski küçük gözlüğümü takmışım. Anlamıyordum, neden çıkartmamışım ki onu?? Ama aşağıda yanıtı geldi sorunun. Bu da sokakta, Oran’da, savaş sırasında çekilmiş bir fotoğraftı. Birkaç asker görülüyordu - beş-altı asker, yuvarlak miğferleri ve yönetmeliğe pek uygun olmayan giysileriyle, bu fotoğraf da harikaydı, öyle iyi çekilmişti ki adamlar hâlâ koşuyordu, sokakta, Cercle Militaire’in parmaklıkları boyunca, iki yana sallanarak birbirlerinin önüne geçmeye çalışıyorlardı, orada ilerlerken birden babamı gördüm. Bendim bu. Tamı tamına. Bu yüksek alın, biraz çökük yanak, küçük gözlük, genç ve ciddi havasıyla bu yüz. Ah, A.’nın neden René Coty caddesinin tuhaf fotoğrafını çektiğini anladım. Bak! bak diyorum (sofrada yanımızda oturanlara aldırmaksızın) fotoğraflara! İnsanların hâlâ hareket ettiği görülüyor!</p>

  <p style="text-align: right;"><i>16 Ağustos 92 Beethoven</i></p>
</body>
</html>
