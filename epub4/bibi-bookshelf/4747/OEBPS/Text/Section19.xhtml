<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Küçük istila</a><br /></h2>

  <p class="girintisiz">Küçük oturma odasındaydık ve Omi şu aşağıdaki kafileyi içeri aldı: iki tekerlekli küçük bir yük arabası, bir kadın, bir yaşlı kadın, birsürü çocuk, arabanın üstünde denkler ve gerisini saymazsak koca bir köpek. Tepki göstermeme yol açan köpek oldu: iri bir kurt köpeği. Fırladım. Çık dışarı! Burada kedi var! Çok iyi anlıyorum, Omi eski bir içgüdüyle açmıştı kapıyı: bir Mağripli kadının geldiğini görüyoruz, ebe için gelmiş. Ama bütün bunlar geçmişte kaldı. Aslında bu kişiler cümle kapısına içeri kabul edilme umuduyla gelmişti. Kendilerine, yola çıkmak için bir gün (sekiz saat?) verildiğini açıkladılar. Dolayısıyla mahallede şanslarını deniyorlarmış. Kim atmış dışarı onları? Aslında ailenin erkeği. Daha sonra onların öyküsünü belli belirsiz yeniden kurmaya başladım. Ama, acil olarak: köpek dışarı - n’apalım. Çekip giderse n’apalım. Köpeği cümle kapısına doğru götürdüm. Yolda bir başka köpek vardı, meğer ki aynısı olmasın, bahçede koca kemikler kemiriyordu. Kaburga kemiklerini iğrene iğrene aldım çünkü yanında bir kara köpek ya da koyun kafası vardı, köpeği de dışarı götürdüm. Kara koyunu da. Çık dışarı! İster kapıda kalsınlar ister gitsinler ama onları evin içinde tutmak söz konusu olamaz. Ufaklıkların sokakta atlayıp zıpladığını gördüm. Eve geri döndüm. Bütün bu insanları terbiye etmek gerekecekti. İlk yapılması gereken şeyleri düşündüm, karınlarını doyurmak, birkaç günlüğüne yapılabilirdi bu, kocaman sofralar kurulacaktı. Paranın hiç önemi yok, esas tehlikeye giren çalışma, yazı, huzur, Thessie.</p>

  <p>N’apacaktım bütün bu insanlarla, gürültü patırtı yapan en az üç oğlan vardı, kalın çitin üstüne bir bebek konmuştu. İşler epey zor olacağa benziyordu. Bütün bunlar Omi hiçbir şey sormadan yanlışlıkla cümle kapısını açtığı için olmuştu. Kapıya ben çıksaydım ne istediklerini sorardım, böyle açıvermezdim.</p>

  <p style="text-align: right;">9. 1. 98</p>
</body>
</html>
