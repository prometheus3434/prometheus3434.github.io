<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Küçük kızına tuhaf bir şekilde davranan çoluk çocuk sahibi anneyi kınıyorum. Küçük kız - bir kediden daha iri değil - sokakta cesaretle minik adımlar atıyor görmek gerek - ben ona göz kulak olmak için sürekli koşuyorum, ama anne kırk yaşlarında bir sarışın korkmuyor. Evde herkes sofraya oturduğunda küçük kıvırcığın fazla yer kaplamasına tahammül edemiyor. Bunun üzerine duvara gömülü kızıl kahve mukavva çekmecelerden birine yatırıyor onu. Küçük kız mukavvanın içinde itiraz ediyor. Kınama ve endişeyle bakıyorum, yine de şu havanın geçmesini mi umuyorum?</p>

  <p class="girintisizaraver">Annem Thessie’ye öyle sert davranıyor ki elbette Thessie de çıldırmış gibi davranıyor, kaçıyor, bodruma iniyor. Annemi azarlıyorum ve temel kuralları anımsatıyorum. Ona ikna etmeye çalışarak yaklaşılırsa uslu davranacaktır. Ben onu öyle, tatlılıkla çağrıyorum, peşimden geliyor. O oyuktan çıkartmak için güzel bir şey vaat etmem gerekiyor ona. İçinde beyaz sıvı olan bir şişe gösteriyorum, elimdeki tek şey bu. Şimdi sokağın başına doğru ilerliyoruz. Peşimden gelmesi için yalvarıyorum, düşüncem şuradaki Japon lokantasına gitmek, çağırmalarıma karşılık çıkıp geliyor, peşimden yürüyor, şık dükkâna Thessie’yle birlikte giriyoruz, tek başına oturan bir bey dışında hiç kimsenin olmadığı dip tarafa gidiyoruz. Adam yanımdakine biraz şaşırmış görünüyor ama Thessie’yi şuraya oturmaya çağırıyorum, Thessie de şimdilik iyi duruyor.</p>

  <p style="text-align: right;">27. 12. 96</p>
</body>
</html>
