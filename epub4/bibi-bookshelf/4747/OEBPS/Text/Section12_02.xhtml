<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Geceleyin baştan aşağı altüst edilmiş bir evde uyanmak, işte başıma gelen bu. Kalkıyorum, önce banyoya gitmek istediğimde mukavva yığınını aşmam gerekiyor, pencerenin önünde yolu tıkayan kocaman bir şey var. Birazdan kâğıt yığınlarını kaldırmaya başlayınca göreceğim ancak: odamdaki iri radyatör oraya itilmiş. Peki ama neden bu kadar karanlık ortalık? Yarıkaranlıkta sendeleyerek ilerliyorum. Perdeler çekili de ondan. İşte o zaman büyük bir kaygı duyuyorum. Geceleyin biri geçmiş olmasın sakın buradan? Kim benim evime böyle girebilir ve her şeyi altüst edebilir? Zaten karşımda, inanılmaz bir eşip çıkarma işi söz konusu: tozlu sayfalar bunlar, kırk yıl önce Joyce üstüne yaptığım çalışmayı tanıyorum, notları, hiçbir zaman ortaya çıkarılmamış şeyleri fark ediyorum. İşte, geri dönerken, büyük oturma odasının divanında uyuyan Ève’in siluetini fark ediyorum birdenbire. Açıklamaya girişiyor: kalkmak, odasında uyumamak, dolayısıyla da her zaman açık olan her yeri kapatmak istemiş çünkü ışıktan rahatsız oluyormuş. Bu biraz içimi rahatlatıyor, demek ki içeri giren biri olmamış. Dar koridoru baştan uca geçiyorum, bu ev eski René Coty caddesi aynı zamanda, giriş kısmına çıkmak istediğimde kapı sanki zamanla paslanmış ve şişmiş gibi çok zorluk çekiyorum itip açmakta. Endişe verici bu. Hepsi bu kadarla da kalmıyor: en sonunda kapıyı itip açmayı başarınca beyaz badananın büyük toprak lekeleriyle kirlendiğini görüyorum. Duvar da zaten böyle. B. bütün bunları temizlemeye başlasa diyorum kendi kendime. Dahası, girişte ve önümde kocaman bir döşek var. Ne bu böyle? Kapı çalınıyor. Sarah’ya kapıyı açıyorum. Seninle kahve içeceğim diyorum. Sarah tanınmaz halde. Kızılımsı saçlarında küçük beyaz kristaller var on yaş genç görünüyor çok güzel. Başarı diye buna derler. Ta ki tuhaf bir biçimde yüzünü buruşturana kadar, hem profilden hiç hoş değil. Mutfağa gitmek istiyor canım. Ama sandıkları mukavvaları aşmak gerek. B. geldi. Etrafı toparlama başlamak gerek. Altüst olmuş çekmeceleri komodine geri koymakta bana yardım etmesini söylüyorum ona. Ortaya çıkan şey tüyler ürpertici. Eski eşyalar, tam çıfıt çarşısı. Dolaplar dolusu eski eşya Aa bak mesela onyıllarca önceden kalma açık renk küçük deri çizmeler. Ama bütün bunları atmak gerek! B. elbette bana o kadar az yardım ediyor ki çekmeceleri yuvalarına yerleştirmeyi beceremiyorum. Ève uyanmış, o da geliyor, o da ortalığı karıştıran eşeleme işine girişiyor, çekili duran sarı perdeleri gösteriyorum ona karanlığın nereden geldiğini açıklamak için. Hiçbir şey anlamıyor. Şimdi Ève mikrop öldürücü vajinal hapları bulup çıkarıyor kimse görmeden atmak gerek bunları diyor. Ben bu dozları kullanmayalı öyle uzun zaman oldu ki, kırk yıl önceydi. Bekçi Mösyö Donon geliyor. Ben hâlâ giyinik değilim, üstelik kahvemi de içmedim daha. Bunun rahatsızlığını duymaya başlıyorum Mösyö Donon’un arkasında iki tip fark ediyorum, biri, dev gibi bir adam, giyinmekle meşgul. Fotoğrafları iyi çekemediğini, yeniden gelip çekmesi gerekeceğini söyleyerek özür diliyor. Kim olduğunu hatırlayamıyorum, ama herhalde eve kabul ettiğim biri olsa gerek. Kadınsı saçlarla çevrili yüzüne dikkat ediyorum, özellikle de hafif tişörtünün altında küçük göğüsleri olduğunu görüyorum. Bu bir kadın adam mı?? Hazır olunca selam veriyor ve yanındaki adamla birlikte gidiyor. Berbat döşeği de yanında götürüyor. En azından o döşek buraya ait değildi. Ortalık birdenbire çok daha aydınlık oluyor. O adamı gördünüz mü? diyor Mösyö Donon. Memeleri vardı, diyorum. Sahte diyor. Ben sahici olduklarını basbayağı gördüm. İçime bir üzüntü çöküyor. B.’ye kahve yapmasını söylüyorum. Ama hâlâ koşabilirim. İşte güzel başlayamadığım bir gün var şimdi önümde. Yapacak öyle çok iş var ki, düzenleme temizlik onarım.</p>

  <p>Geçmişi karıştırmaya başlayınca</p>

  <p>işte böyle olur.</p>

  <p style="text-align: right;"><i>Or<a href="#b12dn1" id="b12dn1b"><sup>*</sup></a></i></p>

  <p class="araver">----------</p>

  <p><a href="#b12dn1b" id="b12dn1"><sup>*</sup></a><br /></p>

  <p>Cixous’nun 1997 tarihli bir kurmaca yapıtı, (ç.n.)</p>
</body>
</html>
