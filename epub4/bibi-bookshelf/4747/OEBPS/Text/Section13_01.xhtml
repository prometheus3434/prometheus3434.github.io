<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Yeni doğan bir bebek var bende. Bana teslim edildi. Eve yaya dönmeye karar verdim, belki ihtiyatsızlıktır bu çünkü yol uzun, üstelik çocuğun üstü belki de yeterince örtülü değil. Vücudu tümüyle çamaşırlara sarmalanmış, ama minicik kafası çıplak. Buna karşılık onu kötü havaya karşı ellerimle koruyacağımı ileri sürüyorum. Karnını doyurmak için sol mememe koyuyorum bebeği. Zira bir hayvan çocuk bu ve meme başının altında, kedi memesinden daha iri olmayan meme ucunu tek başına buluyor. İşte oradan emiyor. Ben bile mememin altında bu minik memenin olduğunu bilmiyordum.</p>

  <p>Şimdi mahalledeki büyük okul binasında oturuyorum. Kendisi de aynı binada yaşayan Fatima’nın söylediği gibi, yine de cazibesi olan bir yer burası. Ama orada geçirdiğim ilk gece endişelendiriyor beni: mahallenin delikanlıları sokakta müthiş gürültü patırtı yapıyor. O bağırış çağırışların altında, geride mahallenin tümden sessiz olduğu tahmin ediliyor. Canım sıkkın bir halde, sükûnet umut ederken yine bir erkek okulunun yakınlarında buldum kendimi diyorum. Savuşturduğum ziyaretçiler oluyor örneğin Cezayir Yahudisi şu ihtiyar çift, ilgi gösteriyorlar çünkü İbranice ya da Yidiş dilinde bir sürü sözcüğün geçtiği bir piyes yazdım dün. Gene de ilginç sözcükler bunlar diyorum kendi kendime, onlar gider gitmez sözcükleri not etmeye çalışıyorum. Fatima’yı aramaya çıkıyorum, endişelerimi ona söylüyorum. Ama keşfettiğim mekâna bir değer atfetmeye çalışıyor. Koridorlarda küçük ağaçlar var, orası doğru. Hattâ çalışmalarım için kendime ait bir salonum olamaz mı acaba diye merak ediyorum. Geziyorum, vakit erken, daha kimse yok. Fatima yayın katalogunu gözden geçirmek isteyip istemediğimi soruyor. Baskısı tükenmiş kitaplardan yeni baskı yapılacak mı buna karar vermek gerek. Bir sınıfa giriyoruz. Öğretmen masasına sevgilim yerleşiyor. Fatima kataloğu masaya koyuyor ve bana listeyi gösteriyor. Bir yandan, tesadüfen aşkımın yakınında olmaktan mutluyum. Yaşamımızın çok ama çok sevdiğim gizli sahnelerinden biri bu, birbirimizi hiç tanımıyormuş gibi yaparak yabancılar gibi birbirimizle konuşmadan, bakışmadan birbirimize çok yakın durduğumuz o anlardan. Ama bu kez bakımsız bir halde oluşum benim için bu ânın hazzını azalttı, ayaklarım çıplak, üstümde bir sabahlıkla büsbütün hazırlıksızım. Fatima <i>La Jeune Néé</i>’yi<a href="#b13dn1" id="b13dn1b"><sup>*</sup></a> yeniden yayınlayacak mıyız diye soruyor bana. Hayır diyorum. Sonra birdenbire düzeltiyorum söylediğimi. Evet. Ama sevgilimin bakışlarından uzağa çekilmek istiyorum en çok, çünkü onu burada bulmayı beklemiyordum, gerçekten gafil avlandım, çabucak dışarı çıkıyorum. Boş koridorlar üstünkörü yapılmış ama bu binada belli belirsiz bir şey var.</p>

  <p style="text-align: right;">22. 7. 96</p>

  <p style="text-align: right;"><i>Оr</i></p>

  <p class="araver">----------</p>

  <p><a href="#b13dn1b" id="b13dn1"><sup>*</sup></a><br /></p>

  <p>H. Cixous’nun 1975 tarihli bir deneme yapıtı, (ç.n.)</p>
</body>
</html>
