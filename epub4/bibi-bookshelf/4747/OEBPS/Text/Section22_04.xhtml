<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Çekici Annie bana ırmaktaki bir mavnada yaşayan çok iyi yetişmiş, her şeyi okumuş bir adamla tanıştığını -o küçük “İtalyan” kasabasında sokaktayız- söylüyor, adamı övmeye devam ediyor ve işte tam evlenmen gereken kişi bu diyor. Otuz sekiz yaşındaymış. Annie bana adamın adını söylüyor. Ben bu ismi tanıyorum. Anne’a doğru dönüyorum. Bana defalarca yazmış biri bu. Otuz sekiz yaş daha ziyade Anne’a uygun diye düşünüyorum. Ama Annie aldırmıyor. Birlikte yola devam ediyoruz Adliye’ye giriyoruz, Sorbonne’daki gibi bir amfi var orada, geniş, ya da büyük bir mahkeme salonu gibi bir yer, henüz boş, birisi konferans verecek. Koridorlarda “hayran”lara, bana bayılan seçkin ihtiyar bir hanımefendiye ve kızına ya da öyle bir yakınına rastlıyorum. Adliyede korkunç bir dram ortaya çıkıyor. Bir cinayet. Çok nazik birine benzeyen ve Anne’la uzun uzun konuşmakta (ya da ona kur yapmakta) olan oranın Hükümdarı aslında bir katil. Birisini öldürtmüş ve o ortadan kaybolan kişi şimdi burada: galerinin kalın bir penceresinin tuhaf kolunun içinde. Küçülmüş bedeni bir silindirin içine hapsolmuş ve bu pencere her açıldığında aslında cesedin kılıfı çevriliyor. Ben bundan dehşete kapılıyorum. Galeriye pembe yanaklı yakışıklı bir genç geliyor. Benim yazıştığım kişi. Burada askerlik yaparken her şeyi keşfeden oymuş, bana böyle anlatıyor. Şimdi tehlikede, Hükümdarın tehdidi altında. Anne yaptığı görüşmeden sallanarak çıkıyor. Bana doğru geliyor, benzi sapsarı, derhal bir psikanalistle konuşmak zorunda olduğunu söylüyor bana, benimle de konuşabileceğini düşünüyorum ama böylesi daha iyi ama kiminle? Gözü benden başkasını görmeyen ihtiyar hayrana başvurmasını söylüyorum can sıkıcı bir şey ama bu acil durumda başka kim olabilir bilemiyorum. Sonra bakarız - Anne son derece kibar ihtiyar hanımla çıkıyor, Hükümdar kürsüde yerini alıyor. Şimdi yaptığı ortaya çıkarıldığına göre patlayacak, herkesin kulağı kirişte.</p>

  <p style="text-align: right;">Perşembe 12 Ağustos 99</p>
</body>
</html>
