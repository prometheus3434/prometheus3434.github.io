<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Heidegger’le bir akşam</a><br /></h2>

  <p>Onu Üniversite’ye, sadece birkaç kişiyle birlikte öğle yemeğine davet etmek gelmişti aklıma. L. Labarthe ve birkaç genç olacaktı herhalde, sonuçta baş başa bir yemek, gerçekten sohbet etme ortamı. Her şey sorunsuz geçti. Beyaz örtülü küçük bir masaya oturmuştuk. Buna karşılık yapmadığım şey, yemeği denetlemek oldu, işi Ève’in eline bırakmıştım ve bu bir hataydı. Her şey yetersiz miktardaydı, birdenbire yetmeyiverdi, ben de sadece davetliyle ilgilenmek yerine porsiyonların yetersizliğini dert etmeye koyuldum. Haber yayıldığından, çabucak yeni gelenler olduğunu belirtmek gerek, genç kızlar ya da kadınlar davetlilerin yerine basbayağı sofraya yerleştiler. Ben sırtımı döner dönmez oturmuşlardı, hem de düpedüz H.’nin yanına. İki kadını epey soğuk bir biçimde kaldırmak zorunda kaldım. Arkaya oturmalarını söyledim. İkinci bir sıra oluştu. Sözde baş başa olacaktık. Bir sonraki aşamada, bir konferans düzenlendi. Öngörülmemiş bir şeydi bu. İşler tümüyle denetimimden çıkmıştı. Koca Üniversite uğultular içindeydi. H.’nin yanında ayakta duruyordum, Sarah ve başka biri daha vardı, etrafımızı bir gürültü patırtı sarmıştı, insanlar dev bir salona akın etmişti. Birbirimizi güç bela işitebiliyorduk. H. Sarah’ya doğru eğildi ve bir şey söyledi. Sarah başını kaldırdı. H. onu dudaklarından öptü. Bir tür sinsi gülümsemeyle. Sarah kendine gelemiyordu. Kızarmıştı, utanmıştı, aşağılanmıştı. Ben de bu olaydan şaşkına dönmüştüm. Sarah hoşuna mı gitmişti onun? Nesini beğenmişti? Dudaklarındaki bir şeyi mi? Hem inanılmaz hem nahoştu bu durum. S. çok şiddetli bir tepki gösterebilirdi. Daha sonra onu gözden kaybettim. Ben de kim nerede bilmiyordum - amfiye girdiğimde her yer tıka basa doluydu, bütün ön sıralar için tartışma çıkmıştı, sekide salkım salkım insan vardı özellikle de tam kürsünün önünde kırmızılar giymiş bir kadın. Hiçbir şeyi görmek ve işitmek mümkün olmayacaktı. En azından o kadını aşağı indirdim. İhtiyar Marguerite’in beni çağırdığını duyar gibi oldum. Belki de ön sıralarda bana bir yer tutmuştu. Ama göremedim. Altıncı sıraya doğru bir yer buldum en sonunda. Arkadan biri, bir kadın, oraya oturmamı engelledi, V. için ayırmış orayı. Ben Hélène Cixous’yum, bu toplantıyı ben düzenledim dedim ona, ama dinlemek bile istemedi. Yerimde kaldım. H.’nin söylediği her şeyi dinleyici kitlesi anlamış mıdır acaba diye merak ettim. Bana dedi ki herkes onun anıştırmalarını kendi yerel bağlamına göre anlıyormuş. Ben barış yaptığımda, sonsuz ve kalıcı olması barış kavramının içinde bulunur dedi bana. Gerçekten mi? dedim. Kendinden çok emindi, koyu renk takım elbisesinin içinde dimdikti, biraz soğuk ve kendinden emin o ironik havası vardı hep.</p>

  <p style="text-align: right;">1 Aralık 97</p>
</body>
</html>
