<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Sonsuz rüya &nbsp;&nbsp;&nbsp;&nbsp;Babamın kızı</a><br /></h2>

  <p class="girintisiz">Sonra ben etrafı derleyip toplamayı bitirince eve geldi o. Gelen babamdı benim genç babam ciddi gülümseyen, yakışıklı. Çabucak ortalığı gözden geçirdi, çekleri göndermiş miydim? evet dedim. 10&nbsp;000’lik bir çek hazırladım şey için... düşündüm. Çocuklar için miydi? Her şey yerli yerinde, bütün o çaba ve telaşa rağmen her şeyi iyi idare etmiştim. Babam beni onaylıyordu. Pencerenin yakınına oturdu inanılmaz derecede mutluydum. Demek birlikte yaşayacaktık, en nihayet, evin ve hayatın erkeği geri dönmüştü. Hemencecik bunun devamını kafamda kurmaya başladım. Bedeni çok güzeldi, göğsü biraz tüysüzdü, ne zarafet. Ama beni durdurdu, yok, hayır, hayır plan yapma, ben uzun süre kalmayacağım dedi. Üzüldüm, sorular sormaya başladım. Çok geçmeden yola çıkmam gerekeceğini hissediyorum. Bu geri dönüş devam edemez. Fazla vaktim yok. Söylediklerine boyun eğmek zorundaydım. Yine de bana en azından çok değerli bir şey veriyor ve bırakıyordu, beni aydınlatan bir şey. Özenli mevcudiyeti sayesinde ben kesinkes babamın kızı olduğumu keşfetmiştim en sonunda. Her şeyde uzlaşma ve uyum içindeydik, aramızda bu müzik vardı, ben ne yaptıysam o da aynını yapardı, ömrümde hiç bu kadar onaylanıp kabul gördüğüm olmamıştı. Gerçekten hiç kesintiye uğramamış gibiydik. O gittikten sonra bile, evet benimle hemfikir olurdu, benimle hemfikir şimdi diye hissetmenin büyük gücü kalacaktı bana.</p>
</body>
</html>
