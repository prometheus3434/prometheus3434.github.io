<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Yaşamımızda her şey ayrılma tutku ve birleşme, donumuza varana kadar birleşmişiz.</p>

  <p>Gündoğumuydu ve yıl sonuydu, ev gürültüyle dolduğunda biz daha yatağın sıcaklığı içindeydik, insanlar gelmişti. Ève de oradaydı, güne damgasını vurmak için. Usulca birbirimizden ayrıldık. Henüz giyinmemiştik. Üstü biraz sıkışık masanın önünde ayakta duruyorduk, Ève kâğıtlarıyla masa başına oturmuştu. Madam X’in emekli olduğunu, bunu herkesin bildiğini anlatıyordu. Ève konuşurken benim gözüm masanın üstünde duran sana ilişkin notlara takıldı. Her tarafta kendi sözlerinin ve kendi kâğıtlarının olduğunu Ève’in görebileceğinden rahatsız oldum, üstlerine birşeyler koyuverdim. O [aşkım] bir an için giyinmek üzere uzaklaştı, Tatlılığın ete kemiğe bürünmüş haliydi. Sonra geri döndü, atıştıracak ufak tefek birşeyler getirdiğini söyledi kulağıma. Tadına doyulmaz, şefkat dolu bir andı, ona hemen kahvaltısını hazırlayacağımı söyledim. Giyinmekle meşguldüm, bir tişört geçirmiştim üstüme, donum yok dedim. Bunun üzerine aşkım benim çekmeceme yöneldi, benim için siyah bir don çıkarttı oradan. İnanılmaz zarif bir hareketti, aşkın özeniyle dolu. Yıl sonu yaklaşırken birbirimizden ayrılacaktık. Dolayısıyla sevdiceğim çekmeceden benim donumu çıkartırken kendi mavili-beyazlı mayosunu da çıkarttı, benim donuma düğümlenmişti mayosu - onu havaya kaldırıp (ben yatağa oturmuş siyah donu giymekle meşguldüm) bana şöyle dedi: bu yaz bunu unutmayalım. Evet aşkım, seni götüremediğim için, donumu kucaklayan mayonu götüreceğim denize doğru. Olduğumuz yerde mahrem bir birleşmenin işaretlerini yolluyorduk birbirimize ve ayrılırken en gizli işaretle bağlıydık.</p>

  <p style="text-align: right;">29. 12. 94</p>
</body>
</html>
