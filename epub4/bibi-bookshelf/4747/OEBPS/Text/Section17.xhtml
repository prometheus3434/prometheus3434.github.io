<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Bombalandık</a><br /></h2>

  <p class="girintisiz">Ève yeni çıkmıştı dışarı. Omi, Anne ve ben çıkmaya hazırlanıyorduk. Omi’ye mantosunu uzattım. Birdenbire ışıklar söndü. Küçük yemek salonunun penceresinden hüzünlü sarı bir günışığı girdi. Ve hemen ardından kentin üstünde işitilmemiş bir büyüklükte ve uzunlukta bir gökgürültüsü patladı. Gökyüzünün kamyonları diye düşündüm. Gürültü yuvarlanıyordu, yuvarlandı, kabardı, bütün havayı doldurdu. O zaman gürültünün içinden bir uçak çıktı. Bu gürültünün adeta yıllarca önce haber verdiği bir uçaktı bu. Uçak fokur fokur parıldayan bir ışığın ortasında küçük görünüyordu, sarı ateşten bir örtü bütün sokaklara yayıldı, dünyanın çatısına kadar gitti. Bombalandık dedim. Bir bombalama dedim. Ama sözcük dudaklarımdan çıkarken yağmalandı. Belediye radyosu söz almış konuşuyordu. Ses sokakları dolaşıyordu - yeniden düzenliyorum - kesik kesik - kısık - yutulmuş - bunun bir talim olduğunu söylüyordu. Bu bir savaş provasıydı - ses inandırıcı olmaya çalışıyordu. Yanılsama her şeyi kapladı. Birbirimizi duymaz olduk. Uçağın ağır uğultusu alıp götürdü bizi. Olmuştu işte. O şey.</p>

  <p style="text-align: right;"><i>Le jour où je n’étais pas là</i><br /></p>
</body>
</html>
