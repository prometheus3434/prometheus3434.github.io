<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Trajik manzara. Yalıyarın tepesine kaçaklarla birlikte onların rehberi ya da koruyucusu, sporcu kılıklı yakışıklı bir delikanlı gelmiş. Atladı mı? Düştü mü? Bana öyle geliyor ki başlangıçta bir ipi vardı. Yoksa suların dibinde bir şey mi aramak istedi? Rüya gören kadın aşağıda uçurumun kıyısında. Birdenbire dram yaşanıyor. Kahraman boğulmakta. Sanki dibe saplanmış gibi çırpınıyor, kraterin yüzeyindeki çırpıntılar ve kabarcıklardan başka hiçbir şey görülmüyor, suyun altında haykırdığı, neredeyse ağladığı işitiliyor. Peki onlar, yukarıda, hiçbir şey yapmıyorlar mı? Adamı kurtarmak için kimse karanlık suya atlamıyor mu? Adam hâlâ sağ, kabarcıklar dönüp duruyor, kimse gitmiyor, adam karanlık suyun dibinden cılız bir sesle haykırıyor. Bu sahne üstünde hiçbir kudreti olmayan rüya gören kadın karanlık suya eğiliyor, içler acısı, ağlanası bir biçimde elini koyu sulara daldırıyor, çok iyi biliyor ki inanmadığı bir mucize eseri adam elini tutabilirse onu oradan nasıl çekip çıkartacağını tasavvur edemiyor. Ama kolunu suya daldırırken sahnenin dehşetini kavrıyor. Su şurup gibi koyu ve kıvamlı, siyah yapraklarla dolu, düşüncesizce içine girme talihsizliğinde bulunanı tutsak eden, büsbütün güçsüz bırakan karanlık gür bir bitki örtüsüyle dolu, kör kudretli ölümcül su. Ama yardımcı kuvvetlerle, iplerle, yukarıdakilerin denemeye girişmesi gerekirdi. Yardım ulaştırmanın zorluğundan yılgınlığa kapılıp hemen vaz mı geçtiler? Oysa karanlık fıçının üstündeki beyaz kabarcıklardan oluşan ilk halkalar daha görünür haldeyken adam bulunabilirdi herhalde.</p>

  <p class="araver"><i>Uzun boğuluş cançekişme kasvetle süregiden ölüm, iniltili korkunç veda.</i></p>

  <p><i>Gregor’un “ölümü” herhangi bir (hiçbir) ölümle kıyas kabul etmez ama hiç cançekişme olmadı, buna vakit olmadı. Mekân, bilinmiyor, bütün</i> <i>New York’tu ve herhangi bir yerdi, onun "kaybını" haber veren, Kusch’un mektubu oldu. Uyanın. Oyun oynandı bitti.</i> It is done. <i>Ağlanan, ıstırap çekilen, yalvarılan bir rüyadan kalkar gibi, bedenin bir hamlesiyle dipsiz kuyudan yatağına geçerek, tıpkı bir sayfa çevirir gibi, önceki sayfada dünyanın olanca acısını bırakarak.</i></p>

  <p><i>"Rüyaydı" ifadesinin dehşet verici yanı, gerçekliğin bir parçasını gösterdiği zamandır. Gerçekliğin bir kırılmasını. Suyun koyuluğuna dokunmak gerek.</i></p>

  <p class="araver"><i>Geriye acı kalıyor. Tutkular, korlar sönmedi ama bir odağı yok onların, arzu, endişe, korku, öfke bunları alacak birine yöneltilmişti. Ama adam göz açıp kapayıncaya kadar yokoldu; ne gitti, ne öldü, ne de artık yeryüzünde, hiç var olmadı.</i></p>

  <p><i>Geriye Acı, Dehşet, Aşk, Kaygı kalıyor. Artık hiç gitmiyor bunlar. Beinecke Library’de yaşamıma girdiler - mekân olarak New York’u, temsilci olarak Gregor Samsa kadar güçlü, onun kadar kurmaca nitelikli, onun kadar gerçekdışı tözden yapılma bir oyun kişisini benimseyip belleğime yerleştiler. Oyun bitip de ışıklar yanınca ansızın anlaşılıyor ki gerçek oyun kişileri, ölümsüzler, suratı olmayan şu güçlerdir, Aşk Kaygı Ölüm Acı.</i></p>

  <p style="text-align: right;">10 Ağustos 01</p>

  <p style="text-align: right;"><i>Manhattan</i><a href="#b19dn1" id="b19dn1b"><sup>*</sup></a></p>

  <p class="araver">----------</p>

  <p><a href="#b19dn1b" id="b19dn1"><sup>*</sup></a><br /></p>

  <p>Cixous’nun 2002 tarihli bir yapıtı, (ç.n.)</p>
</body>
</html>
