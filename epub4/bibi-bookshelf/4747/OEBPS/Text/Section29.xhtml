<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Derdim tasam Thessie</a><br /></h2>

  <p class="girintisiz">Çünkü odada alttan ve üstten geçen elektrik kablolarıyla oynamaya başlıyor ansızın, kabloları kesiyor hafifçe ısırıyor, bazı telleri kopartıyor kablolardan; sonra da prizlerin gizemli çekiciliğini keşfediyor: patilerindeki parmakları prizlere soktuğunu görüyorum, son anda engelliyorum onu, ama hiç durmadan gözlemek zorundayım. Tehlikeyi anlamasını sağlamak için azarlıyorum onu defalarca. Ama hemen yeniden yapıyor aynı şeyi. Ondan başka bir şey düşünmüyorum, onu pışpışlıyorum onu arıyorum, ben amfinin basamaklarına oturmuşken dörtbir yandan insanlar gelip sıkışıyor, kedim için geçecek yer bırakmalarını istiyorum.</p>

  <p>Daha sonra, eve geri dönmeye çalıştığım zaman da derdim Thessie. Küçücük arabama biniyorum, caddeyi geçiyorum ve sağdaki ilk yola girmek yerine ikinciye giriyorum, yani belki de sonuncu yola çünkü inanılmaz bir adı var: “maymun ayılar ve ötekiler sokağı”, ya da belki, nereye gittiğini biliyor gibi görünen biriyim ben. Ama o sokağa girince, kumları çıplak kalın sarışın huni biçiminde çukurlarla dolu bir orman patikası olmuş burası ve sonuna varabilecek miyim belli değil. Neredeyse yer düzeyinde ilerliyorum. Beni hayretler içinde bırakarak, tıpkı sokağın adının belirttiği gibi, inanılmaz hayvanlar çıkıyor yerden, biz geçerken eğlenmek için sıraya dizilen küçük maymun ayılar, küçük kum hayvanları el büyüklüğünde yengeçler ya da örümcekler, sonra da ayı, uzaktan görüyorum ayıyı ve bütün o zaman boyunca kucağımda sıkı sıkı tuttuğum Thessie’yle aralarında neler olup bitecek diye meraklanıyorum. Kocaman gerçek ayı, dişi mi erkek mi belli değil, ufak ufak yaklaşıyor. Ben iyice yavaş sürüyorum arabayı, onun hizasına geldik bile, kavga kıyamet olmadı, amma serüven. Yolun sonuna bir varsam!</p>

  <p style="text-align: right;">22 Ek. 97</p>
</body>
</html>
