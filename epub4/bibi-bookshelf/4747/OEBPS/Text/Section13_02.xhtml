<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Şu kliniğin tepesinde oturmaya mahkûm olmanın ak dehşeti. Hastalardan biri miyim? Neden evimden kovuldum da burada oturmaya zorunlu bırakıldım? Personel nazik elbette, daireme gitmek için beyaz merdivenlerden çıkarken, bana gülümseyen sarışın ve sarı hemşireyle karşılaştığımda, burada ne işim var diyorum kendime. Yukarıdaki epey şık yemek salonu açılıyor, çok işleyen bir yer, biraz madeni sesli hoş bir hanım çalıştırıyor burayı, kocasının ölümüne rağmen mekânı kesintisiz açık tutuyor. Masam dipte. Patron hanımın iki küçük oğluyla ilgileniyorum en çok, kıpır kıpır ikiz kardeşler. Arkamda birkaç tane küçük çocuk giysisi buluyorum. Etekler vb. Benim alanım burada başlıyor. Bu giysiler, diye soruyorum, kızınızın mı? Evet. Onları katlayıp yerleştirebilir miyim? Çünkü benim evim öyle küçük ve derme çatma ki, eski bir daire, daracık ve çarpık çurpuk, derli toplu bile değil. Benim olmayan bir yerde oturmak felaket bir şey. Hanımefendi bana eşyaları nereye yerleştireceğimi gösteriyor: iri mukavva çekmeceleri olan bir büfe var, eğri büğrü; çekmeceler çoktan dolu. Şimdi mahkûmiyetim olan bu mekânı inceliyorum. İşte o zaman keşfediyorum mütevazı ama yaşamsal nitelikte gizli kaynakları olduğunu: binanın sivri köşelerini çepeçevre dolaşan dış koridorlar söz konusu, yine de açık havadalar, dapdaracık ama havadar. Dolayısıyla hemen bir bahçe hayal edebiliyorum, yani yan yana sıralanmış birkaç saksı, birkaç lale, hattâ bir kenarda camdan bir rüzgârlığın altında küçük bir tarh koyacak yer bile var. Kâhyayı pohpohluyor, ona yalvarıyorum yapar mı diye, hem sonra sağda solda küçük duvar parçacıkları var, çivi getirirse iki-üç saksı asabilirim.</p>

  <p>İşte böylece yavaş yavaş yaşama doğru yükseliyorum, hapishanemin deli gömleği içinde. Ne bir nefesçik havayı kaçırıyorum ne ışığı. Araştırıyorum günışığına çıkarıyorum.</p>

  <p style="text-align: right;">27. 4. 96</p>

  <p style="text-align: right;"><i>Or</i></p>
</body>
</html>
