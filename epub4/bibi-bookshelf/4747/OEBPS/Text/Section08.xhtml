<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Oran’a gitmek için böyle bir arzu</a><br /></h2>

  <p class="girintisiz">Trenin kenti göreceğimiz mesafeden geçebileceği düşüncesi, sırf o düşünce alıp görüyordu beni. Bana kentin korkunç derecede değiştiğini söylüyorlardı ama oraya giden kişi kentin sarı-turuncu olduğunu, benim bayıldığım o yoğun renkleri sevmediğini söylüyordu. Dolayısıyla, uzaktan, bir dakikalığına bile olsa, doğduğum kentin renklerini ilk kez yeniden görme düşüncesinin sevinciyle trene bindim. Trene gitmek için garda, peronların üstüne asılı yüksek koridorlardan geçmek, koridorun ortasında da merdivenden aşağı inmek gerekiyordu. Perona ulaştık, valizlerimiz ağırdı. Trene bindik. Y. ile aynı kompartımandaydım, doktora tezini hazırlayan o eski öğrenci, yüzü duygularını belli etmeyen, iri yarı epey yakışıklı bir tip. Kadın yiyecek olarak kendisine nasıl kütük gibi kocaman bir ekmek verildiğini anlattı (el hareketiyle gösterdi). Oran’da yaşam eskisi gibi değildi. Ama ben güzelliğinden başka bir şey düşünmüyordum.</p>

  <p>Peronda kadın büyük bir hasır sepet bulmaya gitti. Bagajların emanet bırakılmasında kullanılıyordu sepetler. Zaten peronda bir köşede üst üste yığılmış birkaç sepet gördüm. Elbette kilitleniyorlardı ama bana kapılıp götürülmesi kolay olurmuş gibi geldi. Yine de bagajlar çalınırsa aslolanı kaybetmiş olmayacağımı düşünüyordum. Önemli olan, bunca arzuladığım Oran’dı. Trende keşfettim ki gidişle dönüş arasında bir buçuk saat geçiyordu: gidiş-dönüş olacaktı bu. Böylece, doğduğum kente bir saatliğine dalmaya vaktim olacaktı demek ki? Büyük bir heyecan kapladı içimi. Kentin göbeğine, Place d’Armes’a doğru girerken gördüm kendimi, renkli maddenin ortasında, yoğun mahallelerin arasında gördüm kendimi.</p>

  <p style="text-align: right;">9. 3. 92</p>
</body>
</html>
