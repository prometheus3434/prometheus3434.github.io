<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Uzun bir konferans</a><br /></h2>

  <p class="girintisiz">Bir yerde haftalar geçirmek gerekirse orası hapishaneye benzemesin diye ne yapmalı diyordum kendi kendime.</p>

  <p>Ancak uyumayı başarınca biraz soluklanıp dinlenebiliyor insan diye düşündüm. Ama uyku da bir çare değil artık çünkü aynı mekânda, aynı zamanda uyanılıyor, birkaç saatliğine kesilmiş oluyor ıstırap çekmek ve duraklayan bir zamanın içinde olmanın ıstırabı derhal başlıyor yeniden.</p>

  <p>Konferans sabahı kapıldım endişeye. Vereceğim konferansı gözden geçirmek için bir saat ayırmıştım. Üstelik daha önce yapmıştım bu konuşmayı, J.D.’yle<a href="#b2dn1" id="b2dn1b"><sup>*</sup></a> birlikte yaptığımın aynısıydı. Dolayısıyla derdim yoktu. Bütün binaların pütür pütür betondan yapıldığı yabancı ve yoksul kentin kasvetli mi kasvetli şu yerindeydik ailece. Bazen Doğu’dan bir takırtı işitiliyordu. Haber geliyordu birisi intihar etmişti. Daha kasvetli bir yer düşünülemezdi. İşte bu mekânda hazırlıklarımı gözden geçirmeye koyuldum, Ève beni çok rahatsız ediyordu, anormal giyiniyor, Omi’nin gözü önünde konuşup duruyordu. Bir kenara çekildim. Defterimi açtım. Nahoş sürpriz. Vereceğim konferans neredeyse okunmaz haldeydi bir silinme olmuştu. Kuşkusuz konuşmayı hazırladığımda hiç rahatsızlık duymamıştım, metin hâlâ içimdeydi, taptaze, hatırlıyordum. Şimdi kâğıt üstünde karşımda duran şeyden, şu minnacık, bulanık satırlardan sıkıntı çekmemiştim. Üstüne eğilince silinmiş birkaç sözcüğün ne olduğunu kestirebildim sonunda ve onları okunaklı biçimde yeniden yazabildim ama bu on dakikamı almıştı. Defterin sayfalarını karıştırdım. J.D.’nin bir metnine bir sürü göndermede bulunduğumu gördüm <i>a)’</i>larda hangi gönderme söz konusuydu, not etmemiştim, kuşkusuz konuşmayı hazırlarken biliyordum. Artık doğrulamak için çok geç kalmıştım. Zaten yapıtları yanımda yoktu. Sonraki sayfaları karıştırınca J.D.’nin apaçık okunaklı bir şekilde not ettiğim konferansını gördüm. Eksik olan benimkiydi. Ah, keşke önceki gün işe girişseymişim! Olağan ihtiyatlılığı gösterseymişim! Yok ama, her şey hazır sanıp buna bel bağlamıştım. Utanç dolu bir kaygı içimi kaplıyordu. Küçük bir masanın başına oturup yazıları çözmeye uğraştım. İçeri bir adam girdi ve çok yüksek sesle konuşmaya başladı. Sokağın başındaki veteriner. Ona: Beyefendi beni rahatsız ediyorsunuz, dedim. Bir saat sonra bir konferans vermek zorundayım (ona Çince gibi geliyordu söylediklerim). Israr ettim. En sonunda ona balkona çıkıp annemle çene çalmasını söyledim ama sözümü dinlemediğinden ben defterimi aldım, dışarı çıktım, yalnız kalabileceğim bir yer arayarak dış merdivenlerden geçtim. Yan yana oturmuş âşık bir çift gördüm. Çok hoştu. Kız delikanlıya takılıyordu. Delikanlı gururla kendi adını söylüyordu.</p>

  <p>Ah, ne kadar mutlu olunabiliyor, oysa ben bir utanç rüzgârıyla aşağı iniyordum.</p>

  <p style="text-align: right;">5. 11. 97</p>

  <p class="araver">----------</p>

  <p><a href="#b2dn1b" id="b2dn1"><sup>*</sup></a></p>

  <p>Jacques Derrida (ed.n.)</p>
</body>
</html>
