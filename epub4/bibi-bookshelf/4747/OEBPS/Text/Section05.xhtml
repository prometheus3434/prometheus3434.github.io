<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Sahici çocuk (bazen unutulduğunu bilmeyen güven dolu çocuk)</a><br /></h2>

  <p>Mutluluk, bir küçük kız sahibi olmak: ne büyük mutluluk, kanlı canlı, elini kolunu oynatıp duran güzel küçük bir kız. Bir bebeğin yapabileceği her şeyi yapabiliyor şimdiden. Yatakta kımıldanabiliyor. Son derece canlı. Benim güzel küçük kızım. Hem de kıpır kıpır. Oynamak istiyor. Oynaşırken yataktan düşeyazdı da son anda yakaladım onu. Benim güzel toparlak çırılçıplak küçük kızım. Neşeyle alışverişe inerken alelacele, sadece onu düşünüyorum, hemen yandaki fırına koşarken Ève’le birlikte, sadece bebeğimi düşünüyorum, pencereyi açık bıraktım, ev tek katlı. Böylece aşağıdan küçük kızımın cıvıltısını işitebiliyorum. Sadece onu düşünüyorum. Kaç yaşında? Yaklaşık bir. Belki de on aylık. Ne zaman doğurdum onu? Hatırlamıyorum. Geçen yıl doğurdum herhalde. Kuşkusuz onun gerçek bir bebek olduğunu hemencecik anlayamadım. Gerçek bir bebek. Ama işte oluverdi. Gerçek bir bebekte ne varsa onda da var. Güzel küçük bir vücut, gürbüzlük. Fırıncı kapıcı kendisine bir anahtar gerektiğini söylüyor bana. Doğru, adamın yukarı çıkması gerekiyorsa öyle. Ama şimdi bununla ilgilenecek vaktim yok. Koşarak aşağı inmek riskliydi: yeterince hızlı gidersem kızımın yataktan düşmeyeceğini hesaplamıştım. Gecikmem söz konusu olamaz. Omzumun üstünden dönüp şöyle diyorum: Ève size kendi anahtarını verir. Anahtarın eşini yaptırmak olanaksız. Çabucak dışarı çıkıyorum. Pencereden gerçek bebeğimin gerçekten ağladığını duyuyorum. Ey benim sevincim, benim endişem. Aşağıdan geldim bebeciğim” diye bağırıyorum ki annesinin sesini duysun. “Geldim.” Şimdi nasıl geri çıkacağım? İçinde öylesine beklenmedik umulmadık olağanüstü bebeğin yaşadığı ve ağladığı tek katlı küçük evin altındayım. Sahici bir çocuk. Ève’in içeride olup olmadığını görmek için gerçekten yandaki dükkâna daldım mı yoksa tıka basa dolu dükkâna kafasını sokup çıkaran rüya mıydı sadece?</p>

  <p>Ève’i beklemeden, asansörü çoktan çağırdım, endişe doluyum, ya bebeğim düşseydi, ama ağladığını pencereden iyice duyuyorum, hâlâ orada, hâlâ sağ.</p>

  <p style="text-align: right;">14. 5. 90</p>

  <p style="text-align: right;"><i>Beethoven, Rêves de la Bien-Aimée</i><a href="#b5dn1" id="b5dn1b"><sup>*</sup></a></p>

  <p class="araver">----------</p>

  <p><a href="#b5dn1b" id="b5dn1"><sup>*</sup></a><br /></p>

  <p>Cixous’nun 1993 tarihli bir kurmaca yapıtı, (ç.n.)</p>
</body>
</html>
