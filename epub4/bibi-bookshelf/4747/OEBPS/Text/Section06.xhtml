<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Masum kız</a><br /></h2>

  <p class="girintisiz">Neden tanrım, nasıl ettim de o taptığım çocukla koca gün ilgilenmedim? Aklım nerdeydi? Ancak gün sonunda kendime gelince dehşetle düşünüyorum bu durumu.</p>

  <p>Ve biberon hazırlamak için gereken şeylerin arayışına koyulmayı. Ama o noktada kimse bana yardım etmiyor. Genel bir karışıklık var. Ève’den boşu boşuna yardım istiyorum. Bir kaçarula. Biberon ısıtmak için. Ama tam bir kargaşa çıkıyor. Ağlaya ağlaya bu kez tam anlamıyla bilinçli bir halde engeller arasında dolaşıyorum, sinirliyim aşağıda tek başına bıraktığım ve herhalde artık umutsuzluğa kapılmaya başlamış olan çocuğu düşünüyorum durmaksızın. Bu sabahki ilk biberondan beri ne bir insan gördü ne de bir şey yedi. Elbette çocuk unutulduğunu bilemez. Masum kız. Onu tek başına, sessiz ve boş odada, sınırı olmayan zamana teslim edilmiş, unutulduğunu bilmez halde canlandırıyorum kafamda, bebeği itiraz etmeden masum masum acı çekerken (bunun normal olduğunu sanıyor) hayal ediyorum. Aslında en beteri bebeğin ağlamamış, beni çağırmamış olması. Bütün gün duymadım sesini. Aklım fikrim onda. Oysa yukarıda maddi engellere karşı mücadele sürüyor. Şaşkın bir halde kaçarula, biberon, süt ararken erkek kardeşimle konuşuyorum, Moğol olmayan mongol çocuğun<a href="#b6dn1" id="b6dn1b"><sup>*</sup></a> hikâyesinden söz ediyoruz.</p>

  <p>Gerçek bir biberon istiyorsan beceremeyeceksin, diyorum kendi kendime. Şimdi zaman zorla geçiyor. Acele etmek, çocuğu en azından yalnızlığından kurtarmak, hele hele fazla acı çekmediğinden -zira bütün gün hiçbir sıvı almadı- emin olmak yerine bununla uğraşıyorsun. Acil olan yanına gitmek. Dolayısıyla soğuk bir biberon aldım ve telaşla odaya yöneldim. Çocuk orada, beşiğindeydi. Kapıyı açınca bana gülümsedi masum kız. Yarıkaranlıkta, minik yüzü zayıflamış, ihtiyarlamış, ne büyük bir sevgi duydum ona, iyice güçsüz düşmüş, güven dolu, benim hatam yüzünden bu kadar uzun zaman acı çektiğini düşünemeyecek haldeki bu çocuğa. Doğru dürüst hazırlanmamış olsa bile, en sonunda ikinci öğün geliyordu işte, saatler önce yemeliydi bunu. Bana gülümsüyordu beşiğinde. Tıpkı bir çocuğun silikleşen anısı gibi. Sevilmeye, karnı doyurulmaya hazır. Solmuş görünüşü ve güven dolu duruşu yüreğimi burkuyordu.</p>

  <p class="araver">----------</p>

  <p><a href="#b6dn1b" id="b6dn1"><sup>*</sup></a><br /></p>

  <p>Ya da “mongol olmayan Moğol çocuğun”. Zira Fransızcada Moğol ve mongol aynı sözcükle (mogolien) ifade edilir, (ç.n.)</p>
</body>
</html>
