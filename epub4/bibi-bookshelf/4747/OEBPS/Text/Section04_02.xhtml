<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Thess’siz bir gece, ama sensiz değil. Senin varlığının keyfini süremezsem ancak kendime kızmalıyım. Önce senin geçeceğin saatte tam anlamıyla hazır değildim, ne giyeceğimi düşünüp duruyordum ki ikinci kapıda, sana ayrılmış kapıda zili çaldığını duydum. Fırlıyorum, neredesin aşkım, kapıya kim vuruyor, geniş koridorlarda koşuyorum seni kaçırırım düşüncesinden deliye dönmüşüm. En sonunda varıyorum, ama ne zaman, ama nereye, varlığı hiç istenmeyen birini bana yoldaş olması için alıkoymayı başarmışım yolda, yanımdaki kişi A., o kadından nasıl kurtulacağımı kesinkes bilmiyorum, bunu düşünemiyorum. İşte üçümüz bir aradayız. Sen dinlenmek istiyorsun, vakit dar, dinlenmeni sağlamam gerektiğini biliyorum, bunu arzuluyorum, en sonunda ikimizi bir odaya götürüyorum, işte şöyle yerleşiyoruz: sen uzanıyorsun, ben de kaşık gibi sana sıkıca sarılıyorum, A. arkada, benim yanımda. Seni kucaklıyorum, sanki olağan arkadaşlık bağının bir parçasıymışçasına, tek vücut oluyoruz, sanki bu dünyanın en basit şeyiymişçesine, yavaş yavaş her şeyi unutuyorum, artık sadece sana bağlıyım, kimsenin kesintiye uğratamayacağı bir esrime içindeyim, kimsenin, ne içeri giren insanların ne A.’nın mevcudiyetinin ne de bunca sıkı bu arkadaşlık bağı hakkında onun yapabileceği yorumun.</p>

  <p style="text-align: right;">5. 1. 97</p>
</body>
</html>
