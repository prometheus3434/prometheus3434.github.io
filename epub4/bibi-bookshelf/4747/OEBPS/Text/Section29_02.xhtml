<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">General De Gaulle bizi ziyaret etti. Ormandaki biraz derme çatma ordugâhımızdaydık hepimiz. General günü salonda, bizimle konuşarak geçirdi. Orada bulunmadığı kısacık bir anda ben ormana bakan pencereye yaklaştım ve izlenimlerimizden söz ettik. Ben hiçbir zaman burnunu görmediğimi belirttim. Zaten nazik bir ihtiyar beyefendi gibi davranmıştı. Geri geldiğinde civardaki küçük dükkâna gittik birlikte. Bu yerler ne kadar yoksul böyle. Her şeyi satıyor dükkân. Burada oturuyor olsaydım belki de abur cuburla sineklerin arasında duran iki kitabın üstüne atlamak zorunda kalırdım. İhtiyar bana küçük hediyeler almak istiyordu. Ufak tefek şeyler seçtim, yarım paket de ahududu aldım. Çünkü çok almaya çekiniyordum. Ama sonunda, toparlanıp para ödeme vakti geldiğinde, ahududuların geri kalanını da aldım. Dışarı çıktık. De Gaulle ve ben Orman yollarına doğru ötekilerle birlikte ilerledik. Sonra şehre vardık, o beni geri götürmek ya da bilmediğim bir yere bırakmak üzere arabasını aldı. Arabası özeldi, pleksiglas tavanı kaldırarak içine girilebilen bir tür üstü açılır kapanır büyük koltuk. Fena değil. Yanına yerleştim, eşyalarım, çantam vardı, şıktım. Geri viteste hareket etti. Hemen değil ama birkaç dakika sonra hayret ettim: bütün anacaddeyi geri viteste mi katediyorduk? Öbür arabalar ileri viteste gidiyordu, bizse geri dönüş yapmadan mı ilerliyorduk? Ama diye karşılık verdi De Gaulle bana, burada şehirde buna izin var, ayıplayan yok, elbette, bazıları için geri viteste normal hızla araba kullanmak zor olabilirdi ama onun için fark etmiyordu, böyle iyiydi. Ve yolumuza böyle devam ettik, caddeyi inen arabaların kalabalığı içinde biz de iniyorduk, ama atların başı yukarı dönüktü.</p>

  <p style="text-align: right;">20 Mayıs 98</p>
</body>
</html>
