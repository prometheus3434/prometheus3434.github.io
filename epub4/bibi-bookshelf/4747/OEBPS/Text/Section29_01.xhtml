<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Çalarsaat çaldı. Susturuyorum. Çalarsaatin çaldığını görüyorum rüyamda. Yatağımdayım ve kalkmak istemiyorum. Başımı çevirince, yastıkların yukarısında büyük bir örümcek görüyorum - ağının ortasında, yüzümden pek uzak değil, gecemi ve uyanışımı dokuyan birkaç böcek daha var. Ah bu tam Thessie’ye göre diyorum. Gün doğmaya başladı bile. Teyzem ve annem alışverişe gidiyor, ben yatakta kalıyorum. Karşımda sandalyemin üstünde uyuyan Thessie’ye sesleniyorum. Thessie! Thessie! Bak böcekler var burada. Geliyor. Koca örümceği görüyor. Üstüne atlıyor. Dövüşüyorlar. Thessie iş başında.</p>

  <p>Bana bölük pörçük bir gece geçirten sayısız gece saldırısına böyle karşılık veriyorum işte: durmaksızın, ufaklık hakkında korkunç düşünceler, tehditler, yatağımızın üstüne örülmüş ağlar. Solumda yaşam direği. Karşımda saat yediyi çeyrek geçe hâlâ kıpırdamamış olan Thessie. Tuhaf uyanışımı yazışımı seyrediyor. Gece öyle kötü geçti ki ilk kapıdan geçip çıkamadım içinden. Çalarsaat günü açınca, yardım aramak için rüyalara geri dönmem gerekti. Thessie’yi öyle çağırabildim.</p>

  <p>Temizlik yapmak için çağırdığım kadın kim? Ben miyim?</p>

  <p style="text-align: right;">24 Ek. 97</p>
</body>
</html>
