<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Karlar içinde tuhaf bir uyanış</a><br /></h2>

  <p class="girintisiz">Beni uyandırdılar, o iyi kalpli papazcıktı galiba uyandıran, yatağımda doğruldum kalktım, hava soğuktu - yatağım camlı duvara yakın, birdenbire beyaz taçyapraklarından oluşan bir yağmur görüyorum, ne diyorum ben - kar bu! Harika bir şey pencere dolusu, ama yukarı bakıyorum ve üst pencerelerin açık olduğunu görüyorum, onları kapatmaya koyuldum ama hep başka başka açık pencereler var, geceliğimle ayakta hepsini kapadığımda camlı kapı açılıyor, hiç çekinmeden iki kişi ve onların çocuğu giriyor içeri, komşular bunlar. Şaşırıyorum bir yanlışlık oldu diye düşünüyorum ama hiç de değil, bu insanlar hiç utanıp sıkılmadan evimi gezmeye başlıyor. Öfkeleniyorum. Pencereli kapıyı kapatıyorum. Sonra bu insanlara çıkış şu taraftan diyorum. Hiç aceleleri yok gibi göründükleri için onlara ayıplayıcı birtakım sözler söylüyorum. Bunun üzerine kadın böyle girmeye hakları olduğunu falan söylemeye başlıyor bana. Hayır orada konuşmayı kesiyorum ve onlara çıkış kapısını gösteriyorum. Üstümde hâlâ gecelikle duşa yöneliyorum. Duş koridorda ve bir gardrob kadar küçücük. Erkek kardeşim geliyor çok neşeli ve gümbür gümbür. Ben duş yapmaya gidiyorum. Beni durdurup birlikte olduğu kadınla tanıştırmak istediğini söylüyor. Bir dakika diyorum duş alıyorum ben. Hayır diyor olmaz, hemen, kızın vakti yok, gidiyor. Ne demek vakti yok, benim işim iki dakikada biter diyorum ve kararlılığımı göstermek için soyunuyorum. Duruma bozulan erkek kardeşim genç kadına iyi peki öyleyse biz de gider mezuniyetini başka yerde kutlarız diyor. Dolaba doğru süzülmeden önce göz ucuyla bir bakıyorum. Gencecik bir kız bu. Bekleyebilirsiniz biraz diyorum. Yok hayır, sadece yirmi saniyesi var kızın, yola çıkıyor. Bu benim hatam mı? Kardeşim yeni fethettiği kızı bana tanıştırmak için habersizce geldi diye benim onun sözünü dinleyip yıkanmamak gibi bir zorunluluğum yok Hayır - şampuanlanıyorum, kafamdaki köpük kalkanının ardından kızın yüzünü seçebiliyorum. Gençlik, gülümseyen kırmızı dudaklar, iri yarı etli butlu biri. Erkek kardeşim bir lolita bulmuş. Ama kızın çabucak geri dönmesi gerekiyor. Senin seminerlerini izleyebilecek mi? Görüyorsun ki eğer kalsaydı Ashley (Ashley rüyaya dahil oluyor) ve Éric’le tanışabilirdi, onlar seminerde olacak, kızla ilgilenirlerdi. Ama olmadı. Durulanmaya çalışıyorum. Kafayı ölgün akışın altına sokmak gerek, çok fazla su yok, hızlı akmıyor. Herkes sinirli. Bu sabah kar yağıyor.</p>

  <p style="text-align: right;">12. 1. 98</p>
</body>
</html>
