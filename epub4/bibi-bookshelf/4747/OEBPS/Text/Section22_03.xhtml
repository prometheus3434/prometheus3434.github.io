<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">“Son.” Biten kitap sonu olmadan sona eriyor. Bizim hakkımızda yazdığım kitap, gizli saklı hazırlık yaptığımız büyük şenlikten hemen önce, herkes bize karşı. İkimiz de odadayız, yatağın üstünde, bense sana bizi anlatan kitabı gösteriyorum.&nbsp;“Son.”u, evliliği anlatan son bölüme kadar beni izliyorsun. Gizli saklı hazırlamakla meşgul olduğum şey tam da bu. Senin o konuda bazı çekincelerin var. Yorumda hemfikir değilsin. Defalarca imalarda bulunuyorsun. Ben hatayı bulmaya çalışıyorum. Süslemiş miyim? Yalan mı söylemişim? Yeniden başka türlü yazacağım diyorum kendi kendime, aynı zamanda endişeye kapılmak istemiyorum, dikkafalılık etmek de istemiyorum. Ufak tefek yardımcı kız şenlik hazırlığı için bize yardıma biraz geç geliyor -hastaneden çıktığını söylüyor- seninle birlikte çabucak mutfak tarafına geçiyorum. Eski René Coty caddesine bakan bir koridoru var evin. Ben kıza talimatlar veriyorum. Ève de orada. Canımı sıkan Omi’nin de gelmesi. Fazla oldu. Ama Ève bana, bırak aldırma diyor, Omi çoktan mutfakta temizliğe koyulmuş, hem kimse Omi kadar ince temizlik yapmıyor. İşleri kusursuzca halledecek. Bu arada ben çabucak denize gidiyorum, törensel bir şey bu. Deniz dışarıda, kalın ve yeşil koca tomarı Akdeniz’le okyanus karışımı. İçine dalmak gerektiğini biliyorum. Kıyıya yaklaşıyorum, dalgalar beni istemiyor. En sonunda dalıyorum. İşte tıpkı Cezayir’deki gibi annem de burada. Çevresinde bir sürü balık var, el büyüklüğündeler, ya da iki el, kıyıda yüzüyorlar. Annem birine çarpıyor. Aa! Görünüşe bakılırsa şans getiriyormuş bu. Eve geri dönüyorum. Kitabın sonu meselesini düşüne düşüne dönüyorum. Uyanıyorum ve kitapta neyi unuttuğumu buluyorum: güvercin. Boynundaki tüyler dökülmüş ikinci güvercin benim. İşte eksik olan buydu. Kitabı birkaç gün önce bitirmiştim, daha doğrusu kuma vuran bir dalga gibi bitip tükenmişti kitap. Bitmiş halde. Ve o zamandan beri habire sinyal gönderip duruyor. Uyuyorum, beni uyandırıyor, bana yazı yazdırıyor, düzeltme, hatırlatma yapıyor.&nbsp;“Son.”dan sonra üçüncü gece olmuş bile.</p>

  <p style="text-align: right;">11 Ağustos 99</p>
</body>
</html>
