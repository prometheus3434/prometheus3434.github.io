<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Tablaya dizilmiş malların etrafına yığılan kalabalığın içinde adam, işçi kılıklı zavallı bir tip ama ahlaksızın teki, Anne’ın satın aldıklarından oluşan küçük yığındaki mandalinalardan birini alırken ben gördüm. Ama bu satın alındı dedim adama, kâğıda sarılı olduğunu görüyorsunuz. Bunun üzerine adam hiç çekinmeden iki mandalina daha aldı. Hırsız olduğunu gördüm. Bir an etkisiz kalışıma çok sinirlenerek mandalinalardan birini adamı tırmalayarak elinden çekip aldım. Ama çalmasını hiçbir şey engellemiyordu. Anne’a sadece iki-üç meyva kalmıştı. Daha sonra adam korkunç yetenekler sergiledi. Müzeden hırsızlık yapıyordu, yakalandığında da çok çirkin oyunlarla karşılık veriyordu. Nitekim arkadaşlarımdan biri yapışkan hale gelmiş değerli bir elyazmasıyla duvara yapışıp kaldı. Arkadaşımı kurtarmak olanaksızdı. Değerli beyaz kitap lime lime edilmezse. Ben de ettim. Sayfaları koparmaya başladım. Sonra uğursuz adamın duvarın içinde saklandığını tahmin ettim. Vurdum ama boş yere. Yanımdakilerden biri eline küçük sivri bir nesne alıp köşelere sapladı. Oysa adam uzakta olmasa gerekti, yapışkan kitabı tutuyor, istediği gibi kullanıyordu. Yanımızdaki kişi dönüp karşı köşeye sertçe vurdu. Oradan bir çığlık geldi! Oh, iblisin gözüne isabet ettirmişti herhalde! Bereket versin ki bunu yapan ben değilim diye düşündüm ama yine de o hamleye çok sevinmiştim. Şu hırsıza bir son veriyorduk.</p>

  <p style="text-align: right;">94</p>
</body>
</html>
