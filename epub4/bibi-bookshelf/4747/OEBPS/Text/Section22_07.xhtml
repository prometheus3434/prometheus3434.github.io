<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="girintisizaraver">Yabancı bir mekânda seminer vermeyi kabul etmiştim dolayısıyla Fatima’yla birlikte beklendiğim binaya doğru yürüdüm. Dışarıda bir kalabalık. Dinleyicilerim miydi bunlar? Yaklaştım, durmaksızın neler söyleyeceğimi düşünüyordum. Birkaç düşünce vardı kafamda. Her halükârda onlarla tanışmam gerekiyordu. Kime hitap edeceğim, asıl soru bu. Onlardan kısa birer tanıtıcı yazı hazırlamalarını isterim diye düşündüm, bu da beni aydınlatır. Kültür nedir? Farklılık nedir? Peki cinsel farklılık? İşte onları tanımama yardımcı olacak sorular. Toplanmış bir grup insanı selamladım, bazıları yere oturmuştu. Asya’dan yeni döndüğümü söyledim onlara (bir <i>sampeah</i><a href="#b22dn1" id="b22dn1b"><sup>*</sup></a> yaptım ve bazı bölgelerdeki kılık kıyafetten söz ettim), erkeklerin peştemalı olduğunu kadınların olmadığını söyledim, kadınlar için don giymenin yeni bir alışkanlık olduğunu, bunun da bizi donun başlangıcı konusunda düşünmeye yönelttiğini - (ama bir yanıtım yoktu) ve bir zamanlar peştemalın altına erkeklerin hiçbir şey giymediğini söyledim. İşte böyle. Sonra herkes ayağa kalktı ve bir binaya gitti, benim için mi acaba? Ben hareketi takip ettim. Gördüğüm bina baştan aşağı madeni parmaklıklardan yapılmaydı, üst kısmı ferforjeydi ki bu, binaya doğuya özgü hoş bir hava veriyordu ama çatma bir yapıydı ve sallanıyordu, endişelenmedim değil doğrusu. Hafif tabanlıkların ve köprülerin üstünde ilerlerken burası çökerse, hele de yukarılardaysak ölürüz diye düşündüm, nitekim aşağıda da ezilme tehlikesi altındaydık. Fatima’ya sordum. Mekân burası mı? Evet - Hoşuma gitmemişti. İnsanlar asma tribüne yerleşiyordu. Endişeyle ilerledim, mekân değiştirmeyi tercih ederdim. Beni tutan şey çok iyi bir seminer vereceğim konusundaki inancımdı. Yavaş yavaş aşağıya inerken kıpkırmızı divanlarla bir tür kerevet ve sahne taşıdığını gördüm, tıpkı asma bir taht gibi benim için bunu asacaklardı, yemek de yiyeceksiniz diye bağırdı biri. Onlar gülümsüyordu. İşte aşağı iniyorum. İşte tam o sırada kötü bir sürprizle karşılaştım — bu madeni amfinin dolu olacağını ummuştum. Ama aşağı inince gördüm ki solda salonun dörtte biri doluydu, o kadar. Bu bana bir darbe oldu. Beni buraya getirten Üniversite için de salonu dolduramamam can sıkıcıydı. Peki, dedim kendi kendime, bu ilk oturum, sonra haber yayılır ve ikinci seansa gelenler olur. Ama yine de bütün bunlar, gerçek ortaya çıktıkça, aklımı başıma getirmişti.</p>

  <p style="text-align: right;">15 Haziran 08</p>

  <p class="araver">----------</p>

  <p><a href="#b22dn1b" id="b22dn1"><sup>*</sup></a><br /></p>

  <p>Kamboçya usulü selamlama biçimi, (ç.n.)</p>
</body>
</html>
