<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Kötü kedi ile deli</a><br /></h2>

  <p class="girintisiz">Peşimizde tehlikeli bir deli olduğunu bilmek ne kadar kaygı uyandırıcı. Bütün mahalleli alarma geçmiş. Sitenin odalarından birine tehditle mutlaka girmek isteyen biri var. Hepimiz ortalığı kolaçan etmeye çalışıyoruz. Çok korkuyorum çünkü lojmandaki sıra sıra odalardan geçerken onun varlığını hissediyorum. Bir banyonun kapısını her açışımda, bir odadan her geçişimde ürpertiyle doluyorum. Titreye titreye kendi daireme ulaşıyorum. Ama işte birdenbire orada bitiveriyor adam. Parmaklıklı pencerede ayakta duruyor. Çember sakallı çok iri bir adam bu, pembe bir tunik giymiş. Hayaletlerimi, babamı, sevdiğim adamı yardıma çağırıyorum imdat yardım edin bana! Pencerede sert bir çekişme yaşanıyor. Adam ehlileşti. Ona elektrikli tıraş makinası getiriyorum. Uysal uysal tıraş oluyor. Onu ehlileştiriyorum, evcilleştiriyorum. Gerçekten bir deli bu, zavallı bir vahşi. Ona nazik ama kararlı davranıyorum. Onu evin içinde bırakamam. Ama kendi odasında kalabilir, kalmalı da zaten, ona bunu öğretiyorum. Evinize dönmeniz gerek. Ona bu buyruğu tebliğ ediyorum, ona kapıya kadar yol gösteriyorum. Bu bir kovma değil, bir kural, insan kendi evinde oturmayı bilmeli ve davetsizce başkasının yerine girmemeli. Adamı eşiğe doğru itiyorum. Deli bir kedi bu. Eşikte. Şimdi kediye yolu gösteriyorum. Nasıl gidecek buradan? İki kat aşağıdaki odasını bulmayı başaracak mı? Ama kedi gitgide daha fazla Thessie’ye benziyor. Zekâsıyla şaşırtıyor beni. Kapıyı açıyorum. O da koridoru geçiyor, kendi kapısını güzelce buluyor, ustaca içeri giriveriyor. İşte - çok fena bitmeyen her şey iyidir.</p>

  <p style="text-align: right;">26 Temmuz 98</p>
</body>
</html>
