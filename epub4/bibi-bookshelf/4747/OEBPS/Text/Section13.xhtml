<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Baba</a><br /></h2>

  <p class="girintisiz">Büyük bekleme salonunun bir köşesindeydim. Orada, görünmez baba hasta kabul ediyordu, röntgen çekiyordu, hiç durmadan. Ben kendi köşemde çalışıyordum, kıpırdamadan, geçmişi altüst etmemek için. Bu yüzden, şu soldaki odada çalışma masamdan antetli kâğıt bulup getirmesini istedim yardımcıdan. Birtakım adamlar çıkıyordu. Biraz tanıdığım birini gördüm, yarı rahatlamış yarı rahatsız çıkıyordu. Dostça omzuna vurdum. İyi misin? Hafiften yüzünü buruşturdu. Hiç hoş değildi dedi bana. Biz de geçirdik kolonoskopiyi dedim ona, çünkü babam kanser olduğunda, erkek kardeşimle beni korumak istemişti. Çocukluktan söz etmeye koyulduk. Babam hiç durmadan çalışıyordu. En sonunda, en dipte sağdaki çalışma odasından çıkıp geldi, üstünde beyaz önlüğü vardı. Ona seslendim, yumuşak ama kararlı bir biçimde konuştum onunla. Biraz ara veremez misin? En azından öğlenle saat iki arası. Yok hayır, veremezdi, yapacak öyle çok iş vardı ki, nazikçe konuştum onunla, işler öyle uzun zaman önce halledildi ki bir saat olsun ara veremez misin? dedim. Biraz da yaşamak gerek. Direttim. Ona şöyle dedim: mesele şu ki çok geç geldim ben, bir an olsun mola vermeyi öğretemedim sana. Eğer seni daha önce tanımış olsaydım (annemi düşündüm ama) dedim kendinden emin bir sevgili gibi, kesinkes beni dinlemeni sağlardım. Gülümseyerek beni dinliyordu. Tatlı ve güzel ve ciddi bir gülümseme. Bir kerecik dur dedim. Gel ikimiz gezmeye gidelim, bir defasında yaptığın gibi götür beni hatırlıyor musun, ben küçükken, beni şeye götürmüştün, onunla baş başa olduğum tek gezintiydi o, uzaklarda sisin içinde görüyordum babamı, tıpkı bir hikâye gibi, bir masal gibi, beni şeye götürmüştün, yerin adını söylemek istedim ama uçup gitmişti, beyaz önlüklü babamın karşısında ayakta dururken o adı arıyordum, vargücümle, geçmişin derinliklerinde denizin nemli sisleri içinde babamlaydım, ilk kez ikimiz yalnızdık, bulamadım kendimi zorluyordum, şu ad şu ad neydi, anahtar sözcük oydu, değerli bir parçacık sise bürünmüş o kısacık zaman parçasını yakalayabilmek için söylemem gerek o adı, çünkü söyleyemezsem o gezintiyi bir kere yaptığımızı ve yeniden yapabileceğimizi kanıtlayamayacaktım. Babamın hayaleti bir uysallığın tatlı ışıltısı içinde bekliyordu. Tıpkı şeyde olduğumuz zamanki gibi - birdenbire yerin adı sisi yırtan bir bıçak darbesi gibi çıkageldi, apansız, gerçek, sahici, gerçekleşmiş. Falcon Burnu’nda diye bağırdım. Bulmuştum!! Tamam. Bunun etkisiyle iki sahne birleşti - benim küçücük olduğum ve sadece bir kere gerçekleşen o çok eski sahneyle buradaki sahne. Falcon Burnu’nda! Ve hıçkırıklara boğuldum, her şeye ağladım, yaşanmamış hayata ağladım, bir de öğlenle saat iki arası ara vermeyi beceremeyen babama. Şimdi gelecek misin? Şimdi ölü olduğuna göre, bütün gün röntgen çekmeye devam edecek misin, sanki ölmeden önce işi bitirememekten korkuyormuşsun gibi?</p>

  <p style="text-align: right;">Cumartesi 15. 5. 96</p>

  <p style="text-align: right;"><i>Or</i></p>
</body>
</html>
