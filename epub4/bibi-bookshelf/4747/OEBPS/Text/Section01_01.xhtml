<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><i>Rüyanın ilk bölümü</i></p>

  <p class="araver" style="text-indent:0em;">Epey bir derlenip toplanması gereken evle uğraştım, her şeyi, dolapları gözden geçirdim, etajerin üstünde atmayı unuttuğum enginar yaprakları buldum, çocuklar yokken, onlar gelene kadar bütün bunları temizledim. İşte geldiler. İşte üçüncü kızım. En son çocuğum küçük bir kız. Gerçekten de çok büyümüş. Hattâ neredeyse yürüyerek gelip sürpriz yapıyor bana, ama bu olağanüstü bir şey değil çünkü bir yaşında, ama şaşırdım yine de, üstelik biraz da konuşuyordu ki daha önce hiç konuşmamıştı. Biraz sallanarak içeri girdi ve bana -beni omzuna al- dedi minicik bebek sesiyle. Üçüncü kızım küçük ve sarışın. Kaldırıp omuzlarımın üstüne oturttum. Upuzun sarı saçları başıma döküldü. Gel gidip aynaya bakalım dedim - oynayarak salondaki büyük aynaya doğru yürüdüm. Çok tuhaftı. Yüzümün o uzun sarı saçlarla çevrelendiğini görmek. İkimiz birlikte çok umulmadık bir başka insan olmuştuk. Kızım da bu görüntüyle eğlendi. Uzun saçlı bir genç kız olmuştuk ikimiz.</p>

  <p>Merak ettim, üç çocuğumla nasıl yaşayacaktık şimdi. Kendi kendime iyi oldu bu diyordum ama ya onlardan birinin gelmesine ihtiyaç duysaydım eğer, örneğin Anne’ı çağırsaydım, o da gelmek için ablasına güvenseydi, aslında fazladan bir çocuk daha olunca ailede durumu idare etmek daha zor oluyor. İşe koyuldum, bu yeni yaşam için her şeyi yerleştirmek, düzenlemek gerekiyordu. Çocukları gezmeye gönderdim ve öğleden önceyi etrafı düzene koymakla geçirdim.</p>

  <p style="text-align: right;">28 Ekim 97</p>
</body>
</html>
