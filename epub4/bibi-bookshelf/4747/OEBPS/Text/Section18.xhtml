<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Bir doğum</a><br /></h2>

  <p class="girintisiz">Lokantanın önünde bekleyen kalabalıkla birlikte dışarıdaydım. Lokanta sahibesi dışarı çıkıp seslenerek müşterileri isme göre çağrıyordu. Ama önemli bir olay meydana geldi. Sanki bir Arap düğünü varmış gibi kocaman yuvarlak ve rengârenk çarşaflar giymiş ufak tefek bir sürü kadın gördüm. Ama neşe yoktu. Lokantanın sahibesi dışarı çıktı ve doktor çağırdı. Bana bakıyordu herkes. Kımıldamadım. Kadın diretti. Acilen bir doktor isteniyordu. Ben değilim. En sonunda, hatasında ısrar etmesine boyun eğip içeri girdim. Bana sertçe şöyle dediler: kadın ölecek. Kim? Düşük ya da doğum yapmakta olan genç bir kadın. Ben doktor değilim dedim. Ve girdim. Annesi sarı-turuncu-mavi- örtülere bürünmüş ağıt yakıyor, gerçekten de ölmek üzere olan bir kadın uzanmış yatıyordu salonda. Kocaman gri bir ağız gibi açılmış surat - kadın griydi. Yaklaştım. Nemli şişmiş elleri gördüm. Kendime güven duydum. Bu ateş gibi yanan elleri aldım. Sıkı sıkı tuttum. En azından teskin edebilirdim. Eğilip şöyle dedim: kasılmaları takip edeceğiz, ben buradayım. Serin ellerimin teması ve sözlerim kadını yatıştırdı. Ve bunun üzerine doğurtmaya giriştim. Bir dalganın üstüne bindik, kadın dayandı, ben yol gösterdim ve destek oldum, kadın sağ salim çıktı. Bir duraklama oldu. Ölümün uzaklaştığını hissettim. Genç kadınla konuştum. Başaracağız dedim ona. Bu arada lokantadaki insanlar hakkımdaki bilgileri içeren kâğıda bakıyordu. Bağrışıyorlardı. Doktor değilim dedim. Ama kadın için, babamın doktor, annemin ebe olduğunu ekledim. Ve daha önce doğum yaptırdığımı. Dolayısıyla devam ettik ve her hamlede yaşamın galebe çaldığını hissediyordum. Acaba rahim ağzında tam bir açılma oldu mu diye merak ettim. Ama dehşetten çıkıyorduk...</p>

  <p style="text-align: right;">21 Eylül 97</p>

  <p style="text-align: right;"><i>Le jour où je n’étais pas là</i></p>
</body>
</html>
