<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.11"/>
<link rel="stylesheet" type="text/css" href="style.css"/>
<title>İngilizce Baskıya Önsöz</title>
</head>
<body>
<h2 class="h21"><a id="a106"></a>İngilizce Baskıya Önsöz</h2>
<p class="p4"><span class="t9">Entelektüel Pozlar</span><a id="a107"></a><a href="notes.html#a584"><span class="t16">{1}</span></a> adlı kitabımızın Fransa'da yayınlanması kimi aydın çevrelerde ufak bir fırtına kopardı. Guardiarida yazan Jon Henley'e göre &ldquo;çağdaş Fransız felsefesinin köhne bir saçmalık yığını&rdquo; olduğunu göstermiştik.<a id="a108"></a><a href="notes.html#a586"><span class="t17">{2}</span></a> <span class="t9">Liberation&rsquo;da</span>. yazan Robert Maggiori'ye göre ise bizler aşk mektuplarında dilbilgisi yanlışlarını düzelten, mizah duygusundan yoksun ukalâ bilim adamlarıydık.<a id="a109"></a><a href="notes.html#a589"><span class="t17">{3}</span></a> Hem bizi eleştirenlere hem de gereğinden fazla destek verenlere her iki yaklaşımın da neden geçerli olmadığını kısaca açıklamak, özellikle de birkaç yanlış anlaşılmayı düzeltmek istiyoruz.</p>
<p class="p4">Kitap, birimizin Amerikan kültür çalışmaları dergisi Social Text&rsquo;te yayınladığı, şimdi ün kazanmış muzip bir aldatmacasıyla başladı. Bu makale bozuntusu parodi ünlü Fransız ve Amerikan entelektüellerin fizik ile matematik üstüne söylediklerinden yapılan, hiçbir anlamı olmayan ama ne yazık ki otantik alıntılarla tıka basa doluydu.<a id="a110"></a><a href="notes.html#a591"><span class="t17">{4}</span></a> Sokal'ın kütüphane araştırması sonucunda oluşturduğu &ldquo;dosya&rdquo;nın yalnızca küçük bir bölümü bu parodinin içinde yer aldı. Bu dosyayı bilim adamı olan ve olmayan arkadaşlara gösterdikten sonra elimizdeki malzemenin daha geniş kitlelere ulaşmasının yararlı olabileceğini düşündük. Teknik olmayan terimler kullanarak bu alıntıların neden saçma ya da çoğunlukla anlamsız olduklarını açıklamaya çalıştık. Öte yandan bu anlatılanların hangi kültürel ortamlarda bu denli ün kazanıp neden şimdiye dek oldukları gibi sergilenmediklerini tartışmak istedik.</p>
<p class="p4">Peki ama ne iddia ediyoruz? Aşağı yukarı şunu: Lacan, Kristeva, Irigaray, Baudrillard ve Deleuze gibi ünlü entelektüeller sürekli, defalarca bilimsel kavramların ırzına geçmişlerdir. Ya en küçük bir açıklama yapmadan bilimsel fikirleri tümüyle bağlamları dışında kullanmışlar &ndash;lütfen kavramları bir alandan ötekine taşımaya karşı olmadığımızı biliniz, yalnızca bu aktarmanın tartışılmadan yapılmasına karşıyız&ndash; ya da bilimsel jargonu bilim adamı olmayan okurların karşısında, ilintisine ya da anlamlarına bakmadan atıp tutarak kullanmışlardır. Bu durumun adı geçen entelektüellerin diğer yapıtlarını zedelediğini ileri sürmüyoruz, bu konudaki yargımızı şimdilik erteliyoruz.</p>
<p class="p4">Zaman zaman bizi kendini beğenmiş bilim adamları olmakla suçlasalar bile, sıkı bilimlerin rolü hakkındaki görüşümüz aslında alçak gönüllüdür. Gödel kuramının ya da görecelik kuramının sosyal bilimler üstünde acil ve derin bir etkisi olsaydı, seçim aksiyomu şiir incelemelerinde kullanılabilseydi, topolojiyle insan ruhunun bir ilişkisi olsaydı, bizim gibi matematikçiler ve fizikçiler için fena mı olurdu? Ne yazık ki işler böyle değil.</p>
<p class="p4">Kitabımızın ikinci hedefi ise epistemik göreciliktir: En azından açıkça dillendirildiği zaman Fransızcadan çok İngilizce konuşulan yerlerde daha yaygın olan, (başka şeylerin yanı sıra) çağdaş bilimin bir &ldquo;mit&rdquo;ten, bir &ldquo;anlatı&rdquo;dan ya da bir &ldquo;toplumsal oluşum&rdquo;dan başka bir şey olmadığını iddia eden inanç.<a id="a111"></a><a href="notes.html#a593"><span class="t17">{5}</span></a> Bazı gülünç çarpıtmaların yanı sıra (örneğin Irigaray) postmodernist ve kültür araştırmaları çevrelerinde çok sık görülen akıl karışıklıklarını da didikledik. Örneğin, köktenci göreciliği desteklemek için bilim felsefesinden yanıltıcı olarak aktarılan, kuramların delillerle yeterince belirlenemeyeceği ya da gözlemlerin kuramlarla yüklü oluşu gibi düşünceleri inceledik.</p>
<p class="p4">Böylece bu kitap iki ayrı &ndash;ama birbiriyle ilişkili&ndash; işi bir arada sunuyor. Önce Sokal tarafından çok fazla uğraşmadan keşfedilen ağır tecavüzler koleksiyonu: kitabın başındaki &ldquo;son moda saçmalar&rdquo;. Sonra bizim epistemik görecilik ve &ldquo;postmodern bilim&rdquo; hakkındaki yanlış kavramlandırma konusundaki eleştirimiz (bu çözümlemeler çok daha incedir). Bu iki eleştiri arasındaki ilişki öncelikle sosyolojiktir. &ldquo;Saçmalar&rdquo;ın Fransız yazarları epistemik göreciliğin anahtar olduğu İngilizce konuşulan akademik çevrelerde de gayet ünlüdürler.<a id="a112"></a><a href="notes.html#a594"><span class="t17">{6}</span></a> Ayrıca daha zayıf bir akılcı bağlantı da var. Epistemik göreciliği kabul edersek bilimsel fikirlerin yanlış yorumlanmasına üzülmemiz gerekir, çünkü onlar da yalnızca bir başka &ldquo;söylemdir&rdquo;.</p>
<p class="p4">Elbette bu kitabı bazı münferit kötüye kullanmalara dikkat çekmek için yazmadık. Bize atfedilenler gibi olmasa da aklımızda daha büyük hedefler vardı. Mistifikasyon, kasten muğlak dil kullanımı, karmakarışık düşünce ve bilimsel kavramların kötüye kullanımı bu kitabın konularıdır. Alıntı yaptığımız metinler buz dağının görünen bölümüdür ama buz dağı bir toplumsal kesim olarak değil, bir dizi entelektüel uygulama olarak görülmelidir.</p>
<p class="p4">Diyelim ki bir gazeteci üst düzey ve saygın siyasetçilerin aslında üçkâğıtçı olduklarını kanıtlayan belgeler bulup yayınlasın. (Bunun yalnızca bir benzetme olduğunu ve bu kitapta tanımlanan kötüye kullanımların siyasetçilerinki ile karşılaştırılacak kadar kötü olmadığını belirtelim.) Bazı insanlar bu durumdan çoğu siyasetçinin üçkâğıtçı olduğu sonucunu çıkaracaktır ve bu yaklaşımdan siyasî çıkar sağlamayı bekleyen demagoglar bu görüşü destekleyeceklerdir.<a id="a113"></a><a href="notes.html#a596"><span class="t17">{7}</span></a> Ancak bu akıl yürütme hatalı olur.</p>
<p class="p4">Aynı şekilde kimi Fransız eleştirmenlerin yaptığı gibi bu kitabı beşeri ya da sosyal bilimlerin genel bir eleştirisi olarak görmek, yalnızca bizim amacımızı yanlış anlamak değil, aynı zamanda bu eleştirmenlerin bu alanlara küçümseyici bir bakışla yaklaştıklarını ortaya koyan hoş bir özümsemedir.<a id="a114"></a><a href="notes.html#a599"><span class="t17">{8}</span></a> Bu kitapta işaret edilen kötüye kullanımlar, mantıksal olarak beşeri ya da sosyal bilimlerce paylaşılıyor gibi görünebilir ama öyle değil. Eğer öyle olsaydı bu alanlara bir bütün olarak saldırırdık ve haklı olurduk. Ama (bizim de inandığımız gibi) işler öyle değilse bir akademisyeni, aynı alanda çalışan başka bir akademisyenin söyledikleri yüzünden eleştirmenin bir anlamı yoktur. Kitabımızı bütünüyle X'e bir saldırı olarak görenler &ndash;bu X Fransız düşüncesi mi Amerikan solu mu ya da neyse ne&ndash;, X'in tümüyle bizim yerdiğimiz kötü entelektüel alışkanlıkların etkisinde olduğunu varsayıyorlar. Bu suçlama kimin tarafından yapılıyorsa haklılığını göstermek de ona düşer.</p>
<p class="p4">Sokal&rsquo;ın aldatmacasının alevlendirdiği tartışmalar giderek daha geniş, daha zayıf ve ilgisiz bağlantıları kapsamaya başladı. Artık yalnızca bilimsel bilginin kavramsal durumunu ya da Fransız postyapısalcılığının meziyetlerini değil, bilim ve teknolojinin toplumsal rolünü, çok kültürlülük ve &ldquo;siyaseten doğruluğu&rdquo; , akademik sola karşı akademik sağı ve kültürel sola karşı ekonomik solu da kapsıyordu. Bu kitabın bu meselelerin çoğuyla ilgilenmediğini bir kez daha belirtmek isteriz. Özellikle burada çözümlediğimiz düşüncelerin siyasetle kavramsal ya da mantıksal hiçbir bağı yoktur. Lacancı matematik ya da gözlemin kuram yüklü olması hakkındaki düşüncelerimiz ne olursa olsun, askerî harcamalar, ulusal sağlık sigortası ya da eşcinsel evliliği üzerine istediğimizi, hiçbir çelişki korkusu duymadan düşünebiliriz. Önemi genellikle abartırsa da bizim eleştirdiğimiz &ldquo;postmodernist&rdquo; entelektüel akımlarla Amerikan akademik solunun bazı kısımları arasında sosyolojik bir bağ elbette vardır. Bu bağ olmasaydı siyasetin sözünü hiçbir zaman etmezdik. Öte yandan kitabımızın o kötü &ldquo;Kültür Savaşları&rdquo;na, hele sağdan gelen bir saldırı daha olarak görülmesini istemiyoruz. Ekonomik sistemimizdeki adaletsizlik ve ülkemizdeki ırka ve cinsiyete dayalı baskı ile ilgili eleştirel düşünce 1960'lardan beri akademik kurumlarda giderek gelişti ama bunlar son yıllarda aşağılanıp haksızca eleştirildi. Kitabımızda bu tarzla yakından uzaktan ilişkilendirilebilecek hiçbir şey yoktur.</p>
<p class="p4">Kitabımızın Fransa'da ve İngilizce konuşulan yerlerde karşı karşıya kaldığı kurumsal bağlamlar birbirlerinden oldukça farklıydı. Eleştirdiğimiz yazarların Fransız yükseköğreniminde derin bir etkisi, medyada, yayınevlerinde ve entelijansiyada birçok müridi varken &ndash;bundan ötürü kitabımıza son derece şiddetli tepkiler geldi&ndash; onların Anglo-Amerikan kardeşleri iyi kalelerde siperlenmiş olmalarına rağmen entelektüel çevrelerde hâlâ itilip kakılan bir azınlıktı. Bu durum onları hem kendi gözlerinde hem de onları eleştirenlerin gözünde olduklarından çok daha &ldquo;radikal&rdquo; ve &ldquo;yıkıcı&rdquo; gösteriyordu. Oysa kitabımız siyasî köktenciliğe değil, yalnızca entelektüel akıl karışıklığına karşıdır. Amacımız solu eleştirmek değil, solda moda olmuş bir bölüme karşı solu korumaya yardımcı olmaktır. Z Magazine'deki yazısında Michael Albert bunu iyi özetliyor: &ldquo;Saldırganlığı adaletsizlik ve baskıyla karıştırmanın gerçekçi, akılcı, insancıl ya da stratejik hiçbir yanı yoktur. Bu solculuktur. Ama saldırganlığı bilimle ve akılcılıkla karıştırmak yalnızca saçmalıktır.&rdquo;<a id="a115"></a><a href="notes.html#a601"><span class="t17">{9}</span></a></p>
<p class="p4">Bu basım birçok bakımdan Fransızca özgün yapıtın doğrudan çevirisidir. Henry Bergson ile ardından gelenlerin göreceliği yanlış anlamalarıyla ilgili bir bölümü kitaptan çıkardık. Bizce bu bölüm, İngiliz ya da Amerikalı okurların çoğunu ilgilendirmiyordu.<a id="a116"></a><a href="notes.html#a602"><span class="t17">{10}</span></a> İngilizce konuşan dünyadaki entelektüel tartışmalarla ilgili bazı bölümleri ise genişlettik. Bazı küçük belirsizlikleri önlemek için özgün metin üzerinde birçok küçük değişiklik yapıp kimi yanlış anlamaları önlemeye çalıştık. Fransızca basımını okuyup önerilerini bize ulaştıran okurlara teşekkür ederiz.</p>
<p class="p4">Birçok tartışma ve sohbette hem eleştirildik hem de yüreklendirildik. Bunların hepsi kitabımızı yazarken çok yararlı oldu. Katkısı olan herkese birer birer teşekkür etmemiz mümkün değil ama bizi göndermelerimize &ldquo;gönderen&rdquo;lere ya da metni okuyup eleştirenlere minnettarız: Michael Albert, Robert Alford, Roger Balian, Louise Barre, Paul Moghossian, Raymond Boudon, Pierre Bourdieu, Jacques Bouveresse, Georges Bricmont, James Robert Brown, Tim Budden, Noam Chomsky, Helena Cronin, Berangere Deprez, Jean Dhombres, Cryano de Dominicis, Pascal Engel, Barbara Epstein, Roberto Fernández, Vincent Fleury, Julie Franck, Allan Franklin, Paul Gerardin, Michel Gevers, Michel Ghins, Yves Gingras, Todd Gitlin, Gerald Goldin, Sylviane Goraj, Paul Gross, Etienne Guyon, Michael Harris, Gery-Henri Hers, Gerald Holton, John Huth, Markku Javanainen, Gerard Jorland, Jean-Michel Kantor, Noretta Koertge, Hubert Krivine, Jean-Paul Krivine, Antti Kupiainen, Louis Le Borgne, Gerard Lemaine, Gert Lernout, Jerrold Levinson, Norm Levitt, Jean-Claude Limpach, Andrea Loparic, John Madore, Christian Maes, Francis Martens, Tim Maudlin, Sy Mauskopf, Jean Mawhin, Maria McGavigan, N. David Mermin, Enrique Munoz, Meera Nanda, Michael Nauenberg, Hans-Joachim Niemann, Marina Papa, Patrick Peccatte, Jean Pestieau, Daniel Pinkas, Louis Pinto, Patricia Radelet de Grave, Marc Richelle, Benny Rigaux-Bricmont, Ruth Rosen, David Ruelle, Patrick Sand, Mönica Santoro, Abner Shimony Lee Smolin, Philippe Spindel, Hector Sussmann, Jukka-Pekka Takala, Serge Tisseron, Jacques Treiner, Claire Van Cutsem, Jacques Van Rillaer, Loic Wacquant, M. Norton Wise, Nicolas Witkowski, ve Daniel Zwanziger. Kitabı yayma hazırlayan Nicky White ile George Witte'ye değerli önerilerinden ötürü borçluyuz. Elbette bunun, bütün bu insanların bu kitabın içeriğini, hatta niyetini paylaştıkları anlamına gelmediğini belirtmemize gerek bile yok.</p>
<p class="p4">Bitirirken, Marina'ya, Claire'e, Thomas'a ve Antoine'a bize son iki yıl boyunca tahammül ettikleri için teşekkür ediyoruz.</p>
</body>
</html>