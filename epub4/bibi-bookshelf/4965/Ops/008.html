<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.11"/>
<link rel="stylesheet" type="text/css" href="style.css"/>
<title>Çeviriye Önsöz</title>
</head>
<body>
<h2 class="h21"><a id="a105"></a>Çeviriye Önsöz</h2>
<p class="p4">Richard Dawkins 1998'de Nature dergisinin kitap eleştirileri bölümünde bu kitaptan söz ederken &ldquo;postmodernizmin maskesi düştü&rdquo; diyordu (Nature 394: 141-143, 1998). Yazının içeriği başlığından çok daha alçakgönüllüydü ama İngiliz bilim adamı kimsenin yapmaya cesaret edemediğini sonunda Sokal ile Bricmont'nun yaptığını yazıyordu; Lacan, Kristeva, Baudrillard, Deleuze gibi yazarların çevrelerindeki dokunulmazlık halesini kaldırmışlardı.</p>
<p class="p4">Kitabı okuduktan hemen sonra iki nedenle Türkçeye çevirmeye karar verdik. Birincisi, entelektüel samimiyetsizliğin, özellikle Lacan, Kristeva, Baudrillard, Deleuze gibi etkili yazarlar tarafından yapıldığında yalnızca yapanın değil, herkesin başını ağrıttığına inanıyorduk. Türkiye'deki akademik ve entelektüel çevrelerde de bu yazarlara çok etkili olduklarını, gazete köşelerinden, &ldquo;aydın tartışmalarından&rdquo;, doktora tezlerine kadar her yerde görmek mümkündü. İkincisi ve daha önemlisi, bu düşünürlerin açıkça ya da örtük olarak dayandıkları &ldquo;postmodern&rdquo; söylemdeki aşırı göreci ve aşırı öznel eğilimlerin, Aydınlanma'nın akılcı geleneğine zarar vereceğine biz de yürekten inanıyorduk. Uygarlık tarihinde (şimdiki köktendincilik gibi) çeşitli irrasyonalizm biçimlerinin nelere yol açtığı ortadayken, postmodern söylem akılcı ve bilimsel düşünceyi karşısına alıyor, epistemik göreciliği de ahlâkî ya da estetik görecilik gibi öneriyordu. Bu konunun şakaya gelir bir yanı olmadığını, hele samimiyetsizliği hiç kaldırmayacağını; hangi kültürden gelirse gelsin, sıcak bir sobanın üstüne oturan herkesin (postmodern düşünürlerin bile) yanacağını; bu gerçeğin onlardan bağımsız olarak var olan &ldquo;yanma durumu&rdquo; ile ilgili olduğunu (başka bir deyişle ısı enerjisinin kimyasal tepkimeler üzerindeki etkisiyle ilgili olduğunu) düşünüyorduk. Sokal ile Bricmont hem bu konuları toplumsal-kişisel gerçekliğin ya da estetik-ahlâkî yargıların konumundan çok iyi ayırıyor, hem de bunların nasıl kötüye kullanıldıklarını anlatıyorlardı. Bu göreci kargaşanın siyasî sol ile Aydınlanmacı geleneğe ne kadar zarar vereceğini tartışıyorlardı. Biz de bunları Türkçe okuyanların dikkatine sunmak istedik, iki yıla yakın bir süre büyük bir keyifle baş başa çalıştıktan sonra ortaya bu çeviri çıktı.</p>
<p class="p4">Kitapta söz konusu yazarlardan yapılan pek çok alıntı bulunmaktadır. Bunların çevirileri bize aittir. Bu metinleri elimizden geldiğince özüne sadık kalarak çevirmeye çalıştık ama &ldquo;şiirselliklerini&rdquo; ne kadar koruyabildik bilmiyoruz. Sorumluluk bizimdir.</p>
<p class="p4">Çevirinin yazımında bize yardım eden Yunus Baydur ile çalışmamızı destekleyen tüm dostlara teşekkür ederim. Her satırı için birlikte çalıştığımız gecelerde işi güçlüğünü sezdirmeyecek kadar keyifli kılan ama metnin basılmış halini göremeden bizlerden ayrılan sevgili dostum Memet Baydur'un anısına...</p>
<p class="p9">Ongun Onaran Şubat 2002, </p>
<p class="p9">Ankara</p>
</body>
</html>