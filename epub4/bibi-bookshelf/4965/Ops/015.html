<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.11"/>
<link rel="stylesheet" type="text/css" href="style.css"/>
<title>Ne Göstermeye Çalışıyoruz?</title>
</head>
<body>
<h3 class="h31"><a id="a123"></a>Ne Göstermeye Çalışıyoruz?</h3>
<p class="p4">Bu kitabın amacı, adına &ldquo;postmodernizm&rdquo; dediğimiz zamanımızın puslu modasına yapılan eleştirilere sınırlı ama özgün bir katkıda bulunmak. Öte yandan postmodernist düşünceyi genel olarak çözümlemek gibi bir iddiamız yok. Bizim amacımız bu akımın göreli olarak daha az bilinen bir yönüne, yani matematik ve fiziğin kavram ve terimlerinin sürekli kötüye kullanılmasına dikkati çekmek. Ama bu arada postmodernist yazında sık rastlanan ve doğa bilimlerinin ya felsefesini ya da içeriğini taşıyan bazı bulanık düşünceleri de inceleyeceğiz.</p>
<p class="p4">Burada &ldquo;kötüye kullanmak&rdquo; terimi aşağıdaki özelliklerden bir ya da birkaçını anlatmak için kullanılmıştır:</p>
<p class="p4">1) Çok sığ ya da belirsiz düşünce ya da bilgilerle bilimsel kuramlar konusunda atıp tutmak. En çok izlenen yol, bilimsel (ya da bilimselmiş gibi görünen) terimleri aslında ne anlama geldiklerine aldırmaksızın kullanmaktır.</p>
<p class="p4">2) Doğa bilimlerinden bazı kavramları herhangi bir görgül (ampirik) ya da kavramsal gerekçe göstermeksizin, bu işlemi haklı çıkarmaya çalışmaksızın beşeri ya da sosyal bilimlere öylece aktarmak. Örneğin bir biyolog, matematiksel topolojinin, küme kuramının ya da diferansiyel geometrinin temel kavramlarını kendi araştırma alanına uygulamak istese büyük olasılıkla biraz açıklama yapması gerekir. Herhalde belirsiz ve bulanık açıklamalar meslektaşlarınca pek ciddiye alınmaz. Oysa burada, Lacan'dan nörotik kişilerin yapısının tam bir torus olduğunu ve bunun gerçeğin ta kendisi olduğunu (s.38), Kristeva'dan şiir dilinin &ldquo;süreyin sayallığı&rdquo; [cardinality of continuum] cinsinden kuramsallaştırılabileceğini (s.57) ve Baudrillard'dan modern savaşın Öklid-dışı uzayda geçtiğini öğreniyoruz (s.163), hem de hiçbir açıklamayla karşılaşmaksızın!</p>
<p class="p4">3) Teknik terimleri tümüyle ilgisiz ve anlamsız oldukları bağlamlarda utanmazca sağa sola savurarak yüzeysel bir bilgiçlik taslamak. Burada amaç hiç kuşkusuz bilim adamı olmayan okurları etkilemek, gözlerini boyamak ve daha kötüsü okura gözdağı vermek. Bazı akademik ya da <span class="t18">bas</span><span class="t18">ı</span><span class="t18">n yorumcular</span><span class="t18">ı</span><span class="t18">n</span><span class="t18">ı</span><span class="t18">n bile bunu yuttuklar</span><span class="t18">ı</span><span class="t18"> oluyor. Örne</span><span class="t18">ğ</span><span class="t18">in Roland Barthes</span>, Julia Kristeva'nın kesinliğinden ve açıklığından etkilenmiş (s.55), Le Monde gazetesi Paul Virilio'nun &ldquo;ilmine&rdquo; hayran olmuş (s. 185).</p>
<p class="p4">4) Aslında anlamsız olan cümleleri ya da sözcük topluluklarını bir biçimde bir araya getirip oyunlar oynamak. Bu tür yazarların bazıları gerçek bir &ldquo;laf zehirlenmesinden&rdquo; mustariptirler ve kendilerini zehirleyen sözcüklerin anlamlarını da hiç merak etmezler.</p>
<p class="p4">Bu yazarlar bilimsel bilgi ve birikimlerini çok aşan bir kendine güvenle konuşurlar. Örneğin Lacan &ldquo;topolojideki en son gelişmeleri&rdquo; kullanmakla övünürken (s.40-41) Latour, Einstein'a bir şeyler katıp katmadığını sorguluyor (s.146). Belki de doğa bilimlerinin saygınlığından yararlanarak kendi söylemlerine iyi cilalanmış bir sağlamlık sağlayacaklarını düşünüyorlar. Öte yandan bilimsel kavramları uygunsuz ve yanlış kullandıklarının fark edilmeyeceğinden de emin gibiler. Nasıl olsa kimse &ldquo;kral çıplak&rdquo; diye bağırmaz.</p>
<p class="p4">İşte bizim amacımız tam olarak kralın (ve kraliçenin) çıplak olduğunu söylemek. Ama biraz açıklayalım. Niyetimiz genel olarak felsefeye, beşeri ya da sosyal bilimlere saldırmak değil. Tam tersine bu alanların çok önemli olduklarını düşünüyoruz. Ama bu alanlarda çalışanları (özellikle de öğrencileri) göz göre göre yapılan bazı üçkâğıtçılıklara karşı uyarmak istiyoruz.<a id="a124"></a><a href="notes.html#a615"><span class="t17">{16}</span></a> Ortaya koydukları düşüncelerin derinliğinden dolayı güç anlaşılmalarıyla ünlenmiş bazı metinlerin bu ünlerini &ldquo;yıkmaya&rdquo; çalışıyoruz. Burada sizlere, bir metnin anlaşılamaz gibi görünme nedeninin içeriğinin derinliği değil, gerçekten hiçbir anlama gelmemesi olduğunu göstereceğiz.</p>
<p class="p4">Kötüye kullanmanın çok farklı düzeyleri var. Bir uçta bilimsel kavramlar geçerli oldukları alandan uygunsuzca dışarı taşınmışlardır ama yanlış ufak tefek ayrıntılardadır, öbür uçta metinler baştan aşağı bilimsel terimlerle doludur ama tamamen anlamdan yoksundur. Elbette bir sürü metin de bu iki uç arasında bir yerlere yerleştirilebilir. Biz burada kötüye kullanmanın en belirgin olanlarını tartışacağız ama kaos kuramını ilgilendiren ve daha az bulanık bazı göndermelere de değineceğiz (7. Bölüm).</p>
<p class="p4">Hemen söyleyelim, cebir ya da kuantum mekaniği bilmemek ayıp değil. Biz, bazı ünlü aydınların olsa olsa popüler düzeyde anlayabildikleri karmaşık konularda derin düşünceler dile getiriyorlarmış gibi görünmelerini eleştiriyoruz.<a id="a125"></a><a href="notes.html#a616"><span class="t17">{17}</span></a></p>
<p class="p4">Bu noktada okuyucu doğal olarak, söz konusu kötüye kullanmanın bilinçli bir sahtekârlıktan mı yoksa basit bir kendini kandırmadan mı (ya da her ikisinden de mi) kaynaklandığını sorabilir. Biz buna kategorik bir yanıt vermeyiz çünkü elimizde (herkesin ulaşabileceği) deliller yok. Ayrıca doğrusunu isterseniz bu soruyu çok da önemli bulmuyoruz. Bizim asıl amacımız kişileri hedef almak değil, Avrupa ve Amerika'da bu tür söylemleri hoş gören hatta destekleyen bir anlayışa karşı eleştirel bir bakış geliştirmek.</p>
<h3 class="h31"><a id="ncx143"></a><a id="a126"></a>Peki, Ama ...</h3>
<p class="p4">Devam etmeden önce okurun da aklını kurcalayabilecek bazı itirazları yanıtlayalım.</p>
<p class="p4">1) <span class="t9">Al</span><span class="t9">ı</span><span class="t9">nt</span><span class="t9">ı</span><span class="t9">lar</span><span class="t9">ı</span><span class="t9">n marjinalli</span><span class="t9">ğ</span><span class="t9">i</span>. Bu işi yaparken biraz kılı kırk yardığımız ileri sürülebilir. Eleştirdiğimiz yazarların bilim eğitimi almadıkları, dolayısıyla alışık olmadıkları bazı alanlara bulaşmakla yanlış yapmış olabilecekleri, felsefe ya da sosyal bilimlere yaptıkları katkıların her şeye karşın önemli olduğu ve burada bizim ortaya çıkardığımız &ldquo;ufak tefek yanlışların&rdquo; bu önemi azaltmayacağı savunulabilir. Her şeyden önce metinlerde gördüklerimiz basit &ldquo;yanlışlar&rdquo; değil. Bu metinlerde mantık ve gerçeğe karşı derin bir ilgisizlik ve küçümseme ortaya konuyor. Dolayısıyla görecelik kuramına ya da Gödel'in kuramına atıfta bulunurken yanlışlar yapan edebiyat eleştirisini alay konusu yapmak gibi bir niyetimiz yok. Bizim amacımız bütün akademik disiplinlerde ortak olan ussallık ve entelektüel dürüstlük gibi değişmez değerleri savunmak.</p>
<p class="p4">Elbette bu yapıtların bilim dışı yönlerini yargılayabilecek uzmanlar değiliz. Yazarların &ldquo;aralara sokuşturdukları&rdquo; doğa bilimlerinin de bu yapıtların ana fikri olmadığını çok iyi biliyoruz. Ama bir yazının çok küçük bir bölümünde bile düşünsel içtensizliğe ya da büyük beceriksizliklere rastlandığında geri kalanına eleştirel bir gözle bakmak çok doğal. Öte yandan böyle bir çözümlemeden bir önyargı yaratmak istemiyoruz. İstediğimiz yalnızca, öğrencileri (ve hocaları) korkutarak bu metinleri ele alıp doğru dürüst incelemekten alıkoyan &ldquo;derin düşünceler&rdquo; halesini bu metinlerin üstünden kaldırmaktır.</p>
<p class="p4">Dogmalar ya da modalar nedeniyle benimsenmiş düşüncelerin kalıcılıkları, özellikle içeriklerinin birazcık bile açığa vurulmalarına karşı çok duyarlıdırlar. Örneğin, on sekiz ve on dokuzuncu yüzyıllarda elde edilen yerbilimsel bulgular, yerkürenin İncil'de anlatılandan şöyle bir 5000 yıl kadar daha yaşlı olduğunu ortaya koydu. Bu bulgular İncil'in çok küçük bir bölümüyle çelişiyor olmalarına rağmen İncil'in doğal tarih konusundaki tüm değerlendirmelerine olan inancı sarstı. Böylece artık insanlar (bazı Amerikalılar dışında) İncil'e Avrupalıların birkaç yüzyıl önce inandığı biçimde inanmıyorlar. Buna karşın Isaac Newton'un yapıtlarını düşünün. Bu yapıtların %90'ımn simya ve mistisizm ile ilgili olduğu tahmin edilir. Ama ne olmuş? Geri kalanı sağlam görgül ve ussal savlara dayandığı için yaşamış. Aynı biçimde Descartes'in fiziğinin de büyük bir bölümü yanlış ama ortaya attığı bazı felsefî sorunlar hâlâ geçerli ve insanları uğraştırıyor. Aynı şeyler bizim incelediğimiz yazarlar için de geçerliyse burada ortaya koyduklarımızın pek bir önemi yok. Ama, bu yazarların uluslararası yıldızlara dönüşmelerinin nedeni, gösterişli bilimsel (bazen de bilimsel olmayan) terimleri akıllıca kötüye kullanıp okurlarını etkilemekse ve düşünsel değil de toplumsal nedenlerle bu kadar ünlüyseler, o zaman bu denemenin içeriğinin gerçekten önemli sonuçları olması beklenebilir.</p>
<p class="p4">Hemen söyleyelim bu yazarlar arasında bilime verdikleri önem ve bilime karşı tutumları açısından çok büyük farklar var. Başta öyle gibi gelebilir ama hepsi bir hamlede aynı sınıfa konamazlar. Örneğin, Sokal&rsquo;ın parodisindeki Derrida alıntısı<a id="a127"></a><a href="notes.html#a618"><span class="t17">{18}</span></a> komik ve eğlenceli ama bu yalnızca bir kerelik bir kötüye kullanma. Dolayısıyla, yapıtlarında bilimi yanlış ve kötüye kullanmayı alışkanlık edinmediği için bu kitapta bir Derrida bölümü yok. Aslında bilim Derrida'nın pek dikkatini de çekmiyor. Buna karşın Serres'in yapıtları bilimle ve bilim tarihi ile ilgili aşağı yukarı şiirsel sözlerle tıka basa dolu. Ama, saptamaları bulanık olmakla beraber ne tümden anlamsız ne de tümden yanlış, dolayısıyla biz burada bunları da tartışmıyoruz.<a id="a128"></a><a href="notes.html#a620"><span class="t17">{19}</span></a></p>
<p class="p4">Eski yapıtları matematiğe yoğun bir biçimde ve tutkunca dayanmakla birlikte Kristeva en az yirmi yıldır bu tutumunu bırakmış. Yine de Kristeva'nın ilk yapıtlarını burada ele alıyoruz çünkü bunları belli bir entelektüel tarzın çok iyi bir belirtisi olarak görüyoruz.</p>
<p class="p4">Öte yandan diğer yazarlar yapıtlarında bilimsel kavramlara önemli ölçüde yer veriyorlar. Çağdaş görecilik, Latour'un sözde bilim uygulamalarının keskin çözümlemesine dayanan yazılarından çıkar sağlıyor. Baudrillard, Deleuze, Guattari ve Virilio'nun yapıtları görecelik kuramı, kuantum mekaniği, kaos kuramı gibi konulara bilgiççe göndermelerle dolu. Yani biz bu yazarların bilimsel bilgilerinin çok yüzeysel olduğunu söylerken kılı kırk filan yarmıyoruz. Ayrıca birçok yazarla ilgili olarak kötüye kullanma konusunda, okurun burada verilen örnekler dışında malzeme bulabilmesi için de çeşitli metinlere atıfta bulunuyoruz.</p>
<p class="p4">2. <span class="t9">Ba</span><span class="t9">ğ</span><span class="t9">lam</span><span class="t9">ı</span><span class="t9"> anlam</span><span class="t9">ı</span><span class="t9">yorsunuz</span>- Lacan, Deleuze ve çalışma arkadaşlarının savunucuları bu yazarların bilimsel kavramlara sarılmalarının ve kullanmalarının yerinde ve geçerli, hatta derin içerikli olduğunu ve bizim de eleştirilerimizde birçok noktayı gözden kaçırdığımızı, çünkü bağlam ve içeriği aslında anlamadığımızı ileri sürebilirler. Doğru! Bu yazarların bilim dışında söylediklerini çoğunlukla anlamıyoruz. Peki biz çok ince ve derin konuları gözden kaçıran dar görüşlü ve küstah bilim adamları mıyız acaba?</p>
<p class="p4">Buna karşılık biz de her şeyden önce, birileri matematik ya da fizikten bazı kavramları farklı çalışma alanlarına taşıyıp bunlardan bir şeyler umuyorsa, yaptıklarının anlamlı olduğu ve bir işe yaradığı konusunda bazı savları olması gerekir deriz. Oysa burada söz konusu ettiğimiz hiçbir alıntıya ilişkin bu tür bir sav bulamadık; ne alıntıların yakınlarında ne de alıntıların geldiği makale ya da kitapların başka yerlerinde.</p>
<p class="p4">Ayrıca, matematiğin gerçekten bazı düşünsel amaçlarla mı yoksa yalnızca okurun gözünü boyamak için mi işe karıştırıldığına karar vermek için kullanılabilecek bazı &ldquo;kerterizler&rdquo; vardır. Birincisi, gerçekten yerinde kullanımlarda yazar, uyguladığını ileri sürdüğü matematiği çok iyi anlamalı ve özellikle büyük yanlışlar yapmamalıdır. Gereken teknik kavramları ve ön bilgileri olabildiğince açık seçik ve (büyük olasılıkla da bilim adamı olmayan) bir hedef kitlenin anlayabileceği dille açıklamalıdır. İkincisi, matematikteki kavramların çok kesin ve belirli anlamları vardır, dolayısıyla matematik, özellikle kavramları az çok belirli ve iyi tanımlanmış alanlara uygulandığında işe yarar. Matematikteki pekişik (compact) uzay kavramının psikanalizdeki &ldquo;haz (jouissance) uzayı&rdquo; gibi belirsiz ve bulanık tanımlanmış bir düşünceye uygulanmasından ne elde edilebileceğini anlamak çok güç. Üçüncüsü, fizikte bile çok seyrek kullanılan (o da kullanılırsa), kimya ve biyolojide hiç kullanılmayan, küme kuramındaki seçim aksiyomu (beliti) gibi çok derin ve çapraşık bazı matematiksel kavramlar birdenbire sosyal bilimlerle ya da beşeri disiplinlerle mucizevi bir biçimde ilintili bulunuveriyorlarsa özellikle temkinli olunmalıdır.</p>
<p class="p4">3. <span class="t9">Ş</span><span class="t9">iirsel özgürlük</span>. Bir şairin &ldquo;kara delik&rdquo; ya da &ldquo;serbestlik derecesi&rdquo; gibi terimleri bağlamları dışında ve anlamlarını bilmeksizin kullanması bizi rahatsız etmez. Aynı biçimde bir bilim kurgu yazarının kahramanlarını haçlılar dönemine göndermek için uzay-zamanda gizli geçitler açmasının beğenilip beğenilmemesi de bir damak tadı sorunudur.</p>
<p class="p4">Ama bu kitaptaki atıfların şiirsel özgürlükle hiçbir ilgisinin olmadığı konusunda diretiyoruz. Bu yazarlar felsefe, psikanaliz, anlambilim ya da sosyoloji konusunda müthiş bir ciddiyetle atıp tutuyorlar. Yapıtları sayısız çözümlemelere, yorumlara, tartışmalara, seminerlere ve doktora tezlerine konu oluyor.<a id="a129"></a><a href="notes.html#a622"><span class="t17">{20}</span></a> Açıkça amaçları kuramlar oluşturmak. Biz onları işte bu bakımlardan yeriyoruz. Ayrıca tarzları genellikle o kadar ağır, şatafatlı ve tantanalı ki bunları edebî ya da şiirsel amaçlarla yapıyor olmaları çok az bir olasılık.</p>
<p class="p4">4. <span class="t9">Metaforlar</span><span class="t9">ı</span><span class="t9">n yeri</span>. Kuşkusuz, bazıları bu yazarları yorumlarken yazılanlara biraz fazla bağlı kaldığımızı, onları olduğu gibi okuduğumuzu, oysa sunduğumuz alıntıların keskin mantıksal savlar değil de metaforlar gibi okunması gerektiğini ileri süreceklerdir. Bazı durumlarda &ldquo;bilim&rdquo; gerçekten de metaforik olarak ortaya konuyor. Ama bu metaforların amacı ne olabilir ki? Her şey bir yana metaforlar genellikle anlaşılması güç kavramları daha alışılmış ve bilinen kavramlara benzeterek, onlarla ilişkilendirerek açıklamak için kullanılırlar. Tersi pek de olağan değildir. Örneğin bir kuramsal fizik seminerinde kuantum alanlar kuramıyla ilgili çok teknik bir kavramı Derridacı edebiyat kuramındaki çıkmazlık (aporia) kavramı ile karşılaştırarak açıklamaya çalıştığımızı düşünün. Fizikçi dinleyicilerimiz çok haklı olarak bu metaforun uygun olup olmadığına bakmaksızın bilgiçlik taslamaktan başka bir amacımızın olmadığını düşüneceklerdir. Aynı biçimde biz de okurlarının neredeyse hiçbiri bilim insanı olmayan bir yazarın kendisinin de pek anlamadığı bazı bilimsel kavramları metaforik bile olsa işe bulaştırmasının ne yararı olabileceğini anlamakta güçlük çekiyoruz. Asıl amaç bayağı ve sıradan bir felsefî saptamayı ya da bir sosyolojik gözlemi gösterişli bilimsel terimlerle süsleyip derin bir şeymiş gibi satmak olmasın?</p>
<p class="p4">5. <span class="t9">Benzetmelerin (analojilerin) yeri</span>. Bu kitapta söz konusu edilen ve edilmeyen birçok yazar, savlarını benzetmeler kullanarak iletmeye çalışırlar. Değişik düşünsel alanlar arasında benzetmeler yapma çabasına elbette hiçbir itirazımız yok. İki kuram arasında geçerli benzetmeler yakalamak genellikle her iki kuramın da gelişmesini sağlayabilir. Ama burada sözünü ettiğimiz benzetmeler çok yerleşik doğa bilimleri kuramlarıyla Lacan'ın psikanaliz kuramı gibi görgül sınamaya elvermeyecek kadar belirsiz ve bulanık kuramlar arasında yapılıyor. Bu durumda insan ister istemez bu benzetmelerin daha bulanık olan kuramın zayıflıklarını gizlemek gibi bir işlevi olabileceğini düşünüyor.</p>
<p class="p4">Belirtmeden geçmeyelim. Yarım yamalak biçimlendirilmiş bir kuram ister fizik ister biyoloji ister sosyal bilim kuramı olsun, yalnız simge ve denklemlerle sarılıp süslenerek kurtarılamaz. Sosyolog Stanislav Andreski bunu her zamanki ironisiyle şöyle anlatıyor: </p>
<p class="p4">Bu tür işlerde yazarlığın kârlı, bir o kadar da basit bir reçetesi vardır: Gidin bir matematik ders kitabı edinin, en az karmaşık bölümlerim seçip bir kâğıda aktarın, yazdığınız formüllerin gerçek insan davranışlarıyla olan ilgisine pek aldırmadan sosyal bilimlerin bir iki dalı ile ilgili yazma biraz atıf yapın, ortaya çıkan şeye kulağa hoş gelen ve toplu insan davranışlarını kesin bir bilimle inceleyebilecek bir anahtar bulmuşsunuz izlenimi veren bir başlık koyun (Andreski 1972, s.129-130).</p>
<p class="p4">Aslında Andreski'nin eleştirisi Amerikan nicel sosyolojisine yönelik ama aynı eleştiri özellikle Lacan ve Kristeva'nınkiler gibi burada sunduğumuz bazı metinler için de geçerli.</p>
<p class="p4">6. <span class="t9">Kim uzmand</span><span class="t9">ı</span><span class="t9">r?</span> Çok sık karşılaştığımız sorulardan biri de şu: Felsefecilerin bilim eğitimi görmediklerine ve gerekli ön bilgilerle donanmadıklarına dayanarak bilim konusunda konuşmalarını engelliyorsunuz, peki ama siz hangi sıfatla felsefe konusunda konuşuyorsunuz? Aslında bu soru birçok yanlış anlamayı açığa vuruyor. Birincisi kimseyi herhangi bir şey konusunda konuşmaktan alıkoymaya niyetimiz yok. İkincisi düşünsel bir saptamanın değeri konuşmacının kimliğiyle ya da diplomalarıyla değil içeriğiyle belirlenir.<a id="a130"></a><a href="notes.html#a624"><span class="t17">{21}</span></a> Üçüncüsü biz bu işe toptan bakmıyoruz; ne Lacan'ın psikanalizini, ne Deleuze'ün felsefesini, ne de Latour'un soyut sosyolojisini yargılıyoruz. Biz bu yazarların yalnızca matematiğe, fiziğe ya da bilim felsefesinin temel sorunlarına ilişkin önermeleri ve sözleriyle ilgileniyoruz.</p>
<p class="p4">7. <span class="t9">Siz de s</span><span class="t9">ı</span><span class="t9">rt</span><span class="t9">ı</span><span class="t9">n</span><span class="t9">ı</span><span class="t9">z</span><span class="t9">ı</span><span class="t9"> savlar</span><span class="t9">ı</span><span class="t9">n</span><span class="t9">ı</span><span class="t9">z</span><span class="t9">ı</span><span class="t9">n yetkin bir a</span><span class="t9">ğı</span><span class="t9">zdan ç</span><span class="t9">ı</span><span class="t9">km</span><span class="t9">ı</span><span class="t9">ş</span><span class="t9"> olmas</span><span class="t9">ı</span><span class="t9">na dayam</span><span class="t9">ı</span><span class="t9">yor musunuz'?</span> Lacan'ın matematiğinin anlamsız ve saçma olduğunu ileri sürdüğümüzde hangi sıradan okuyucu bunu yargılayabilecek ki? Sonunda söylediklerimize güvenmek zorunda kalmayacak mı?</p>
<p class="p4">Hayır, tam olarak değil. Çünkü biz, uzman olmayan bir okuyucunun belli bir saptamanın neden yanlış ya da anlamsız olduğunu anlayabilmesi için gerekli bilimsel önbilgileri olabildiğince ayrıntılı olarak vermeye çalıştık. Bunu her durumda başaramamış olabiliriz çünkü sayfalar sınırlı ve bilim eğitimi kolay değil. Açıklamalarımızın uygunsuz ya da yetersiz olduğu böylesi durumlarda okurun yargı hakkı elbette saklıdır. Ama asıl önemlisi eleştirimizin yanlışları değil, kullanılan bilimsel terimler ile incelenen konu arasındaki belirgin kopukluğu hedef aldığını gözden kaçırmamaktır. Kitabın Fransa'da yayınlanmasının ardından yazılan yazılarda, yapılan tartışmalarda ya da kişisel konuşmalarda hiç kimse (kopuk olan) bu ilginin nasıl kurulabileceğini açıklayan zayıf bir sav bile ileri sürmedi.</p>
<p class="p4">8. <span class="t9">Ama bu yazarlar &ldquo;postmodernist&rdquo; de</span><span class="t9">ğ</span><span class="t9">il ki.</span> Bu kitapta tartışılan Fransız yazarların hepsinin kendilerini &ldquo;postmodernist&rdquo; ya da &ldquo;postyapısalcı&rdquo; olarak görmedikleri doğru. Bu metinlerin bir bölümü bu düşünce akımlarının ortaya çıkmasından önce yayınlanmış. Yazarların bir bölümü de söz konusu düşünce akımlarıyla olan bağlarını yadsıyorlar. Ayrıca kitapta eleştirilen düşünsel kötüye kullanmalar da tektip değil; bunlar kabaca Fransız düşün yaşamının iki farklı dönemine rastlayan iki farklı kategoride sınıflandırılabilirler. Birinci dönem, 1970'lerin başına kadar uzanan ve yazarların &ldquo;bilimsellik&rdquo; maskesiyle matematik tuzağını kullanarak insan bilimleri konusunda bulanık söylemler yarattıkları aşırı yapısalcılık dönemidir. Lacan'ın yapıtları ve Kristeva'nın ilk dönem yazıları bu sınıftandır. 1970'lerin ortasında başlayan yapısalcılık-sonrası dönemse bütün &ldquo;bilimselcilik&rdquo; eğilimlerinin bir yana bırakıldığı ve belirleyici felsefenin gözle görülür bir biçimde irrasyonalizme ve nihilizme kaydığı ikinci dönemdir. Baudrillard, Deleuze ve Guattari'nin yazıları bu tutuma örnektirler.</p>
<p class="p4">Bütün bunların yanı sıra Fransa'da &ldquo;postmodernizm&rdquo; diye ayrı bir düşünce akımının olduğu savı İngilizce konuşulan ülkelerdeki kadar yaygın değildir. Biz yine de burada söz konusu ettiğimiz yazarlar için bu terimi kullanıyoruz çünkü hem yapıtları İngilizce postmodern söyleme önemli bir dayanak oluşturuyor, hem de yazılarının karanlık ve belirsiz bir jargon içermesi, ussal tutumu üstü örtük olarak yadsıması ve bilimi bir metafor olarak kötüye kullanışı gibi bazı özellikleri Anglo-Amerikan postmodernizminkilere çok benziyor. Öte yandan eleştirilerimizin geçerliliği bir sözcüğün kullanılıp kullanılmamasına bağlı olamaz. Savlarımız, yazarların &ldquo;postmodernist&rdquo; düşünce akımıyla olan sosyolojik ya da kavramsal ilişkilerine bakmaksızın yargılanmalıdır.</p>
<p class="p4">9. <span class="t9">Neden bu yazarlar</span><span class="t9">ı</span><span class="t9"> ele</span><span class="t9">ş</span><span class="t9">tiriyorsunuz da ba</span><span class="t9">ş</span><span class="t9">ka baz</span><span class="t9">ı</span><span class="t9"> yazarlara dokunmuyorsunuz?</span> Hem sözlü hem yazılı olarak bize uzun bir &ldquo;başka yazarlar&rdquo; listesi önerenler oldu. Bu listelerde matematiğin sosyal bilimlerdeki neredeyse tüm uygulamaları (iktisat gibi), fizikçilerin popüler kitaplardaki spekülasyonları (Hawking ve Penrose gibi), sosyobiyoloji, bilişsel bilimler, enformasyon kuramı, kuantum mekaniğinin Kopenhag yorumu ve Hume'un, La Mettrie'nin, D'Holbach'ın, Helvetius'un, Con-dillac'ın, Comte'un, Durkheim'ın, Pareto'nun, Engels'in ve başkalarının bilimsel kavramları ve formülleri kullanışları vardı.<a id="a131"></a><a href="notes.html#a627"><span class="t17">{22}</span></a></p>
<p class="p4">Önce bu sorunun bizim savlarımızın geçerliğiyle hiçbir ilgisi olmadığını söyleyelim; en fazla bizim niyetimize çamur atmak olabilir. Tutun ki Lacan ya da Deleuze'den beterleri var, bu Lacan ve Deleuze'ü haklı çıkarır mı?</p>
<p class="p4">Ama &ldquo;seçimdeki&rdquo; gerekçelerimiz sık sık sorulduğuna göre kısaca yanıtlamaya çalışalım. Her şeyden önce ne &ldquo;Platon'dan bu yana saçmalıklar&rdquo; konusunda on ciltlik bir ansiklopedi yazmak istiyoruz ne de bunu becerebilecek durumdayız. Bizim bakış açımız, günümüzde etkin bazı düşün çevrelerinde moda olmuş, daha önce ayrıntılarıyla incelenmemiş ve uzman sayılabileceğimiz matematik ve fizik alanlarındaki bazı kötüye kullanmalarla sınırlı.<a id="a132"></a><a href="notes.html#a629"><span class="t17">{23}</span></a> Bu kısıtlamaya rağmen seçilmiş malzememizin &ldquo;kaçınılmazlardan&rdquo; oluştuğunu ve yerinde olduğunu iddia etmiyoruz. İşin aslı şu: Bu metinlerin çoğuna Sokal, parodisini yazarken rastlamış. Biz de bunların, eş dostla paylaşıldıktan sonra kamunun dikkatine sunulmaya değeceklerini düşündük.</p>
<p class="p4">Yine de burada sunup tartıştığımız metinlerle, bize önerilen başka örnekler arasında derin farklar olduğunu savunuyoruz. Bu kitapta söz edilen yazarların başvurdukları ve sığındıkları bilimsel kavramlar konusunda çok az fikirleri var. Daha önemlisi, yazarların incelediklerini iddia ettikleri konuyla bu kavramların ilintisini haklı çıkarabilecek savları yok. Bu yazarların sorunu, yanlış akıl yürütmenin ötesinde gösteriş yapmak. Dolayısıyla, sosyal bilimlerdeki matematik kullanımına ve doğa bilimcilerinin felsefî ya da spekülatif saptamalarına eleştirel bir gözle bakmak önemli olabilir ama bu bizim burada yapmaya çalıştığımızdan çok farklı ve çok daha ince bir iş.<a id="a133"></a><a href="notes.html#a630"><span class="t17">{24}</span></a></p>
<p class="p4">Bununla ilişkili bir soru daha var:</p>
<p class="p4">10. <span class="t9">Hakk</span><span class="t9">ı</span><span class="t9">nda yaz</span><span class="t9">ı</span><span class="t9">lacak daha ciddi </span><span class="t9">ş</span><span class="t9">eyler varken neden bu konuda bir kitap yaz</span><span class="t9">ı</span><span class="t9">yorsunuz? Postmodernizm uygarl</span><span class="t9">ı</span><span class="t9">k için bu kadar m</span><span class="t9">ı</span><span class="t9"> büyük bir tehlike?</span> Bizce bu garip bir soru. Napoleon tarihi ile ilgili yeni bir belge bulan ve bu konuda bir kitap yazan birini düşünün. Bu insana Napoleon tarihinin II. Dünya Savaşı'ndan daha önemli olduğunu düşündüğü için mi bu kitabı yazdığı sorulur mu? İnsan bir konu üzerine iki koşulda yazar: 1) konunun uzmanıdır, yetkindir 2) söyleyecek özgün bir şeyleri vardır. Hakkında yazılan konu dünyanın en önemli sorunlarından biriyle çakışmayabilir (özel bir şansınız yoksa tabii).</p>
<p class="p4">Elbette postmodernizmin uygarlık için bir tehlike olduğunu düşünmüyoruz. Küresel bir ölçekte bakıldığında köktendincilik gibi çok daha tehlikeli irrasyonalizm biçimleri varken postmodernizm çok marjinal kalır. Ama hâlâ postmodernizmi eleştirmenin düşünsel, pedagojik, kültürel ve siyasî nedenlerle yararlı olduğuna inanıyoruz. Bu temaya <span class="t9">Sonsöz Bölümü</span>'nde tekrar döneceğiz.</p>
<p class="p4">Son olarak, yararsız polemiklerden ve ucuz &ldquo;itirazlardan&rdquo; kaçınmak için vurgulamak istediğimiz bir iki nokta daha var. Bu kitap solcu aydınlara karşı yazılmış sağcı bir el kitabı değildir, Parisli aydınlara karşı yapılmış Amerikalı emperyalist bir saldırı ya da hiçbir şey bilmeden &ldquo;sağduyuyu&rdquo; tavlama çabası değildir. Aslında burada savunduğumuz bilimsel keskinlik çoğunlukla sağduyuyla bağdaşmayan sonuçlar doğurur. Oysa sözcükleri karartmanın, bulanık düşüncenin, bilim karşıtı bir tutumun ve &ldquo;büyük aydınları&rdquo; taparcasına yüceltmenin siyasal solla hiçbir ilgisi olamaz. İkincisi, Amerikan düşün dünyasının bir bölümünün postmodernizme sığınması, bunun Fransa'ya özgü olmayan uluslararası bir olgu olduğunu gösterir. Zaten bizim eleştirilerimizi güdüleyen, kesinlikle Didier Eribon'un bazı Amerikalı eleştirmenlerde saptadığını ileri sürdüğü &ldquo;kuramsal milliyetçilik ya da korumacılık&rdquo;<a id="a134"></a><a href="notes.html#a632"><span class="t17">{25}</span></a> değil. Bizim amacımız çok basit: Düşünsel sahteliğin ve samimiyetsizliğin nereden gelirse gelsin karşısında durmak. Ayrıca, postmodernizm çağdaş Amerikan ve İngiliz akademilerine her ne kadar Fransa'dan gelmişse de, İngilizce konuşan düşünürler zaman içinde ona kendilerine özgü bir tat vermişlerdir.<a id="a135"></a><a href="notes.html#a634"><span class="t17">{26}</span></a></p>
<h3 class="h31"><a id="ncx174"></a><a id="a136"></a>Kitabın Kurgusu</h3>
<p class="p4">Kitabın büyük bir bölümü her yazarın ayrı ayrı ele alındığı metin çözümlemelerinden oluşuyor. Uzman olmayan okuyucuların konuyu anlamalarını kolaylaştırmak için ilgili bilimsel kavramları dipnotlarda açıklamaya çalıştık. Ayrıca gerekli kavramları açıklayan popüler ya da yarı popüler iyi metinlere de atıflarda bulunduk.</p>
<p class="p4">Bazı okurlar doğal olarak bu metinleri fazla ciddiye aldığımızı düşünebilirler. Bir bakımdan da doğru ama yalnız biz değil bir sürü insan bu metinleri çok ciddiye alıyor. Dolayısıyla biz de bunların ciddi bir çözümlemeyi hak ettiklerini düşündük. Bazı durumlarda alıntıları okuyucuyu sıkmak pahasına da olsa biraz uzun tuttuk ama cümleleri bağlamlarından kopararak yanlış ve yanıltıcı bir biçimde sunmadığımızı göstermek istedik.</p>
<p class="p4">Bilimsel kavramların kötüye kullanılmalarının yanı sıra birçok postmodernist düşüncenin altında yatan bilimsel ve felsefî konulardaki bulanıklığa da değindik. Önce kavrayışta görecilik sorununu ele aldık, bilim felsefesi ve tarihinden gelen birçok düşüncenin kendilerine atfedilen sonuçları ve anlamları aslında taşımadıklarını göstermeye çalıştık (4. Bölüm). Sonra Kaos kuramı ve &ldquo;postmodern bilim&rdquo; denen şeyle ilgili bazı yanlış anlamaları değerlendirdik (7. Bölüm). Son olarak da eleştirilerimizi daha geniş bir kültürel bağlama yerleştirmeye çalıştık.</p>
<p class="p4">Bu kitapta alıntılan metinlerin büyük bir bölümünün aslı Fransızcadır. İngilizce çevirileri olanların (bazen kendi düzeltmelerimizi de ekleyerek) çevirilerini kullandık ve kaynakça bölümünde Fransızca asıllarıyla birlikte belirttik. Diğer çeviriler bize aittir. Fransızca asıllarına olabildiğince bağlı kaldık ama emin olamadığımız durumlarda Fransızcalarını ayraç içinde verdik. Bazı durumlarda da asıl metnin tümünü sunduk. Bu arada bazı alıntıların İngilizcelerinin anlaşılamazmış gibi görünmesinin nedeni, Fransızcalarının da öyle olmasıdır. Bu konuda okuyucuya güvence verebiliriz.</p>
</body>
</html>