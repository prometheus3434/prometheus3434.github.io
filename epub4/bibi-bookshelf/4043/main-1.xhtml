<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Böylece oraya varıyor, nazik gülümseyişi, şimdi artık tamamen kazınmış başındaki ponponlu beresiyle, eşyalara, insanlara bakarken her zamanki şaşkın ve büyülenmiş gibi görünen bakışlarıyla ve başlama tabancasının patlamasına kadar hiç değiştirmediği yüz ifadesiyle. Ama EmiPi kozunu paylaşacağı birini bekler gibi bekleyen Kuts da geldi, zira yaşma rağmen ve onu bir an önce gömmeye çalışsalar da Emil herkes için hâlâ en büyük engel olarak kalıyor. Ve Kuts, isyankâr favorileri ve sarı saçlarıyla çıkıntılı elmacık kemikleri, geniş omuzlarıyla, hep Potemkin zırhlısında iner havasıyla, işte ateş sesini duyar duymaz fırlıyor, varışa kadar da yanına kimsenin yanaşmasına izin vermiyor, arkada kalan Emil ise yarışı ancak üçüncü olarak bitirebiliyor. Pekâlâ, diyor yumuşak huylu Emil, bu durumu dram haline getirmiyor, bu yeniyetmeler gelişirken ben yaşlandım, tamam. Benim zamanım geçti, benim son dönemim. Onurlu biçimde tamamlamam için daha fazla antrenman yapmalıyım. Onurlu bir son demenin tek anlamı var: sekiz ay sonra Melbourne olimpiyatları.</p>
<p class="calibre1">Ve antrenmana dönüyor. Önce Macaristan’da, Tata kampında, sonra Stara Boleslav’da, üstünde asırlık ağaçların, gölgelerinde Emil’in rekorların çoğunu kırdığı muhteşem gürgenlerin ve uzun kayınların bulunduğu pistte. Orada görüntüsünü ihmal edecek kadar antrenman yapıyor, eskimiş, rengi tanınmaz haldeki bir üstlüğü geçirmiş, dört günlük sakal ve sokak serserileri gibi gözlere kadar çektiği beresiyle. Öyle ki sonunda kendine zarar veriyor, sağ tarafında ameliyat edilmesi gereken bir fıtık oluşuyor.</p>
<p class="calibre1">Hastane, sessizlik. Uzun sessizlik, bu sırada her zamanki gibi dört bir yandan anında yalanlanan dedikodular, bu yalanlamaları da yalanlayan başka dedikodular ortaya çıkıyor: Emil koşuyu bırakmış, yok hayır, ordu gününde koşacak ya, ama hayır, ordu gününe katılmayacakmış, Emil çok hastaymış, yok canım, turp gibiymiş, kışkır-</p>
<p class="calibre1">tıcı sözleri nedeniyle oyunlara katılması yasaklanmış, hiç değil, olimpiyatlara gidecekmiş, yok yok, olimpiyatlara sadece seyirci olarak gidecekmiş, yok yok gitmeyecekmiş, vazgeçmiş. Emil yeniden yatıyor. Yeniden ameliyat olması gerekiyor. Antrenmanlara tekrar başladı, hiç olmadığı kadar çalışıyor. Formunu bulamıyor, artık ilerlemiyor, boş veriyor, bitmiş durumda, geri gelecek, dönecek. Geçmiş zamanla, gelecek zamanla, şimdiki zamanla ama özellikle geçmiş zamanla, ondan bu kadar sık ender olarak söz edilmişti, ve kendisi de düşüşünü açıklıyor.</p>
<p class="calibre1">Yarışlara dönüyor. Keskin bir soğukta, etkili kırağıda, Bratislava’da on bin metreyi çok da başarıyla, sonra Thorgau’da yirmi beş bin kilometreyi mutlak bir canlılık içinde koşuyor ve onurlu dereceler elde ediyor, herkes hemen fikrini değiştiriyor. Elbette Melbourne’a gidecek, çünkü bütün formunu kazandı, maratona, sonra da on bin metreye katılacağı açıklanıyor, beşinci altın madalya kazanacağı tahmininde bulunuyorlar.</p>
<p class="calibre1">Peki, Melbourne’e gideriz, tamam, ama Emil çok iyimser değil, bütün bunlara pek inanmıyor. Büyük karşılaşmalardan önce sık söylediği gibi, yorgun olduğunu söylüyor. Sonra, Avustralya seyircisini pek hissetmiyor. Onların atletizm yarışmalarına pek alışkın olmamasından endişeleniyor, basitliğindeki zarafete hassas olmadıklarını, at yarışı ya da motosiklet gibi daha az soyut yarışlara meyilli olduklarını düşünüyor. Öte yandan sonunda onu on bin metreye yaz-dırmayıp sadece maratona izin veren seçmecilerle tartışıyor.</p>
<p class="calibre1">Kısaca ikinci kez güney yarım küreye geldiğinde morali pek de iyi değil. Olimpiyat köyündeki lojmanına geldiğinde Coriolis yasasını doğrulamak için banyoya koşmuyor. Sonraki günler bu işi ilgisizce yapacak, ama asık suratla ve pek de meraklanmadan, zaten bunun pek işlemediğini sanıyor. Merakının ışığında onu birazcık eğlendiren tek şey yepyeni fotoğraf makinası.</p>
<p class="calibre1">Bununla birlikte ekim başlarında, ilk günler hava fena gitmiyor, çünkü ilkbahar başı, parklar çiçek açmış, deniz sakin, hava açık, geceler ılık. Ama kısa süre sonra hava değişiyor, yağmurlu günler, soğuk rüzgârlar başlıyor, çit kenarlarına sığınan Port Phillip rıhtımındaki siyah kuğular da dahil olmak üzere herkes titriyor. Moral diye bir şey yok, üstelik herkes Helsinki’yle karşılaştırıldığında buradaki olimpiyat oyunlarının rezalet olduğunda hemfikir: sıradan organizasyon, vasat yemekler, kırık dökük ekipmanlar, düzensiz pist. Foşurdayan musluklar, onu aratmayan ısıtma, çok kısa, gıcırdayan yataklar, tıpkı normlara uymayan havuz gibi, sekiz milimetre kısa, o yüzden olimpik sayılmaz. Sonra, uzun mesafe koşucularına pek uygun olmayan ağır ve yakıcı çöl sıcağı getiren rüzgâr esmediğinde, bu kez de güneyden esen rüzgâr var, yakındaki Antarktika’dan gelen ve koşucuların hoşuna gitmeyen dondurucu, burgaçlı bir rüzgâr.</p>
<p class="calibre1">Ama maraton günü güneş çıktı demek yeterli olmaz. Sıcak mı sıcak bir cehennem, koşucuların omzuna yük gibi binen boğucu sıcaklıkta bir fırın. Korunmak uygun olduğu için Emil aşırı kalın beresini atıp hafif kumaştan, ama yetersiz kalan bir kasketle değiştiriyor. Koşu kurak ve tozlu bir kenar mahalle yolunda yapılıyor, gölgeliği olmayan ve yer yer aşınmış yolun zemini topukları altında eziliyor. Dandenong Road adlı bu yolun kenarlarında Venedik panjurlu evler bulunuyor, bunların önünde de büyük ve disiplinsiz bir kalabalık toplanmış, biradan yüzleri kızarmış erkekler, ince giysili kadınlar, kovboy pantolonlu amazonlar, korttan kaçmış tenis oyuncuları, çimlerden gelen kriket oyuncuları, omuzlarında bastonları ya da koltuklarında raketleriyle.</p>
<p class="calibre1">Tabanca atışından sonra, ki böyle bir ortamda serseri bir kurşunun kazaya yol açmamış olması mutluluk vericiydi, koşu başladı. Herkes koşmaya başlıyor ve ilk yirmi kilometre boyunca Emil ihtiyatlı biçimde onuncu sırada bulunuyor. Bu başlangıçta onun için her şey kötü de değil: numarasını yapıyor kalabalığı kasketini iyice sallayarak selamlıyor, hatta amatör fotoğrafçılarla fotoğraf çektirmekle oyalanıyor. Her şey büyük yokuşta değişiyor, yolun Melbourne yönüne döndüğü kavşağı işaret eden kırmızı bayraktan önceki uzun yokuş bu. Ama sendelemeye başlayan rakipleri için de işler kötüye gittiğinden, ancak zikzaklar halinde ilerleyenler bitkin düşüyor ve birbiri ardına yarışmayı bırakıyor, Emil beşinci sıraya yükselmek için sonraki on kilometre boyunca bundan yararlanıyor, ama bunun sonunda bu kez onda işler ters gidiyor.</p>
<p class="calibre1">Makine önce ayrıntılarda su koyuvermeye başlıyor, sol yanda sallanmaya başlayan bir bacak, omuzda sinir batması, sağ uylukta bir kramp başlangıcı, sonra birden acılar ve arızalar birbirine ekleniyor, bir ağ oluşturuyor, ta ki bütün vücudun düzeni bozuluncaya kadar. Emil, hâlâ düzenli biçimde koşmayı sürdürse de sürekli zemin kaybediyor, ancak kesintili bir koşu seyri sunabiliyor, bir süre sonra gözleri çukurlarına kaçmış, göz kenarlarındaki halkalar giderek derinleşmiş halde, dengesiz, tutarsız, donuk ve düzensiz bir otomatı andırıyor. Korkunç güneş altında bir kask gibi ağırlaşan kasketini attı işte.</p>
<p class="calibre1">Otuzuncu kilometrede, nefesi kesilip iki büklüm olan Emil, üstüne su kovalarıyla süngerlerin ve içeceklerin bulunduğu masalar konmuş parkur kenarına yaklaşıyor. Emil bol bol ıslatıyor kendini, yarım bardak su içiyor, tereddüt içindeymiş gibi, kalan yola bakıyor, yeniden hareket etmek için yapacağı hamleyi bir an frenliyor, bardağında kalan suyu içiyor ve yeniden koşuyor. Artık eklemleri sallanan bir kukla gibi koşuyor, kesintili adımlarla, yerinden çıkmış beden organlarıyla, kaymış bakışlarla, sinir sistemiyle ilişkisi kesilmiş gibi ilerliyor. Stadyuma kadar böyle dayanıyor, ama son çizgiyi altıncı olarak geçip yeniliyor, Emil dizleri üstüne çöküyor, başı sararmış çimlerin üstüne düşüyor, uzun süre böyle kalıyor, bu sırada ağlıyor ve kusuyor ve işte bitti, her şey bitti.</p>
<p class="calibre1">Her şey bitmedi.</p>
<p class="calibre1">Her şey bitmedi, çünkü EmiPin bakışlarının, üzerine kustuğu bu sarı ve kısa boylu çimeni büyük planda kaydettiği o anı izleyen on yıl boyunca daha çok şey olup bitecek.</p>
<p class="calibre1">Önce, Avustralya’dan döndükten sonra, albay olarak atanacak. Şimdiye kadar hep kazandığı bir zaferden sonra terfi alıyordu, ama sanki bu kez yaptığı hizmetler için, kariyerinin sonunu taçlandırmak içindi bu. Gerçekten de sadece yarışmadan vazgeçtiğini bildirmekle kalmıyor, uzun yıllardan beri ilk kez ülkesinin şampiyonlar klasmanında artık ilk sırayı almıyor: Bir disk atıcısı ve gülle atıcısının ardından ancak beş numaralı atlet oluyor. Böylece terfi ettiriliyor, sonra da yeni görev veriyorlar: savunma bakanlığında eğitim işlerinden görevli spor işleri müdürü olarak atanıyor.</p>
<p class="calibre1">Ancak sanki yine ve hep koşma isteğinden vazgeçmiş gibi görünmüyor. Melbourne’den altı ay sonra aynı zamanda aslında ülkenin en iyi beş bin metre koşucuları olan eski arkadaşları, gelip ondan bir yardım istiyorlar. Elbette, seve seve, diyor Emil, sizin için ne yapabilirim. Şey işte, yani, diyorlar arkadaşları, bizimle koşsan, yani, eski zamanlardaki gibi, iyi de, ben bıraktım, diyor Emil onlara, siz de biliyorsunuz. Hiç de değil, diyorlar arkadaşları sabırla, bunu demek istemiyoruz. Yarışma söz konusu değil elbette. Elbette bunu biliyorlar, EmiPin yarışlardan tamamen çekildiğini açıkladığını. Hayır, ondan sadece yarışı idare etmesini, kendilerini daha iyi ifade edebilmelerini sağlayacak uygun bir alan açmalarını istiyorlar. Peki, diyor Emil, onlara yardımcı olmayı kendisi de istiyor. Peki, eğer buysa. Ve söylenen gün geldiğinde rüzgârlı bir yağmur altında, onlarla usluca koşmaya başlıyor. Ancak varışa beş tur kala dönüp arkasına baktığında, pistin öbür tarafında, nefes nefese kalmış, inleyen karaltılardan başka kimseyi görmüyor. Bilerek yapmadı ki, kendini tutamıyor.</p>
<p class="calibre1">Bunu gören Emil, çevresindekilerin de cesaretlendirmesiyle biraz daha devam edecek, farklı yerlerde mutluluk tadacak. III. Moskova spor oyunlarında Lenin stadyumunun ince tuğla pistinde on bin metre koşuyor, tanımadığı biriyle delicesine kapışıyor ve onun ardından yarışı altıncı bitiriyor. Bu heyecan verici, gülünç, ama üç ay sonra Odessa’da aynı mesafede tıpkı eski güzel günlerinde olduğu gibi yarışı kazanıyor. Heyecan verici, karmaşık.</p>
<p class="calibre1">Çok karmaşık: Ispanya’da Saint-Sebastien krosuna katılmak üzere davet edildiğinde Emil katılmak istiyor ama bu kez son olacak. Orly aktarmalı bir uçakla gidiyor. Tupolev’den inince gümrük kontrol kulübelerinin arkasında, çıkış kapısına yığılmış bir muhabir ve fotoğrafçı grubu fark ediyor. Emil bu duruma alışmış, Emil duygulanıyor, orada olmaları ne iyi, sizi unutmadıklarını görmek hep mutlu eder. Ama gümrüğü geçtikten sonra bakıyor, kimse kalmamış, kalabalık gruptan bir tek aceleyle fotoğraf bobini saran bir stajyer kalmış geriye, o da EmiPe bakmıyor bile, diğerleri, aynı saatte Londra’dan gelmiş Elizabeth Taylor’ı her açıdan ve eğimden flaşa boğduktan sonra orayı terk etmişler.</p>
<p class="calibre1">Emil engelli ve değişken zemindeki koşu olan Saint-Sebastien yarışına işte bu karmaşık duygularla giriyor. Yine başlıyor yarış: tabanca patlayınca rüzgârı arkalarına alan koşucular hızlı çıkıyorlar. Başa geçip maceraya atılanlar, at yarışı pistine çıkan yokuşta iş zora binince, hızla geriliyorlar. işte Emil orada atağını yapıyor, hızlanıyor, ancak altı koşucu onu yakından takip ediyor. Artık rüzgâra karşı koşan Emil burgaçlarla mücadele etmek için adımlarını kısa atıyor, sonra her zamankinden daha çok yüzünü buruşturarak, en güzel günlerinde olduğu gibi, harcadığı çabadan suratı değişmiş halde ağaçların altına hamle yapıyor ve yirmi metre önde, hipodroma giriyor, sallanan yirmi bin mendille selamlanıyor ve işte kananıyor. Ustayı alkışlıyorlar, onurlandırıyorlar, bir sombrero ve bir bask fox-terrier cinsi köpek veriyorlar, Dana adını Pedro koyuyor, ona uzun süre bakacaklar.</p>
<p class="calibre1">Son zaferi bu, en iyisi burada durmak. Tamamen terk etmek en iyisi bu sefer. Zaten statüsü de aynı değil: Emil <span class="calibre2">L'Humanite</span> krosuna iki yıldır sadece antrenör olarak katılıyor. Her gün koşsa da sadece keyfi için, antrenman olsun diye, yani daha az koşuyor. Ve daha az antrenman yaptığından, ülkede olup bitenlerle ilgilenmek için daha çok zamanı var.</p>
<p class="calibre1">Olup bitenlerle ilgilenmeye değer doğrusu. Mel-bourne’u izleyen on yıl boyunca, Gottwald’ın ölümünden sonra Parti genel sekreteri Cumhurbaşkanının yerini aldı, ama etiket değiştirilmiş olsa bile herhangi bir iyileşme olmadı: Çekoslovakya halk demokrasisi, sosyalist cumhuriyet haline geldi, aradaki fark pek anlaşılamadı, ama olsun. Yeni bir şey yok, yine aynı korku, yine aynı soğuk, bütün bunlar gri hava ve umutsuzluk içinde sürünüyor, kuyruklar ve imzasız mektuplar.</p>
<p class="calibre1">Oysa Alexander Dubçek adlı yeni genel sekreter ortaya çıkıyor ve biraz ortamı değiştirmek istiyor. Özetle Dubçek yeni bir etiket istiyor, bu kez etiket sosyalist demokrasi, ilk bakışta pek kaygı uyandırmıyor bu, ama aynı zamanda ülkenin Avrupa’ya açılması gerektiğini de açıklıyor. Bu da Prag’ın kuzey doğusunda, iki bin kilometre uzakta, sosyalizmin ablasının kaşlarının azıcık çatılmasına neden oluyor.</p>
<p class="calibre1">Ama Dubçek bununla kalmıyor. Kimsenin hayâl etmeye bile cesaret edemeyeceği kararlar alıyor. Sansürün kaldırılması. Dinsel hoşgörü. Büyük Prag davası sırasında mahkûm olan eski yöneticilerin itibarlarını iadesi. Fikir suçları nedeniyle hapsedilmiş yazarların serbest bırakılması. Herkes için yurtdışı seyahat özgürlüğü. Meşruiyetin ve adaletin yeniden tesisi. Kısaca buzlar eriyor gibi görünüyor. Olanlar karşısında kimse gözlerine inanamıyor. Televizyonda sıradan kişiler söz alıyor, bakanları ve yöneticileri sorguluyor -bu sırada Moskova’daki abla kaşlarını daha fazla çatıyor.</p>
<p class="calibre1">O zamandan sonra her şey basbayağı yerinden oynamaya başlıyor. Korku gevşeyince günlük hayat farklı bir düzen alıyor. Birden herkes birbiriyle konuşmaya başlıyor, sokakta, aile içinde, işte, hep sustukları ve kimseye kulak vermedikleri her yerde konuşmaya başlıyor. Bir araya geliyorlar, tartışıyorlar, fikir alışverişinde bulunuyor, yorumlar yapıyorlar, daha fazla formda hissediyorlar, sanki hava da öncesine göre daha az soğuk gibi. Her an hissettikleri endişe olmaksızın serbestçe nefes alıp veriyorlar, yeni, hem sosyalist hem de liberal bir Çekoslovakya hayâl edebiliyorlar. Komünist, elbette, tamam, zira başka türlüsünü yapamazlar, ama komünist olarak yeni bir yaşama tarzı ve özellikle de daha iyi yaşama tarzı bulmaya çalışacaklar.</p>
<p class="calibre1">Birkaç nostaljik Stalinci hariç bütün bunlar herkesin hoşuna gidiyor, Emil de bunları çok iyi görüyor. Yolculuk etme şansını bulmuş, yurtdışında ifade özgürlüğünü ve kendi evinde bilmedikleri hareketleri görmüş biri olarak bu özgürleşmenin ilerleyişini izleyip desteklemekten başka bir şey yapamazdı. Dubçek’in önerdikleriyle Novotny ve diğerlerinin verdiklerini karşılaştırdığında Dubçek’i desteklemeden edemezdi. Emil, ittifakı halka açıklanınca stadyumlardan çekilmiş olsa bile ülkesinin en sevilen insanı olarak kalıyor. Herkes giderek daha memnun oluyor.</p>
<p class="calibre1">Bu durum bir yıldan az sürüyor, büyük abla sabırsızlanmaya başlıyor. Kısa sürede sabırsızlık öfkeye, öfke de infiale dönüşüyor. Melbourne’den on iki yıl sonra, Prag’da bir Ağustos gecesine kadar.</p>
<p class="calibre1">Sovyetler Çekoslovakya’ya giriyor. Uçaklarla ve saldırı tanklarıyla geliyorlar. Önce Aeroflot uçuşuyla; uçaktan seçme Spetsnaz birliklerine ait bir grup sivil paraşütçü sakince iniyor, Prag havaalanını denetim altına alıyorlar. Sonra kırmızı yıldız taşıyan diğer uçaklar, Mig savaş uçakları ve ağır malzeme taşıyan dev Antonov An-12, ayrıca Ordunun havayoluyla gelen 103. bölüğü. Bu ordu Prag merkezine doğru yola koyuluyor, yolda başkanlık sarayına uğruyor. Sonra Varşova paktına ait yedi bin zırhlı me-kanize birlik, ülke sınırına yığılmış, beş bin askerle başkente doğru yöneliyor.</p>
<p class="calibre1">Bunlar T-54, T-55 ve T-62 model tanklar ve Spets-naz’larda Makarov tabancaları, AK-47 saldırı tüfekleri ya da katlanır kabzalı modelleri, RPK-74 hafif makinalı, SVD Dragunov nişancı tüfekleri ve tekli AGS-17 el bombası atarlar bulunuyor. Böyle bir donanım bir savaşa ya da bir işgale uygun olurdu ama hiç de değil. Otuz yıl önce olduğu gibi tatlı bir ilhak da söz konusu değil, hayır. Sovyetler, efendisi olduklarını düşündükleri ve şimdiki gidişatını sinir bozucu gördükleri bir rejimi biraz düzene koymak istiyor, o kadar. Böylece Varşova paktındaki beş ülkenin ordularıyla geliyorlar ve yerleşiyorlar, hepsi bu.</p>
<p class="calibre1">Kentin paraşütçülerin eline düşmesi için on-on bir saat yetiyor, kara birlikleriyle birleşme gerçekleştiğinde Sovyet tankları Prag’a güçlü biçimde giriyor. Bundan sonra ülkenin işgali yirmi dört saatten daha az bir sürede gerçekleşiyor.</p>
<p class="calibre1">Bu küçük topluluk Prag’a girdiğinde karşılama soğuk da değildi, aynı zamanda düşmanca ve dirençliydi. Wen-ceslas meydanında gece yarısı orada burada duran, motorları homurdayan T-55 tanklarına karşı koymak için toplanıyorlar. Tank sürücüleri dışarı çıkmaya çalıştıklarında müthiş yuhalamalarla karşılanıyorlar. Sonra Ulusal müzenin çatısından birkaç el ateş tankların zırhına isabet ediyor. Tankçılar aceleyle yerlerine giriyor, kapaklar kapa-</p>
<p class="calibre1">nıyor, namlu dönüyor ve bütün zırhlılar aynı anda ateşe başlıyor, müzenin camları parçalanıyor, cepheden parçalar çöküyor.</p>
<p class="calibre1">Silah sesleri, ateş eden makinalılar ve otomatik tabancalar kentin hemen hemen her yerinde duyulmaya başlıyor, göstericiler yayın yapmaya devam eden ve şimdi de tankların yöneldiği radyo binasına doğru seğirtiyorlar. Önce havaya, ardından giderek daha aşağılara ateş eden tanklar oraya park etmiş arabaları binanın işgaliyle görevli piyadelere yol açarak itekliyor, sürüklüyor, eziyor. Sonra saat sabah sekizde radyo işgal ediliyor, düzenli stüdyo yayınları kesiliyor. Düzen geliyor.</p>
<p class="calibre1">Sonraki günler Prag’da halk pasif direniş gösteriyor. Önce askerlerle konuşmayı deniyorlar, pek bir şey elde edemeyince bazı alışkanlıklar ediniliyor. Kentte yolunu kaybetmiş Sovyet askerler yol sorduklarında her zaman ters yönü göstermek normal hale geliyor. Aynı biçimde davetsiz misafirlerin akıllarını karıştırmak için işaret levhalarının yerleri sürekli değiştiriliyor. Ve işgalin ilk gecelerinde Wen-ceslas meydanında toplanmaya devam ediyorlar.</p>
<p class="calibre1">Emil göstericilere katıldı. Gelecek ay kırk altı yaşına girecek. Beli bükülse de hâlâ yakışıklı, hâlâ açık, hâlâ sakin, ama o akşam, alışılmışın tersine, gülümsemiyor. O akşam iri dişleri görünmüyor.</p>
<p class="calibre1">Gösteri yerine yeni gelmiş EmıPı hemen tanıyorlar. Bir şeyler söyle Emil, hadi, diyorlar, herkes bağırıyor, tepkisiz kalamazsın. Emil önce biraz çekiniyor. Söyleyecek bir şeyi olmadığından değil kuşkusuz, ama gazetecilerle söyleşiler yapmış olsa da kalabalıklara hitap etmeye alışkın değil. Önemli değil, konuşmaya başlıyor: narin sesini zorlayarak ulusal kahraman söz alıyor, paktın ordularının işgalini kabul etmiyor, kınıyor. Atletlere özgü bakış açısından söylüyor, yakında birkaç hafta sonra olimpiyat oyunları Mexico’da yapılacağından orduyu olimpiyat için ateşkese davet ediyor. Bu pek açık olmayınca, oyunlar sırasında SSCB’yi boykot etme çağrısı düşüncesini açıkça söylüyor.</p>
<p class="calibre1">Bu sözlerin sonuçları tahmin bile edilemez. Hemen ertesi gün Emil bakanlıktaki görevinden atılıyor, izleyen günlerde Parti’den atılıyor, ordudan ihraç ediliyor, Prag’da ikameti yasaklanıyor. Tek o değil: aynı zamana Parti’nin üç yüz bin üyesi üyelikten alınıyor, komünist olmayan diğer üç yüz bini de kamu haklarından mahrum ediliyor, bir diğer üç yüz bini ya işten çıkarılıyor ya da alt göreve indiriliyor.</p>
<p class="calibre1">işte, Emil işsiz kalıyor. Elbette artık seyahat özgürlüğü olmasa da, ülkeyi terk etmeyi deneyebilir, diğerleri deniyor ve başarıyorlar, ama yurdu terk etmeyi aklına bile getirmiyor o. Düşünecek zamanı bile yok, çünkü birkaç gün sonra ülkenin kuzeybatısında Alman sınırı yakınındaki Jachymov uranyum madenlerine işçi olarak gönderiliyor.</p>
<p class="calibre1">Jachymov uranyumun kırılarak elendiği açık maden ocağı, burada işleme atölyelerinden, moloz tepelerinden, sıvı atık depolarından yayılan tozları, çok zehirli gaz olan radon gazını azaltacak herhangi bir sulama ya da havalandırma sistemi yok. Rüzgâr hemen her yere radyoaktif zerrecikleri dağıtıyor, su da yeraltı sularına ve nehirlere karışıp hayvanlara, bitkilere, insanlara bulaşıyor.</p>
<p class="calibre1">Emil orada çeşitli işlerde çalışıyor, bu da ona Bata’daki iş değişikliklerini hatırlatıyor, tek fark buranın şakası yok. Molozlar öğütüldükten sonra oksitleme, çekme, karıştırma yoluyla iyice yoğunlaştırılıyor, bu işlemleri Emil biliyor, zaman zaman yıkama, kurutma ve ambalaj fabrikalarına geçiyor. Gerektiğinde maden filizi vagonlarını çekip itiyor. Bu işleri altı yıl boyunca yapıyor, bu yıllar boyunca nasıl bir yöntemle bilinmez, Emil üç kez kılık değiştirerek Prag’da oturmak zorunda kalan Dana’yı görmeye geliyor.</p>
<p class="calibre1">Altı yıl boyunca sosyalizmin büyük ablası ve Alexan-der Dubçek’i bahçıvan yapan Prag’daki gölge iktidar, Emil’i çöpçülüğe yükseltip başkente almaya karar veriyor. Bu onu aşağılama anlamında çok iyi bir fikir gibi görünüyor, ama o kadar da iyi bir fikir olmadığı kısa sürede anlaşılıyor. Öncelikle el arabası ve süpürgesiyle kenti kat ederken halk Emil’i hemen tanıyor, herkes onu onurlandırmak için pencerelere koşuyor. Sonra, çalışma arkadaşları çöpleri onun toplamasına karşı çıktığından, Emil kamyonun arkasından küçük adımlarla eski zamanlardaki gibi tezahüratlar eşliğinde koşmakla yetiniyor. Takımının atandığı mahallenin sakinleri, her sabah alkışlamak için onun geçeceği yollara çıkıyor, çöplerini kamyonun arkasına kendileri boşaltıyor. Dünyada hiçbir çöpçü onun kadar alkışlanmamıştır. iktidara yerleşenlere göre bu işlem başarısızlıkla sonuçlanıyor.</p>
<p class="calibre1">Bu nedenle onu çabucak görevden alıyorlar, bir-iki görevde daha deniyorlar, ama çalışırken popüler olması nedeniyle sorun çıkıyor. Çaresiz kalınca, taraçalama işinde amelelik yapsın diye kenttekinden daha az kalabalığın olduğu, daha az dikkati çekeceğini umdukları köylere gönderiyorlar sonunda. Resmi belgelerde jeolog olarak görünen Emil telgraf direkleri dikimi için toprağa çukur açma işini yapıyor, iki yıl da böyle geçiyor, sonra Emil ona artık yoldaş diye hitap etmeyen bir kurulun önüne geliyor. Önüne yeni bir yazı koyuyorlar, ısrarla imzalamasını söylüyorlar.</p>
<p class="calibre1">Bu belgede, geçmişteki hatalarını gerektiği gibi itiraf ediyor. Karşı devrimci ve burjuva gerici güçleri desteklemekle hata ettiğini, iki bin sözcüklük Şart denen gerici hayvanlığı imzalamaması gerektiğini. Şimdiki durumdan genel olarak memnun olduğunu, özellikle de kendi özel hayatından çok memnun olduğunu. Dedikodulara rağmen hiç çöpçü ya da kazma işçisi olmadığını. Hiç eziyet görmediğini, tenzili rütbeye uğramadığını, ihtiyat subayı maaşını almaya ihtiyacı olmadığını. Jeolojik kazı işinden kazandığı paranın fazlasıyla memnun edici olduğunu ve bu iş sayesinde yeni ve çok çekici bir dünyayı keşfettiğini, imzalıyor. Kendi eleştirisini imzalıyor, rahat bırakmaları için başka ne yapabilir ki. imzalıyor, ve kısa süre sonra, işte affediliyor. Cezasını tamamlıyor. Prag’da spor bilgi merkezinin alt katında bir görev veriyorlar ona.</p>
<p class="calibre1">Olsun, diyor, yumuşak başlı Emil, arşivcilikten ötesine layık değilmişim demek.</p>
</body>
</html>
