<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">GRUBU’NUN ETKİSİ:</h2>
<p class="calibre1">İtici<div class="calibre5"><img src="main-2.png" alt="" class="calibre14"/></div></p><h3 class="calibre12">(Zenginliklere Doğru 9. Adım)</h3>
<p class="calibre1">Paranın elde edilmesinde güç vazgeçilmez bir öğedir.</p>
<p class="calibre1">Planlan harekete dönüştürecek yeterli güç yoksa planlar boş ve yararsızdır. Bu bölüm, kişinin gücü nasıl elde edip kullanacağını gösteren yöntemi anlatacaktır.</p>
<p class="calibre1">Güç, “organize ve zekice yöneltilen bilgi” olarak tanımlanabilir. Güç, burada kullanıldığı şekliyle, kişinin arzusunu parasal eşdeğerine dönüştürmesini sağlamaya yetecek örgütlü çabayı ifade etmektedir. Örgütlü çaba, belirli bir amaca yönelik olarak uyum içinde çalışan iki veya daha fazla kişinin çabasının bir araya gelmesinden meydana gelir.</p>
<p class="calibre1">GÜÇ, PARANIN BİRİKİMİ İÇİN GEREKLİDİR! GÜÇ, PARANIN BİRİKTİKTEN SONRA ELDE TUTULMASI İÇİN GEREKLİDİR!</p>
<p class="calibre1">Gücün nasıl kazanılacağını bir görelim. Eğer güç “organize bilgiyse” bu bilginin kaynaklarını inceleyelim önce:</p>
<p class="calibre1">1.    SONSUZ AKIL: Bu bilgi kaynağına başka bir bölümde tarif edilen</p>
<p class="calibre1">işlem yoluyla, yaratıcı hayal gücünün yardımıyla ulaşılabilir.</p>
<p class="calibre1">2.    BİLGİ BİRİKİMİ: İnsanoğlunun bilgi birikimi (şimdiye kadar dü</p>
<p class="calibre1">zenlenip kaydedilen kısmı) iyi donanımlı bir kütüphanede veya internette bulunabilir. Bu birikmiş bilginin en önemli bölümü, okullarda ve üniversitelerde öğretilir.</p>
<p class="calibre1">3.    DENEY VE ARAŞTIRMA: Bilim alanında ve hayatın her döneminde insanlar gündelik olarak yeni bilgileri toplamakta, sınıflandırmakta ve organize etmektedir. “Bilgi birikimi” yoluyla ulaşılamadığında insanın başvuracağı kaynak budur. Burada da yaratıcı hayal gücü sıklıkla kullanılır.</p>
<p class="calibre1">Bilgi yukarıdaki kaynakların herhangi birinden elde edilebilir. Bu bilgi düzenlenip örgütlenerek kesin planlara, bu planlar da eylem biçiminde ifade edilerek güce dönüştürülebilir.</p>
<p class="calibre1">Eğer kişi bilgiyi oluşturup kesin bir plan halinde ifade etme konusunda bir tek kendi çabasına güveniyorsa, en büyük üç bilgi kaynağının incelenmesi bu kişinin yaşayacağı zorluğu kolayca ortaya koyacaktır. Eğer bu planlar geniş kapsamlıysa ve büyük çaplı bir hareketi gerektiriyorsa, kişi başkalarına gerekli güç öğesini aşılamadan önce onları kendisiyle işbirliği yapmaya ikna etmelidir.</p><h5 class="calibre6">“Beyin Gücü Grubu” Sayesinde Güç Elde Etmek</h5>
<p class="calibre1">“Beyin Gücü” ortaklığı, “belirli bir amaca ulaşmada iki veya daha fazla kişi arasındaki bilgi ve çabanın uyumlu bir ruh hali içinde ortak bir amaç için bir araya gelmesi” olarak tanımlanabilir.</p>
<p class="calibre1">Hiç kimse “Beyin Gücü”nden yararlanmadan büyük bir güce sahip olamaz. Daha önceki bölümde paranın fiziksel eşdeğerine dönüştürülmesi amacıyla bir plan yaratılması için gerekli talimatlar verilmişti. Eğer bu talimatları zekice ve kararlı bir biçimde uygularsanız ve “Beyin Gücü”nüzün oluşumunda seçici davranırsanız, fark etmeseniz bile amacınıza yarı yarıya varmış olacaksınız.</p>
<p class="calibre1">Bu yüzden uygun bir şekilde seçilmiş “Beyin Gücü” grubu sayesinde sizin için açık hale gelecek olan gözle görülmeyen potansiyel gücü daha iyi anlayabilirsiniz. Burada “Beyin Gücü” prensibinin iki özelliğini açıklayacağız; bunların bir tanesi yapısı itibariyle ekonomik, diğeri ise ruhsaldır. Ekonomik özellik çok açıktır. Ekonomik avantajlar, kişiye mükemmel uyum içinde yardım etmeye istekli bir grup insanın tavsiye, danışmanlık ve kişisel işbirliğini elde eden herkes tarafından yaratılabilir. Bu tür işbirlikçi ittifak hemen hemen bütün büyük servetin temelinde yatmaktadır. Bu büyük gerçeği anlamanız sizin parasal durumunuzu kesinlikle belirleyecektir.</p>
<p class="calibre1">“Beyin Gücü” prensibinin ruhsal yanını anlamak çok daha zordur. Bu ifadeden anlamlı bir öneri çıkarabilirsiniz: “İki zihin, üçüncü bir zihne benzeyen, gözle görülmeyen bir güç yaratmadan bir araya gelmez.”</p>
<p class="calibre1">İnsan zihni, bir parçası ruhsal olan bir enerji türüdür. İki insanın zihni uyum içinde birlikte çalışırken her bir zihnin enerjisinin ruhsal birimleri bir çekim oluşturur, ki bu da “Beyin Gücü”nün “ruhsal” yanını oluşturur.</p>
<p class="calibre1">“Beyin Gücü” prensibi ya da daha çok onun ekonomik özelliğine ilk kez elli yıl önce Andrew Carnegie dikkatimi çekmişti. Bu prensibin keşfi hayattaki iş seçimimden sorumludur.</p>
<p class="calibre1">Carnegie’nin “Beyin Gücü” grubu, çelik üretip satmak amacıyla etrafını kuşattığı neredeyse elli kişilik bir ekipten oluşuyordu. Bütün servetini, “Beyin Gücü” grubu yoluyla elde ettiği güce bağlıyor kendisi.</p>
<p class="calibre1">Büyük servet kazanan herhangi bir insanın ve orta derecede servet kazanan birçoğunun hayat hikâyelerini inceleyin. Göreceksiniz ki, bilinçli ya da bilinçsiz olarak her biri “Beyin Gücü” prensibini uygulamıştır.</p>
<p class="calibre1">BÜYÜK BİR GÜÇ BAŞKA HİÇBİR PRENSİPLE ELDE EDİLEMEZ.</p>
<p class="calibre1">İnsan beyni elektrik piliyle karşılaştırılabilir. Bir grup pilin tek bir pilden daha fazla enerji ortaya çıkaracağı bilinen bir gerçektir. Ayrıca tek bir pilin içinde barındırdığı hücre sayısı ve kapasitesine göre enerji çıkaracağı da bilinmektedir.</p>
<p class="calibre1">Beyin de aynı şekilde çalışır. Bu durum bazı beyinlerin diğerlerinden daha etkin olması gerçeğini açıklar ve bu da anlamlı bir ifadeyi beraberinde getirir: Uyum içinde koordine olan (ya da bağlanan) bir grup beyin tek bir beyinden daha fazla düşünce enerjisi ortaya çıkaracaktır, tıpkı bir grup pilin tek bir pilden daha fazla enerji açığa çıkardığı gibi.</p>
<p class="calibre1">Bu benzetmeyle, “Beyin Gücü” prensibinin, kendilerini diğer insanların beyinleriyle kuşatanların sahip oldukları gücün sırrını içerdiği hemen anlaşılacaktır.</p>
<p class="calibre1">Beyin Gücü” prensibinin anlaşılmasına yönelik bir başka ifade de şudur: Bir grup beyin uyum içinde koordine olup birlikte çalıştığında bu birliktelikle yaratılan artmış enerji gruptaki herkes tarafından kullanıma hazır olacaktır.</p>
<p class="calibre1">Henry Ford’un iş hayatına yoksulluk, okuma yazma bilmeme ye cehalet gibi engellerle başladığı bilinen bir gerçektir. On yıl gibi kısa bir süre içinde Henry Ford’un bu üç engeli aştığı ve yirmi beş yıl içinde Amerika’nın en zengin adamlarından biri olduğu da aynı derecede bilinen bir başka gerçektir. Bu gerçeği, Henry Ford’un en hızlı adımlarının onun Thomas A. Edison’un arkadaşı olduğu döneme rastladığı gerçeğiyle bağdaştırın, o zaman bir insanın zihninin diğerinin başarısında ne kadar etkili olduğunu göreceksiniz. Bir adım daha öteye gidip Henry Ford’un en büyük başarılarının Harvey Firestone, John Burroughs ve Luther Burbank’Ie (her biri büyük beyin kapasitesine sahipti) tanıştıktan sonra meydana geldiği gerçeğini düşündüğünüzde, gücün zihinlerin dostça ittifakıyla oluşturulabileceğine dair daha fazla kanıt geçmiş olacak elinize.</p>
<p class="calibre1">İnsan, anlayış ve uyum ruhu içinde birlikte olduğu kişilerin yapısını, alışkanlıklarını ve düşünce gücünü alır. Edison, Firestone, Burroughs ve Burbank’le olan arkadaşlıklarıyla Ford kendi beyin gücüne bu dört adamın zekâ, deneyim, bilgi ve ruhsal gücünü de katmıştır. Üstelik “Beyin Gücü” prensibini bu kitapta anlatılan prensipler yoluyla kendine mal edip kullanmıştır.</p>
<p class="calibre1">Bu prensip size de açıktır!</p>
<p class="calibre1">Mahatma Gandi’den daha önce söz ettik.</p>
<p class="calibre1">Muhteşem gücünü elde ettiği yöntemi bir inceleyelim. Bu yöntem birkaç sözcükle açıklanabilir. İki yüz milyonun üzerinde insanı belirli bir amaç uğruna ruh ve beden olarak uyum halinde bir araya getirerek bu güce ulaştı.</p>
<p class="calibre1">Kısacası, Gandi bir mucize başardı, çünkü iki yüz milyonun üzerinde insanın zorla değil, uyum halinde işbirliğine ikna edilmesi bir mucizedir. Eğer bunun bir mucize olduğundan şüpheniz varsa, iki insanı bir süre boyunca işbirliğine ikna etmeye çalışın.</p>
<p class="calibre1">Bir işletmeyi yöneten herkes çalışanların uyum içinde çalışmalarını sağlamanın ne kadar zor olduğunu bilir.</p>
<p class="calibre1">Gücün elde edilebileceği belli başlı kaynakların başında, gördüğünüz gibi, Sonsuz Akıl gelmektedir. İki veya daha fazla insan, belirli bir hedef uğruna uyum halinde çalıştıklarında bu işbirliği sayesinde kendilerini Sonsuz Akıl’ın evrensel deposundan doğrudan güç alabilecek bir konuma yerleştirmiş olurlar. Bu bütün güç kaynaklarının en büyüğüdür. Dâhilerin ve büyük liderlerin (bu gerçeği bilsinler ya da bilmesinler) başvurdukları yer orasıdır.</p>
<p class="calibre1">Gücün elde edilmesi için gerekli bilginin alınabileceği diğer iki kaynak insanın beş duyusundan daha fazla güvenilir değildir. Duyulara her zaman güvenilemez.</p>
<p class="calibre1">Daha sonra gelen bölümlerde, Sonsuz Akıl’la en kolay bağlantı kurma yöntemleri yeterli bir şekilde tanımlanmıştır.</p>
<p class="calibre1">Bu bir din dersi değildir. Bu kitapta tanımlanan hiçbir temel prensip insanların dini alışkanlıklarına doğrudan ya da dolaylı olarak müdahale etmeye niyetli şeklinde yorumlanamaz. Bu kitap okuyucunun para arzusunu fiziksel eşdeğerine nasıl dönüştüreceğini göstermeyle sınırlandırılmıştır.</p>
<p class="calibre1">Okuyun, düşünün ve okurken meditasyon yapın. Kısa süre sonra bütün konu açığa çıkacak ve siz onu bir bütün olarak göreceksiniz. Şu anda tek tek bölümlerin ayrıntılarını görüyorsunuz.</p>
<p class="calibre1">Para utangaç ve kaçıcıdır. Seçtiği kızın peşinde koşan kararlı bir âşığın kullandığından çok da farklı olmayan bir yolla kur yapılıp elde edilmesi gerekir. Ve paraya “kur yaparken” kullanılan güç, bir kıza kur yaparken kullanılandan farklı değildir. Paranın ele geçirilmesinde başarılı olmak için bu güç inanç, arzu ve kararlılıkla birleştirilmeli; bir planla uygulanmalı ve o plan eyleme geçirilmelidir.</p>
<p class="calibre1">Para, “çok para” olarak bilinen miktarlarda geldiğinde onu kazanan kişiye suyun tepeden aşağı akışı gibi hızla gelir. Burada, bir nehrin akışına benzetilebilecek olan, görünmeyen büyük bir güç akışı söz konusudur.</p>
<p class="calibre1">Büyük zenginliklere ulaşmış olan her insan hayatın bu akışını fark eder. İnsanın düşünce sürecini oluşturur. Düşüncenin olumlu duyguları, akıntının insanı servete götüren tarafıdır. Olumsuz duygular insanı yoksulluğa götüren taraftır.</p>
<p class="calibre1">Bu kitabı servet kazanmak amacıyla okuyan kişiler için büyük önem taşıyan bir görüştür bu.</p>
<p class="calibre1">Eğer akıntının yoksulluğa götüren tarafındaysanız, kendinizi akıntının diğer tarafına taşımanıza yardım edecek bir kürek işlevi görebilir. Size yalnızca uygulama ve kullanım yoluyla hizmet edebilir. Sadece okumanın ve öyle ya da böyle bir yargıda bulunmanın sizin için bir faydası olmayacaktır.</p>
<p class="calibre1">Yoksulluk ve zenginlik sıklıkla yer değiştirir. Zenginlik, yoksulluğun yerini aldığında bu değişiklik genellikle iyi düşünülmüş ve dikkatle uygulanmış planlarla sağlanmıştır. Yoksulluk için plana gerek yoktur. Kimsenin ona yardım etmesine ihtiyacı yoktur, çünkü cesur ve acımasızdır. Zenginlik ise utangaç ve çekingendir. Bir şeyin onu “çekmesi” gerekmektedir.</p><h5 class="calibre6">AKILDA TUTULMASI GEREKEN NOKTALAR</h5>
<p class="calibre1">•    Kişisel ve iş başarısına Andrew Carnegie’nin en büyük katkısı “Beyin Gücü” istediğiniz gibi kullanmak üzere sizindir. Hayat boyu sürecek güce giden yol olarak düzenlenmiş ve yönlendirilmiş bilginin kullanımı için başlıca yol budur.</p>
<p class="calibre1">•    İnsan zihni bir enerji şeklidir. İki ya da daha fazla zihin uyum halinde çalıştığında büyük bir enerji “bankası” ve “Beyin Gücü”ne benzetilebilen, gözle görülmeyen üçüncü bir güç oluştururlar.</p>
<p class="calibre1">•    Zengin olmak için plan yapmak ve organize olmak gereklidir. Yoksul kalmak çok kolaydır; yoksulluk için plana gerek yoktur.</p>
<p class="calibre1">•    Üç belli başlı zihin gücü kaynağı size yardımcı olmaya hazırdır. Nasıl kullanacağını bilenler -şu anda sizin bildiğiniz gibi- tarafından her zaman kullanılabilirler.</p>
<p class="calibre1">•    Mutluluk yapmakla bulunur, sadece sahip olmakla değil.</p>
<p class="calibre1">BOLUM 11</p>
<p class="calibre1">cinselliğin gizemli</p>
<p class="calibre1">DÖNÜŞÜMÜ</p><h3 class="calibre12">(Zenginliklere Doğru 10. Adım)</h3>
<p class="calibre1">Bilgisizlik yüzünden bu zihinsel durum genellikle fiziksel olanla bağdaştırılır ve cinsellik konusunda bilgi alırken birçok insanın maruz kaldığı kalıplaşmış inançlar nedeniyle, özellikle fiziksel olan şeyler, önyargılara yol açar.</p>
<p class="calibre1">Cinsel heyecanın ardında üç yapıcı potansiyel vardır. Bunlar:</p>
<p class="calibre1">1.    İnsan soyunun devamı.</p>
<p class="calibre1">2.    Sağlığın korunması (tedavi edici olarak eşi yoktur).</p>
<p class="calibre1">3.    Sıradanlığın dehaya dönüştürülmesi.</p>
<p class="calibre1">“Dönüştürme” sözcüğünün anlamı basit bir dille, “bir elementi ya da enerji şeklini bir başkasına aktarmadır.” Cinsel enerjinin dönüşümü basittir ve kolay bir şekilde açıklanabilir. Zihnin fiziksel ifade bulan düşüncelerden başka yaratıcı düşüncelere çevrilmesi anlamını taşır.</p>
<p class="calibre1">Cinsel heyecan çok özel zihinsel bir durum yaratır.</p>
<p class="calibre1">Cinsel arzu insan arzuları içinde en güçlü olanıdır. Bu arzunun kontrolü altındayken kişi başka zamanlarda daha önce bilmediği şekilde hayal gücü, cesaret, irade gücü, kararlılık ve yaratıcılık yeteneğinde keskinlik geliştirir. Bu arzu o kadar güçlü ve tahrik edicidir ki, insanların bu uğurda hayatlarını ve saygınlıklarını açıkça tehlikeye atabilirler. Kontrol altına alınıp başka kanallara aktarıldığında kişiyi harekete geçiren bu güç hayal gücünde, cesarette keskinlik gibi özelliklerini sürdürür; özellikle edebiyat, sanat ya da diğer mesleklerde kuşkusuz zenginliğin elde edilmesinde de yaratıcı bir güç olarak kullanılabilir.</p>
<p class="calibre1">Cinsel enerjinin dönüştürülmesi irade gücünün çalıştırılmasını gerektirir, ama alman karşılık bu çabaya değer. Cinsel ifade doğuştan gelir ve doğaldır. Arzu bastırılamaz ve yok edilemez, zaten böyle yapılmamalıdır. Ne var ki, insanın bedenini, zihnini ve ruhunu zenginleştiren ifade şekliyle çıkış yolu sağlanmalıdır. Eğer dönüştürme yoluyla bu tür bir çıkış yolu verilmezse sadece fiziksel yollardan çıkış yolu arayacaktır.</p>
<p class="calibre1">Bir nehre baraj yapılabilir ve suyu bir süre için kontrol edilebilir, ama sonunda bir çıkış yolu bulacaktır. Aynı şey cinsel heyecan için de geçerli-dir. Bir süre için bastırılıp kontrol edilebilir, ama doğası gereği ifade edilmesi gerekir. Yaratıcı bir tür çabaya dönüştürülmezse daha değersiz bir çıkış yolu bulacaktır.</p>
<p class="calibre1">Cinsel heyecanı yaratıcı bir enerjiye dönüştürebilen insanlar gerçekten çok şanslıdır, çünkü bu keşifleri ile kendilerini dâhi statüsüne yükseltebilirler. Bilimsel çalışmalar bu konudaki gerçekleri açığa çıkarmıştır:</p>
<p class="calibre1">1.    En büyük başarıları gerçekleştiren insanlar cinsel yönleri oldukça</p>
<p class="calibre1">gelişmiş ve cinsel enerjilerini yapıcı bir sevgiye dönüştürmeyi öğrenmiş insanlardır.</p>
<p class="calibre1">2.    Büyük zenginlikler elde eden ve edebiyat, sanat, sanayi, mimaride büyük saygı kazanan erkekler hep bir kadının etkisiyle motive olmuşlardır.</p>
<p class="calibre1">Bu keşiflerin yapıldığı araştırmalar iki bin yıldır biyografi ve tarihin sayfalarına gömülmektedir. Büyük başarı kazanan kadın ve erkeklerin hayatlarıyla ilgili bir kanıt söz konusu olduğunda bu insanların oldukça gelişmiş seks doğalarının olduğu görülmüştür.</p>
<p class="calibre1">Cinsel heyecan ona karşı bir itirazın olamayacağı, “karşı konulmaz bir güçtür.” Bu heyecanla güdülenen erkekler eylem için süper bir güç edinirler. Bu gerçeği anladığınızda, cinsel enerjinin dönüştürülmesinin yaratıcı yeteneği içerdiğini daha iyi kavrayacaksınız.</p>
<p class="calibre1">Bir insanda ya da bir hayvanda cinsel hormon salgılayan bezleri yok ettiğinizde, en büyük hareket kaynağını ortadan kaldırmış olursunuz. Bunun kanıtı olarak hadım edildikten sonra herhangi bir hayvanı seyredin. Bir boğa cinsel açıdan değişime uğradıktan sonra bir inek kadar uysal hale gelir. Seks değişimi insan ya da hayvan olsun insanın içindeki mücadele-ciliği yok eder. Seks enerjisi içinde gizli bir yaratma yeteneği barındırır.</p><h5 class="calibre6">Zihinsel Gücü Tetikleyen 10 Uyaran</h5>
<p class="calibre1">İnsan zihni coşku, arzu, hayal gücü gibi uyaranlar sonucunda heyecanla yüksek bir titreşime geçer. Zihni uyaranlar şunlardır...</p>
<p class="calibre1">1.    Cinsellik ifade etme arzusu.</p>
<p class="calibre1">2.    Aşk.</p>
<p class="calibre1">3.    Ün, güç, parasal kazanç ya da para için ateşleyici arzu.</p>
<p class="calibre1">4.    Müzik.</p>
<p class="calibre1">5.    Aynı ya da karşı cins ile arkadaşlık.</p>
<p class="calibre1">6.    Ruhani ya da dünyevi başarılar için birleşen iki ya da daha fazla insanın uyumuna dayalı “Beyin Gücü” grubu.</p>
<p class="calibre1">7.    Karşılıklı acı çekme, zulme uğrayan insanların yaşadığı gibi.</p>
<p class="calibre1">8.    Kendi kendine telkin.</p>
<p class="calibre1">9.    Korku.</p>
<p class="calibre1">10.    Uyuşturucu ya da alkol.</p>
<p class="calibre1">Zihni en etkin bir şekilde güçlendirip fiziksel hareketi başlatan uyaranlar listesinin başında cinselliği ifade etme arzusu gelir. Bu uyaranların sekizi doğal ve yapıcıdır. İkisi yıkıcıdır. Bu liste zihinsel uyaranların karşılaştırmalı incelemesini yapabilmeniz amacıyla burada sunulmuştur. Bu incelemeden cinsel heyecanın bütün zihinsel uyaranlar içinde en yoğun ve en güçlüsü olduğu kolayca görülebilir.</p>
<p class="calibre1">Düşünen bir insan dâhinin tanımıyla ilgili olarak bazı sorular sormak isteyecektir. İlk soru, “Sıradan düşünce yoluyla ulaşılamayan bilgi kaynaklarıyla nasıl iletişim kurulabilir?” olacaktır.</p>
<p class="calibre1">Sonraki soru ise, “Sadece dâhilerin ulaşabileceği bilinen bilgi kaynakları var mıdır, eğer öyleyse, bu kaynaklar nelerdir ve kişi bunlara nasıl ulaşabilir?” olacaktır.</p>
<p class="calibre1">Bu konuda kanıtlar sunacağız. Siz bu kanıtlar yoluyla denemeler yaparak kendi kanıtınızı elde edebilirsiniz.</p><h5 class="calibre6">Dâhilik Altıncı Hissini Geliştirmekten Geçer</h5>
<p class="calibre1">Altıncı hissin gerçekliği oldukça iyi bir şekilde saptanmıştır. Altıncı his yaratıcı hayal gücüdür. Yaratıcı hayal gücü çoğu insanın hayatı boyunca hiç kullanmadığı bir beceridir ve eğer kullanırlarsa bile bu sadece rastlantı sonucu olur. Oldukça az sayıda insan yaratıcı hayal gücünü bilerek ve bir amaç için kullanır. Dâhiler bu beceriyi, işlevini anlayarak bilinçli olarak kullanırlar.</p>
<p class="calibre1">Yaratıcı hayal gücü becerisi insanın sınırlı aklıyla Sonsuz Akıl’ın sınırsızlığı arasındaki doğrudan bağdır. Din gerçekliği içinde atfedilen bütün açıklamaların ve icat edilen temel veya yeni prensiplerin keşfi yaratıcı hayal gücü becerisiyle gerçekleşir.</p>
<p class="calibre1">Fikirler ya da kavramlar popüler şekliyle “önseziler” şeklinde zihnimizde belirdiğinde, bunlar aşağıdaki kaynakların bir ya da daha fazlasından gelir:</p>
<p class="calibre1">1.    Sonsuz Akıl</p>
<p class="calibre1">2.    Beyne beş duyu yoluyla ulaşan düşünce dalgaları ve duyu izlenim</p>
<p class="calibre1">lerinin depolandığı bilinçaltı.</p>
<p class="calibre1">3.    Bilinçli düşünce yoluyla bir fikir ya da kavramı ifade eden başka insanların zihinleri.</p>
<p class="calibre1">4.    Başka insanların bilinçaltı depoları.</p>
<p class="calibre1">İlham ve Yaratıcı fikirlerin alınabileceği başka bir kaynak yoktur. Beynin çalışması on zihin uyaranından bir ya da daha fazlasıyla uyarıldığında kişiyi sıradan düşünce ufkunun üzerine çıkarma etkisine sahip olur ve kişinin uzak mesafeleri göremediği fırsatları ve daha alçak düzlemde var olmayan yeni düşünceleri hayal etmesine izin verir.</p>
<p class="calibre1">Herhangi bir zihin uyaranıyla düşünce düzeyi yükseldiğinde kişinin bulunduğu konum, yerdeyken görüşünü sınırlayan ufuk çizgisinin üzerini ve ötesini görebileceği bir yüksekliğe uçakla çıkan kişinin bulunduğu konumla aynıdır. Üstelik bu yüksek düşünce düzeyindeyken kişi, yiyecek, giyecek ve barınma gibi üç temel ihtiyacını gidermeye yönelik sorunlarla uğraşırken görüşünü sınırlayan ve engelleyen herhangi bir uyaranın etkisi altında kalmaz. Kişi uçakla yükselirken tepeler, vadiler ve görüşünü kapatan diğer engellerin kaldırıldığı gibi, günlük sıradan düşüncelerin ortadan kaldırıldığı bir düşünce dünyasındadır.</p>
<p class="calibre1">Yüceltilmiş düşünce düzlemindeyken zihnin yaratıcı becerisine serbest hareket etmesi için imkân verilir. Altıncı hissin işlevi için yol açılmıştır. Birey başka şartlar altında ulaşamayacağı fikirlere karşı alıcı hale gelir. “Altıncı his” bir dâhiyle sıradan biri arasındaki farkı belirleyen bir beceridir.</p>
<p class="calibre1">Yaratıcı beceri kullanıldıkça ve kişi ona daha fazla güvenip düşünce dalgası için daha fazla talepte bulundukça, bu beceri bireyin bilinçaltının dışında yer alan etkenlere karşı daha dikkatli ve alıcı hale gelir. Bu beceri yalnızca kullanılarak geliştirilebilir.</p>
<p class="calibre1">Kişinin “bilinci” tamamen altıncı his becerisiyle işlev gördükçe bu gerçek anlaşılır.</p>
<p class="calibre1">Büyük ressamlar, müzisyenler ve şairler büyüktürler, çünkü yaratıcı beceri yoluyla “içlerinden gelen küçük sese” kulak verme alışkanlığını edinmişlerdir. Hayal gücü çok “kuvvetli” olanların en iyi fikirlerinin “önsezilerle” geldiği iyi bilinen bir gerçektir.</p>
<p class="calibre1">Büyük bir hatip bu büyüklüğünü gözlerini kapatıp tamamen yaratıcı hayal gücü becerisine güvenerek elde etmiştir. Konuşmasının en can alıcı noktasında neden gözlerini kapattığı sorulduğunda, “Gözlerimi kapatıyorum, çünkü o zaman içimden gelen fikirlere göre konuşabiliyorum,” demiştir.</p>
<p class="calibre1">Amerika’nın en başarılı ve en iyi bilinen maliyecisinin bir karar vermeden önce iki ya da üç dakika için gözlerini kapama alışkanlığı vardı. Bunu neden yaptığı sorulduğunda, “Gözlerim kapalıyken daha ileri zekâ düzeyine ulaşabiliyorum,” diyordu.</p>
<p class="calibre1">Maryland, Chevy Chase’den Dr. Elmer Gates yaratıcı hayal gücünü kullanarak pek çoğu basit olan iki yüzden fazla patent aldı. Yöntemi Dr. Gates’in kesinlikle dahil olduğu bir dâhinin konumuna ulaşmayı isteyenler için hem ilginç hem de önemlidir. Dr. Gates dünyanın en büyük, ama reklamı az yapılan bilim adamlarından biriydi.</p>
<p class="calibre1">Laboratuvarmda, “kişisel iletişim odası” adını verdiği bir bölüm vardı. Ses geçirmez bir odaydı burası ve öyle bir şekilde ayarlanmıştı ki, gerektiğinde içeri hiç ışık girmiyordu. Üzerinde kâğıtların bulunduğu küçük bir masa vardı. Masanın üzerinde, duvardaki ışıkları kontrol eden elektrik düğmeleri bulunuyordu. Dr. Gates yaratıcı hayal gücüyle ulaşabildiği güçleri kullanmak istediğinde bu odaya girer, masaya oturur, lambaları kapatır ve üzerinde çalıştığı icatla ilgili bilinen faktörlere yoğunlaşırdı. İcadının bilinmeyen faktörleriyle ilgili fikirler zihnine dolmaya başlayana dek o pozisyonda kalırdı.</p>
<p class="calibre1">Bir keresinde fikirler o kadar çabuk gelmişti ki. Neredeyse üç saat boyunca yazmak zorunda kalmıştı. Düşünceleri akmayı ve o yazmayı bıraktığında, yazdıklarının bilim dünyasında bilinen verilerle arasında hiçbir benzerlik bulunmayan prensiplerin tam bir tanımını içerdiğini gördü. Üstelik bu notlarda üzerinde çalıştığı problemin çözümü de vardı.</p>
<p class="calibre1">Dr. Gates hayatını, şirketler ve bireyler adına “fikirler için oturarak” kazanıyordu. Amerika’daki en büyük şirketlerden bazıları ona “fikir için oturmak” üzere saat başına önemli miktarda para ödüyorlardı.</p>
<p class="calibre1">Akıl yürütme becerisi genellikle hatalıdır, çünkü büyük oranda kişinin birikmiş deneyimlerine dayanmaktadır. İnsanın deneyimleriyle elde ettiği her bilgi doğru değildir. Yaratıcı hayal gücüyle alman fikirler çok daha güvenilirdir, çünkü zihnin akıl yürütme becerisine açık olmayan daha güvenilir kaynaklardan gelmektedirler.</p>
<p class="calibre1">Bir dâhiyle garip fikirli sıradan bir mucit arasındaki en büyük fark, dâhinin yaratıcı hayal gücü becerisiyle çalışıyor olmasına karşılık mucidin bu beceri konusunda hiçbir şey bilmemesidir. Bilimsel mucit hem birleştirici hem de yaratıcı hayal gücü becerisini kullanır.</p>
<p class="calibre1">Örneğin, bilimsel mucit, icat etmeye birleştirici beceriyi, yani akıl yürütme becerisini kullanarak başlar, deneyimle birikmiş olan prensip ya da bilinen gerçekleri düzenler ve birleştirir. Eğer bu birikmiş bilginin icadını tamamlaması için yetersiz olduğunu görürse yaratıcı becerisiyle kendisine açık olan bilgi kaynaklarına başvurur. Bunu yapmanın yolu bireyden bireye değişir, ama bu işlemin özü şudur:</p>
<p class="calibre1">1. On zihin uyaranından birini ya da birkaçını veya kendi tercih edeceği uyaranları kullanarak ZİHNİ ORTALAMADAN DAHA HIZLI TİTREŞECEK şekilde uyarır.</p>
<p class="calibre1">2. İcadıyla ilgili bilinen gerçekler (bitmiş bölümler) üzerinde YOĞUNLAŞIR VE ZİHNİNDE İCADINA AİT BİLİNMEYEN FAKTÖRLERE AİT MÜKEMMEL BİR RESİM OLUŞTURUR. Bilinçaltı kontrolü ele geçirene dek bu resmi zihninde tutar, sonra zihnini bütün düşüncelerden arındırarak rahatlar ve cevapların zihnine dolmasını bekler.</p>
<p class="calibre1">Bazen sonuçlar hem kesin hem de çabuktur. Diğer zamanlarda sonuçlar, altıncı hissin gelişimine ya da yaratıcı yetiye bağlı olarak olumsuzdur.</p>
<p class="calibre1">Edison yaratıcı becerisine yönelip elektrik ampulünü mükemmel hale getirmeden önce, hayal gücünün birleştirici becerisinin yardımıyla fikirlerin on bin farklı birleşimini denemiştir. Fonografı üretirken yaşadığı deneyim de bunun benzeriydi.</p>
<p class="calibre1">Yaratıcı hayal gücü becerisinin var olduğuna dair bol miktarda güvenilir kanıt bulunmaktadır. Bu kanıtlar çok fazla eğitim almadan çalıştıkları alanlarda lider olan insanların doğru analizinin yapılmasıyla elde edilebilir. Lincoln yaratıcı hayal gücü becerisini keşfedip kullanarak büyüklüğe ulaşmış liderlere iyi bir örnektir. Bu yetiyi Anne Rutledge’le tanıştıktan sonra yaşadığı aşk uyaranının sonucu olarak keşfetmiş ve kullanmaya başlamıştı.</p>
<p class="calibre1">Tarihin sayfaları büyük liderlerin kayıtlarıyla doludur. Bunların başarılarında en büyük etken, yaratıcı becerilerini cinsel arzuyla uyaran kadınlardır. Napoleon Bonaparte bunlardan biridir. İlk karısı Josephine’den ilham alırken karşı konulamaz ve mağlup edilemezdi. Ama onu bir kenara bıraktıktan sonra gerilemeye başladı. Yenilgisi ve St. Helena’ya sürgünü birbirinden çok uzak değildi.</p>
<p class="calibre1">Amerika’da eşlerine duydukları tutku ve aşkın etkisiyle başarının doruklarına tırmandıktan sonra yeni biri için eski eşlerini bir kenara bırakan ve mahvolan erkeklerin hikâyelerinden söz edebiliriz. Napoleon doğru kaynaktan gelen cinsel etkinin yerine hiçbir şey konulmayacak kadar güçlü olduğunu keşfeden tek erkek değildi.</p>
<p class="calibre1">însan zihni uyaranlara tepki verir! Bu uyaranlar içinde en büyük ve güçlü olanı cinsel arzudur. Kontrol edilip dönüştürüldüğünde bu dürtü bir erkeği, daha alçak düzlemde önünü kesen endişe ve önemsiz öfkeyi kontrol etmesini mümkün kılan düşünce düzeyine çıkarabilir.</p>
<p class="calibre1">Hafızaları tazelemek amacıyla, belirli erkeklerin hayat hikâyelerinden elde edilebilen gerçeklerle ilgili olarak, burada büyük başarıya sahip birkaç kişinin adını vereceğiz. Bu kişilerin dehalarının güç kaynağını dönüştürülmüş cinsel enerjilerinden aldıklarına hiç şüphe yok:</p><div class="calibre5">
<p class="calibre1">THOMAS JEFFERSON ELBERT HUBBARD ELBERT H. GARY WOODROW WILSON JOHN. H. PATTERSON ANDREW JACKSON</p></div>
<p class="calibre1">GEORGE WASHINGTON NAPOLEON BONAPARTE WILLIAM SHAKESPEARE ABRAHAM LINCOLN RALPH WALDO EMERSON ROBERT BURNS</p>
<p class="calibre1">ENRICO CARUSO</p>
<p class="calibre1">Hayat hikâyeleri konusundaki bilginiz bu listeye sizin bazı eklentiler yapmanızı mümkün kılabilir. Eğer, bulabilirseniz bütün insanlık tarihinde iyi geliştirilmiş cinsellik doğasıyla güdülenmemiş olup herhangi bir alanda göze çarpan başarı kazanmış olan birini gösterin.</p>
<p class="calibre1">Şu anda yaşamayan insanların hayat hikâyelerine güvenmek istemiyorsanız, tanıdığınız büyük başarı kazanmış insanları inceleyin ve onlar arasında yüksek düzeyde cinsel dürtüye sahip olmayan birini bulup bulamayacağınıza bakın.</p>
<p class="calibre1">Cinsel enerji bütün dâhilerin yaratıcı enerjisidir. Bu itici cinsel güçten yoksun olan hiçbir büyük lider, dâhi ya da sanatçı bulamazsınız.</p>
<p class="calibre1">Hiç kuşkusuz, buradan bütün gelişmiş cinsel dürtüye sahip olanların dâhi olduğu şeklinde bir ifade çıkarılamaz. İnsan yalnızca hayal gücünün yaratıcı becerisinin yardımıyla mevcut güçleri çekebilecek şekilde zihnini uyardığı zaman dâhi statüsünü elde edebilir. Bu “güçlendirmeyi” sağlayabilecek uyaranlar arasında en önemlisi cinsel enerjidir. Sadece bu enerjiye sahip olmak bir dâhi yaratmak için yeterli değildir. Bu enerji, insanı dâhi statüsüne yükseltmeden önce, fiziksel ilişki arzusundan başka türde bir arzuya ve eyleme dönüştürülmelidir.</p>
<p class="calibre1">Büyük cinsel arzuları nedeniyle insanların büyük bir çoğunluğu, bu gücü yanlış anlayarak ve yanlış kullanarak dâhi olmaktan uzaklaşıp kendilerini daha aşağılara, hayvanların statüsüne indirirler.</p>
<p class="calibre1">Yirmi beş binin üzerinde insanı inceleyerek başarılı olmuş erkeklerin bunu kırkından önce ender olarak başardıklarını ve gerçek hızlarına ancak ellisini geçtikten sonra ulaştıklarını keşfettim. Bu gerçek o kadar şaşırtıcıydı ki, nedenini bulmak için daha dikkatli bir araştırmaya girmeme yol açtı.</p>
<p class="calibre1">Bu çalışma, başarılı insanların bunu kırkından önce yapamamalarının ana nedeninin, cinsel heyecanın fiziksel yanma aşırı düşkünlük göstererek enerjilerini ziyan etmeleri olduğunu ortaya çıkarmıştır. İnsanların çoğunluğu cinsel dürtünün salt fiziksel yanından çok daha önemli başka olasılıkları da olduğunu asla öğrenemezler. Bu keşfi yapanların çoğu ise, cinsel enerjinin en yüksek noktasında olduğu dönemde birçok yılı ziyan ederek kırk beş, elli yaşlarına ulaşırlar. Bunu genellikle kayda değer bir başarı izler.</p>
<p class="calibre1">Kırk yaşına ve bazen de onu geçene dek çoğu erkeğin hayatı, daha faydalı kanallara aktarılabilecek enerjinin boşa harcandığını göstermektedir. Daha hassas ve daha güçlü heyecanlara önem verilmez. Cinsel arzu bütün insan heyecanları içinde en güçlüsü ve en zorlayıcısıdır. Bu nedenle bu arzu kontrol edildiğinde ve fiziksel ifadesi dışında bir eyleme dönüştürüldüğünde kişiyi büyük başarılara götürebilir ve dahilik seviyesine yükseltebilir.</p>
<p class="calibre1">30.000’den fazla satış elemanını eğitip yönlendiren bir öğretmen faal olarak seks enerjilerini kullanan insanların en etkin satıcılar olduğunu keşfetmiştir. Bunun açıklaması, “kişisel mıknatıslık” olarak bilinen kişilik etkeninin cinsel enerjisinden farklı bir şey olmadığıdır. Yüksek düzeyde seksi kişiler yüksek çekim gücüne sahiptirler. Bu hayati güç anlaşılıp doğru yönlendirildiğinde insanlar arasındaki ilişkide büyük avantaj sağlayabilir. Bu enerji diğer insanlara şu aracılar yoluyla iletilebilir:</p>
<p class="calibre1">1.    El sıkmak: Elin dokunuşu çekiciliğin varlığını ya da yokluğunu anında gösterir.</p>
<p class="calibre1">2.    Ses tonu: Çekicilik ya da cinsel enerji, sesi renklendiren ya da mü</p>
<p class="calibre1">zikal ve çekici kılan bir etkendir.</p>
<p class="calibre1">3.    Beden duruşu: Seksi insanlar zarif ve hızlı bir şekilde hareket eder</p>
<p class="calibre1">ler.</p>
<p class="calibre1">4.    Düşüncelerin titreşimi: Seksi insanlar cinsel heyecanı duygularıyla</p>
<p class="calibre1">birleştirirler ya da böyle yapmayı isterler ve bu şekilde etrafında-kileri etkileyebilirler.</p>
<p class="calibre1">5.    Beden süsü: Seksi insanlar kişisel görünümleri konusunda çok dik</p>
<p class="calibre1">katlidirler. Genellikle kişiliklerine, fiziklerine, tenlerine vb. yakışan giysiler seçerler.</p>
<p class="calibre1">Bir satış elemanı işe alındığında becerikli bir satış müdürü ilk talep olarak satıcının kişisel çekiciliğine bakar. Cinsel enerjisi olmayan insanlar hiçbir zaman çekici ve coşkulu olmazlar. Oysa coşku, satılan mal ne olursa olsun satıcılıkta en önemli gerekliliktir.</p>
<p class="calibre1">Cinsel enerjiden yoksun vaiz, hatip, avukat ya da satıcı, başkalarını etkilemek söz konusu olduğunda başarısızlığa uğrayacaktır. Çoğu insanın yalnızca duygularına hitap eden şekilde etkilendiği gerçeğini de göz önüne alırsak, bir satıcının doğal yeteneğinin bir parçası olarak cinsel enerjisinin önemini anlayacaksınız. Usta satıcılar satışta bu statüye erişmişlerdir, çünkü bilinçli ya da bilinçsiz olarak cinsel enerjiyi satış şevkine dönüştürmüşlerdir! Bu ifadede cinsel enerjinin dönüştürülmesinin gerçek anlamıyla ilgili çok pratik bir öneri bulunabilir.</p>
<p class="calibre1">Aklını cinsellik konusundan nasıl uzak tutacağını ve cinsel enerjisini aynı coşku ve kararlılıkla satış çabasına nasıl yönelteceğini bilen bir satıcı, bunun farkında olsun ya da olmasın seksi dönüştürme sanatını kazanmıştır. Cinsel enerjilerini dönüştüren satıcıların büyük çoğunluğu ne yaptıklarının ya da nasıl yaptıklarının hiç farkında olmadan yaparlar bunu.</p>
<p class="calibre1">Cinsel enerjinin dönüştürülmesi, ortalama bir insanın bu amaçla kullanmak istemeyeceği kadar fazla irade gücü gerektirir. Dönüşüm için gerekli irade gücünü toplamayı zor bulanlar bu yeteneği yavaş yavaş kazanabilirler. Zorlu irade gücü gerektirse de bu uygulamanın ödülü gösterilen çabanın değerinden çok daha büyüktür.</p>
<p class="calibre1">Cinsellik konusu insanların büyük çoğunluğunun bağışlanmaz bir biçimde cahil göründüğü bir konudur. Cinsel dürtü, cahil ve kötü fikirli insanlar tarafından büyük ölçüde yanlış anlaşılmış, iftiraya uğramış ve alaya alınmıştır.</p>
<p class="calibre1">Milyonlarca insan, bu aydınlanma çağında bile, yüksek düzeyde cinsel dürtüye sahip olmanın bir lanet olduğu yanlış inancıyla aşağılık kompleksi geliştirmektedir. Cinsel enerjinin erdemiyle ilgili bu ifadeler ahlaksızlığın mazur gösterilmesi şeklinde yorumlanmamalıdır. Cinsel heyecan zekice ve dikkatle kullanıldığı takdirde bir erdemdir. Bedeni ve zihni zenginleştirmek yerine bozacak ölçüde yanlış kullanılabilir ve kullanılmaktadır da.</p>
<p class="calibre1">İnceleme ayrıcalığına sahip olduğum bütün büyük liderlerin başarılarının geniş ölçüde bir kadından aldıkları ilhama dayandığını keşfetmem benim için çok büyük önem taşıyordu. Birçok örnekte, “söz konusu kadın”, halkın kendisi hakkında çok az şey duyduğu ya da hiçbir şey duymadığı, alçakgönüllü ve özverili bir eştir. Birkaç olayda, alman ilham “öteki kadına” doğru uzanmaktadır.</p>
<p class="calibre1">Her zeki insan alkollü içkiler ve uyuşturucu yoluyla aşırı uyarılmanın yıkıcı olduğunu bilir. Ancak seksin aşırı kullanımının, uyuşturucu ya da alkol gibi yaratıcı çabayı yıkıcı ve zararlı bir alışkanlıkhaline gelebileceğini çok az insan bilir.</p>
<p class="calibre1">Seks düşkünü bir erkek uyuşturucu düşkünü bir erkekten çok farklı değildir! Her ikisi de mantık ve irade gücü becerileri üzerinde kontrolü kaybetmişlerdir. Birçok hastalık hastası vakası, seksin gerçek işlevi hak-kındaki cehaletle gelişen alışkanlıklardan doğmaktadır.</p>
<p class="calibre1">Cinsel enerjinin dönüştürülmesi konusundaki bilgisizliğin bir yandan cahil kişiye büyük cezalar yüklerken, öte yandan aynı derecede büyük faydalara engel olduğu kolayca görülebilir.</p>
<p class="calibre1">Cinsellik konusundaki geniş kapsamlı cehalet, seks konusunun etrafının esrar ve karanlık sessizlikle kuşatılmış olması gerçeğine dayanır. Esrar ve sessizliğin komplosu, genç insanların zihninde yasak psikolojisiyle aynı etkiyi yapmaktadır. Sonuç, merakı ve bu yasak konu üzerinde daha fazla bilgi elde etme arzusunu arttırmıştır; bilginin kolayca elde edilebilir olmaması tüm kanun yapıcılarının ve gençleri bu konuda en iyi eğitebilecek şekilde öğrenim görmüş çoğu doktorun ayıbıdır.</p>
<p class="calibre1">Çok az insan kırk yaşından önce herhangi bir alanda hayli yaratıcı çaba içine girer. Ortalama bir insan bu büyük yaratma kapasitesine kırkla altmış yaşları arasında ulaşır. Bu ifadeler, dikkatle gözlenmiş olan binlerce kadın ve erkeğin incelenmesine dayanmaktadır. Kırk yaşından önce bir yere varamamış ve kırk yaşla “yaşlılığa” yaklaştığından korkan insanlar için cesaret verici olmalıdır bu bulgular. Kırkla elli yaşları arasındaki yıllar en verimli dönemdir. Erkekler bu yaşlara korkuyla ve titreyerek değil, ümit ve beklentiyle girmelidir.</p>
<p class="calibre1">Eğer çoğu erkeğin kırk yaşından önce en iyi işlerini gerçekleştirmedikleri şeklindeki ifade için kanıt isterseniz, dünyanın tanıdığı en başarılı insanların kayıtlarını inceleyin. Henry Ford kırk yaşını geçene dek başarıyı yakalayamadı. Andrew Carnegie çabalarının sonucunu aldığında kırk yaşını çoktan geçmişti. James J. Hill kırk yaşında hâlâ telgraf memuru olarak çalışıyordu. Muhteşem başarıları bu yaştan sonra geldi. Amerikan</p>
<p class="calibre1">sanayicileri ve yatırımcılarının hayat hikâyeleri kırkla altmış yaş arasındaki dönemin bir erkeğin en üretken çağı olduğuna dair kanıtlarla doludur.</p>
<p class="calibre1">Otuzla kırk yaş arasında erkekler cinsel enerjiyi dönüştürme sanatını öğrenirler (hepsi değil). Bu keşif genelde rastlantı sonucu olur ya da bunu bilincine varmadan yaparlar. Başarı gücünün otuz beşle kırk yaşı arasında arttığını gözleyebilir, ama çoğu örnekte, bu değişikliğin nedeninden habersizdir. Doğa otuzla kırk yaş arasındaki bireylerde aşk ve seks heyecanlarını uyumlu hale getirmeye başlar, böylece kişi bu büyük güçleri harekete geçirici bir uyaran olarak birlikte kullanır.</p><h5 class="calibre6">Kendinizi Yalnızca Siz Dâhiliğe Ulaştırabilirsiniz.</h5>
<p class="calibre1">Seks tek başına harekete geçiren kuvvetli bir dürtüdür, ancak gücü kasırgaya benzer, sıklıkla kontrol edilemez olur. Ama cinsel heyecana aşk duygusu karışmaya başladığında amaca yönelik davranışların sakinleşmesi, dengenin sağlanması ve yargıların yerinde olması sonucunu verir. Kırk yaşma ulaşan hangi insan bu ifadeleri analiz edemeyecek ve kendi deneyimleriyle doğrulamayacak kadar talihsizdir?</p>
<p class="calibre1">Bir kadını memnun etme arzusuyla harekete geçip yalnızca cinsel heyecana dayanan bir erkek büyük bir başarı elde etme kapasitesine sahip olabilir ki, genellikle öyledir, ama hareketleri altüst olmuş, bozulmuş ve tamamen yıkıcı hal almıştır. Sadece cinsel güdüye dayanarak bir kadını memnun etme arzusuyla harekete geçen bir erkek hırsızlık yapabilir, aldatabilir, hatta cinayet işleyebilir. Ne var ki, aşk duygusu cinsel heyecanla birleştiğinde aynı erkek hareketlerini daha fazla mantık, denge ve makul düşünceyle yönlendirecektir.</p>
<p class="calibre1">Aşk, romantizm ve seks insanı büyük başarılara götürebilecek heyecanlardır. Aşk emniyet subapı görevi yapan bir heyecandır, dengeyi ve</p>
<p class="calibre1">yapıcı çabayı garanti eder. Bu üç heyecan bir araya geldiğinde insanı dâhi düzeyine çıkarabilir.</p>
<p class="calibre1">Heyecanlar zihinsel durumlardır. Doğa insanı, maddenin kimyası prensibine benzer şekilde işleyen “zihin kimyası”yla donatmıştır. Maddenin kimyası yardımıyla bir kimyagerin, tek başına hiçbirinin zararlı olmayan belirli elementleri birbirine karıştırarak ölümcül bir zehir yaratabileceği bilinen bir gerçektir. Heyecanlar da aynı şekilde ölümcül bir zehir hazırlamak üzere birleşebilir. Seks ve kıskançlık heyecanı birbirine karıştığında kişiyi çılgın bir canavara çevirebilir.</p>
<p class="calibre1">İnsan zihnindeki bu yıkıcı duygulardan birinin ya da daha fazlasının varlığı, zihindeki kimya yoluyla kişinin adalet duygusunu yok eden bir zehir oluşturabilir.</p>
<p class="calibre1">Dâhiliğe giden yol, seks, aşk ve romantizmin gelişimi, kontrolü ve kullanımından ibarettir. Bu süreç kısaca aşağıdaki şekilde ifade edilebilir:</p>
<p class="calibre1">Bu duyguların varlığını zihinde egemen düşünceler şeklinde teşvik edin ve bütün yıkıcı duyguları yok etmeye çalışın. Zihin bir alışkanlık varlığıdır. Kendisini besleyen egemen düşüncelerle gelişir. İrade gücüyle kişi herhangi bir duyguyu yok edip yerine istediği bir duyguyu koyabilir. Zihni irade gücüyle kontrol etmek zor değildir. Kontrol kararlılık ve alışkanlıkla gelir. Kontrol sırrı, dönüştürme işleminin altında yatan etkendir. İnsanın zihninde herhangi bir olumsuz duygu belirdiğinde düşünceleri değiştirmek gibi basit bir işlemle olumlu ve yapıcı duyguya dönüştürülebilir.</p>
<p class="calibre1">“Dâhiliğe giden gönüllü kişisel çabadan başka hiçbir yol yoktur! İnsan yalnızca cinsel enerjinin itici gücü yardımıyla büyük parasal ya da iş başarıları elde edebilir, ancak tarih insanın bu serveti elde etme ve bunun tadını çıkarma zevkinden yoksun bırakan karakter özelliklerine sahip olduğuna dair kanıtlarla doludur. Bu değerli bir analiz ve düşüncedir, çünkü erkekler kadar kadınlara da yardımcı olan bir gerçeği ifade etmektedir.</p>
<p class="calibre1">Bu konudaki bilgisizlik, zenginliğe ulaşmış bile olsalar binlerce insanın mutsuzluğuna neden olmaktadır.</p>
<p class="calibre1">Aşk anıları hiçbir zaman silinmez. Uyaran kaynağı yok olduktan uzun bir süre sonra bile oldukları yerde bekler, rehberlik eder ve kişiyi etkilerler. Bu yeni bir bilgi değildir. Gerçek aşkı tadan herkes insanın kalbinde kalıcı izler bıraktığını bilir. Aşkın etkisi uzun sürelidir, çünkü aşk yapı olarak manevi bir olgudur. Aşk yoluyla büyük başarılara ulaşmak için uyarılamayan kişi için umut yoktur, hayattaymış gibi görünse de aslında ölüdür.</p>
<p class="calibre1">Geçen yıllarınıza geri dönün ve zihninizi aşkın güzel anılarıyla yıkayın. Geçmişin endişe ve kızgınlıklarının etkisini yumuşatacaktır. Sizin hayatın nahoş gerçeklerinden kaçmanız için bir fırsat olacaktır ve belki de -kim bilir- hayatınızın bütün maddi ya da manevi durumunu değiştirecek olan bu fantezi, fikirler veya planlar dünyasına geçici olarak geri dönüşünüz sırasında zihniniz size teslim olacaktır.</p>
<p class="calibre1">Âşık olduğunuz ve onu kaybettiğiniz için talihsiz olduğunuza inanıyorsanız bu düşünceyi yok edin. Gerçekten seven biri asla tamamen kay-bedemez. Aşk garip ve huysuz bir şeydir. İstediği zaman gelir ve hiç uyarmadan çeker gider. Orada kaldığı sürece onu kabul edip tadını çıkarın, ama gittiği zaman da ardından endişelenerek zaman kaybetmeyin. Endişe onu asla geri getirmeyecektir.</p>
<p class="calibre1">Aşkın yalnızca bir kez gelebileceği düşüncesini de silin kafanızdan. Aşk çok kez gelip gidebilir, ama insanı aynı şekilde etkileyen iki aşk yaşantısı yoktur. Kalpte diğerlerinden daha derin bir iz bırakabilen bir aşk yaşantısı olabilir, ancak bütün aşk yaşantıları faydalıdır, yalnızca aşk gittiğinde öfkeli ve alaycı olan kişilere bir faydası olmaz.</p>
<p class="calibre1">Aşkla ilgili hiçbir düş kırıklığı olmamalıdır ve eğer insan aşkla cinsel heyecan arasındaki farkı anlarsa böyle bir düş kırıklığı olmayacaktır. En büyük fark aşkın manevi, cinselliğinse biyolojik bir olay olmasıdır. İnsan kalbine manevi bir güçle dokunan bir yaşantının zararlı olması mümkün değildir, oysa kıskançlık veya cehalet söz konusu olduğunda durum farklıdır.</p>
<p class="calibre1">Aşk hiç kuşkusuz hayatın en büyük deneyimidir. Kişiyi Sonsuz Akıl’la birleşmeye götürür. Romantizm ve cinsel heyecan birleştiğinde insanı yaratıcı çabanın merdiveninde en üst basamaklara çıkarabilir. Aşk, seks ve romantizm heyecanı dehanın oluşumunda başarının sonsuz üçgeninin kenarlarını oluşturur.</p>
<p class="calibre1">Aşk birçok açısı, gölgesi ve rengi olan bir duygudur. Ama aşkın türleri içinde en yoğun ve ateşleyici olanı, aşk ve cinsel heyecan karıştığında yaşanan deneyimdir. Cinsellikle uygun bir şekilde dengelenip oranlanan aşkın sonsuz çekimiyle kutsanmayan evlilikler mutlu evlilikler olamaz ve nadiren dayanıklı olurlar. Aşk tek başına evliliğe mutluluk getirmez, seks de öyle. Bu iki güzel heyecan karıştığında evlilik yeryüzünde şimdiye kadar hiç bilinmeyen türde bir zihin yapısı meydana getirebilir.</p>
<p class="calibre1">Romantizm heyecanı aşk ve seks heyecanlarına karıştığında insanın sınırlı zekâsıyla Sonsuz Akıl’ın sınırsız zekâsı arasındaki engeller ortadan kalkar. İşte o zaman bir dâhi doğmuş demektir!</p>
<p class="calibre1">Burada, gerekli şekilde anlaşıldığında, pek çok evlilikte bulunan kargaşaya uyum getiren bir yorum sunulmaktadır. Sıklıkla dırdır etme şeklinde ifade edilen uyumsuzluklar bizi genellikle cinsellik konusundaki bilgi eksikliğine götürür. Aşk, romantizm ve cinsellik duygusuyla işlevinin gerektiği gibi anlaşılmasının mümkün olduğu yerde evli insanlar arasında uyumsuzluk yoktur.</p>
<p class="calibre1">Eşleri aşk, seks ve romantizm duyguları arasındaki ilişkiyi anlayan eşler çok şanslıdır. Bu kutsal üçlüyle hareket edildiğinde hiçbir iş zor değildir.</p>
<p class="calibre1">Eğer bir kadın, kocasının ona ilgisini yitirmesine ve başka kadınlarla ilgilenmesine izin verirse, bu genellikle seks, aşk ve romantizm konularına yönelik cehaleti veya kayıtsızlığından kaynaklanmaktadır. Bu ifade, şüphesiz erkek ve karısı arasında bir zamanlar gerçek sevginin bulunduğunu varsaymaktadır. Aynı şey, karısının ona ilgisinin ölmesine izin veren bir erkek için de geçerlidir.</p>
<p class="calibre1">Evli insanlar genellikle bir yığın önemsiz konu üzerinde tartışırlar. Eğer bunlar doğru bir şekilde çözümlenirse, gerçek sıkıntı nedeninin bu konular üzerindeki kayıtsızlık ya da bilgisizlik olduğu görülür.</p>
<p class="calibre1">Erkeklerin en büyük ateşleyici gücü bir kadım memnun etme arzusudur! Tarih öncesi çağlarda başarılı olan avcı bunu bir kadının gözünde büyük görünme arzusuyla başarmıştır. Bu açıdan erkeğin yapısı değişmemiştir. Bugünün “avcısı” eve hayvan derisi getirmez, ama iyi elbiseler, arabalar ve zenginlik temin ederek karısı için duyduğu arzuyu gösterir. Erkek kadını memnun etmek için uygarlıktan önce duyduğu aynı arzuya sahiptir hâlâ. Değişen tek şey memnun etme yollarıdır. Büyük servetler elde eden, güç ve şöhret kazanan erkekler bunu büyük ölçüde kadınları memnun etme arzularını tatmin etmek için yaparlar. Kadınları hayatlarından çıkarırsanız çoğu erkeğin hayatındaki büyük zenginliğin bir anlamı kalmaz.</p>
<p class="calibre1">Erkeğin yapısını anlayan ve bunu dikkatle besleyen bir kadının diğer kadınların rekabetinden korkmasına gerek yoktur. Erkekler başka erkeklerle mücadele ederken yıkılmaz irade güçleriyle birer dev olabilirler, ama seçtikleri kadın tarafından kolayca idare edilebilirler.</p>
<p class="calibre1">Çoğu erkek tercih ettikleri kadın tarafından kolayca idare edildiklerini kabul etmeyecektir, çünkü türlerin en güçlüsü olarak tanınmak erkeğin yapısında vardır. Zeki bir kadın bu erkeksi özelliği tanır ve akıllı bir şekilde bundan her iki tarafta faydalanır.</p>
<p class="calibre1">Çoğu erkek seçtikleri kadınlar -eşleri, sevgilileri, anneleri ya da kız kardeşleri- tarafından idare edildiklerini bilirler, ama bu etkiye karşı çıkmaktan sakınırlar, çünkü doğru kadının değiştirici etkisi olmaksızın hiçbir erkeğin mutlu ya da tam olmayacağını bilecek kadar zekidirler. Bu önemli gerçeği bilmeyen bir erkek, erkeklerin başarıya ulaşması için bir araya gelmiş diğer pek çok etkenden daha fazla işe yarayan bir güçten kendini yoksun bırakmış olur.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Cinsel enerji hakkındaki iki şaşırtıcı gerçek bu geniş kişisel güç kaynağına yönelik yeni bir içgörü kazandırmaktadır. Cinsel enerji tıpkı Thomas Edison veya Andrevv Jackson’da-ki kadar etkili olabilen bir deha kaynağıdır.</p>
<p class="calibre1">•    Cinsel enerji hevesinizi, yaratıcı hayal gücünüzü, yoğun arzunuzu, kararlılığınızı, sizi zengin ve mutlu kılan diğer özellikleri destekler.</p>
<p class="calibre1">•    Size paha biçilemez “önseziler” sunması için yükselmiş bir düşünce düzlemine çıkmak üzere kendi kendinize yardımcı olabilirsiniz.</p>
<p class="calibre1">•    Üstün yetenekli mucitlerin büyük sırrı artık basit ama şaşırtıcı iki aşamada sizin için işleyecek. Siz de “mantığın” bile cinsel enerji kadar yardımcı olmayacağını anlayacaksınız; cinselliğin doğal ifadesi hiçbir zaman inkâr edilemez, ama aynı zamanda birçok insanın çok geç keşfettiği bir şekilde de kullanılabilir.</p>
<p class="calibre1">•    Her bir hayati gücün ardında sonsuz zenginliğin kaynakları yatmaktadır.</p>
<p class="calibre1">BOLUM 12</p>
<p class="calibre1">BİLİNÇALTI:</p>
<p class="calibre1">Sonsuz Akıl’la Bağlantı Noktası</p>
</body>
</html>
