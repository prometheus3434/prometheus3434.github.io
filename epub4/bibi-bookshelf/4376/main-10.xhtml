<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h3 class="calibre12">(Zenginliklere Doğru 11. Adım)</h3>
<p class="calibre1">Bilinçaltı, beş duyu yoluyla bilince ulaşan her türlü düşünce dalgasının sınıflanıp kaydedildiği ve düşüncelerin bir dosya dolabında depolanan bilgiler gibi geri çağrılabildiği bir alandır.</p>
<p class="calibre1">Bilinçaltı duyguları ve düşünceleri yapılarına bakmaksızın alıp dosyalar. Fiziksel eşdeğerine dönüştürmeyi arzu ettiğiniz her türlü plan, düşünce ya da amacı bilinçaltınıza yerleştirebilirsiniz. Bilinçaltı inanç gibi heyecansal duygularla birleşen egemen arzular üzerinde çalışmaya öncelik tanır.</p>
<p class="calibre1">Bunu Arzu’yla ilgili bölümde verilen talimatlarla bağlantılı olarak düşünün, o zaman ifade edilen düşüncenin önemini anlayacaksınız.</p>
<p class="calibre1">BİLİNÇALTI GECE GÜNDÜZ DURMAKSIZIN ÇALIŞIR. Bilinçaltı kişinin arzusunu fiziksel eşdeğerine çevirecek gücü insan tarafından bilinmeyen bir yöntemle Sonsuz Akıl’dan alır. Bu sonuca ulaşmak için de her zaman en pratik aracıyı kullanır.</p>
<p class="calibre1">Bilinçaltınızı tamamen kontrol edemezsiniz, ama somut şekle dönüştürmek istediğiniz her türlü planı, arzuyu veya amacı ona gönderebilirsiniz. Kendi Kendine Telkin bölümünde bilinçaltının kullanılmasıyla ilgili talimatları tekrar okuyun.</p>
<p class="calibre1">Bilinçaltı insanın sınırlı zekâsıyla Sonsuz Akıl arasındaki bağ olduğuna dair inancı destekleyecek pek çok kanıt bulunmaktadır. Bilinçaltı Sonsuz Akıl’ın gücünü kullanan bir aracıdır. Tek başına zihinsel dürtülerin ruhsal eşdeğerlerine dönüştürüldükleri gizli süreci de içerir. Duayı, duaya cevap verebilen kaynağa ileten bir aracıdır.</p>
<p class="calibre1">Bilinçaltıyla bağlantılı yaratıcı gücün imkânları çok etkileyicidir ve ölçülmeleri mümkün değildir. Bu hayranlık uyandıran güç insana ilham verir.</p>
<p class="calibre1">Bilinçaltının varlığın ve gücünün bu kadar az insanın tarafından bilinmesi gerçekten üzücüdür.</p>
<p class="calibre1">Bilinçaltının varlığını bir gerçek olarak kabul ettikten ve arzularınızı fiziksel ya da parasal eşdeğerlerine dönüştürmede bir aracı olarak imkânlarını anladıktan sonra Arzu bölümünde verilen talimatları tamamen anlayacaksınız. Ayrıca neden size durmadan arzunuzu açık hale getirmeniz ve yazmanız tavsiyesinde bulunulduğunu da anlayacaksınız. Talimatları yerine getirmedeki kararlılığın gerekliliği de daha açık hale gelecek.</p>
<p class="calibre1">On üç prensip bilinçaltına ulaşıp onu etkileme yeteneğini kazandığınız uyaranlardır. Bunu ilk denemede başaramazsanız cesaretiniz kırılmasın. Bilinçaltının yalnızca İnanç bölümünde verilen talimatlar doğrultusunda, alışkanlık yoluyla yönlendirilebileceğini unutmayın. İnanç konusunda us-talaşacak zamanınız olmadı henüz. Sabırlı olun. Kararlı olun.</p>
<p class="calibre1">İnanç ve Kendi Kendine Telkin bölümlerinde birçok ifade bilinçaltı-nızın yararına tekrar edilecektir. Siz onu etkileseniz de etkilemeseniz de bi-linçaltınızın kendi iradesiyle çalıştığını unutmayın. Bu ifade doğal olarak, siz bu dürtüler üzerinde kontrol sahibi olup bilinçaltına daha arzu edilir besinler vermezseniz, korku ve yoksulluk gibi bütün olumsuz düşüncelerinizin bilinçaltınız için birer uyaran olacağı anlamına gelmektedir.</p>
<p class="calibre1">Bilinçaltı boş kalmayacaktır! Eğer ona planlar göndermezseniz, ihmalinizin sonucu olarak bilinçaltına ulaşan düşüncelerle beslenecektir. Olumlu ve olumsuz düşünce dalgalarının Cinselliğin Gizemli Dönüşümü bölümünde sözünü ettiğimiz dört kaynaktan sürekli olarak bilinçaltına ulaştığını zaten açıklamıştık.</p>
<p class="calibre1">Şu an için, bilinçaltınıza sizin haberiniz olmadan ulaşan her türde düşünce dalgaları ortasında günlük olarak yaşadığınızı hatırlamanız ye-terlidir. Bu dürtülerin bazıları olumsuz, bazıları olumludur. Şimdi olumsuz dürtüleri dışarıda bırakıp bilinçaltmızı olumlu dürtülerle etkilemeniz gerekiyor.</p>
<p class="calibre1">Bunu başardığınızda bilinçaltınıza ulaşan kapının kilidini açan anahtara sahip olacaksınız. Üstelik bu kapıyı öylesine kontrol edebileceksiniz ki, arzu edilmeyen hiçbir düşünce bilinçaltmızı etkileyemeyecek.</p>
<p class="calibre1">İnsanın yarattığı her şey düşünce dalgası şeklinde başlar. İnsan önce düşüncesinde meydana getirmediği hiçbir şeyi yaratamaz. Hayal gücünün yardımıyla düşünce dalgaları planlara dökülebilir. Hayal gücü kontrol altındayken kişiyi seçtiği işte başarıya götüren plan ya da amaçların yaratılmasında kullanılabilir.</p>
<p class="calibre1">Fiziksel eşdeğerine dönüşmesi istenen ve bilinçli olarak bilinçaltına gönderilen bütün düşüncelerin hayal edilmesi ve inançla karışması gerekmektedir. İnancın bilinçaltına sunulan amaç ya da planla “karışması” belki yalnızca hayal gücüyle yapılabilir.</p>
<p class="calibre1">Bu ifadelerden kolayca anlayabilirsiniz ki, bilinçaltının bilinçli kullanımı bütün prensiplerin aynı anda uygulanmasını gerektirir.</p>
<p class="calibre1">Bilinçaltı “duygu” ya da heyecanla karışan düşünce dalgalarının etkilerine, zihnin yalnızca mantık bölümünden kaynaklanan düşüncelere göre olduğundan daha hassastır. Aslında bilinçaltı üzerinde yalnızca duygusallaştırılmış düşüncelerin harekete geçirici etki yaptığına ilişkin kuramı destekleyecek bir yığın kanıt bulunmaktadır. Heyecan ya da duyguların insanların çoğunu yönettiği iyi bilinen bir gerçektir. Eğer bilinçaltının duygularla karışmış düşüncelere daha çabuk tepki verdiği ve onlardan kolayca etkilendiği doğruysa, daha önemli heyecanların tanınması gereklidir. Başlıca yedi olumlu ve yedi olumsuz heyecan vardır. Olumsuz olanlar düşünce dürtülerine katılıp bilinçaltına girerler. Olumlu olanlarınsa kendi kendine telkin yoluyla kişinin bilinçaltına göndermeyi istediği düşünce dürtülerine katılmaları gerekmektedir. (Talimatlar Kendi Kendine Telkin bölümünde verilmiştir.)</p>
<p class="calibre1">Parasal eşdeğerine dönüşmesini istediğiniz arzunuzu sunmak için bilinçaltınızın “iç dinleyicisini” etkilemeye ve kontrol etmeye hazırlanıyorsunuz. Bu nedenle bu “iç dinleyiciye” yaklaşım yöntemini anlamak çok önemlidir. Bilinçaltının dilini konuşmalısınız, yoksa çağrınıza önem vermeyecektir. Bilinçaltı en iyi heyecan ya da duygu dilinden anlar. Burada belli başlı yedi olumlu ve olumsuz heyecanı tarif edeceğiz, böylece, bilinçaltınıza talimat verirken olumluları vurgular, olumsuzlardan kaçınırsınız.</p><h5 class="calibre6">Yedi Temel Olumlu Duygu</h5>
<p class="calibre1">Arzu</p>
<p class="calibre1">İnanç</p>
<p class="calibre1">Aşk</p>
<p class="calibre1">Seks</p>
<p class="calibre1">Coşku</p>
<p class="calibre1">Romantizm</p>
<p class="calibre1">Umut</p>
<p class="calibre1">Başka olumlu heyecanlar da vardır, fakat bunlar en güçlüleri ve yaratıcı çabada en fazla kullanılanlardır. Bu yedi heyecana hâkim olun (yalnızca kullanılarak hâkim olunabilirler), o zaman ihtiyaç duyduğunuz diğer olumlu heyecanlar emrinizde olacaklardır. Bu bağlamda, zihninizi olumlu heyecanlarla doldurarak “para bilinci” geliştirmenize yardımcı olmayı hedefleyen bir kitabı okumakta olduğunuzu unutmayın.</p><h5 class="calibre6">Kaçınılması Gereken Yedi Temel Olumsuz Duygu</h5>
<p class="calibre1">Korku</p>
<p class="calibre1">Kıskançlık</p>
<p class="calibre1">Nefret</p>
<p class="calibre1">İntikam</p>
<p class="calibre1">Açgözlülük</p>
<p class="calibre1">Batıl İnanç</p>
<p class="calibre1">Öfke</p>
<p class="calibre1">Olumlu ve olumsuz heyecanlar zihni aynı anda işgal edemez. Biri ya da diğeri baskın olmalıdır. Olumlu heyecanın zihninize baskın etkiyi yapmasını sağlamak sizin sorumluluğunuzdur. Burada alışkanlık kanunu yardımınıza gelecektir. Olumlu heyecanları kullanıp uygulama alışkanlığını oluşturun! Sonunda zihninize öylesine egemen olacaklar ki, olumsuz düşünceler giremeyecek.</p>
<p class="calibre1">Yalnızca bu talimatları harfiyen ve sürekli olarak uygulayarak bilin-çaltınızın kontrolünü kazanabilirsiniz. Zihninizdeki tek bir olumsuz düşüncenin varlığı bilinçaltınızdan gelen bütün yapıcı yardım değişikliklerini yok etmeye yeterlidir.</p>
<p class="calibre1">Eğer gözlemci bir kişiyseniz, çoğu insanın başka her şey başarısız olduktan sonra duaya yöneldiklerini görmüşsünüzdür! Ya da anlamsız dua sözcüklerini tekrarlar dururlar. Ve insanlar duaya başka her şey başarısız olduktan sonra başvurduğu için korku ve şüpheyle dua ederler, ki bunlar da bilinçaltının dikkate alıp Sonsuz Akıl’a gönderdiği olumsuz titreşimlerdir. Aynı şekilde, Sonsuz Akıl’ın alıp üzerinde harekete geçtiği düşüncede bu olacaktır.</p>
<p class="calibre1">Eğer bir şey için dua ederken korku duyarsanız istediğiniz şey gerçekleşmeyebilir ya da Sonsuz Akıl duanıza göre harekete geçmez. Eğer dua ettiğiniz şeyi elde etme deneyimini yaşadıysanız, hafızanızı yoklayıp dua ettiğiniz sıradaki zihinsel durumunuzu hatırlamaya çalışın. O zaman burada ifade edilen teorinin sadece bir teori olmadığını anlayacaksınız.</p>
<p class="calibre1">Sonsuz Akıl’la kurduğunuz iletişim yöntemi, radyonun ses titreşimleriyle yayın yapmasına çok benzer. Eğer radyonun çalışma prensibini biliyorsanız, şüphesiz sesin insan kulağının algılayamayacağı titreşim türüne dönüştürülmeden iletilemeyeceğini de biliyorsunuzdur. Radyo gönderme istasyonları insan seslerini toplar ve titreşimi milyonlarca kez güçlendirerek değiştirir. Ancak bu şekilde ses enerjisi boşluk yoluyla iletilebilir. Bu dönüşüm gerçekleştikten sonra, başlangıçta ses titreşimi şeklinde olan enerji radyo alıcılarıyla taşınır ve bu alıcılar seslerin tanınabilmesi için enerjiyi başlangıçtaki titreşim türüne geri çevirir.</p>
<p class="calibre1">Bilinçaltı kişinin dualarını Sonsuz Akıl’ın tanıyacağı şekilde çeviren bir aracıdır. Mesajı sunar ve duanın hedefini elde etmek için belirli bir plan ya da fikir şeklinde cevabı getirir. Bu prensibi anladığınızda dua kitabından okunan sözcüklerin insanla Sonsuz Akıl arasındaki iletişim aracı olarak hizmet edemediğini ve etmeyeceğini de kavrayacaksınız.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Bilinçaltınız rasgele düşüncelerle, yenilgi düşünceleri ya da başarı ve zenginlik düşünceleriyle beslenebilir.</p>
<p class="calibre1">•    Yedi önemli olumsuz heyecanı tanıyın ve zihninize kök salmalarına izin vermeyin. Aynı zamanda olumlu heyecanlarınızı tanıyıp kontrol altına alın.</p>
<p class="calibre1">•    Aklınızın ötesinde yer alan Sonsuz Akıl’la iletişiminizde zihniniz bir radyo gibi ayarlanıp sinyal alır ve gönderir. Bütün evrenin enerjisi dualarınızın yanıtlanmasına yardımcı olabilir.</p>
<p class="calibre1">•    Kudretli bilinçaltınızı kullanmak için günbegün gücünüzü topluyorsunuz. Kısa süre içinde her plan ve işin arkasında bulunan birincil dürtüleri kontrol edebilirsiniz.</p>
<p class="calibre1">•    Kişi ne düşünüyorsa odur.</p>
<p class="calibre1">BÖLÜM 13</p>
</body>
</html>
