<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">BEYİN:</h2>
<p class="calibre1">Düşünce Yayını Yapan ve Alan Bir istasyon</p><h3 class="calibre12">(Zenginliklere Doğru 12. Adım)</h3>
<p class="calibre1">Kırk yıldan uzun bir süre önce Dr. Alexander Graham Bell ve Dr. Elmer R. Gates’le birlikte çalışırken insan beyninin düşünce titreşimi için hem yayıncı hem de alıcı istasyon olduğunu gözlemledim.</p>
<p class="calibre1">Radyo yayını prensibiyle aynı şekilde, insan beyni diğer insanların beyinleri tarafından gönderilen düşünce titreşimlerini alma yeteneğine sahiptir.</p>
<p class="calibre1">Bir önceki paragraftaki ifadeyle bağlantılı olarak, yaratıcı hayal gücünün tanımını Hayal Gücü bölümünde anlatıldığı şekliyle karşılaştırın ve düşünün. Yaratıcı hayal gücü beynin, diğer beyinler tarafından gönderilen düşünceleri alan “alıcısı”dır. Kişinin bilinci ya da mantığıyla düşünce uyaranı aldığı dört kaynak arasındaki iletişim aracıdır.</p>
<p class="calibre1">Uyarıldığında ya da yüksek titreşim düzeyine çıkarıldığında zihin, dış kaynaklardan kendisine ulaşan düşüncelere karşı daha alıcı hale gelir. Bu güçlendirme süreci olumlu ya da olumsuz heyecanlar sayesinde gerçekleşir. Duygular yoluyla düşünce titreşimleri güçlendirilir.</p>
<p class="calibre1">Cinsel heyecan yoğunluk ve itici güç bakımından insan heyecanları listesinin başında gelir. Cinsel heyecanla uyarılan beyin bu heyecanın olmadığı zamanlara göre çok daha hızlı çalışır. Cinsel enerjinin dönüştürülmesi, düşüncelerin yaratıcı hayal gücünün fikirlere karşı son derece alıcı hale geldiği bir noktaya çıkarılmasıdır. Öte yandan beyin hızlı çalışırken sadece diğer beyinlerden çıkan düşünce ve fikirleri çekmekle kalmaz, kişinin kendi düşüncelerine, bu düşünceler alınıp kişinin bilinçaltı tarafından harekete geçilmeden önce önemli olan, duyguyu da verir.</p>
<p class="calibre1">Bilinçaltı beynin düşünce titreşimlerinin yayınlandığı “gönderme istasyonu”dur. Yaratıcı hayal gücü ise düşünce enerjilerini alan “alıcı aygıt”tır.</p>
<p class="calibre1">Bilinçaltının önemli etkenlerini ve zihinsel yayın makinenizin gönderici ve alıcı aygıtlarını oluşturan yaratıcı hayal gücü becerisiyle birlikte, yayın istasyonunuzu çalıştıracak aracı olan kendi kendine telkin prensibini de düşünün.</p>
<p class="calibre1">Kendi Kendine Telkin bölümünde verilen talimatlar aracılığıyla arzunuzu parasal eşdeğerine dönüştürme yöntemi konusunda bilgilendirilmiştiniz.</p>
<p class="calibre1">Zihinsel “yayın” istasyonunun çalışması nispeten basit bir işlemdir. Aklınızda tutmanız ve yayın istasyonunuzu kullanmak istediğinizde uygulamanız gereken üç prensip vardır: BİLİNÇALTI, YARATICI HAYAL GÜCÜ ve KENDİ KENDİNE TELKÎN. Bu üç prensibi harekete geçirdiğiniz uyaran tanımlanmıştır ve bu işlem arzuyla başlamaktadır.</p><h5 class="calibre6">Göremediğimiz Büyük Güçler</h5>
<p class="calibre1">Geçen çağlar boyunca, insan fiziksel duyularına çok fazla dayanmış ve bilgisini, görebildiği, dokunabildiği ve ölçebildiği fiziksel şeylerle sınırlamıştır.</p>
<p class="calibre1">Artık bütün çağlar içinde en muhteşem olanına giriyoruz, bize dünyanın elle tutulamayan güçleri hakkında bir şeyler öğretecek bir çağ. Belki bu çağı yaşarken “diğer benliğin”, aynaya baktığımızda gördüğümüz fiziksel benlikten daha güçlü olduğunu öğreneceğiz.</p>
<p class="calibre1">İnsan bazen görünmeyen şeyleri -beş duyu yoluyla algılanamayan şeyler- ciddiye almadan konuşur. Bu konuları duyduğumuzda her birimizin elle tutulamayan güçler tarafından yönetildiğimizi unutmamalıyız.</p>
<p class="calibre1">Bütün insanlık gözle görülmeyen, elle tutulmayan güçleri ilk bakışta anlayamaz ve kabul edemez. İnsan bu küçük dünyanın uzayda asılı kalmasını sağlayan ve insanların üzerinden düşmesini önleyen yerçekiminin gözle görünmeyen gücünü kontrol etmek bir yana, onu anlamakta bile zorluk çeker. İnsanoğlu şimşek çakmasıyla gelen gözle görünmeyen gücün hizmetindedir ve elektriğin gözle görünmeyen varlığı karşısında da aynı şekilde çaresizdir. Birçoğumuz elektriğin ne olduğu ve nereden geldiği konusunda bilgisiziz.</p>
<p class="calibre1">İnsanoğlunun gözle görünmeyen şeyler konusundaki cehaleti bunlarla sınırlı değildir. Yeryüzünün toprakları arasına bürünmüş olan gözle görünmeyen gücü (ve zekâyı), ona verdiği her lokmayı, giydiği her kıyafeti, cebinde taşıdığı her kuruşu veren gücü anlayamaz.</p><h5 class="calibre6">Beynin Dramatik Hikâyesi</h5>
<p class="calibre1">Son olarak, ama aynı derecede önem taşıyan bir konudan söz edeceğiz. Bütün kültür ve eğitimine rağmen insan gözle görünmeyenlerin en büyüğü olan düşüncenin gözle görünmeyen gücünü çok az anlamakta, hatta bazen hiç anlamamaktadır. Fiziksel beyin ve düşünce gücünün maddi eşdeğerine dönüştüğü karmaşık mekanizmayla ilgili çok az şey bilir, ama artık bu konuda aydınlanma sağlayacak olan bir çağa girmektedir. Bilim adamları dikkatlerini beyin adı verilen bu muhteşem varlığın incelenmesine çevirmeye başlamışlardır ve onlar henüz çalışmalarının anaokulu evre-sindeyken, insan beyninin merkez santralinin, beyin hücrelerini birbirine bağlayan hat sayısının on beş milyon sıfırın takip ettiği bir rakamına eşit olduğunu anlayacak kadar çok şeyi açığa çıkarmışlardır.</p>
<p class="calibre1">“Rakam o kadar büyüktür ki,” diyor Chicago Üniversitesi’nden Dr. C. Judson Herrick. “Yüz milyonlarca ışık yılıyla uğraşan astronomik rakamlar buna kıyasla önemsiz hale gelmektedir... İnsanın beyin kabuğunda on milyarla on dört milyar arasında sinir hücresinin bulunduğu saptanmıştır ve biz bunların belirli kalıplar halinde düzenlendiğini biliyoruz. Bu düzenlemeler gelişigüzel değildir. Belli bir düzen içindedir. Yakın dönemde geliştirilen elektro fizyoloji yöntemleri mikroelektrodlarla çok kesin bir şekilde yerleştirilmiş hücreler ya da liflerden hareket akımı çeker ve bunları radyo tüpleriyle yükseltir ve bir voltun milyonda birine kadar olan potansiyel farkları kaydeder.”</p>
<p class="calibre1">Böylesi karmaşık bir ağın yalnızca bedenin gelişimi ve bakımına yönelik fiziksel işlevleri sürdürme amacıyla var olduğunu düşünmek mümkün değildir. Bir kişinin diğeriyle iletişim kurmasını mümkün kılan milyarlarca beyin hücresini veren sistemin diğer gözle görünmeyen güçlerle iletişim kurma araçlarını da vermiş olması düşünülemez mi?</p>
<p class="calibre1">New York Times yayınladığı bir makalede, zihinsel fenomenler alanında en az bir büyük üniversitenin ve zeki bir araştırmacının örgütlü bir araştırma yürüttüğünü, bu ve sonraki bölümde anlatılanlara benzer sonuçlar elde edildiğini ifade etmektedir. Aşağıdaki makale Dr. Rhine ve onun Duke Üniversitesi’ndeki arkadaşları tarafından yapılan bir çalışmayı kısaca analiz etmektedir:</p><h5 class="calibre6">TELEPATİ NEDİR?</h5>
<p class="calibre1">Bir ay önce bu sayfada Duke Üniversitesi’nden Profesör Rhine ve arkadaşları tarafından “telepati” ve “zihin okuma”nın varlığını saptamak amacıyla yapılan yüz binlerce testten elde edilen dikkate değer sonuçları yayınlamıştık. Bu sonuçlar, Harpers Magazine’deki ilk iki makalede yayınlandı. Yeni yayınlanan ikinci yazıda yazar E. H. Wright bu “duyu ötesi” algılama türünün yapısıyla ilgili olarak şimdiye kadar öğrenilenleri ya da öğrenilenlerden elde edilen mantıklı sonuçları özetlemeye çalışmaktadır.</p>
<p class="calibre1">Telepati ve zihin okumanın gerçek varlığı, bazı bilim adamlarına göre Rhine’m deneyleri sonucunda oldukça muhtemel görünüyor. Sezgisi güçlü çeşitli kişilerden özel bir destedeki kâğıtlara bakmadan bilmeleri isteniyor. Çok sayıda kadın ve erkek sadece tesadüfe ya da şansa bağlı olamayacak kadar çok sayıda kartı doğru olarak biliyorlar.</p>
<p class="calibre1">Peki bunu nasıl yapıyorlar? Var olduğunu sayarsak sahip oldukları güç duyulara dayanmıyor. Deneyler aynı oda içinde olduğu gibi birkaç kilometre öteden de yapılıyor. Wright’ın görüşüne göre, bu gerçekler, telepati ya da zihin okumayı fiziksel radyasyon teorisiyle açıklama çabalarını da yok ediyor. Yayılan enerjinin bilinen bütün şekilleri mesafe arttıkça azalmaktadır. Telepati ve zihin okuma ise azalmıyor. Ancak diğer zihinsel güçlerimizin olduğu gibi bunlar da fiziksel nedenlerle değişiklik gösteriyorlar. Yaygın inancın tersine kişi uykudayken ya da yarı uyanıkken artmıyorlar, bunun tersine kişi en fazla uyanık ve tetikteyken artıyorlar. Rhine uyuşturucunun kişinin algılama gücünü kesinlikle düşürdüğünü, uyarıcıların ise arttırdığını keşfetmiştir. Bir de, kişinin elinden gelenin en iyisini yapma isteğini taşımasına bağlıdır.</p>
<p class="calibre1">Wright’ın güvenle altını çizdiği bir sonuç, telepati ve zihin okumanın aynı ve tek bir yeti olduğudur. Yani masada kapalı bir kartı “gören” yeti, başka bir zihindeki düşünceyi “okuyan”la aynı görünmektedir. Buna inanmak için birkaç neden bulunmaktadır. Örneğin, şu ana kadar, birinin bulunduğu kişide diğer özellik de vardır. Her ikisi de aynı insanda eşit düzeyde bulunmaktadır. Engeller, duvarlar, mesafelerin ikisi üzerinde de hiçbir etkisi yoktur. Wright bu sonuçtan yola çıkarak diğer duyu ötesi deneyimlerin, kehanet rüyalarının, felaketlerin önceden sezilmesi ve benzeri özelliklerin aynı becerinin bir parçası olabileceğini söylemektedir. Okuyucudan gerekli görmedikçe bu sonuçları kabul etmesi istenmiyor, ama Rhine’ın bulduğu kanıtların etkileyici olduğu kesin.</p>
<p class="calibre1">Dr. Rhine’ın zihnin “duyu ötesi” algı şekillerine tepki verdiği şartlarla ilgili görüşüne, ben ve arkadaşlarımın, zihnin ideal olduğuna inandığımız şartlar altında uyarılabildiği, böylece bir sonraki bölümde anlatılan altıncı hissin (duyunun) pratik biçimde işlev görmesinin sağlanabileceği yolundaki keşfimizi eklemek isterim.</p>
<p class="calibre1">Sözünü ettiğim şartlar, benim ve kadromun iki üyesi arasındaki yakın çalışma uyumundan oluşmaktadır. Deney ve pratik yoluyla, zihinlerimizi (sonraki bölümde tarif edilen “görünmez danışmanlarda bağlantılı olarak kullanılan prensipleri uygulayarak) nasıl uyarabileceğimizi keşfettik ve böylece üçümüzün zihnini tek bir zihin haline getirmek suretiyle, müşterilerimizin ileri sürdüğü çok çeşitli kişisel sorunlara çözüm bulabilecek duruma geldik.</p>
<p class="calibre1">îşlem çok basittir. Toplantı masasına oturup o sırada ilgilendiğimiz sorunun yapısını açıkça belirleriz, sonra tartışmaya başlarız. Herkes her düşüncesini söyler. Bu zihin uyarımı konusundaki garip olan şey, her katılımcıyı kesinlikle deneyimi dışında olan ve bilinmeyen bir bilgi kaynağıyla iletişime sokmasıdır.</p>
<p class="calibre1">Eğer Beyin Gücü bölümünde tarif edilen prensibi anlıyorsanız, burada anlatılan yuvarlak masa toplantısının da “Beyin Gücü”nün pratik bir uygulaması olduğunu kavrayacaksınız.</p>
<p class="calibre1">Bu zihin uyarımı yöntemi, yani belirli olayların üç kişi arasında uyumlu bir şekilde tartışılması “Beyin Gücü”nün en basit ve en pratik şekilde kullanımını göstermektedir.</p>
<p class="calibre1">Bu felsefenin her öğrencisi buna benzer bir planı uyarlayarak giriş bölümünde kısaca tanıtılan Carnegie formülüne sahip olabilir. Eğer bunun sizin için şu anda bir anlamı yoksa bu sayfayı işaretleyip son bölümü bitirdikten sonra tekrar okuyun.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Üç basit prensip sizin düşünce ve başarma gücünüzü birleştirir. Elle tutulamayan tüm önemli şeyler hakkındaki bu yeni anlayışla birçok insan tarafından inkâr edilen bir gücü elde edebilirsiniz.</p>
<p class="calibre1">•    Zihin bilimin “garip” keşifleri artık sizin kendinizi geliştirmeniz için pratik bir araç haline gelmiştir. Toplantı masasının anahtar sırrına hâkim olabilirsiniz.</p>
<p class="calibre1">•    On trilyon minik hizmetkâr -beyninizin hücreleri- düşünce, hayal gücü ve istek kalıpları oluşturur. Zihniniz maddi zenginliğe yönelik her türlü bilgiyi toplayabilir.</p>
<p class="calibre1">•    Çoğu insan zengin olmak ister, ama çok azı zenginliğe ulaşmak için belirli bir plan ve ateşleyici bir arzu geliştirir.</p>
<p class="calibre1">BÖLÜM 14</p>
</body>
</html>
