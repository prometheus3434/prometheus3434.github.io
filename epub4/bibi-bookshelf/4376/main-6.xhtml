<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">HAYAL GUCU:</h2>
<p class="calibre1">Zihnin Atölyesi</p><h3 class="calibre12">(Zenginliklere Doğru 5. Adım)</h3>
<p class="calibre1">Hayatta ihtiyaç duyduğunuz bütün “fırsatlar” hayal gücünüzde bekliyor. Hayal gücü, zihinsel enerjiyi başarı ve zenginliğe dönüştüren çalışma atölyesidir.</p>
<p class="calibre1">Hayal gücü kelimenin tam anlamıyla insan tarafından yaratılan bütün planların hazırlandığı atölyedir. Zihindeki hayal kurma becerisinin yardımıyla arzulara şekil, biçim ve hareket kazandırılır.</p>
<p class="calibre1">İnsanın hayal ettiği her şeyi yaratabileceği söylenir.</p>
<p class="calibre1">Hayal kurma becerisinin yardımıyla, insan son elli yıl içinde doğanın güçlerini, insan ırkının başlangıçtan beri yaptığından çok daha fazla keşfedip kontrol etti. Havayı öylesine ele geçirdi ki, kuşlar uçma konusunda insanla yarış edemez hale geldiler. İnsan hayal gücünün yardımıyla milyonlarca kilometre öteden güneşi tartıp inceledi, içeriğinde bulunan</p>
<p class="calibre1">elementleri belirledi. Lokomotifin hızını o kadar arttırdı ki, artık sesten hızlı yolculuk edebilir hale geldi.</p>
<p class="calibre1">İnsanın tek sınırı hayal gücünde ve onu kullanma yeteneğinde yatmaktadır. Hayal gücümüzün kullanımında henüz doruk noktasına ulaşmadık, hatta bir hayal gücümüz olduğunu yeni keşfedip oldukça ilkel bir düzeyde kullanmaya başladık.</p><h5 class="calibre6">Hayal Gücünün 2 Formu</h5>
<p class="calibre1">Hayal kurma becerisi iki şekilde işlev görür. Birincisi “birleştirici hayal kurma” ve diğeri de “yaratıcı hayal kurma” olarak bilinir.</p>
<p class="calibre1">BİRLEŞTİRİCİ HAYAL KURMA: Bu beceri yardımıyla kişi eski kavramları, fikirleri ya da planları yeni birleşimler haline getirebilir. Bu beceri hiçbir şey yaratmaz. Sadece yaşadığı deneyim, aldığı eğitim ve gözlemler ile çalışır. Mucitlerin çoğu tarafından kullanılan beceridir. Dâhi sınıfına giren ve kimsenin düşünemediği fikirleri bulan mucitler ise Yaratıcı Hayal Kurma becerisini kullanırlar.</p>
<p class="calibre1">YARATICI HAYAL KURMA: Yaratıcı hayal kurma becerisi sayesinde insanın sınırlı zihni, Sonsuz Akıl’la doğrudan iletişime geçer. “Önsezinin” ya da “ilhamın” kaynağı olan beceridir bu. Bütün temel ya da yeni fikirler insana bu beceriyle verilir. Bu beceri yardımıyla insan başka insanların bilinçaltıyla iletişim kurabilir.</p>
<p class="calibre1">Yaratıcı hayal kurma becerisi, daha sonraki sayfalarda anlatıldığı şekliyle otomatik olarak çalışır. Bu beceri ancak bilinçli zihin yüksek hızda titreştiğinde, yani aşırı derecede hızlı çalıştığında işlev görür; örneğin, bilinçli bir zihnin güçlü bir arzunun duygularıyla uyarıldığında olduğu gibi.</p>
<p class="calibre1">Yaratıcı beceri, kullanılarak geliştirildiği oranda Sonsuz Akıl’dan yayılan yaratıcı titreşimlere daha açık ve alıcı hale gelir.</p>
<p class="calibre1">îş, sanayi ve maliye dünyasının ileri gelen önderleriyle büyük ressamlar, müzisyenler, şairler ve yazarlar yaratıcı hayal kurma becerisini geliştirdikleri için büyüklerdir.</p>
<p class="calibre1">Hem birleştirici hem de yaratıcı hayal kurma becerisi kullanıldıkça daha fazla hazır hale gelir, tıpkı kullanım yoluyla gelişen kas ya da vücut organları gibi.</p>
<p class="calibre1">Arzu yalnızca bir düşünce, bir dürtüdür. Bulanık ve kısa ömürlüdür. Soyuttur ve fiziksel eşdeğerine dönüşene dek bir değeri yoktur. Birleştirici hayal gücü en sık olarak kullanılan olsa da, arzu dürtüsünün paraya dönüştürülmesi sırasında yaratıcı hayal kurma becerisinin de kullanılmasını gerekli kılan durumlar ve şartlarla karşılaşabileceğinizi aklınızdan çıkarmayın.</p>
<p class="calibre1">Hayal kurma beceriniz hareketsizlik nedeniyle zayıflamış olabilir. Kullanılarak yeniden canlandırılabilir ve uyandırılabilir. Bu beceri ölmez, ama kullanılmama nedeniyle uyuşuk hale gelebilir.</p>
<p class="calibre1">Şu an için dikkatinizi birleştirici hayal kurma becerisine odaklayın, çünkü arzunuzu paraya dönüştürme sürecinde en çok bu beceriyi kullanacaksınız.</p>
<p class="calibre1">Elle tutulamaz düşüncelerin, elle tutulabilir para gerçekliğine dönüştürülmesi plan ya da planların kullanımını gerektirir. Bu planlar hayal gücünün, özellikle birleştirici becerinin yardımıyla oluşturulur.</p>
<p class="calibre1">Bütün kitabı okuyun, sonra bu bölüme geri dönün ve hayal gücünüzü, arzunuzu paraya dönüştürmek için gerekli olan plan ya da planların oluşturulmasına yöneltin. Planların oluşturulmasıyla ilgili ayrıntılı talimatlar hemen hemen her bölümde verilmiştir. İhtiyaçlarınıza en fazla uyan talimatları sürdürün ve eğer halen yapmadıysanız planınızı yazıya dökün. Bunu yapar yapmaz gözle görülmeyen arzunuza somut bir şekil vermiş olacaksınız. Bu cümleyi bir kez daha okuyun. Çok yavaş bir şekilde sesli okuyun. Arzunuzu yazılı ifadeyle dile getirip gerçekleştirilmesi için bir plana oturttuğunuzda, düşüncelerinizi fiziksel eşdeğerine dönüştürmenizi mümkün kılacak bir dizi adımdan ilkini atmış olacaksınız.</p>
<p class="calibre1">Üzerinde yaşadığınız dünya, siz, kendiniz ve diğer her türlü maddi varlık, mikroskobik maddeciklerin düzenli bir şekilde örgütlendiği evrimsel değişimin bir sonucudur.</p>
<p class="calibre1">Üstelik -bu ifade son derece önemlidir- bu dünya, bedeninizin milyarlarca hücresinin her biri ve maddelerin her bir atomu gözle görülemeyen bir enerji olarak başlamıştı. Bilimin kanıtladığı kadarıyla bütün evren yalnızca iki elementten oluşmuştur; madde ve enerji. Algılanabilen her şey, evrenin bir ucundaki en büyük yıldızdan insanoğluna kadar her şey, madde ve enerjinin birleşiminden oluşmuştur.</p>
<p class="calibre1">Arzu düşünce dalgalarıdır! Düşünce dalgaları enerji şekilleridir. Para kazanmaya yönelik düşünce dalgaları arzuyla işe başladığında, doğanın bu dünyayı, hatta evrendeki her bir maddeyi yaratırken kullandığı “şeyi” hizmetinize alıyorsunuz demektir.</p>
<p class="calibre1">Değişmez kanunların yardımıyla bir servet edinebilirsiniz. Ama önce, bu kanunları ve onları kullanmayı öğrenmelisiniz. Tekrarlar sayesinde ve bu prensiplerin tanımına mümkün olan her yönden yaklaşarak yazar size büyük servetin kazanıldığı sırrı açmayı ümit ediyor. Garip ve çelişkili görünebilir ama sır bir “sır” değil. Doğa, üzerinde yaşadığımız dünyada, yıldızlarda ve gezegenlerde, etrafımızdaki elementlerde, her bir çimende ve görebildiğimiz her türlü hayat şeklinde sırrın reklamını yapıyor.</p>
<p class="calibre1">Eğer tüm anlatılanları tamamen anlayamıyorsanız moralinizi bozmayın. Zihin ile ilgili tecrübeli bir öğrenci olmadığınız sürece tüm bunları tek okumada içselleştirmeniz beklenmiyor.</p>
<p class="calibre1">Buradaki prensipler hayal gücünün anlaşılması yolunu açmaktadır. Bu felsefeyi ilk kez okurken dikkatlice anladığınızı özümseyin; sonra tekrar okuyun ve irdeleyin, bir şeyin ona açıklık kazandırdığını ve bütünü daha geniş açıdan anlamanızı sağladığını keşfedeceksiniz. Her şeyin ötesinde bu kitabı en az üç kez okumadan bu prensipleri irdelemeyi bırakmayın, çünkü o zaman bir daha hiç bırakmamak isteyeceksiniz.</p><h5 class="calibre6">Hayal Gücü Uygulamayla Servetler Getiriyor</h5>
<p class="calibre1">Fikirler bütün servetlerin başlangıcıdır. Düşünceler hayal gücünün ürünleridir. Büyük servetler kazandıran ve iyi bilinen birkaç fikri inceleyelim. Bu hikâyelerin, zenginliğin elde edilmesinde hayal gücünün kullanıldığı yöntemle ilgili kesin bilgiler taşıyacağını ümit ediyoruz.</p>
<p class="calibre1">Elli yıl önce yaşlı bir kasaba doktoru kasabaya geldi, atını bağladı, eczaneye arka kapıdan sessizce süzülüp genç tezgâhtarla pazarlığa girişti.</p>
<p class="calibre1">Doktor ve tezgâhtar ilaç tezgâhının arkasında bir saatten uzun bir süre konuştular. Sonra doktor çıktı. At arabasına gidip geniş, eski tip geniş bir kazan ve kazanın içindekilerin karıştırılmasında kullanılan büyük tahta bir kaşık getirip dükkânın arka tarafına koydu.</p>
<p class="calibre1">Tezgâhtar kazanı inceledi, cebine uzanıp bir tomar para çıkardı, doktora uzattı. Tomarda tam olarak beş yüz dolar vardı, tezgâhtarın bütün birikmiş parası.</p>
<p class="calibre1">Doktor üzerinde gizli formülün yazılı olduğu bir kâğıt parçası uzattı. Kâğıtta yazılı olan şey son derece değerliydi! Ama doktor için değil! Bu sihirli sözcükler kazanı kaynatmak için gerekliydi, ama ne doktor ne de genç tezgâhtar bu kazandan ne kadar muhteşem servetlerin çıkacağından habersizdi.</p>
<p class="calibre1">Doktor o ıvır zıvırı beş yüz dolara sattığı için memnundu. Tezgâhtar bütün birikimini sadece bir parça kâğıt ve bir kazana yatırarak büyük bir risk alıyordu! Yatırımının gün gelip Alâaddin’in sihirli lambasını geride bırakacak şekilde altınla dolup taşacağı aklına bile gelmezdi.</p>
<p class="calibre1">Tezgâhtarın gerçekte satın aldığı şey bir fikirdi!</p>
<p class="calibre1">Eski kazan, tahta kaşık ve kâğıdın üzerindeki sözcükler rastlantısaldı. Kazanın yeni sahibi talimatlara doktorun hakkında hiçbir şey bilmediği sırrı ekleyince, kazanın garip performansı ortaya çıkmaya başladı.</p>
<p class="calibre1">Genç adamın gizli mesaja kazanın altınla dolup taşmasını sağlayacak ne eklediğini bulup bulamayacağınıza bir bakın. Hayal ürünü hikâyelerden daha garip, ama gerçek bir hikâye var karşınızda. Bir fikir şeklinde başlayan gerçekler.</p>
<p class="calibre1">Bu fikrin ürettiği büyük altın servetine bir bakalım. Bu fikir kazanın içindekileri milyonlarca insana dağıtan dünyanın her yerindeki kadın ve erkeklere hâlâ büyük servetler kazandırmaktadır.</p>
<p class="calibre1">Eski kazan dünyanın en büyük şeker tüketicilerinden biridir, dolayısıyla şeker pancarı üretiminde, şekerin rafine edilip pazarlanmasında çalışan binlerce kadın ve erkeğe iş sağlamaktadır.</p>
<p class="calibre1">Eski kazan yılda milyonlarca cam şişe tüketerek çok sayıda cam işçisine iş sağlamaktadır.</p>
<p class="calibre1">Eski kazan dünya çapında kâtip, stenograf, reklamcı ve reklam metin yazarı ordusuna iş sağlamaktadır. Ürünü tanıtan muhteşem filmleri yaratan çok sayıda sanatçıya ün ve servet kazandırmıştır.</p>
<p class="calibre1">Eski kazan küçük Güneyli kasabasını Güney’in başkenti haline getirmiştir. Şu anda kentteki her iş ve hemen hemen her insan eski kazandan doğrudan ya da dolaylı olarak yarar görmektedir.</p>
<p class="calibre1">Bu fikrin etkisinden dünyadaki bütün uygar toplumlar yararlanmakta, dokunana sürekli bir altın akışı sağlamaktadır.</p>
<p class="calibre1">Kazandan gelen servet Güney’in en ileri gelen üniversitelerinden birinin yapımına ve yaşamasına katkıda bulunmuştur. Burada binlerce genç insan başarı için gerekli olan eğitimi almaktadır.</p>
<p class="calibre1">Eğer o eski pirinç kazanın içindeki ürün konuşabilseydi her dilde heyecanlı macera hikâyeleri anlatabilirdi. Aşk maceraları, iş maceraları, gündelik olarak ondan etkilenen profesyonel kadın ve erkeklerin maceraları.</p>
<p class="calibre1">Yazar bu maceralardan en az birinden emin, çünkü kendisi bu maceranın bir parçasını oluşturuyor. Bu macera tezgâhtarın kazanı satın alışından çok kısa bir süre sonra başlıyordu. Yazar, karısıyla o sırada tanışmıştı ve ona kazandan ilk söz eden bu kadındı. Yazar, kadına “iyi ve kötü günlerde” kendisini kabul etmesini teklif ettiğinde kazanın ürününü içiyorlardı.</p>
<p class="calibre1">Kim olursanız olun, nerede yaşarsanız yaşayın, ne işle uğraşırsanız uğraşın gelecekte ne zaman Coca-Cola sözcüklerini görürseniz, onun büyük zenginlik ve nüfuz imparatorluğunun sadece tek bir fikirden ortaya çıktığını ve eczane kalfası Asa Candler’ın gizli formüle karıştırdığı esrarengiz harcının hayal gücü olduğunu hatırlayın!</p>
<p class="calibre1">Durup bir an için bunu düşünün!</p>
<p class="calibre1">Ayrıca bu kitapta tarif edilen zenginliğe giden basamakların Coca-Cola’nın her şehre, kasabaya, köye ve dünyanın öte ucuna taşındığı aracılar olduğunu ve yaratabileceğiniz Coca-Cola kadar sağlam ve değerli her türlü fikrin dünya çapındaki susuzluk gidericinin rekorunu tekrarlayabileceğini de unutmayın.</p><h5 class="calibre6">Bir Milyon Dolarım Olsa Ne Yapardım?</h5>
<p class="calibre1">Bu hikâye eski bir atasözünün gerçekliğini kanıtlamaktadır. “İstek olduğunda yol bulunur.” Bu söz, vaaz verme kariyerine Chicago’da başlayan sevgili eğitmen ve din adamı Frank W. Gunsaulus tarafından söylenmişti bana.</p>
<p class="calibre1">Dr. Gunsaulus üniversitede okurken eğitim sistemimizdeki birçok yetersizliği gözlemlemişti. Üniversitenin başına geçerse bu yetersizlikleri giderebileceğini düşünüyordu.</p>
<p class="calibre1">Eğitimin yürürlükteki yöntemleriyle engellenmeden fikirlerini uygulayabileceği yeni bir üniversite kurmaya karar vermişti.</p>
<p class="calibre1">Projesini uygulamaya koymak için bir milyon dolara ihtiyacı vardı! Bu kadar büyük parayı nereden bulacaktı? Bu hırslı genç vaizin düşüncelerini etkisi altına alan soru buydu.</p>
<p class="calibre1">Hiçbir ilerleme kaydedemiyordu.</p>
<p class="calibre1">Her gece bu fikirle birlikte yatıyor, sabah onunla kalkıyordu. Gittiği her yere bu fikri de götürüyordu. İçini kemiren bir saplantı haline gelene dek bu fikri kafasında evirdi çevirdi.</p>
<p class="calibre1">Bir vaiz olmanın yanı sıra bir filozof olan Dr. Gunsaulus hayatta başarılı olan herkes gibi, başlangıç noktasının kesin bir amaç belirlemek olması gerektiğini fark etmişti. Bu amacı fiziksel eşdeğerine çevirmek için ateşleyici bir arzuyla desteklendiğinde, amacın kesinliğinin eylemi, yaşamı ve gücü de birlikte getirdiğini fark etmişti.</p>
<p class="calibre1">Bu büyük gerçekleri biliyordu, gelgeldim bir milyon doları nereden bulacağını bilmiyordu. Herkesin yapacağı en doğal şey, “Eh, benimki iyi bir fikirdi, ama bu konuda bir şey yapamam, çünkü gerekli bir milyon doları asla bulamam,” demek olurdu. Ama Dr. Gunsaulus böyle söylemedi. Onun söylediği ve yaptığı şey o kadar önemliydi ki, onu size tanıtmak ve kendisinin anlatmasına izin vermek istiyorum:</p>
<p class="calibre1">“Bir cumartesi öğleden sonra odamda oturup planlarımı uygulamak için gerekli olan parayı nereden bulacağımı düşünmeye başladım. Neredeyse iki yıldır düşünüyordum, düşünmekten başka hiçbir şey yapmıyordum!</p>
<p class="calibre1">“Kararımı o anda ve orada verdim. Gerekli olan parayı bir hafta içinde bulacaktım. Nasıl mı? Bunun için endişelenmiyordum. Önemli olan şey belirli zaman içinde parayı bulmaya karar vermekti. Size şu kadarını söyleyeyim ki, bu kararı verdiğim andan itibaren daha önce hiç hissetmediğim garip bir güven duygusu hissettim. İçimden bir ses, ‘Neden bu kararı uzun süre önce vermedin? Bunca zamandır para seni bekliyor!’ diyordu.</p>
<p class="calibre1">“Her şey çabucak gerçekleşmeye başladı. Gazeteleri arayıp ertesi sabah bir vaaz vereceğimi söyledim, başlık, ‘Bir Milyon Dolarım Olsa Ne Yaparım,’ olacaktı.</p>
<p class="calibre1">“Hemen bu konuşma üzerinde çalışmaya başladım, ama açıkça söylemeliyim ki, bu iş çok zor değildi, çünkü bu konuşmayı iki yıldır hazırlıyordum.</p>
<p class="calibre1">“Vakit gece yarısı olmadan konuşmayı hazırladım. Yatağa yatıp bir güven duygusuyla uykuya daldım, çünkü paranın zaten elimde olduğunu görüyordum.</p>
<p class="calibre1">“Ertesi sabah erkenden kalktım, hazırladığım yazıyı okudum, sonra dizlerimin üzerine çöküp vaazımın gerekli parayı verebilecek birinin dikkatini çekmesi için dua ettim.</p>
<p class="calibre1">“Dua ederken yine paranın gelmekte olduğu duygusuna kapıldım. Heyecan içinde konuşmayı yanıma almadan evden çıktım ve ancak konuşmayı yapacağım kürsüye çıktığımda bunu fark ettim.</p>
<p class="calibre1">“Eve geri dönmek için vakit yoktu ve bunu yapmamış olmam çok iyiydi! Bilinçaltım gerekli malzemeyi temin ediyordu. Vaazıma başlamak için kalktığımda gözlerimi kapatıp canla başla hayallerimi anlattım. Sadece dinleyicilerimle değil, Tanrı’yla da konuşuyordum. Eğer bu para bana verilirse bir milyon dolarla neler yapacağımı anlattım. Gençlerin pratik şeyler yaparken zihinlerini geliştirebilecekleri harika bir eğitim kurumu kurmak için zihnimde hazırladığım planı açıkladım.</p>
<p class="calibre1">“Konuşmamı bitirip oturduğumda, önden üçüncü sırada oturan bir adam yavaşça yerinden kalktı ve kürsüye doğru yaklaştı. Ne yapacağını merak ettim. Gelip elimi sıktı ve şöyle dedi: ‘Peder, vaazınızı sevdim. Eğer bir milyon dolarınız olsa söylediğiniz her şeyi yapacağınızdan eminim.</p>
<p class="calibre1">Size inandığımı kanıtlamak için eğer yarın sabah ofisime gelirseniz size bir milyon doları vereceğim. Adım Phillip D. Armour.’”</p>
<p class="calibre1">Genç Gunsaulus, Armour’un ofisine gitti ve para kendisine verildi. Bu parayla, şu anda Illinois Teknoloji Enstitüsü olarak bilinen Armour Teknoloji Enstitüsü’nü kurdu.</p>
<p class="calibre1">Gerekli bir milyon dolar bir fikrin sonucu olarak gelmişti. Bu fikrin ardında genç Gunsaulus’un neredeyse iki yıldır beslediği bir arzu vardı.</p>
<p class="calibre1">Bu önemli gerçeğe dikkat edin: Kesin bir karar verdikten otuz altı saat sonra parayı elde etti.</p>
<p class="calibre1">Genç Gunsaulus’un bir milyon dolarla ilgili belirsiz düşünceleri ve bu konudaki zayıf ümidi konusunda yeni ve olağandışı bir şey yoktu. Ondan önce ve sonra da birçok insan benzeri düşüncelere sahip oldu. O cumartesi günü belirsizliği arka plana atıp, “Parayı bir hafta içinde bulacağım!” kararlılığına ulaştığında kesin bir plan oluşturdu ve otuz altı saat içerisinde istediği paraya ulaştı.</p>
<p class="calibre1">Dr. Gunsaulus’un bir milyon doları elde ettiği prensip hâlâ hayatta! Size de açık! Bu evrensel kanun, şu an da genç vaizin onu kullanıp başarıya ulaştığı zamanki kadar çalışabilir durumda.</p>
<p class="calibre1">Asa Candler ve Dr. Frank Gunsaulus’ın ortak bir özellikleri olduğuna dikkat edin. Her ikisi de fikirlerin, KESİN BİR AMAÇ, KESİN PLANLARLA BİRLEŞTİĞİNDE PARAYA ÇEVRİLEBİLECEĞİ GERÇEĞİNİ BİLİYORLARDI.</p>
<p class="calibre1">Eğer siz de çok çalışmanın ve dürüstlüğün tek başına zenginliği getireceğine inananlardansanız bu düşünceye boş verin! Bu doğru değil! Zenginlik büyük miktarlarda geldiğinde sadece çok çalışmanın sonucu değildir! Zenginlik, eğer gelirse, sadece şans ve talihin eseri olarak değil, kesin talepler ve kesin planların uygulanmasına cevap olarak gelir.</p>
<p class="calibre1">Genel anlamda konuşacak olursak, bir fikir hayal gücünün sesinin duyulmasıyla harekete geçen bir düşünce dalgasıdır. Bütün usta satıcılar malın satılamadığı yerde fikrin satılabileceğini bilirler. Sıradan satıcılar bunu bilmezler, bu yüzden “sıradandırlar” zaten.</p>
<p class="calibre1">Düşük fiyatlı kitapların yayıncısı, yayıncılar için çok değerli olacak bir şeyi keşfetmişti. Birçok insan kitapları isimlerine göre almaktadır, içeriğine göre değil. Bu yayıncı pek satılmayan bir kitabın sadece adını değiştirerek bu kitabın satışını bir milyonun üzerine çıkarmayı başarmıştır. Kitabın içeriği hiçbir şekilde değiştirilmemiştir. Sadece satış yapmayan ismin bulunduğu kapağı çıkararak büyük bir hasılat getiren yeni bir kapak koydurmuştur.</p>
<p class="calibre1">Çok basit görünse de bir fikirdir bu! Hayal gücüdür.</p>
<p class="calibre1">Fikirler üzerinde standart fiyatlar yoktur. Fikirlerin yaratıcısı kendi fiyatını koyar ve eğer yeterince zekiyse bu fiyatı elde eder.    ,</p>
<p class="calibre1">Hemen hemen her büyük servetin hikâyesi, fikrin yaratıcısı ve satıcısının bir araya gelip uyum içinde çalışmaya başladığı gün başlar. Carnegie çevresini kendisinin yapamadığı şeyleri yapan, fikir üreten, fikirleri uygulamaya geçiren, kendisini ve başkalarını zengin eden adamlarla kuşatmıştı.</p>
<p class="calibre1">Milyonlarca insan “şansı” arayarak geçirir hayatını. Bu şans belki bir fırsatı doğurabilir, ama en güvenli plan şansa güvenmemektir. Bana hayatımın en büyük fırsatını veren şey bir “şanstı”; ne var ki, bu fırsat değerli bir varlık haline dönüşmeden önce yirmi beş yıllık kararlı bir çabanın bu fırsata adanması gerekti.</p>
<p class="calibre1">Bu “şans” Andrevv Carnegie’yle tanışıp onun işbirliğini kazanmadaki talihimdi. Bu görüşmede Carnegie başarının prensiplerini başarı felsefesine dönüştürme fikrini kafama sokmuştu. Binlerce insan yirmi beş yılın araştırması sırasında yapılan keşiflerden faydalandı ve bu felsefenin uygulanmasıyla servetler elde edildi. Başlangıç basitti. Herhangi birinin geliştirebileceği bir fikirdi bu.</p>
<p class="calibre1">Şans Carnegie’yle geldi, peki ya, kararlılık, amacın kesinliği, hedefi uygulama arzusu ve yirmi beş yıllık kararlı çaba? Düş kırıklıklarına, cesaret kırılmasına, geçici yenilgilere, eleştirilere ve sürekli “zaman kaybı” olduğunun hatırlatılmasına rağmen ayakta kalan sıradan bir arzu değildi bu. Ateşleyici bir arzuydu! Bir saplantıydı!</p>
<p class="calibre1">Fikir Carnegie tarafından kafama ilk kez sokulduğunda hayatta kalması için dil dökülmesi, beslenmesi ve desteklenip özendirilmesi gerekiyordu. Fikir kendi gücüyle yavaş yavaş dev haline geldi, beni besledi ve beni yönlendirdi. Fikirler böyledir. Önce siz onlara hayat ve canlılık verir, rehberlik edersiniz, sonra onlar kendi güçlerini elde edip bütün itirazları bir kenara atarlar.</p>
<p class="calibre1">Fikirler gözle görülmeyen güçlerdir, ama kendilerini hayata getiren fiziksel beyinlerden daha fazla güçleri vardır. Kendilerini yaratan beyinler onları fırlatıp attığında kendi kendilerine yaşayacak güçlere sahiptirler.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Birleştirici ve yaratıcı hayal gücünü kullanabilir ve gerekli pratikle karşı konulamaz şekilde bir arada çalışmalarını sağlayabilirsiniz.</p>
<p class="calibre1">•    Hayal gücü birçok başarısızlıkta eksik olan bileşkendir, birçok başarının katalizörüdür. Asa Candler, Coca-Cola formülünü icat etmedi, formülü servete dönüştüren hayal gücünü kullandı.</p>
<p class="calibre1">•    Hayal gücüyle desteklenen kesin bir amaç için belirli miktarda para istediğinizde, sınırsız miktarda para sizi beklemektedir. Bu prensip onu sadece isteyen bir vaize bir milyon dolar kazandırmıştır.</p>
<p class="calibre1">•    Basit bir fikirle elde edilmek üzere bekleyen pek çok servet bulunmaktadır. Özgün bir plan bile olmaksızın, hedefinizi sadece yeni bir birleşimle ortaya koyarak binlerce ya da milyonlarca doları nasıl kazanabileceğinizi düşünün.</p>
<p class="calibre1">BÖLÜM 7</p>
</body>
</html>
