<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">TELKİN:</h2>
<p class="calibre1">Bilinçaltını Etkilemek için Kullanılacak Yöntem</p><h3 class="calibre12">(Zenginliklere Doğru 3. Adım)</h3>
<p class="calibre1">Kendi kendine telkin beş duyu yoluyla insanın zihnine ulaşan tüm ikna edici öneriler ve kişinin kendinden kaynaklanan uyaranlar için kullanılan bir terimdir. Kendi kendine telkin, zihnin bilinçli düşüncelerin yer aldığı bölümüyle bilinçaltının hareket merkezi olarak iş gören bölümü arasındaki iletişim aracıdır.</p>
<p class="calibre1">Kişinin zihninin bilinç kısmında kalmasına izin verdiği egemen düşünceler yoluyla (bu düşüncelerin olumlu ya da olumsuz olması önemli değildir) kendi kendine telkin prensibi bilinçaltına ulaşır ve onu bu düşüncelerle etkiler.</p>
<p class="calibre1">İlham yoluyla aklımıza gelenler dışında, olumlu ya da olumsuz, HİÇBİR DÜŞÜNCE KENDİ KENDİNE TELKİN PRENSİBİNİN YARDIMI</p>
<p class="calibre1">OLMADAN BİLİNÇALTINA GİREMEZ. Başka bir deyişle beş duyumuz vasıtasıyla ulaştığımız tüm izlenimler bilincimiz tarafından durdurulur ya bilinçaltımıza geçmesine müsaade edilir ya da geri çevrilir. Bu nedenle, zihnin bilinç bölümü bilinçaltı için bir koruyucu gibi hareket eder.</p>
<p class="calibre1">Doğa insanı öyle yaratmıştır ki, beş duyusu yoluyla bilinçaltına ulaşan malzeme üzerinde kesin kontrolü vardır, ama bundan insanın her zaman kontrollü olduğu şeklinde bir anlam çıkarılmamalıdır. Olayların büyük çoğunluğunda kontrollü değildir; bu da neden bu kadar çok insanın yoksulluk çektiğini açıklamaktadır.</p>
<p class="calibre1">Gübrelenmiş bir bahçeye benzeyen bilinçaltı hakkında söylenenleri hatırlayın. Eğer arzu edilen tohumlar ekilmezse yabani otlar saracaktır her tarafı. Kendi kendine telkin, insanın zihnini isteyerek yaratıcı düşüncelerle beslediği ya da ihmalkârlık ederek, yıkıcı türde düşüncelerin zengin zihin bahçesine girmesine izin verdiği kontrol mekanizmasıdır.</p>
<p class="calibre1">Arzuyla ilgili bölümde tanımlanan altı adımın sonuncusunda sizden, para için duyduğunuz arzunun yazılı ifadesini günde iki kez sesli olarak okumanız ve halihazırda bu paraya sahip olduğunuzu görmeniz ve hissetmeniz istenmişti! Bu talimatları izlemekle arzu ettiğiniz nesneyi tam bir inançla doğrudan bilinçaltınıza göndermiş oluyorsunuz. Bu işlemin tekrarıyla da, arzuyu parasal eşdeğerine dönüştürme çabalarınıza uygun düşünce alışkanlıkları oluşturuyorsunuz.</p>
<p class="calibre1">Arzu bölümünde anlatılan altı adıma geri dönün ve daha fazla ilerlemeden onları dikkatlice tekrar okuyun. Bunları bu bölümde anlatılanlarla karşılaştırarak talimatların kendi kendine telkin prensibinin uygulanmasını içerdiğini görebilirsiniz.</p>
<p class="calibre1">Bu nedenle arzu ettiğiniz şeyi sesli olarak okurken (ki bu şekilde “para bilinci” geliştirmeye çalışmaktasınız), sözcüklerinize heyecan ya da duygu karıştırmadan onları sadece okumanın bir anlamı yoktur. Bilin-çaltınız yalnızca heyecan veya duyguyla karışık olan düşünceleri tanır ve onların üzerinde çalışır.</p>
<p class="calibre1">Neredeyse her bölümde tekrar edilmesi gereken önemli bir gerçektir bu, çünkü bunun yeterince anlaşılamaması kendi kendine telkin prensibini uygulamaya çalışan insanların büyük çoğunluğunun arzu edilen sonucu elde edememelerinin başlıca nedenidir.</p>
<p class="calibre1">Yalın, heyecandan yoksun sözcükler bilinçaltını etkilemez. İnançla iyi bir şekilde duygusallaştırılarak ifade edilen sözcükler ya da düşüncelerle bilinçaltına ulaşmayı öğrenene dek önemli bir sonuç elde edemezsiniz.</p>
<p class="calibre1">Denediğiniz ilk anda heyecanlarınızı kontrol edemez ya da yönlen-diremezseniz cesaretiniz kırılmasın. “Hiçbir bedel ödemeden bir şey” diye bir olasılık olmadığını unutmayın. İsteseniz bile hile yapamazsınız. Bilinçaltınızı etkileme yeteneğinizin bedeli, burada anlatılan prensipleri uygulamadaki kararlılıktır. Arzu edilen yeteneği daha az bir bedel karşılığı geliştiremezsiniz. İstediğiniz ödülün (“para bilinci”) ödemeniz gereken bedele değip değmediğine siz, ama yalnızca siz karar vermelisiniz.</p>
<p class="calibre1">Kendi kendine telkin prensibini kullanma yeteneğiniz, büyük ölçüde, adı geçen arzu, yakıcı bir saplantıya dönüşene dek ona yoğunlaşma kapasitenize bağlı olacaktır.</p>
<p class="calibre1">İkinci bölümde verilen talimatları uygulamaya başladığınızda, düşüncelerinizi yoğunlaştırma prensibini kullanmak sizin için gerekli olacaktır.</p>
<p class="calibre1">Burada düşünceleri yoğunlaştırmanın etkin bir şekilde kullanımı için önerilerde bulunacağız. Altı adımın birincisini, yani “arzu ettiğiniz kesin para miktarını kafanızda belirleyin” talimatını uygulamaya başladığınızda, gözlerinizi kapatıp paranın fiziksel varlığını gerçekten görene kadar düşüncelerinizi bu para miktarı üzerinde yoğunlaştırın. Bunu günde en az bir kez yapın. Bu alıştırmaları yaparken inanç bölümünde verilen talimatları izleyin ve paraya gerçekten sahip olduğunuzu görün!</p>
<p class="calibre1">İşte en önemli gerçek: Bilinçaltı kendisine mutlak inançla gönderilen her türlü emri alır ve bunlar üzerinde çalışır, ancak emirlerin bilinçaltı tarafından yorumlanmadan önce sürekli tekrar edilmesi gereklidir. Kendiniz inandığınız için, bilinçaltmızı da hayal ettiğiniz parayı elde etmeniz gerektiğine, bu paranın zaten sizi beklemekte olduğuna inandırabilir, bilinçaltınızın gerçekte sizin olan parayı kazanmanız için pratik planlar sunmasını sağlayabilirsiniz.</p>
<p class="calibre1">Bir önceki paragrafta ifade edilen düşünceyi hayal gücünüze gönderin ve hayal gücünüzün arzu ettiğiniz parayı elde etme amacına yönelik pratik planlar yaratmak için neler yapacağını izleyin.</p>
<p class="calibre1">Arzu ettiğiniz paranın karşılığında vermeyi düşündüğünüz şeyler için kesin bir plan beklemeyin. Sadece paraya sahip olduğunuzu düşünmeye başlayıp talep edin ve bekleyin, bilinçaltınız bu arada ihtiyacınız olan plan ya da planları size sunacaktır. Bu planlar için tetikte olun ve ortaya çıktıklarında hemen harekete geçin. Planlar büyük olasılıkla “ilham” şeklinde, altıncı his aracılığıyla zihninizde beliriverecektir. Ona saygı gösterin ve alır almaz harekete geçin.</p>
<p class="calibre1">Altı adımın dördüncüsünde, “Arzunuzu yerine getirmek için kesin bir plan yaratın ve bu planı uygulamak için hemen işe girişin” talimatı verilmekteydi. Bu talimatı bir önceki paragrafta verilen şekilde uygulamalısınız. Arzunun dönüştürülmesi yoluyla para kazanma planınızı yaratırken “mantığınıza” güvenmeyin. Mantık yetiniz tembel olabilir ve eğer size hizmet etmesi için tamamen ona güvenirseniz hayal kırıklığına uğrayabilirsiniz.</p>
<p class="calibre1">Elde etme niyetinde olduğunuz parayı (gözleriniz kapalı) hayal ederken bu paranın karşılığında vermeyi düşündüğünüz hizmet ya da malı verdiğinizi de hayal edin. Bu çok önemli!</p><h5 class="calibre6">Talimatların Özeti</h5>
<p class="calibre1">Bu kitabı okuyor olmanız içtenlikle bilgiye ulaşmaya çalıştığınızın bir göstergesi. Aynı zamanda bu alanda bir öğrenci olduğunuza dair de iyi bir işaret. Eğer bir öğrenciyseniz, çok şey öğrenmeniz muhtemeldir, ancak bunu sadece tevazu göstererek yapabilirsiniz. Eğer talimatların sadece bazılarını uygulayıp diğerlerini uygulamayı ihmal eder ya da reddederseniz başarısız olursunuz. Tatmin edici sonuçlar almak için, tüm talimatları inanarak takip etmelisiniz.</p>
<p class="calibre1">İkinci bölümdeki altı adımla bağlantılı talimatlar burada özetlenip bu bölümde anlatılan ilkelerle birleştirilmektedir. Şöyle ki:</p>
<p class="calibre1">1, Rahatsız edilmeyeceğiniz sessiz bir yere gidin (tercihen gece yatağınızda), gözlerinizi kapatın ve elde etmeyi düşündüğünüz para miktarını, elde edilmesi için koyduğunuz zaman sınırını ve bu paranın karşılığında vermeyi düşündüğünüz hizmet ya da malı gösteren yazılı ifadeyi sesli bir şekilde (böylece kendi sözlerinizi duyabilirsiniz) tekrarlayın. Bu talimatları yerine getirirken zaten bu paraya sahip olduğunuzu hayal edin.</p>
<p class="calibre1">Örneğin, beş yıl sonraki ocak ayının birine kadar 50.000 dolar kazanmayı, bu parayı kazanan bir satış görevlisinin performansında kişisel hizmet vermeyi düşündüğünüzü varsayalım. Yazılı ifadeniz aşağıdakine benzer bir şey olacaktır:</p>
<p class="calibre1">“...yılının 1 Ocak tarihine kadar, bana çeşitli miktarlarda dönem dönem gelecek olan 50.000 doların tamamını kazanmış olacağım. “Bu paranın karşılığında bir .... satış görevlisi olarak (satmayı düşündüğünüz mal ya da hizmeti tarif edin) elimden gelen en etkin hizmeti sunacağım.</p>
<p class="calibre1">“Bu parayı kazanacağıma inanıyorum. İnancım o kadar güçlü ki, bu paranın gözlerimin önünde olduğunu görebiliyorum. Ellerimle dokunabiliyorum. Para onun karşılığında sunacağım mal veya hizmet oranında ve belirlediğim zamanda bana gelmek için bekliyor. Bu parayı kazanmak için bir plan bekliyorum ve aldığımda bu planı uygulayacağım.”</p>
<p class="calibre1">2.    Bu programı, kazanmayı istediğiniz parayı (hayalinizde) görene dek gece gündüz tekrarlamaya devam edin.</p>
<p class="calibre1">3.    Yazılı ifadenizin bir kopyasını çıkarıp gece ve gündüz görebileceğiniz bir yere asın ve yatmadan önce ve sabah kalkar kalkmaz ezberleyene dek okuyun.</p>
<p class="calibre1">Bu talimatları yerine getirirken, bilinçaltınıza emirler vermek amacıyla kendi kendinize telkin prensibini uyguladığınızı unutmayın. Ayrıca bilinçaltınızm yalnızca içine heyecan katılan ve “duyguyla” kendisine gönderilen talimatlar üzerinde çalışacağını unutmayın. İnanç duyguların en güçlüsü ve üretkenidir. İnanç bölümünde verilen talimatları izleyin.</p>
<p class="calibre1">Bu talimatlar başlangıçta soyut görünebilir. Bunun sizi rahatsız etmesine izin vermeyin. Başlangıçta ne kadar soyut ya da uygulanması imkânsız görünürse görünsün talimatları izleyin. Eğer bunu talimatın verildiği şekliyle, hevesle yaparsanız, önünüze yeni bir güç evreni açıldığında her şeyin zamanı kısa süre içinde gelecektir.</p>
<p class="calibre1">Yeni fikirlerle ilgili şüphecilik bütün insanların özelliğidir. Eğer sınırları çizilen talimatları uygularsanız şüpheciliğiniz kısa sürede inanca dönüşecektir.</p>
<p class="calibre1">Birçok filozof, insanın dünyevi kaderinin efendisi olduğunu ifade etmiş, ancak bunun nedenini belirtmemiştir. İnsanın dünyevi durumunun ve özellikle mali durumunun efendisi olmasının nedeni bu bölümde güzelce açıklanmıştır. İnsan kendisinin ve çevresinin efendisi haline gelebilir, çünkü bilinçaltının etkileme gücüne sahiptir.</p>
<p class="calibre1">Arzuyu paraya çevirme, kişinin bilinçaltını etkileyebileceği bir araç olarak kendi kendine telkinin kullanımını içermektedir. Diğer prensipler kendi kendine telkin yönteminin uygulandığı basit araçlardır. Bunu aklınızdan çıkarmadığınızda, bu kitapta anlatılan yöntemlerle para kazanma çabanızda kendi kendine telkin prensibinin oynayacağı önemli rolün farkında olacaksınız.</p>
<p class="calibre1">Bütün kitabı okuduktan sonra bu bölüme geri dönün ve bu talimatı heves ve coşkuyla takip edin:</p>
<p class="calibre1">KENDİ KENDİNE TELKİN PRENSİBİNİN GÜVENİLİR OLDUĞUNA, İDDİA EDİLEN HER ŞEYİ SİZİN İÇİN BAŞARACAĞINA İKNA OLANA DEK BÜTÜN BÖLÜMÜ HER GECE OKUYUN. OKURKEN SİZİ ETKİLEYEN HER CÜMLENİN ALTINI ÇİZİN.</p>
<p class="calibre1">Bir önceki talimatı harfiyen uyguladığınız takdirde başarı prensibinin tam olarak anlaşılması ve öğrenilmesinin yolu açılacaktır size.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Bilinciniz bilinçaltınıza ulaşan düşüncelerinizi kontrol eden bir koruyucu gibidir. Olumlu ya da olumsuz istediğiniz tüm düşünce dalgalarını bilinçli olarak sürekli tekrar ederken aslında onların bilinçaltınıza ulaşmasını ve yerleşmesini sağlamış olursunuz. Bu tekrarları mutluluk, zenginlik ve sağlık üzerine yoğunlaştırdığınızda bilinçaltınızda olumsuz titreşimler için yer kalmadığını göreceksiniz.</p>
<p class="calibre1">•    Duygularınız parayı gerçekten görüp elinize almanıza yardım ettiğinde, para daha önce varlığından haberdar olmadığınız kaynaklardan gelebilir. Hedeflerinizi kesin bir miktar üzerine odaklayın ve bu miktarı kendiniz belirleyin. Bir zaman sınırı da getirin.</p>
<p class="calibre1">•    Kendi kendinize telkinde bulunma süreci sonunda bilinçaltı-nızın size gerekli planları sunması için bekleyin. Bilinçaltınız</p>
<p class="calibre1">size bir plan verdiğinde planı uygulamak için harekete hemen geçin. İlham değerlidir ve hemen kullanılmalıdır. Fırsatlar bekletilmekten hoşlanmazlar.</p>
<p class="calibre1">•    Üç basit işlem kendi kendine telkinde ustalaşmanızı sağlar. Talimatları harfiyen uygulayın ve kaderinizin hâkimi olun.</p>
<p class="calibre1">•    Her zorluk büyük bir kazancın tohumlarını da birlikte getirir.</p>
<p class="calibre1">BÖLÜM 5</p>
</body>
</html>
