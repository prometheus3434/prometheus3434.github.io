<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">KORKUNUN ALTI HAYALETİNİ ALT ETMEK</h2><h3 class="calibre12">(Beyni Zenginlikler için Arındırmak)</h3>
<p class="calibre1">Bu felsefenin herhangi bir bölümünü başarılı bir şekilde uygulamaya sokmadan önce zihniniz onu almaya hazır olmalıdır. Hazırlık zor değildir, ortadan kaldırmanız gereken üç düşmanın incelenmesi ve anlaşılmasıyla başlar; bunlar kararsızlık, şüphe ve korkudur.</p>
<p class="calibre1">Bu olumsuzluğun üçü ya da herhangi biri zihninizde kaldığı sürece altıncı his işe yaramaz. Bu üçlü birbiriyle yakından ilişkilidir; birinin bulunduğu yerde diğer ikisi de yakınlardadır.</p>
<p class="calibre1">Kararsızlık korkunun fidesidir! Okurken bunu unutmayın. Kararsızlık, şüpheye dönüşür, ikisi birleşir ve korku haline gelir! Bu ikisinin karışma süreci oldukça yavaştır. Bu üç düşmanın bu kadar tehlikeli olmalarının nedenlerinden biri budur. Varlıkları görünmeden filizlenir ve büyürler.</p>
<p class="calibre1">Bu bölümün geri kalanı, söz konusu felsefe bir bütün olarak uygulamaya sokulmadan önce varılması gereken bir sonu tarif etmektedir. Ayrıca çok sayıda insanı yoksulluğa iten bir koşulu inceler ve ister para bağlamında olsun, isterse paradan çok daha değerli olan zihinsel yapı bağlamında olsun, zenginliği elde eden herkes tarafından anlaşılması gereken bir gerçeği ifade eder.</p>
<p class="calibre1">Bu bölümün amacı dikkati altı temel korkunun nedenine ve tedavisine çevirmektir. Bir düşmanın üstesinden gelmeden önce onu çok iyi tanımlamalıyız. Okurken kendinizi dikkatle inceleyin ve eğer varsa, altı yaygın korkudan hangisinin sizde olduğunu saptayın.</p>
<p class="calibre1">Bu kurnaz düşmanların alışkanlıklarına kanmayın. Bazen bilinçaltında saklı kalırlar, çünkü burada saptanmaları ve ortadan kaldırılmaları çok zordur.</p><h5 class="calibre6">Altı Temel Korku</h5>
<p class="calibre1">Altı temel korku vardır; her insan bunlardan birinden ya da birkaçından ara sıra acı çeker. Hiçbirinden acı çekmeyen kişi çok şanslıdır. En yaygın görünüşlerine göre sıralarsak bu korkular şunlardır:</p>
<p class="calibre1">Yoksulluk</p>
<p class="calibre1">Eleştiri</p>
<p class="calibre1">Hastalık</p>
<p class="calibre1">Aşkın kaybedilmesi</p>
<p class="calibre1">Yaşlanma</p>
<p class="calibre1">Ölüm</p>
<p class="calibre1">Diğer korkular bunlar kadar önemli değildir; bu altı başlık altında gruplandırılabilirler.</p>
<p class="calibre1">Korkular zihinsel durumdan başka bir şey değildir. Kişinin zihinsel durumu ise denetimine ve yönlendirmesine bağlıdır.</p>
<p class="calibre1">İnsan önce düşünmediği hiçbir şeyi yaratamaz. Bu ifadeyi daha da önemli başka bir ifade izlemektedir: İnsanın düşünce dalgalan bilinçli olsun olmasın kendilerini hemen fiziksel eşdeğerlerine dönüştürürler. Sadece şansla ele geçen düşünce dalgaları (başka zihinlerin gönderdiği düşünceler), tıpkı kişinin kendi tasarladığı ve yarattığı düşünce dalgaları gibi, o insanın mali, mesleki, profesyonel ve sosyal kaderini belirleyebilir.</p>
<p class="calibre1">Burada, neden aynı yetenek, eğitim, deneyim ve beyin kapasitesine sahip olan insanlardan bazılarının talihi bir türlü yaver gitmezken neden bazılarının “şanslı” göründüğünü anlamayan kişiler için büyük önem taşıyan bir gerçeğin ifadesi için temel hazırlıyoruz. Bu gerçek, her insanın kendi zihnini tümüyle kontrol etme yeteneğine sahip olduğudur. Kişi bu kontrolle zihnini diğer zihinler tarafından serbest bırakılmış başıboş düşünce dürtülerine açık bırakabilir ya da zihninin kapılarını sıkıca kapatıp yalnızca kendi düşüncelerini kabul eder.</p>
<p class="calibre1">Doğa insanı yalnızca tek bir şey üzerinde kontrol sahibi kılmıştır, o da düşüncedir. Bu gerçek, insanın yarattığı her şeyin önce düşünce şeklinde başladığı gerçeğiyle birleşince, kişiyi korkunun üstesinden gelinebileceği prensibe çok yaklaştırır.</p>
<p class="calibre1">Her düşüncenin kendisini fiziksel eşdeğeriyle dönüştürmek eğilimi varsa (ki bu şüpheye yer bırakmaksızın doğrudur), korku ve yoksulluk düşünce titreşimlerini cesaret ve parasal kazanca dönüştürülemeyeceği de aynı derecede doğrudur.</p>
<p class="calibre1">Yoksulluk ve zenginlik arasında bir uzlaşma olamaz! Yoksulluğa ve zenginliğe giden iki yol zıt yönlere doğru uzanmaktadır. Eğer zenginlik istiyorsanız yoksulluğa götüren her türlü şartı reddetmelisiniz. (Burada “zenginlik” sözcüğü en geniş anlamda, yani maddi ve manevi zenginlik olarak kullanılmaktadır.) Zenginliğe giden yolun başlangıç noktası arzudur. Arzuyla ilgili bölümde uygun kullanımı için tam talimat aldınız.</p>
<p class="calibre1">Korkuyla ilgili bu bölümde zihninizi arzuyu pratik kullanım için hazırlamanın yöntemlerini öğreneceksiniz.</p>
<p class="calibre1">İşte burada bu felsefenin ne kadarını özümlediğinizi saptamak için kendinize meydan okuyabilirsiniz. Tam bu noktada bir medyuma dönüşüp geleceğin sizin için neler sakladığını söyleyebilirsiniz. Eğer, bu bölümü okuduktan sonra yoksulluğu kabul etmek istiyorsanız, bu sizin seçiminiz-dir. Bu kaçamayacağınız bir karardır.</p>
<p class="calibre1">Eğer zenginliği talep ediyorsanız ne şekilde olacağına ve ne kadar zenginliğin sizi tatmin edeceğine karar verin. Zenginliğe giden yolu biliyorsunuz. Eğer kararlılıkla izlerseniz sizi bu yolda tutacak bir harita verildi elinize. Eğer başlamayı ihmal eder ya da varmadan durursanız sizden başka suçlanması gereken kimse yoktur. Bu sorumluluk size ait. Eğer şu anda hayatın zenginliğini talep etmeyi reddeder ya da bunda başarısız olursanız hiçbir mazeret sizi sorumluluğu kabul etmekten kurtarmayacaktır, çünkü kabul tek bir şeyi gerektirir -tesadüfen kontrol edebildiğiniz tek şeyi- o da zihin durumudur. Zihinsel durum kişiye özel bir şeydir. Satın alınamaz, yaratılması gerekir.</p><h5 class="calibre6">Fakirlik (Parasızlık) Korkusu</h5>
<p class="calibre1">Yoksulluk korkusu zihinsel bir durumdan başka bir şey değildir! Ama girdiği her işte kişinin başarı şansını yok etmeye yeter.</p>
<p class="calibre1">Bu korku mantık becerisini felce uğratır, hayal gücünü ve kendine güveni yok eder, coşkuyu öldürür, inisiyatifi kişinin elinden alır, amaç belirsizliğine yol açar, ertelemeyi teşvik eder, kendini kontrolü imkânsız hale getirir. İnsanın kişiliğindeki çekiciliği yok eder, doğru düşünme olasılığını ortadan kaldırır, çaba isteğini dağıtır; kararlılığına hâkim olur, irade gücünü bir hiçe çevirir, hırsı öldürür, hafızayı bulanıklaştırır ve akla gelen her türde başarısızlığı davet eder; aşkı öldürür ve kalpteki en hassas duyguları yok eder, arkadaşlığı bozar ve yüzlerce şekilde felakete davetiye çıkarır, uykusuzluk, acı ve mutsuzluğu getirir. Ve bütün bunlar arzu ettiğimiz her şeyin bol bol bulunduğu bir dünyada yaşıyor olmamız ve arzu ettiğimiz şeyle aramızda amaç belirsizliğinden başka hiçbir şeyin bulunmaması gerçeğine rağmen meydana gelir.</p>
<p class="calibre1">Yoksulluk korkusu şüphesiz altı temel korku içinde en yıkıcısıdır. Listenin en başına yerleştirilmiştir, çünkü üstesinden gelinmesi en zor olanıdır. Yoksulluk korkusu, insanın kalıtımında bulunan, soydaşlarım ekonomik açıdan avlama eğiliminden kaynaklanır. İnsandan aşağıda bulunan hemen hemen bütün hayvanlar içgüdüleriyle davranırlar ve düşünme kapasiteleri çok sınırlıdır, bu yüzden birbirlerini fiziksel olarak avlarlar. Daha üstün sezgi gücü, düşünme ve akıl yürütme kapasitesiyle başka bir insanın bedenini yemez; ama onu parasal olarak avlayıp “yemek”ten daha büyük tatmin alır. İnsan o kadar açgözlüdür ki, onu soydaşlarından koruyacak akla gelen her türlü kanun konmuştur.</p>
<p class="calibre1">Hiçbir şey yoksulluk kadar acı ve aşağılanma hissettirmez insana! Yalnızca yoksulluğu yaşayanlar tam anlamını bilirler.</p>
<p class="calibre1">İnsanın yoksulluktan bu derece korkması şaşılacak bir şey değildir. Kalıtımla devralman deneyimler kişiye, para ve dünyevi mülkiyetler söz konusu olduğunda bazı insanlara hiç güvenilmeyeceğini öğretmiştir.</p>
<p class="calibre1">Kendini analiz, insanın bilmek istemediği zayıflıklarını açığa çıkarır. Bu inceleme şekli hayattan sıradanlık ve yoksulluktan başka bir şey isteyenler için gereklidir. Kendinizi madde madde kontrol ederken hem jüri, hem yargıç, hem savcı, hem savunma avukatı, hem sanık, hem de tanık olduğunuzu unutmayın. Gerçeklerle dürüstçe yüzleşin. Kendinize kesin sorular sorun ve doğrudan yanıtlar isteyin. İnceleme bittiğinde kendiniz hakkında daha fazla şey biliyor olacaksınız. Eğer bu incelemede tarafsız olamayacağınızı düşünüyorsanız, sizi iyi tanıyan birini siz kendinizi sorgularken yargıç olmak üzere çağırın. Siz gerçeğin peşindesiniz. Geçici olarak utanmanıza, sıkılmanıza neden olsa bile gerçeği bulun!</p>
<p class="calibre1">İnsanların büyük çoğunluğu en çok neden korktukları sorulduğunda, “Hiçbir şeyden korkmam,” diye cevap verir. Bu cevap doğru değildir, çünkü insanlar çeşitli türde korkuyla tutsak edildiklerini, engellendiklerini, ruhsal ve fiziksel olarak yenilgiye uğratıldıklarını bilirler. Korku heyecanı o kadar derin ve o kadar sinsi bir şekilde yerleşmiştir ki, insan varlığını bile fark etmeden onun yüküyle yaşayıp gider. Yalnızca cesur bir analiz bu evrensel düşmanın varlığını açığa çıkaracaktır. Bu tür bir analize başladığınızda karakterinizin derinliklerini inceleyin. Burada aramanız gereken bazı belirtilerin bir listesini veriyoruz:</p><h5 class="calibre6">Yoksulluk Korkusunu Gösteren Altı Belirti</h5>
<p class="calibre1">1.    KAYITSIZLIK: Hırs eksikliği, yoksulluğa tahammül etme eğilimi, hayatın verdiği her şeyi itirazsız kabul etme; zihinsel ve fiziksel tembellik, inisiyatif, heves ve kendini kontrol noksanlığı.</p>
<p class="calibre1">2.    KARARSIZLIK: Düşünmeyi başkalarına bırakma alışkanlığı, “tereddütte kalmak.”</p>
<p class="calibre1">3.    ŞÜPHE: Genellikle kişinin başarısızlıklarını örtmek, açıklamak ya da özür dilemek için mazeretler ve bahaneler uydurması; bazen de başarılı olanlara yönelik kıskançlık ya da eleştirici tavır sergilemesi.</p>
<p class="calibre1">4.    ENDÎŞE: Genellikle diğerlerinde hata bulma; gelirinden fazla harcama eğilimi; kişisel görünüme önem vermeme; alkol kullanımında aşırıya kaçma, bazen uyuşturucu kullanımı; kaygı, denge eksikliği ve çekingenlik.</p>
<p class="calibre1">5.    AŞIRI TEDBÎR: Her olayın olumsuz yanma bakma alışkanlığı, başarı araçlarına dikkati yoğunlaştırma yerine muhtemel başarısızlıkları düşünme ve bunlar hakkında konuşma; felakete giden bütün yolları bilme, ama başarısızlıktan kaçmak için plan arayışına girmeme; fikir ve planları harekete geçirmek için “doğru zamanı” bekleme, ta ki beklemek kalıcı bir alışkanlık halini alana dek; başarısız olanları hatırlayıp başarılı olanları unutma eğilimi; yarı dolu bardağın boş kısmını görmek, ama var olan suya önem vermemek; hazımsızlığa, kabızlığa, kötü nefes ve ağız kokusuna vb. yol açan kötümserlik.</p>
<p class="calibre1">6. ERTELEME: Geçen yıl yapılması gerekenleri yarma erteleme alışkanlığı, işi yapmaya yetecek kadar enerjiyi mazeretler ve bahaneler bulmak için harcamak gibi belirtiler aşırı tedbir, şüphe ve endişeyle yakından ilişkilidir. Mümkün olduğu yerde sorumluluğu kabul etmekten kaçma; mücadele etmek yerine uzlaşma isteği; zorlukları kontrol edip onları ilerlemek için kullanmak yerine zorluklarla uzlaşmak; hayattan zenginlik, servet, tatmin ve mutluluk istemek yerine bir kuruş için pazarlık etmek; bütün köprüleri yakıp geri dönüşü imkânsız kılmak yerine başarısızlık kontrolü ele geçirince ne yapacağını planlama; zayıflık ve sıklıkla kendine güven, kesin amaçlılık, kendini kontrol, inisiyatif, coşku, hırs, sağlam akıl yürütme yeteneği eksikliği; zenginliği talep etmek yerine yoksulluğu beklemek; zenginliği talep edip ele geçirenler yerine yoksulluğu kabul edenlerle arkadaşlık etmek.</p>
<p class="calibre1">Bazıları soracaktır: “Neden parayla ilgili bir kitap yazdınız? Neden zenginliği tek başına parayla ölçüyorsunuz?” Bazıları paradan daha fazla arzu edilen zenginlik türleri olduğuna inanır ve bunda haklıdır. Evet, parayla ölçülemeyecek zenginlikler vardır, ama, “Bana ihtiyacım olan parayı verin, istediğim her şeyi ben bulurum,” diyecek milyonlarca insan da vardır.</p>
<p class="calibre1">Nasıl para kazanılacağını gösteren bu kitabı yazmamın asıl nedeni milyonlarca kadın ve erkeğin yoksulluk korkusuyla felç olması. Bu tür bir korkunun insana neler yapabileceğini Westbrook Pegler çok iyi anlatılmıştır:</p>
<p class="calibre1">Para sadece madeni diskler ya da kâğıt parçacıklarıdır; paranın satın alamayacağı kalp ve ruh hâzineleri vardır. Ama çoğu insan yoksulluk içinde olduğu için bunu akılda tutup morallerini bozmamayı başaramıyorlar. Bir erkek yenilgiye uğramış bir şekilde sokaklarda sürünüyor, bir iş bulamıyorsa, moralinin bozuk olduğu omuzlarının çöküşünden, şapkasını giyişinden, yürüyüşünden ve bakışlarından anlaşılır. Düzenli işi olan insanlardan karakter, zekâ ve yetenek açısından hiç de aşağı olmadığını bilse bile, yine de aşağılık duygusundan kaçamaz.</p>
<p class="calibre1">Öte yandan bu insanlar -arkadaşları bile olsa- bir üstünlük duygusu hisseder ve belki de bilinçsiz bir şekilde ona “kayıp biri” gibi davranırlar. Bir süre için borç alabilir, fakat alıştığı şekilde yaşamasına yetmez bu ve çok uzun süre borç almaya devam edemez. Zaten borç almanın kendisi, özellikle kişi hayatta kalmak için borç alıyorsa insanı depresyona sokacak bir deneyimdir ve borç alman para kişinin kazandığı para gibi ruhunu canlandırıcı etkiye sahip değildir. Şüphesiz bu söylediklerimiz sokak serserileri ya da bu tür yaşamı alışkanlık haline getirmiş olanlar için değil, normal hırsları ve kendine saygısı olanlar için geçerlidir.</p><h5 class="calibre6">Eleştirilme Korkusu</h5>
<p class="calibre1">Eleştiri korkusu kişiden inisiyatifi alır, hayal gücünü yok eder, bireyselliğini sınırlar, kendine güvenini yıkar ve kişiye yüzlerce şekilde zarar verir. Ebeveynler çocuklarını eleştirerek tamir edilmez yaralar açabilirler. Çocukluk arkadaşlarımdan birinin annesi onu hemen her gün sopayla dövüp işini her zaman şu ifadeyle bitirirdi: “Yirmi yaşma varmadan hapsi boylayacaksın.” Arkadaşım on yedisinde ıslahevine gönderilmişti.</p>
<p class="calibre1">Eleştiri herkesin fazlasıyla sahip olduğu bir hizmet türüdür. Herkes eleştiri stokuna sahiptir ve istensin ya da istenmesin bedava dağıtırlar. İnsanın en yakın akrabaları genellikle en kötü eleştiri suçlularıdır. Bir ebeveynin gereksiz eleştiriyle çocuğunda aşağılık kompleksine neden olması bir suç (aslında bu en kötü suçtur) olarak kabul edilmelidir. İnsanın doğasını iyi anlayan işverenler insanın içindeki değerlerden eleştiriyle değil, yapıcı öneriyle faydalanırlar. Ebeveynler de aynı şeyi çocuklarıyla başarabilirler. Eleştiri insanın kalbine korku ya da kırgınlık sokar, ama sevgi ya da şefkat doğuramaz.</p>
<p class="calibre1">Kurnaz giysi üreticileri, bütün insanlığın yaşadığı bu eleştiri korkusunu paraya dönüştürme konusunda hiç vakit kaybetmemişlerdir. Her mevsim kıyafetlerin modeli değişmektedir. Modayı kim belirliyor? Giysileri satın alan kişilerin belirlemediği kesin, yani üretici belirliyor. Neden giysilerin modellerini bu kadar sık değiştiriyorlar? Cevap açık. Daha fazla giysi satabilmek için.</p>
<p class="calibre1">Otomobil üreticileri araba modellerini aynı nedenle bu kadar sık değiştiriyorlar. Hiçbir erkek son model olmayan bir arabayı kullanmak istemez.</p><h5 class="calibre6">Eleştirilme Korkusunu Gösteren Yedi Belirti</h5>
<p class="calibre1">Bu korku neredeyse yoksulluk korkusu kadar evrenseldir ve etkileri kişisel başarı için en az o kadar ölümcüldür, çünkü korku inisiyatifi yok eder ve hayal gücünün kullanımını engeller. Korkunun belli başlı belirtileri şunlardır:</p>
<p class="calibre1">1. ÇEKÎNGENLÎK: Genellikle yabancılarla tanışma ve konuşmada çekingenlik, ellerin ve uzuvların garip biçimlerde hareket ettirilmesi, gözlerin kaçırılması ve kaygılanma.</p>
<p class="calibre1">2.    ÖZGÜVEN EKSİKLİĞİ: Yetersiz ses kontrolü, başkalarının varlığından endişelenmek, kötü beden duruşu, unutkanlık.</p>
<p class="calibre1">3.    ZAYIF KİŞİLİK: Kararlarda kesinlik, kişisel çekicilik ve fikirleri kesin bir şekilde ifade etme yeteneğinde yetersizlik; sorunlarla dürüstçe yüzleşmek yerine kaçmak; fikirlerini dikkatle incelemeksizin diğerleriyle aynı fikirde olmak.</p>
<p class="calibre1">4.    AŞAĞILIK KOMPLEKSİ: Aşağılık duygusunu örtme amacıyla kendini onayladığını belirten sözler söyleme ve hareketler yapma alışkanlığı; başkalarını etkilemek için “büyük sözcükler” kullanmak (genellikle gerçek anlamların; bilmeden); başkalarının giyim, konuşma ve davranış tarzlarını taklit etme. Hayali başarılarla övünme bazen üstünlük kompleksinin yüzeye çıkmasına izin verir.</p>
<p class="calibre1">5.    SAVURGANLIK: Başkalarına yetişmeye çalışma alışkanlığı kişinin gelirinden fazlasını harcamasına neden olur.</p>
<p class="calibre1">6.    İNİSİYATİF EKSİKLİĞİ: Kişinin ilerlemesi için karşısına çıkan fırsatları yakalayamaması, fikirlerini ifade etme korkusu ve güvensizliği; üstler tarafından sorulan sorulara kaçamak cevaplar verme; konuşma ve hareketlerde tereddüt, sözcüklerde ve işlerde yalancılık.</p>
<p class="calibre1">7.    HIRS YETERSİZLİĞİ: Zihinsel ve fiziksel tembellik, kendi fikrinde ısrar edememe, bir karara varmada yavaşlık, kolayca etkilenme; başkalarını arkalarından eleştirme ve yüzlerine övme alışkanlığı, yenilgiyi itirazsız kabul etme ya da başkalarından itiraz gelince bir işi bırakma; nedensiz olarak diğer insanlardan şüphelenme, konuşma ve tavırlarda zarafet eksikliği, suçu kabul etmede isteksizlik.</p><h5 class="calibre6">Sağlığını Kaybetme Korkusu</h5>
<p class="calibre1">Bu korku fiziksel ve sosyal kalıtıma kadar izlenebilir. Çıkış noktası açısından yaşlanma ve ölüm korkusuyla yakından ilgilidir, çünkü insanı, hakkında bir şey bilmediği ama bazı rahatsız hikâyelerin kendisine öğretildiği “korkunç dünyaların” sınırına yaklaştırmaktadır. Bazı ahlaksız insanların sağlığın bozulması korkusunu canlı tutarak sağlık satma işiyle uğraştıkları gözden kaçırılmamalıdır.</p>
<p class="calibre1">Sonuç olarak, insan sağlığının kötüye gitmesinden korkar, çünkü eğer ölürse neler olabileceğine dair çok korkunç hikâyeler yerleştirilmiştir zihnine. Ayrıca hastalığın getireceği ekonomik yükten de korkmaktadır.</p>
<p class="calibre1">Ünlü bir doktor, doktora başvuran hastaların yüzde yetmiş beşinin hastalık hastası olduğunu saptamıştır. Korkmak için en ufak bir neden bile olmadığı halde duyulan hastalık korkusunun sıklıkla hastalığın korkulan belirtilerini ortaya çıkardığını göstermiştir.</p>
<p class="calibre1">İnsan zihni çok güçlü ve kudretlidir! Yapabilir de, yıkabilir de.</p>
<p class="calibre1">Bu kötü hastalık korkusundan faydalanan ilaç üreticileri servetler kazanmışlardır. Her şeye inanan insanlar üzerindeki bu tür sömürü geçen yıllarda o kadar yaygın hale gelmişti ki, popüler bir dergi ilaç işindeki en kötü suçlulara karşı sert bir kampanya başlatmıştı.</p>
<p class="calibre1">Yıllar önce yapılan bir dizi araştırma, insanların telkinle hasta edilebileceğini kanıtlıyordu. Bu deneyi şu şekilde düzenledik: Üç tanıdığı seçtiğimiz bir “kurbanı” ziyaret edip ona, “Neyin var? Çok kötü görünüyorsun,” diyor ve genellikle kurbandan “Oh, hiçbir şeyim yok. Çok iyiyim,” cevabını alıyor. İkinci tanıdık genellikle, “Bilmiyorum, ama kendimi kötü hissediyorum,” cevabını alıyor. Üçüncüsü ise, kurbanın gerçekten hasta olduğunu açıkça ifade etmesiydi. Bazen hastalığın olumsuz düşünce dalgasıyla başladığına dair pek çok kanıt bulunmaktadır. Böylesi bir dürtü telkin yoluyla birinden diğerine geçirilebilir ya da kişinin kendisi tarafından üretilebilir.</p>
<p class="calibre1">Burada sözünü ettiklerimizden daha fazla akıl bahşedilen bir kişi bir keresinde. “Biri bana nasıl olduğumu sorduğunda hep bir yumrukla cevap vermek isterim,” demişti.</p>
<p class="calibre1">Doktorlar iyileşmeleri için hastalarını başka iklimlere gönderirler, çünkü “zihinsel tutumun” değiştirilmesi zorunludur. Kötü sağlık korkusunun tohumları herkesin zihnine atılmıştır. Aşk ve iş ilişkilerinde endişe, korku, cesaretsizlik, düş kırıklığı bu tohumun filizlenip büyümesine neden olur.</p>
<p class="calibre1">İş ve aşk ilişkilerinde düş kırıklığı sağlığın bozulmasının nedenlerini içeren listenin başında gelmektedir.</p><h5 class="calibre6">Sağlığı Kaybetme Korkusunu Gösteren Yedi Belirti</h5>
<p class="calibre1">Neredeyse evrensel olan bu korkunun belirtileri şöyledir:</p>
<p class="calibre1">1.    KENDİ KENDİNE TELKİN: Kendine telkinin olumsuz kullanımıyla her türlü hastalığa ait belirtileri arama ve bulma alışkanlığı; hayali hastalıklardan “hoşlanmak” ve onlardan gerçekmiş gibi söz etmek; başkalarının tedavi değeri olduğunu söyledikleri her şeyi denemek; başkalarıyla ameliyatlar, kazalar ve diğer türde hastalıklar hakkında konuşmak; bir uzmanın gözetiminde olmaksızın diyetler, fiziksel egzersizler, ev reçeteleri ve “şarlatan” doktor tedavilerini denemek.</p>
<p class="calibre1">2.    HASTALIK HASTALIĞI (hipokondri): Hastalıklardan söz etme alışkanlığı, tüm dikkatini hastalığa yoğunlaştırmak ve bir sinir bozukluğu oluşana dek hastalığı beklemek. Şişe içindeki hiçbir şey bu durumu tedavi edemez. Olumsuz düşünceyle ortaya çıkarılır ve olumlu düşünceden başka tedavi edecek hiçbir şey yoktur. Hastalık hastalığı kişinin korktuğu hastalığın yapacağı tahribatı yapabilir. Çoğu sözde sinir krizi bu hayali hastalıktan doğmaktadır.</p>
<p class="calibre1">3.    TEMBELLİK: Sağlığın bozulması korkusu sıklıkla uygun fiziksel egzersize engel olup kişiyi evin içine tıktığı için kilo artışına neden olur.</p>
<p class="calibre1">4.    HASSASİYET: Sağlığı kaybetme korkusu kişinin vücut direncini kırar ve her türlü hastalık için uygun bir ortam hazırlar. Bu korku genellikle yoksulluk korkusuyla bağlantılıdır; özellikle hastalık hastası olan kişi sürekli olarak muhtemel doktor ve hastane ücretlerini nasıl ödeyeceği konusunda kaygılanır. Bu tip kişiler hastalık için hazırlanmak, ölüm hakkında konuşmak, mezarlık ve cenaze işlemleri için para biriktirmek gibi işler üzerine çok fazla zaman harcarlar.</p>
<p class="calibre1">5.    KENDÎ ÜSTÜNE ÇOK FAZLA TİTREMEK; Hayali hastalığı yem olarak kullanarak anlayış isteme alışkanlığı (insanlar genellikle işten kaçmak için bu hileye başvururlar); tembelliği örtmek için hastaymış gibi yapma ya da hırs eksikliği için bahane olarak kullanma alışkanlığı.</p>
<p class="calibre1">6.    AŞIRILIK: Baş ağrısı, nevralji vb. gibi ağrıları azaltmak için nedeni ortadan kaldırmak yerine alkol ya da uyuşturucu kullanmak.</p>
<p class="calibre1">7.    ENDÎŞE: Hastalıklar hakkında yazılar okuma ve bu hastalığa yakalanma olasılığı üzerinde endişelenme alışkanlığı, ayrıca ilaç reklamlarını okuma alışkanlığı.</p><h5 class="calibre6">Aşkı Kaybetme Korkusu</h5>
<p class="calibre1">Bu kalıtımsal korkunun başlangıç kaynağı erkeğin komşusunun karısını çalmaya ve fırsat bulduğunda kadından yararlanmaya yönelik çokeşlilik eğilimine dayanmaktadır.</p>
<p class="calibre1">Kıskançlık ve diğer benzeri nevroz türleri, insanda kalıtımsal olarak yer eden aşkını kaybetme korkusundan kaynaklanır. Bu korku altı temel korku içinde en fazla acı verenidir. Beden ve zihni diğer temel korkuların yaptığından çok daha fazla yıpratır.</p>
<p class="calibre1">Aşkın kaybedilmesi korkusu, erkeğin kadını şiddet kullanarak çaldığı taş devrine kadar gitmektedir. Erkekler kadınları çalmaya hâlâ devam etmektedirler, ama teknikleri değişmiştir. Artık güç kullanmak yerine ikna etmeye çalışmakta, güzel elbiseler, iyi arabalar sözü vermekte ve fiziksel güç kullanmaktan çok daha etkili olan diğer “yemler”den yararlanmaktadırlar. Erkeklerin alışkanlıkları uygarlığın başlangıcından öncekiyle aynıdır, ama artık farklı bir şekilde ifade edilmektedir.</p><h5 class="calibre6">Aşkı Kaybetme Korkusunu Gösteren Belirtiler</h5>
<p class="calibre1">1.    KISKANÇLIK: Herhangi mantıklı bir kanıt olmaksızın arkadaşlar ve sevgililerden şüphelenmek; bir nedene dayanmadan eşini ihanetle suçlama alışkanlığı; herkesten kuşku duyma, hiç kimseye tam güven duymama.</p>
<p class="calibre1">2.    HATA BULMA: Arkadaşlar, akrabalar, iş arkadaşları, sevgililer ve eşlerde herhangi bir neden olmaksızın ya da en ufak bir tahrikle hata bulma alışkanlığı.</p>
<p class="calibre1">3.    KUMAR OYNAMA: Aşkın satın alınabileceği düşüncesiyle sevilen kişiye para sağlamak için kumar oynama, çalma, sahtekârlık yapma ve diğer tehlikeli risklere girme alışkanlığı; gösteriş yapma amacıyla sevilen kişiye hediyeler almak için gelirinin üstünde harcama ya da borca girme alışkanlığı; uykusuzluk, sinirlilik, kararlılık eksikliği, irade zayıflığı, kendini kontrol yetersizliği, kendine güven eksikliği, huysuzluk.</p><h5 class="calibre6">Yaşlanma Korkusu</h5>
<p class="calibre1">Bu korku temelde iki kaynaktan ortaya çıkmaktadır. Birincisi, yaşlılığın yoksulluğu da beraberinde getireceği düşüncesi. İkincisi ve en yaygın olanı “cehennem azabıyla” çok iyi karıştırılmış geçmişin yanlış ve zalim öğretileri; insanı korkuyla köle haline getirmek için kurnazca uydurulmuş diğer öcüler.</p>
<p class="calibre1">Yaşlılıktan korkmakta insanın iki sağlam nedeni vardır; bir tanesi sahip olduğu işe yarar her türlü şeyi gasp edebilecek olan yakınlarına duyduğu güvensizlikten, diğeri ise ötedeki dünya hakkında zihninde çizilmiş olan korkunç tablodan kaynaklanmaktadır.</p>
<p class="calibre1">Yaşlılık korkusunun en yaygın nedeni yoksulluk olasılığıyla bağlantılıdır. “Huzurevi” pek hoş bir sözcük değildir. Elden ayaktan düştükleri yıllarını yoksullara bakan bu kurumlarda geçirme düşüncesi herkesin içini ürpertmektedir.</p>
<p class="calibre1">Yaşlılık korkusuna katkıda bulunan nedenlerden bir tanesi özgürlük ve bağımsızlığın kaybedilmesidir, çünkü yaşlılık fiziksel ve ekonomik özgürlüğün kaybını da beraberinde getirmektedir.</p><h5 class="calibre6">Yaşlanma Korkusunun Belirtileri</h5>
<p class="calibre1">Bu korkunun en yaygın belirtileri şunlardır:</p>
<p class="calibre1">1.    ERKEN YAVAŞLAMA: Kırk yaş civarında, zihinsel olgunluk döneminde yavaşlama ve aşağılık kompleksi geliştirme; yanlış bir şekilde yaşı yüzünden hata yaptığını düşünme eğilimi.</p>
<p class="calibre1">2.    YAŞI YÜZÜNDEN ÖZÜR DİLEME: Yalnızca kırk ya da elli yaşma vardığı için kişinin yaşı yüzünden özür dileme alışkanlığı edinmesi. Oysa, insan akıl ve anlayış çağma eriştiği için minnettarlığını ifade etmelidir.</p>
<p class="calibre1">3.    İNİSİYATİFİ ÖLDÜRME: Kişi yanılgıya düşerek inisiyatif, hayal gücü ve özgüvene sahip olamayacak kadar yaşlı olduğuna inandığında bu niteliklerini kaybedilir.</p>
<p class="calibre1">4.    GENÇ BİRİ GİBİ GÖRÜNMEK: Arkadaş ve yabancıların alaylarına neden olabilecek şekilde gençlerin giysilerini giyme ve davranışlarını benimseme alışkanlığı çok yaygındır.</p><h5 class="calibre6">Ölüm Korkusu</h5>
<p class="calibre1">Bazılarına göre bu, temel korkularının en amansızıdır. Bunun nedeni açıktır. Ölüm düşüncesiyle bağlantılı dehşetli korku, vakaların çoğunda olduğu gibi, dini fanatikliğe dönüştürülebilir. Sözde “dinsiz” olanlar daha “medeni” olahlara göre ölümden daha az korkarlar. Binlerce yıldır insanlar hâlâ cevaplanmamış olan soruyu sormaktadırlar: “Nereden geldim ve nereye gidiyorum?”</p>
<p class="calibre1">Geçmişin karanlık çağları sırasında, daha kurnaz ve hilekâr olanlar bir ücret karşılığında bu soruların cevaplarını vermişlerdir.</p>
<p class="calibre1">“Çadırıma gel, inancımı kucakla, dogmalarımı kabul et, ben de öldüğünde doğruca cennete gitmeni sağlayacak bileti vereceğim sana,” diye bağırır mezhep lideri. “Çadırımın dışında kalanları şeytan alıp sonsuza dek cehennemde yaksın.”</p>
<p class="calibre1">Sonsuza dek sürecek ceza insanın hayata olan ilgisini yok eder ve mutluluğu imkânsız hale getirir.</p>
<p class="calibre1">Dini liderler insanı cennete götürecek güvenli bir belge sağlayamazlar, ama bunu sağlayamadıkları için talihsiz kişinin cehenneme girmesine izin veriyor da değillerdir. Cehenneme girme olasılığı o kadar korkunçtur ki, bunun düşüncesi bile hayal gücünü etkisi altına alır, insanın mantığı felç olur ve ölüm korkusu başlar.</p>
<p class="calibre1">Ölüm korkusu büyük okullar ve üniversitelerin olmadığı dönemdeki kadar yaygın değil artık. Bilim adamları gerçeğin projektörlerini dünya üzerine çevirdiler ve bu gerçek, insanları bu dehşetli ölüm korkusundan kurtardı. Üniversiteye giden genç erkek ve kadınlar korkunç hikâyelerden kolayca etkilenmiyorlar artık. Biyoloji, astronomi, jeoloji ve diğer bilimlerin yardımıyla insanın zihnini etkisi altına alan karanlık çağların korkusu giderildi.</p>
<p class="calibre1">Bütün dünya yalnızca iki şeyden meydana gelmiştir: enerji ve madde. Fiziğe girişte ne maddenin ne de enerjinin (insanın bildiği salt iki gerçeklik) yaratılamayacağını ve yok edilemeyeceğini öğreniriz. Madde ve enerjinin her ikisi de dönüştürülebilir, ama hiçbiri yok edilemez.</p>
<p class="calibre1">Hayat hiçbir şey değilse bile bir enerjidir. Eğer ne madde ne de enerji yok edilemiyorsa hayatın da yok edilemeyeceği kesindir. Hayat, diğer enerji türleri gibi, çeşitli süreçlerden geçebilir ya da değişebilir, ama yok edilemez. Ölüm sadece bir geçiştir.</p>
<p class="calibre1">Eğer ölüm salt değişiklik ya da geçiş değilse o halde ölümden sonra uzun, ebedi, huzurlu bir uykudan başka hiçbir şey yok demektir ve uyku korkulacak bir şey değildir. Bu yüzden ölüm korkusunu sonsuza dek silebilirsiniz.</p><h5 class="calibre6">Ölüm Korkusunu Gösteren Belirtiler</h5>
<p class="calibre1">1.    ÖLMEYİ DÜŞÜNMEK: Bu alışkanlık yaşlılarda daha sık görülürse de, gençler bile hayatın tadını çıkarmak yerine ölümü düşünürler sık sık. Bu genellikle amaçsızlık veya -belki de amaçsızlık nedeniyle- uygun bir uğraş bulamamaktan kaynaklanmaktadır. Ölüm korkusundan en güzel kurtuluş, başkalarına yararlı hizmet verme isteğiyle desteklenen ateşleyici bir başarı arzusuyla sağlanır. Meşgul bir insan ölmeyi düşünmez.</p>
<p class="calibre1">2.    YOKSULLUK KORKUSUYLA BAĞLANTI: İnsan hayatında yoksulluğun başlamasından korkabilir ya da kendi ölümünün sevdiklerini yoksulluğa sürükleyeceğinden korkabilir.</p>
<p class="calibre1">3.    HASTALIK YA DA DENGESİZLİKLE BAĞLANTI: Fiziksel hastalık depresyona neden olabilir. Aşkta düş kırıklığı, dini fanatiklik, yüksek nevroz düzeyi ya da akıl hastalığı ölüm korkusunun diğer nedenleri arasındadır.</p><h5 class="calibre6">Endişe</h5>
<p class="calibre1">Endişe korkuya dayanan zihinsel bir durumdur. Yavaş yavaş ama kararlı bir şekilde ilerler. Sinsi ve kurnazdır. Kişinin akıl yürütme becerisini felce uğratıp kendine güven ve inisiyatifini yok edene dek adım adım zihne yerleşir. Endişe kararsızlığın neden olduğu sürekli bir korku türüdür. Bu nedenle de kontrol edilebilen zihinsel bir durumdur.</p>
<p class="calibre1">Tedirgin zihin çaresizdir. Kararsızlık zihni tedirgin eder. Çoğu insanda hemen karara varacak ve bu kararının arkasında duracak irade gücü yoktur.</p>
<p class="calibre1">Belirli bir hareket çizgisini izlemek için bir karar verdiğimizde şartlar konusunda endişelenmeyiz.</p>
<p class="calibre1">Altı temel korku, kararsızlık yoluyla endişeye dönüştürülebilir. Ölümü kaçınılmaz bir olay olarak kabul etme kararma varıp sonsuza dek ölüm korkusundan kurtarın kendinizi. Mümkün olan her türlü zenginliğe ulaşmaya karar verip yoksulluk korkusunu yenin. Başka insanların ne söylediği, yaptığı ya da düşündüğü konusunda endişe etmeme kararı alıp eleştiri korkusunun boynunu kırın. Yaşlılığı bir engel olarak değil, size gençliğin tanımadığı bilgelik, kendini kontrol ve anlayışı getiren büyük bir lütuf olarak kabul etme kararını verip yaşlanma korkusunu defedin. Belirtileri unutma kararı vererek sağlığı kaybetme korkusundan kurtarın kendinizi.</p>
<p class="calibre1">Hayatın sunması gereken hiçbir şeyin endişe etmeye değmeyeceği kararma vararak her türlü endişe alışkanlığını yok edin. Bu kararla birlikte size mutluluk verecek olan huzur ve sükûnet de gelecektir.</p>
<p class="calibre1">Zihni korkuyla dolu olan bir insan sadece kendi zekice hareket şansını yok etmekle kalmaz, bu yıkıcı titreşimleri kendisiyle ilişkiye giren kişilerin zihinlerine aktarır ve onların şansını da yok eder.</p>
<p class="calibre1">Bir köpek ve at bile sahibinin ne zaman cesaretsiz olduğunu bilir; üstelik, köpek ya da at sahibinin yaydığı korku titreşimlerini alıp ona göre davranır. Hayvanlar âleminde daha düşük zekâ düzeylerinde de korku titreşimini algılama kapasitesini bulabilirsiniz.</p>
<p class="calibre1">Korku titreşimleri bir zihinden ötekine, istasyondan yayılan sesin radyo tarafından alınışı kadar çabuk ve kesin bir şekilde geçer.</p>
<p class="calibre1">Olumsuz ya da yıkıcı düşünceleri sözlü olarak ifade eden kişinin, bu sözlerinin sonucunu yıkıcı bir şekilde “geriye tepme” olarak göreceği kesindir. Sözcüklerin yardımı olmaksızın yıkıcı düşünce dürtülerinin açığa çıkarılması da birden fazla şekilde “geri teper.” Hatırlanması gereken şeylerin birincisi, hatta belki de en önemlisi, yıkıcı düşünce dürtülerini açığa çıkaran kişinin yaratıcı hayal gücü becerisinin bozularak zarar göreceğidir. İkincisi, herhangi bir yıkıcı duygunun zihinde bulunmasının, diğer insanları uzaklaştıran ve sıklıkla onları kişinin aleyhine çeviren olumsuz bir kişilik yapısı gelişimine neden olmasıdır. Olumsuz düşünceleri açığa çıkaran kişilerin göreceği üçüncü zarar, şu anlamlı gerçekte yatmaktadır: Bu düşünce dürtüleri sadece diğerlerine zarar vermekle kalmaz, kendilerini kişinin bilinçaltına gömerek o insanın karakterinin bir parçası haline gelirler.</p>
<p class="calibre1">Hayattaki işiniz başarı kazanmaktır. Başarılı olmak için, akıl huzurunu bulmalı, hayatın maddi gereksinimlerini elde etmeli ve hepsinden öte mutluluğu yakalamalısınız.</p>
<p class="calibre1">Kendi zihninizi kontrol edebilirsiniz, onu seçtiğiniz türde düşünce dalgasıyla besleme gücüne sahipsiniz. Bu ayrıcalık onu yapıcı bir şekilde kullanma sorumluluğunu da getirmektedir. Kendi düşüncelerinizi kontrol etme gücüne sahip olduğunuz gibi, dünyevi kaderinizin hâkimi de sizsiniz. Çevrenizi etkiler, yönetir ve kontrol edebilir, hayatınızı olmasını istediğiniz şekle getirebilirsiniz... Ya da hayatınızı düzene sokmak için elinizdeki ayrıcalığı kullanmazsınız, böylece okyanustaki bir tahta parçası gibi oraya buraya savrulacağınız geniş “olasılıklar” denizine atabilirsiniz kendinizi.</p><h5 class="calibre6">Olumsuz Etkilere Açık Olmak</h5>
<p class="calibre1">Altı temel korkuya ek olarak insanlara sıkıntı veren başka bir dert daha vardır. Başarısızlık tohumlarının bol miktarda yetiştiği zengin bir toprağı oluşturur bu. O kadar sinsidir ki, varlığı genelde saptanamaz. Bu sıkıntı tam olarak korku adı altında sınıflandırılamaz. Altı temel korkudan daha derine yerleşmiştir ve onlardan daha tehlikelidir. Bu derde bir isim vermek için ona olumsuz etkilere açık olmak diyeceğiz.</p>
<p class="calibre1">Büyük zenginliklere ulaşan insanlar kendilerini kötülüklere karşı her zaman korurlar! Yoksul insanlar ise bunu hiç yapmazlar! Herhangi bir işte başarılı olanlar zihinlerini sıkıntılara direnmek üzere hazırlarlar. Eğer bu felsefeyi zenginliğe ulaşmak için okuyorsanız, olumsuz etkilere açık olup olmadığınızı görmek için kendinizi çok dikkatli bir şekilde incelemelisiniz. Eğer bu analizi ihmal ederseniz arzu ettiğiniz şeye ulaşma hakkınızı elinizden almış olursunuz.</p>
<p class="calibre1">Kendinize bu konuda analiz yapın. Kendinizi analiz etmek amacıyla hazırlanmış soruları okuduktan sonra cevaplarınızı açık yüreklilikle ve kararlılıkla verin. Size tuzak kurmuş bekliyor olduğunu bildiğiniz bir düşmanı araştırdığınız gibi titizlikle gidin bu işin üstüne. Kendinizi otoyol hırsızlarından kolaylıkla koruyabilirsiniz, çünkü hukuk sizin yararınıza örgütlü işbirliği içindedir. Oysa bu “yedinci belanın” üstesinden gelmek daha zordur, çünkü siz onun varlığından habersizken uykunuzda ya da uyanıkken vurur. Üstelik silahı sadece zihinsel durumdan oluştuğu için gözle görülmez. Bu bela tehlikelidir de, çünkü çok çeşitli şekillerde vurabilir. Bazen kişinin kendi akrabaları tarafından iyi niyetle söylenmiş sözlerle zihne girer. Kimi kez kişinin kendi zihinsel tutumuyla içten içe oyuk açar. Kimi zaman o kadar çabuk öldürmese de bir zehir kadar ölümcüldür.</p><h5 class="calibre6">Kendinizi Olumsuz Etkilere Karşı Koruyun</h5>
<p class="calibre1">Kendi ürettiğiniz ya da çevrenizdeki olumsuz insanların faaliyetlerinin sonucu olan olumsuz etkilerden kendinizi korumak için irade gücünüz olduğunu kabul edin ve bunu zihninizde bu etkilere karşı bir bağışıklık duvarı örene dek kullanın.</p>
<p class="calibre1">Sizin ve diğer bütün insanların yapı itibarıyla tembel, kayıtsız ve zayıf yanlarına uyan bütün telkinlere açık olduğu gerçeğini kabul edin.</p>
<p class="calibre1">Doğanız gereği altı temel korkuya karşı korunmasız olduğunuzun farkına varın ve bu korkulara karşı koymak amacıyla yeni alışkanlıklar geliştirin.</p>
<p class="calibre1">Olumsuz etkilerin sıklıkla bilinçaltmız yoluyla size ulaştığını, bu yüzden fark edilmelerinin güç olduğunu bilin ve zihninizi sizi depresyona sokan ya da herhangi bir şekilde cesaretinizi kıran herkese ve her duruma karşı kapatın.</p>
<p class="calibre1">İlaç çekmecenizi temizleyin, bütün ilaç şişelerini atın ve soğuk algınlığı, ağrı, acı ve hayali hastalıklara boyun eğmeyin.</p>
<p class="calibre1">Sizi, düşünen ve kendiniz için bir şeyler yapmak üzere motive eden ve destekleyen kişilerle arkadaşlık edin.</p>
<p class="calibre1">Tüm bunları yapmak için bir sorunla karşılaşmayı beklemeyin, hemen şimdi harekete geçin.</p>
<p class="calibre1">Hiç kuşkusuz, bütün insanların en yaygın zayıflığı zihinlerini diğer insanlardan gelen olumsuz etkilere açık bırakma alışkanlığıdır. Bu zayıflık çok zararlıdır, çünkü çoğu insan bunun etkisi altında olduğunu bilmez ve bilenler de günlük alışkanlıklarının kontrol edilemez bir parçası haline gelene dek ihmal eder ya da düzeltmeyi reddeder.</p>
<p class="calibre1">Kendilerini gerçekte oldukları gibi görmek isteyenlere yardım etmek için aşağıdaki soru listesi hazırlanmıştır. Soruları okuyup sesli bir şekilde cevap verin, böylece kendi sesinizi duyabilirsiniz. Bu kendinize karşı gerçekçi olmanızı kolaylaştıracaktır.</p>
<p class="calibre1">Kişisel Analiz Testinin Soruları</p>
<p class="calibre1">Sık sık kendinizi “kötü hissettiğinizden” yakınıyor musunuz, eğer öyleyse sebebi nedir?</p>
<p class="calibre1">En küçük bir tahrikte diğer insanlarda hatalar bulur musunuz? İşinizde sık sık hata yapıyor musunuz, eğer öyleyse neden? Konuşmalarınızda alaycı ve kırıcı mısınızdır?</p>
<p class="calibre1">Herhangi birisiyle arkadaşlık kurmaktan bilerek kaçıyor musunuz, eğer öyleyse, neden?</p>
<p class="calibre1">Sık sık hazımsızlıktan yakınıyor musunuz? Eğer öyleyse sebebi nedir?</p>
<p class="calibre1">Hajjat sizin için boş ve gelecek ümitsiz mi görünüyor?</p>
<p class="calibre1">Mesleğinizi seviyor musunuz? Eğer hayırsa neden?</p>
<p class="calibre1">Sık sık kendinize acır mısınız, eğer öyleyse neden?</p>
<p class="calibre1">Sizden üstün olanları kıskanır mısınız?</p>
<p class="calibre1">Zamanınızı en çok neye ayırırsınız, başarıyı düşünmeye mi, yoksa başarısızlığı düşünmeye mi?</p>
<p class="calibre1">Yaşlandıkça kendinize olan güveninizi kazanıyor musunuz, yoksa kaybediyor musunuz?</p>
<p class="calibre1">Hatalarınızdan ders alıyor musunuz?</p>
<p class="calibre1">Akrabalarınız ya da arkadaşlarınızın sizi endişelendirmesine izin verir misiniz? Eğer öyleyse neden?</p>
<p class="calibre1">Bazen “bulutların üstünde” ve diğer zamanlarda ümitsizliğin derinliklerinde misiniz?</p>
<p class="calibre1">Sizin üzerinizde en fazla kimin ilham verici etkisi var? Sebebi nedir? Kaçınabileceğiniz halde, olumsuz veya cesaret kırıcı etkilere katlanıyor musunuz?</p>
<p class="calibre1">Kişisel görünüşünüz konusunda ilgisiz misiniz? Eğer öyleyse ne zaman ve neden?</p>
<p class="calibre1">Sıkıntılarınızın sizi rahatsız edemeyeceği kadar meşgul olarak onları çöp sepetine atmayı öğrendiniz mi?</p>
<p class="calibre1">Eğer başkalarının sizin adınıza düşünmelerine izin veriyorsanız kendinizi “pısırık” olarak görür müsünüz?</p>
<p class="calibre1">Önlenebilir kaç tane sorun sizi rahatsız ediyor ve onlara neden katlanıyorsunuz?</p>
<p class="calibre1">“Sinirlerinizi yatıştırmak” için içki, uyuşturucu ya da sigaraya başvurur musunuz? Eğer öyleyse neden bunlar yerine irade gücünü denemiyorsunuz?</p>
<p class="calibre1">Size dırdır eden kimse var mı, eğer öyleyse sebebi nedir?</p>
<p class="calibre1">Belirli bir hedefiniz var mı, eğer öyleyse nedir ve bunu başarmak için herhangi bir planınız var mı?</p>
<p class="calibre1">Altı temel korkunun herhangi birini yaşıyor musunuz? Eğer öyleyse hangisini?</p>
<p class="calibre1">Kendinizi başkalarının olumsuz etkilerinden koruyabileceğiniz herhangi bir yönteminiz var mı?</p>
<p class="calibre1">Zihninizi olumlu kılmak için kendi kendine telkin yöntemini bilerek kullanıyor musunuz?</p>
<p class="calibre1">En fazla hangisine değer veriyorsunuz, maddi varlıklarınıza mı, yoksa kendi düşüncelerinizi kontrol etme ayrıcalığınıza mı?</p>
<p class="calibre1">Kendi yargılarınıza karşılık başkalarının kolayca etkisinde kalıyor musunuz?</p>
<p class="calibre1">Sizi mutsuz eden durumlarla dürüstçe yüzleşir misiniz, yoksa sorumluluktan kaçar mısınız?</p>
<p class="calibre1">Bütün hatalarınızı ve başarısızlıklarınızı analiz edip onlardan yararlanmaya mı çalışırsınız, yoksa bunun sizin göreviniz olmadığı şeklinde bir tavır mı takınırsınız?</p>
<p class="calibre1">En zararlı zayıflıklarınızın üçünü sayabilir misiniz? Bunları düzeltmek için ne yapıyorsunuz?</p>
<p class="calibre1">Başka insanları sıkıntılarını size açıp anlayış ve şefkat aramaları için cesaretlendirir misiniz?</p>
<p class="calibre1">Günlük deneyimlerinizden kişisel gelişiminizde yardımı olacak dersler çıkarır mısınız?</p>
<p class="calibre1">Varlığınızın diğer insanlar üzerinde olumsuz bir etkisi oluyor mu? Başkalarının hangi alışkanlığı sizi en fazla kızdırır?</p>
<p class="calibre1">Görüşlerinizi kendiniz mi biçimlendirirsiniz, yoksa başka insanların sizi etkilemelerine izin mi verirsiniz?</p>
<p class="calibre1">Bütün cesaret kırıcı etkilere karşı kendinizi koruyabileceğiniz zihinsel bir durum yaratmayı öğrendiniz mi?</p>
<p class="calibre1">İşiniz size inanç ve ümit aşılıyor mu?</p>
<p class="calibre1">Zihninizi her türlü korkudan arındırmanızı mümkün kılacak ruhsal güce sahip olduğunuzun bilincinde misiniz?</p>
<p class="calibre1">Dininiz zihninizi olumlu halde tutmanıza yardımcı oluyor mu?</p>
<p class="calibre1">Diğer insanların endişelerini paylaşmanın göreviniz olduğunu hissediyor musunuz? Eğer öyleyse neden?</p>
<p class="calibre1">Huyları birbirine benzer kişilerin bir arada bulunduklarına inanıyorsanız, birlikte olmayı seçtiğiniz arkadaşlarınızı inceleyerek kendiniz hakkında ne öğrendiniz?</p>
<p class="calibre1">En yakın arkadaşlarınızla aranızda, eğer varsa, nasıl bir bağlantı görüyorsunuz ve bu ilişkide yaşadığınız herhangi bir mutsuzluk var mı? Sizin arkadaş olarak gördüğünüz birinin, aslında zihniniz üzerinde yarattığı olumsuz etkisi yüzünden en büyük düşmanınız olması mümkün müdür?</p>
<p class="calibre1">Kimin sizin için yararlı, kimin zararlı olduğunu hangi kurallara göre değerlendiriyorsunuz?</p>
<p class="calibre1">Yakın arkadaşlarınız sizin üstünüz mü, astınız mı?</p>
<p class="calibre1">Yirmi dört saat içinde ne kadar süreyi aşağıdakilere adıyorsunuz:</p>
<p class="calibre1">a. İşinize</p>
<p class="calibre1">b.    Uykuya</p>
<p class="calibre1">c.    Oyun ve dinlenmeye</p>
<p class="calibre1">d.    Faydalı bilgi almaya</p>
<p class="calibre1">e.    Sadece zaman öldürmeye</p>
<p class="calibre1">Tanıdıklarınız içinde sizi:</p>
<p class="calibre1">a.    En çok kim cesaretlendiriyor</p>
<p class="calibre1">b.    En çok kim uyarıyor</p>
<p class="calibre1">c.    En çok kim cesaretinizi kırıyor?</p>
<p class="calibre1">En büyük endişeniz nedir? Neden buna katlanıyorsunuz?</p>
<p class="calibre1">Birisi size talep edilmemiş bedava tavsiye sunuyorsa, amacını sorgulamadan ve incelemeden kabul eder misiniz?</p>
<p class="calibre1">En çok neyi arzu ediyorsunuz? Bunu elde etmeye niyetli misiniz? Bu arzu için diğer arzularınızı ikinci dereceye atmaya istekli misiniz? Bu arzunuzu elde etmek için günde ne kadar zaman ayırıyorsunuz?</p>
<p class="calibre1">Sık sık karar değiştirir misiniz? Eğer öyleyse neden?</p>
<p class="calibre1">Genellikle başladığınız her işi bitirir misiniz?</p>
<p class="calibre1">Başka insanların işleri, mesleki unvanları, üniversite diplomaları ya da sağlıklarının kolayca etkisi altında kalır mısınız?</p>
<p class="calibre1">Sosyal ve parasal durumları nedeniyle insanların ihtiyaçlarını karşılar mısınız?</p>
<p class="calibre1">Yaşayan en büyük insanın kim olduğunu düşünüyorsunuz? Bu insan hangi açıdan sizden daha üstün?</p>
<p class="calibre1">Bu soruları inceleyip cevap vermek için ne kadar zaman ayırdınız? (Bütün listenin incelenmesi ve yanıtlanması için en azından bir gün gerekli.)</p>
<p class="calibre1">Bütün soruları dürüstçe cevaplandırdıysanız kendiniz hakkında insanların çoğuna göre daha fazla şey biliyorsunuz demektir. Soruları dikkatle inceleyin, birkaç ay boyunca her hafta sorulara tekrar dönün. Bu soruları dürüstçe yanıtlamak gibi basit yöntemle elde edeceğiniz, sizin için büyük değer taşıyan ek bilgiye çok şaşıracaksınız. Bazı soruların cevabı konusunda emin değilseniz sizi iyi tanıyanların, özellikle size iltifat etmeleri için gerek olmayanların yardımını isteyin ve kendinizi onların gözüyle görün. Sonuçlar çok şaşırtıcı olacak.</p>
<p class="calibre1">Tek bir şey üzerinde tam kontrolünüz vardır, o da kendi düşünceleriniz. Bu, insanlar tarafından bilinen bütün gerçekler içinde en önemlisi ve en ilham verici olandır. İnsanın kutsal yapısını yansıtmaktadır. Bu kutsal yapı kendi kaderinizi kontrol edebileceğiniz tek araçtır. Kendi zihninizi kontrol etmeyi başaramıyorsanız, başka hiçbir şeyi kontrol edemeyeceğiniz kesindir. Eğer sahip olduğunuz şeyler konusunda kayıtsız olmak zorundaysanız bunun maddi şeylerle ilgili olmasını sağlayın. Zihniniz sizin ruhsal bir malınızdır! Onu hak ettiği şekilde özenle koruyun ve kullanın. Bu amaçla irade gücü verildi size.</p>
<p class="calibre1">Ne yazık ki, planlı olarak ya da cehalet sonucunda başka insanların zihnini olumsu^/ telkinlerle zehirleyenler için yasal bir ceza yoktur. Bu tür bir yıkım ağır hukuki yaptırımlarla cezalandırılmalıdır, çünkü bu şekilde insanın kanunla korunan maddi şeyleri kazanma şansı yok edilebilir ve sıklıkla da edilmektedir.</p>
<p class="calibre1">Olumsuz kafa yapısına sahip insanlar Thomas A. Edison’u insan sesini kaydedip yeniden duyuracak bir makineyi üretemeyeceği konusunda ikna etmeye çalıştılar, “Çünkü,” diyorlardı. “Başka kimse böyle bir makine üretmedi şimdiye kadar.” Edison onlara inanmadı. Zihnin düşünebildiği ve inandığı her şeyi üretebileceğini biliyordu ve bu bilgi Edison’u içinde bulunduğu kalabalığın üzerine çıkardı.</p>
<p class="calibre1">Olumsuz düşünce taşıyan kişiler F. W. Woolworth’e, beş, on sentlik satışlarla dükkân çalıştırmaya çabalarken meteliksiz kalacağını söylediler. Onlara inanmadı. Planlarını inançla desteklerse mantık sınırları içinde her şeyi yapabileceğini biliyordu. Başka insanların olumsuz telkinlerini kafasından uzak tutma hakkını kullanarak yüz milyon dolardan fazla bir servetin sahibi oldu.</p>
<p class="calibre1">Henry Ford kabaca üretilmiş ilk otomobilini Detroit sokaklarında denediğinde Thomases alaycı bir şekilde küçümsedi onu. Bazıları bu şeyin hiçbir zaman kullanışlı olmayacağını bazıları ise kimsenin böyle bir şey için para ödemeyeceğini söyledi. Ford, “Dünyayı güvenilir motorlu arabalarla kuşatacağım,” dedi ve bunu başardı! Büyük zenginlik arayanların yararı için şu noktayı bir kez daha hatırlatalım: Henry Ford ve çalışanları arasındaki tek fark Ford’un bir zihni olması ve onu kontrol etmesiydi. Diğerlerinin de zihni vardı, ama kontrol etmeye çalışmıyorlardı.</p>
<p class="calibre1">Zihinsel kontrol özdisiplin ve alışkanlığın bir sonucudur. Ya zihninizi kontrol edersiniz ya da o sizi kontrol eder. Bu konuda yarı yarıya bir uzlaşma olamaz. Zihni kontrol etme yöntemleri arasında en pratik olanı belirli bir planla desteklenen kesin bir amaçla onu meşgul etmektir. Kayda değer başarılar kazanan insanların hayatlarını inceleyin, her birinin zihnini kontrol ettiğini göreceksiniz. Bu kontrol olmaksızın başarı mümkün değildir.</p><h5 class="calibre6">55 Klasik Mazeret</h5>
<p class="calibre1">Başarılı olmayan insanların belirli bir ortak özellikleri vardır. Başarısızlık için gerekli bütün nedenleri bilirler ve kendi başarısızlıklarını açıklamak için geçerli mazeretleri vardır.</p>
<p class="calibre1">Bu mazeretlerin bazıları zekicedir ve birkaçı olgularla doğrulanabilir. Ne var ki mazeretler sizi başarılı yapmaz ve istediğiniz yere götürmez.</p>
<p class="calibre1">Bir karakter tahlilcisi en yaygın kullanılan mazeretlerin bir listesini yapmıştır. Listeyi okurken kendinizi dikkatle inceleyin ve bu mazeretlerin hangilerini kullandığınızı saptayın. Ayrıca bu kitapta sunulan felsefenin bu mazeretleri geçersiz kıldığını da unutmayın.</p>
<p class="calibre1">1.    EĞER bir karım ve çocuğum olmasaydı...</p>
<p class="calibre1">2.    EĞER yeterince gayretli olsaydım...</p>
<p class="calibre1">3.    EĞER param olsaydı...</p>
<p class="calibre1">4.    EĞER iyi bir eğitimim olsaydı...</p>
<p class="calibre1">5.    EĞER bir iş bulabilseydim...</p>
<p class="calibre1">6.    EĞER sağlığım iyi olsaydı...</p>
<p class="calibre1">7.    EĞER zamanım olsaydı...</p>
<p class="calibre1">8.    EĞER zamanlama daha iyi olsaydı...</p>
<p class="calibre1">9.    EĞER diğer insanlar beni anlasaydı...</p>
<p class="calibre1">10.    EĞER şartlarım daha farklı olsaydı...</p>
<p class="calibre1">11.    EĞER hayatımı yeni baştan yaşasaydım...</p>
<p class="calibre1">12.    EĞER başkalarının ne diyeceğinden korkmasaydım...</p>
<p class="calibre1">13.    EĞER bana bir şans verilseydi...</p>
<p class="calibre1">14.    EĞER şimdi bir şansım olsaydı...</p>
<p class="calibre1">15.    EĞER diğerlerinin bana kini olmasaydı...</p>
<p class="calibre1">16.    EĞER beni durduracak engeller olmasaydı...</p>
<p class="calibre1">17.    EĞER biraz daha genç olsaydım...</p>
<p class="calibre1">18.    EĞER gerçekten istediğim şeyi yapabilseydim...</p>
<p class="calibre1">19.    EĞER zengin doğmuş olsaydım...</p>
<p class="calibre1">20.    EĞER doğru insanlarla tanışmış olsaydım...</p>
<p class="calibre1">21.    EĞER bazı insanların sahip olduğu yeteneklerim olsaydı...</p>
<p class="calibre1">22.    EĞER girişken davranma cesaretim olsaydı...</p>
<p class="calibre1">23.    EĞER geçmişteki fırsatları değerlendirmiş olsaydım...</p>
<p class="calibre1">24.    EĞER insanlar benim sinirimi bozmasaydı...</p>
<p class="calibre1">25.    EĞER eve ve çocuklara bakmak zorunda olmasaydım...</p>
<p class="calibre1">26.    EĞER biraz para biriktirebilseydim...</p>
<p class="calibre1">27.    EĞER patron beni takdir etseydi...</p>
<p class="calibre1">28.    EĞER bana yardım edecek biri olsaydı...</p>
<p class="calibre1">29.    EĞER ailem beni anlasaydı...</p>
<p class="calibre1">30.    EĞER büyük bir şehirde yaşasaydım...</p>
<p class="calibre1">31.    EĞER her şeye yeni başlamış olsaydım...</p>
<p class="calibre1">32.    EĞER özgür olsaydım...</p>
<p class="calibre1">33.    EĞER bazı insanların kişiliği bende olsaydı...</p>
<p class="calibre1">34.    EĞER bu kadar şişman olmasaydım...</p>
<p class="calibre1">35.    EĞER yeteneklerim bilinseydi...</p>
<p class="calibre1">36.    EĞER elime bir “fırsat” geçseydi...</p>
<p class="calibre1">37.    EĞER şu borçlarımdan kurtulsaydım...</p>
<p class="calibre1">38.    EĞER başarısız olmasaydım...</p>
<p class="calibre1">39.    EĞER nasıl yapacağımı bilseydim...</p>
<p class="calibre1">40.    EĞER herkes bana karşı çıkmasaydı...</p>
<p class="calibre1">41.    EĞER bu kadar çok endişelenecek şeyim olmasaydı...</p>
<p class="calibre1">42.    EĞER doğru insanla evlenseydim...</p>
<p class="calibre1">43.    EĞER insanlar bu kadar aptal olmasaydı...</p>
<p class="calibre1">44.    EĞER ailem bu kadar savurgan olmasaydı...</p>
<p class="calibre1">45.    EĞER kendimden emin olsaydım...</p>
<p class="calibre1">46.    EĞER şans bana karşı olmasaydı...</p>
<p class="calibre1">47.    EĞER yanlış yıldızın altında doğmasaydım...</p>
<p class="calibre1">48.    EĞER bu kadar çok çalışmak zorunda olmasaydım...</p>
<p class="calibre1">49.    EĞER olacak olanlar böyle olmasaydı...</p>
<p class="calibre1">50.    EĞER paramı kaybetmemiş olsaydım...</p>
<p class="calibre1">51.    EĞER başka bir mahallede yaşıyor olsaydım...</p>
<p class="calibre1">52.    EĞER böyle bir “geçmişim” olmasaydı...</p>
<p class="calibre1">53.    EĞER kendi işim olsaydı...</p>
<p class="calibre1">54.    EĞER diğer insanlar beni dinleseydi...</p>
<p class="calibre1">55.    EĞER*** ve içlerinde en önemlisi de budur... eğer kendimi olduğum gibi görme cesaretim olsaydı, neyimin yanlış olduğunu bulur ve onu düzeltirdim. O zaman hatalarımdan yararlanma fırsatı bulur ve diğerleriyle olan deneyimlerimden bir şeyler öğrenebilirim, çünkü bende yanlış giden bir şeyler olduğunu biliyorum, öyle olmasaydı şu anda, zayıflıklarımı analiz etmek için daha fazla ve</p>
<p class="calibre1">mazeret bulmak için daha az zaman harcasaydım istediğim yerde olurdum.</p>
<p class="calibre1">Başarısızlığı açıklamak için mazeret bulmak herkes için bir eğlencedir. însan ırkı kadar eskidir ve başarı için çok tehlikelidir! İnsanlar neden mazeretlerine sıkı sıkı yapışırlar? Cevap açıktır. Mazeretlerini savunurlar, çünkü onları kendileri yaratır! İnsanın mazereti kendi hayal gücünün ürünüdür. Kendi buluşunu savunması insanın doğası gereğidir.</p>
<p class="calibre1">Mazeretler bulmak kökleri derine uzanan bir alışkanlıktır. Alışkanlıkların bırakılması zordur, özellikle yaptığımız bir şeyi haklı gösteriyorlarsa. Plato, “Birinci ve en iyi zafer insanın benliğini fethetmesidir. Benliğin insanı fethetmesi ise en utanç verici ve en kötüsüdür,” dediğinde aklında bu vardı.</p>
<p class="calibre1">Başka bir filozof, “Diğer insanlarda gördüğüm çirkinliklerin kendi yapımın bir yansıması olduğunu keşfetmek benim için çok şaşırtıcı oldu,” derken aklında yine aynı düşünce vardı.</p>
<p class="calibre1">“İnsanların neden zayıflıklarını örtmek için mazeretler uydurarak kendilerini kandırmakla bu kadar çok zaman harcadıkları benim için hep merak konusu olmuştur,” diyor Elbert Hubbard. “Oysa bu kadar zaman zayıflığın iyileştirilmesi için yeterli olur ve mazeret aramaya gerek kalmazdı.”</p>
<p class="calibre1">Veda ederken size şunu hatırlatmak istiyorum: “Hayat bir satranç tahtasıdır ve karşınızdaki rakibiniz zamandır. Eğer harekete geçmeden önce tereddüt eder ya da hemen harekete geçmeyi ihmal ederseniz tahtadaki piyonlarınız zaman tarafından alınacaktır. Kararsızlığa tahammül edemeyen bir rakibe karşı oynuyorsunuz!”</p>
<p class="calibre1">Daha önce, hayatın neden istediğiniz şeyi size vermediği konusunda mantıklı bir bahaneniz olabilirdi, ancak bu bahane artık geçerli değil, çünkü artık hayatın zenginliklerine giden kapıyı açan asıl anahtar var elinizde.</p>
<p class="calibre1">Bu anahtar elle tutulamaz, ama çok güçlüdür! Belirli bir zenginlik şekli için zihninizde ateşleyici bir arzunun yaratılması ayrıcalığıdır bu. Anahtarın kullanılmasıyla ilgili bir ceza yok, ama eğer kullanmazsanız ödemeniz gereken bir bedel var. Bu bedel başarısızlıktır. Eğer anahtarı kullanırsanız çok büyük bir ödül var. Kendini fetheden ve hayatı istediği şeyi vermesi için ısrar eden herkese sunulan tatmin ödülüdür.</p>
<p class="calibre1">Ödül çabanıza değer. Bir başlangıç yapıp ikna olacak mısınız?</p>
<p class="calibre1">“Eğer bir bağımız varsa,” demişti Emerson. “Tanışacağız.” Kapanışta bu düşünceyi ödünç alıp, “Eğer bir bağımız varsa, bu sayfalarda tanıştık,” demek istiyorum.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Korkular ortaktır ve bazıları haklı gösterilebilir. Ama korku tohumunu büyüten kararsızlık ve şüpheden kurtulmadığınız takdirde bu tohumlar kök salıp siz farkında olmadan büyüyebilir.</p>
<p class="calibre1">•    Kullandığınız mazeretler sizin hakkınızda çok şey söyler. Siz Düşünüp Zenginleştikçe size engel olacak hiçbir mazerete gereksiniminiz yoktur.</p>
<p class="calibre1">•    Zenginliği parasal olarak ve -paranız mutluluk, uzun bir hayat, eğlence, huzur bulmanıza yardımcı olsa da- parayla öl-çülemeyen şekillerde elde edebilirsiniz.</p>
<p class="calibre1">•    Korkuyu yenip korkunun neden olduğu bütün hastalıklardan kurtulduğunuzda en değerli hazine, yani sağlıklı olmak sîzindir. Hayatın en büyük hâzineleri uzanıp onları almanız için sizi bekliyor!</p>
<p class="calibre1">•    Korkusuz insan uzak ufuklarda başarılı olur.</p>
<p class="calibre1">BOB PROCTOR HAKKINDA (Life Success Şirketler Grubu Yönetim Kurulu Başkanı Uluslararası Konuşmacı ve Yazar)</p><div class="calibre5"><div class="calibre5"><img src="main-3.png" alt="" class="calibre14"/></div></div>
<p class="calibre1">Son 40 yılın en tanınmış koçu ve başarı uzmanı olan Bob Proctor, tanıdığınız birçok uluslararası yazarın ve eğitmenin hocası ve mentö-rüdür.</p>
<p class="calibre1">40 yıldan uzun bir süredir Bob Proctor tüm gücünü insanların hayatlarında daha iyi sonuçlar alabilmeleri, daha başarılı, daha zengin, daha sağlıklı ve daha mutlu bir hayata sahip olabilmeleri için gerekli bilgileri anlatmakla geçirmektedir. Yirmili yaşlarının ortasında, Napoleon Hill’in Düşün ve Zengin Ol kitabı ile tanıştığı bilgilerle hayatını tersine çevirdi ve büyük zenginlikler kazandı. Bütün dünyayı dolaşarak binlerce insanın başarıya ve zenginliğe ulaşmasını sağladı. Kurumsal hayatta da birçok şirkete danışmanlık yapan Bob Proctor’un müşteri listesinde RE/MAX, IBM, Volksvvagen, Proctor&amp;Gamble, Malezya Havayolları, Birleşik Devletler Çelik Grubu, Metropolitan Sigorta gibi dünyanın önde gelen birçok şirketi dikkat çekiyor. Bob Proctor Life Success Şirketler Grubu ile büyümeyi, öğrenmeyi ve daha çok insanla bu evrensel bilgileri paylaşmayı amaçlamaktadır.</p>
<p class="calibre1">“Sahneden bakarken görüyorum, değişik meslek, değişik gelir seviyelerinden gelen insanlar aniden kavrıyorlar, sanki odada parlak bir ışık aniden yanmış gibi. Bir anda gözleri bana her şeyi söylüyor. Artık neyi bildiklerini biliyorlar. 40 yıldan sonra bile o an benim için nefes kesici oluyor, çünkü o anda birinin hayatı değişiyor.”</p>
<p class="calibre1">Bob Proctor</p>
<p class="calibre1">Boğaziçi Üniversitesi Endüstri Mühendisliği Bölümü’nü bitirdikten sonra Procter &amp; Gamble Satış’ta kariyerine başladı. Intel’e Pazarlama Müdürü olarak transfer oldu. Sıradışı pazarlama aktiviteleri ile Intel’de Avrupa çapında ve dünya çapında birçok ödül kazandı. 1999 yılından bu yana düşünce gücü, farkındalık, yaratıcılık, çekim yasası ve meditasyon alanlarında yaptığı araştırmalarını iş hayatına aşılayan eğitimler geliştirerek birçok insanın hayatını değiştirdi. Kişisel gelişim alanında dünya çapında tanınan uzmanlardan eğitim almış ve birlikte çalışmış olup Bob Proctor’un Türkiye danışmanı ve ortağıdır. Bob Proctor’un mentörlüğünde uluslararası bir koç olma yolunda hızla ilerleyen Timur Tiryaki’nin en büyük tutkusu başarıyı, parayı ve üretkenliği, içsel bütünlük, huzur ve evrensel yasalar ile bir araya getirmektir.</p><div class="calibre5"><div class="calibre5"><img src="main-4.png" alt="" class="calibre14"/></div></div>
</body>
</html>
