<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">KARAR ALMA:</h2>
<p class="calibre1">Erteleme Huyunu Yenmek</p><h3 class="calibre12">(Zenginliklere Doğru 7. Adım)</h3>
<p class="calibre1">Başarısızlık yaşayan yirmi beş binin üzerinde kadın ve erkeğin incelenmesi sonucunda, kararsızlığın otuz maddelik belli başlı başarısızlık listesinin neredeyse başında geldiği gerçeği ortaya konmuştur.</p>
<p class="calibre1">Karar vermenin tersi olan erteleme de herkesin üstesinden gelmesi gereken ortak bir düşmandır.</p>
<p class="calibre1">Bu kitabı bitirdiğinizde çabuk ve kesin kararlara varma kapasitenizi sınama fırsatı bulacak ve tanımlanan prensipleri eyleme dönüştürmeye hazır olacaksınız.</p>
<p class="calibre1">Milyonlarca dolarlık servete sahip olan birkaç yüz kişinin incelenmesiyse, bu insanların çok çabuk karara vardıkları ve eğer değiştirirlerse bunu çok yavaş yaptıkları gerçeğini ortaya koymuştur. Parayı çoğaltmada başarısız olan insanlar, istisnalar dışında, çok yavaş karar verme ve bu kararı sık ve çabuk değiştirme alışkanlığına sahiptir.</p>
<p class="calibre1">Henry Ford’un en göze çarpan niteliklerinden biri, çabuk ve kesin karar verme ve bu kararı çok yavaş değiştirme alışkanlığıdır. Bu özellik Ford’un inatçı olarak ün salmasına neden olmuştu. Ford’un, bütün üreticileri ve danışmanları ünlü Model T’yi (dünyanın en çirkin arabası) değiştirmesi için ısrar ederken üretmeye devam etmesine neden olan şey bu özelliğiydi.</p>
<p class="calibre1">Belki Ford değişikliği yapmada çok gecikti, ama hikâyenin diğer yanı Ford’un kararındaki katılığının model değişimine gerek kalmadan büyük bir serveti getirmesiydi. Ford’un kesin kararlı olma alışkanlığında, hiç kuşkusuz, inatçılığının payı vardır, ama bu özellik geç karar verme ve bunu sık sık değiştirmeye tercih edilir.</p>
<p class="calibre1">İhtiyaçları için yeterli miktarda para kazanmada başarısız olan insanların çoğu genellikle diğerlerinin görüşlerinden kolayca etkilenirler. Gazetelerin ve komşu dedikodularının kendileri için karar vermesine izin verirler. Görüşler dünyadaki en ucuz mallardır. Herkesin kabul edecek kişiler için bir yığın görüşü vardır. Karar verirken başkalarının görüşlerinden etkileniyorsanız hiçbir işte başarılı olamazsınız, hele arzunuzu paraya çevirme işinde hiç.</p>
<p class="calibre1">Eğer başkalarının görüşlerinden etkileniyorsanız kendinize ait hiçbir arzunuz olmayacaktır.</p>
<p class="calibre1">Burada anlatılan prensipleri uygulamaya başladığınızda kendi kararlarınızı kendiniz verip kendi danışmanınız olun. “Beyin Gücü” grubunuz dışında kimseye güvenmeyin. Ve bu grubu seçerken yalnızca sizin amacınızla uyum ve anlayış içinde çalışacak olanları seçtiğinizden emin olun.</p>
<p class="calibre1">Akrabalar ve yakın arkadaşlar, amaçları o olmasa da genellikle insanı “görüşleri”yle ve bazen de komik olduğunu düşündükleri dalga geçmeleriyle engellerler. Binlerce kadın ve erkek hayatları boyunca aşağılık kompleksine sahip olurlar, çünkü iyi niyetli cahil bir insan “görüşleri”yle ya da saçmalıklarıyla onun güvenini yıkmıştır.</p>
<p class="calibre1">Kendi beyniniz ve aklınız var. Onu kullanıp kendi kararınızı verin. Birçok durumda olacağı gibi, eğer diğer insanlardan karar vermenizi mümkün kılacak bilgi almaya ihtiyacınız varsa, amacınızı açıklamadan sessizce alın bu bilgiyi.</p>
<p class="calibre1">Çok fazla bilgiye sahip olduklarını göstermeye çalışmak, az bilgisi olan insanların özelliğidir. Böyle insanlar çok fazla konuşur ve çok az dinlerler. Eğer çabuk karar verme alışkanlığını edinmek istiyorsanız, gözlerinizi ve kulaklarınızı dört açın, ağzınızı kapalı tutun. Çok fazla konuşanlar başka şeyleri çok az yaparlar. Eğer dinlediğinizden daha fazla konuşuyorsanız, kendinizi yalnızca daha fazla bilgi edinme fırsatından yoksun bırakmakla kalmıyor, sizi kıskandıkları için yenilgiye uğratmaktan büyük zevk alacak olan insanlara planlarınızı ve amaçlarınızı açıklamış da oluyorsunuz.</p>
<p class="calibre1">Ayrıca, çok fazla bilgi sahibi olan bir insanın yanında ağzınızı her açışta o insana bilgi dağarcığınızın tamamını ya da eksikliğinizi göstermiş oluyorsunuz! Gerçek bilgelik alçakgönüllülük ve sessizlikle dikkati çekmektir.</p>
<p class="calibre1">Birlikte olduğunuz herkesin sizin gibi para kazanma fırsatı aradığını unutmayın. Eğer planlarınızdan açıkça söz ederseniz, bir başkasının bu planlar doğrultusunda sizden önce harekete geçip sizi atlattığını görüp şaşırabilirsiniz.</p>
<p class="calibre1">İlk kararınız ağzınızı kapatıp gözlerinizi ve kulaklarınızı açmak olsun.</p>
<p class="calibre1">Bu tavsiyeye uymanız için bir hatırlatma olarak aşağıdaki sözü büyük harflerle yazıp her gün görebileceğiniz bir yere asm:</p><h4 class="calibre7">DÜNYAYA NE YAPMAK İSTEDİĞİNİZİ SÖYLEYİN, AMA ÖNCE YAPIN.</h4>
<p class="calibre1">Bu söz, “En önemli şeyler sözcükler değil, eylemlerdir,” sözüyle aynı anlama gelmektedir.</p><h5 class="calibre6">Bir Kararın Özgürlük ya da Ölüm Getirmesi</h5>
<p class="calibre1">Kararların değeri onlara uygulamak için gereken cesarete bağlıdır. Uygarlığın kuruluşuna yönelik büyük kararlar, sıklıkla ölüme yol açabilecek olan büyük risklerin alınmasıyla verilmiştir.</p>
<p class="calibre1">Lincoln, Amerika’daki beyaz olmayan insanlara özgürlük veren, Özgürlük Bildirisi’ni yayınlama kararını binlerce arkadaş ve politik destekçinin ona karşı tavır alacağını bilerek vermişti.</p>
<p class="calibre1">Socrates’in kişisel inançlarından vazgeçmek yerine zehir içme kararı çok cesurcaydı. Zamanı bin yıl öteye götürmüş ve o zaman doğmamış olan insanlara konuşma ve düşünme özgürlüğü vermişti.</p>
<p class="calibre1">General Robert E. Lee’nin Kuzey’le yollarını ayırıp Güney’i destekleme kararı bir cesaret kararıydı, çünkü bunun kendi hayatına ve başka birçok kişinin hayatına mal olabileceğini çok iyi biliyordu.</p>
<p class="calibre1">Ama Amerika Birleşik Devletleri vatandaşları için tüm zamanlar içindeki en büyük karar, 56 adamın, bütün Amerikalılara özgürlük getireceğini ya da her birinin darağacında sallanmasına neden olacağını bildikleri belgeyi 4 Temmuz 1776’da Philadelphia’da imzalamalarıyla verilmişti.</p>
<p class="calibre1">Bu ünlü belgeyi daha önce duymuşsunuzdur, ama bu kararın nasıl bir cesaret gerektirdiğini çok az insan bilir.</p>
<p class="calibre1">Tarih yazarlarının, yeryüzündeki her insan için yeni özgürlük standartları koymayı hedefleyen uluslara, hayat ve özgürlük kazandıran karşı konulmaz güce çok az da olsa bir atıfta bulunmamaları bir trajediden başka bir şey değildir. Ben bunun bir trajedi olduğunu söylüyorum, çünkü bu, hayatın zorluklarını yenen ve istenen bedeli ödemesi için hayatı zorlayan herkes tarafından kullanılması gerekenle aynı güçtür. Bu gücü ortaya çıkaran olaylara kısaca bir göz atalım. Hikâye 5 Mart 1770’de Boston’da başlıyor. İngiliz askerleri caddelerde devriye geziyor, varlıklarıyla vatandaşları açıkça tehdit ediyorlar. Sömürgede yaşayanlar aralarında gezinen askerlerden hoşnut değiller. Öfkelerini açıkça dile getirmeye başlıyorlar, yürüyen askerlere taş atıp hakaret ediyorlar, ta ki komuta subayı emri verene dek. “Süngü tak... Hücum!”</p>
<p class="calibre1">Çarpışma başladı. Birçok insanın ölümü ve yaralanmasıyla sonuçlandı. Bu olay öyle bir öfke yaratmıştı ki, Eyalet Meclisi -önde gelen sömürge kurucuları tarafından oluşturulmuştu- harekete geçmek amacıyla bir toplantı düzenledi. Bu Meclis’in iki üyesi John Hancock ve Samuel Adams’dı. Cesaretle konuşup Boston’daki bütün İngilizleri çıkarmak için bir hareketin başlatılması gerektiğini açıkladılar.</p>
<p class="calibre1">Şunu unutmayın: O iki adamın kafasında verilen bu karar Birleşik Devletler’in şu anda yaşadığı özgürlüğün başlangıcı olarak adlandırılabilir. Bu iki adamın kararının inanç ve cesaret gerektirdiğini de unutmayın, çünkü çok tehlikeli bir karardı bu.</p>
<p class="calibre1">Meclis dağılmadan önce Samuel Adams’a Eyalet Valisi Hutchinson’a gidip Boston’daki İngiliz birliklerinin geri çekilmesini istemesi görevi verildi. Bu istek kabul edildi ve İngilizler Boston’dan çıktılar, ama olay kapanmamıştı. Bu, uygarlığın gidişini tümüyle değiştirecek olan bir duruma yol açmıştı.</p>
<p class="calibre1">Richard Henry Lee bu hikâyede önemli bir etken haline geldi, çünkü o ve Samuel Adams sıklıkla yazışıyor, eyaletlerindeki insanların refahıyla ilgili ümitlerini ve korkularını özgürce paylaşıyorlardı. Bunun sonucunda Adams on üç koloni arasında karşılıklı yazışmanın, sorunlarının çözümü için çaresizce ihtiyaç duydukları çabayı örgütlemekte yardımcı olabileceği fikrini oluşturdu. Boston’daki askerlerle çarpışmadan iki yıl sonra (Mart 1772), Adams fikrini Meclis’e açtı. Koloniler arasında bir Yazışma Komitesi kurulacak, her bir koloniye belirli bir yazıcı atanacaktı. “Bunun amacı, İngiliz Amerikası’nın kolonilerinin ıslahı için dostça işbirliği sağlamaktı.”</p>
<p class="calibre1">Size ve bana özgürlük vermesi hedeflenen çok yaygın bir gücün örgütlenmesinin başlangıcıydı. “Beyin Gücü” grubu çoktan kurulmuştu. Adams, Lee ve Hancock’tan oluşuyordu.</p>
<p class="calibre1">Yazışma Komitesi kuruldu. Koloni vatandaşları, İngiliz askerleriyle Boston’dakine benzer şekilde örgütsüz mücadele etmeyi sürdürüyorlardı, ama bunun hiçbir yararı olmuyordu. Bireysel sıkıntılar tek bir “Beyin Gücü” grubu altında birleştirilmemişti. Hiçbir grup İngilizlerle aralarındaki sorunları halletmeye yönelik bir tek kesin karara kalplerini, ruhlarını, zihinlerini ve bedenlerini koymamıştı, ta ki Adams, Hancock ve Lee bir araya gelene dek.</p>
<p class="calibre1">Bu arada İngilizler boş durmuyorlardı. Onlar da arkalarında para ve örgütlü asker gücünün verdiği avantajla bazı planlar yapıyor ve kendilerine göre “Beyin Gücü” grubu kuruyorlardı.</p>
<p class="calibre1">Krallık, Massachusetts valisi olarak Gage’in yerine Hutchinson’u atamıştı. Yeni valinin ilk yaptığı şey Samuel Adams’a bir elçi gönderip muhalefetine son vermesini istemek oldu.</p>
<p class="calibre1">Albay Fenton (Gage tarafından gönderilen elçi) ve Adams’ın arasında geçen konuşmanın havasını ancak ne söylediklerine bakarak anlayabiliriz: Albay Fenton: “Vali Gage tarafından görevlendirildim ve Adams, sizi temin ederim ki, vali, hükümetin tedbirlerine karşı muhalefet etmekten vazgeçmeniz şartıyla size tatmin edici her türlü bağışta bulunma (Adams’ı rüşvet yoluyla kazanma çabası) gücüne sahip. Majestelerinin hoşnutsuzluğuna daha fazla neden olmamanız valinin tavsiyesi, efendim. Davranışlarınız VIII. Henry Antlaşmasına göre suç unsuru oluşturuyor. Bu nedenle eyalet valisinin takdirine bağlı olarak vatan hainliği suçundan dava edilmek üzere İngiltere’ye gönderilebilir ya da hapse atılabilirsiniz. Buna karşılık, politik tutumunuzu değiştirirseniz, sadece kişisel avantajlar kazanmakla kalmayıp kralla da barışınızı sağlamış olacaksınız.”</p>
<p class="calibre1">Samuel Adams’ın iki seçeneği vardı. Muhalefeti bırakıp rüşvet alabilir ya da devam edip asılma riskini göze alabilirdi.</p>
<p class="calibre1">Adams’ın hayatına mal olabilecek bir kararı verme zamanı gelmişti. Adams, Albay Fenton’dan, ona vereceği cevabı valiye aynen ileteceğine dair şeref sözü aldı.</p>
<p class="calibre1">Adams’ın cevabı şuydu: “Vali Gage’e, Kralların Kralı’yla uzun süre önce barış yaptığımı söyleyin. Hiçbir kişisel kazanç ülkemin erdemli amaçlarını terk etmemi sağlayamaz. Ayrıca Samuel Adams’m tavsiyesi olarak Vali Gage’e şunu da söyleyin, öfkeli insanların duygularını daha fazla aşağılamasın.”</p>
<p class="calibre1">Vali Gage, Adams’m iğneli cevabını alınca büyük bir öfkeye kapılıp bir bildiri yayınladı. “Bendeniz, Majestelerinin adına, silahlarını derhal indirip barışçıl görevlerine geri dönen herkese merhametli affını teklif ediyorum ve bunun için söz veriyorum. Suçları çok ağır olup layıkıyla cezalandırmaktan başka bir düşünceye yer bırakmayacak olan Samuel Adams ve John Hancock bu aftan yararlanamayacaklardır.”</p>
<p class="calibre1">Adams ve Hancock ölüm tehlikesiyle karşı karşıyaydı. Öfkeli valinin tehdidi iki adamın aynı derecede tehlikeli başka bir karara varmasını sağladı. Sadık takipçilerini gizlice toplantıya çağırdılar hemen. Toplantı başladıktan sonra Adams kapıyı kilitleyip anahtarı cebine attı. Orada bulunanlara kolonide yaşayanların bir kongre düzenlemesinin zorunlu olduğunu ve böyle bir kongre için bir karara varılana dek kimsenin odadan çıkamayacağını söyledi.</p>
<p class="calibre1">Büyük bir heyecan başladı. Bazıları böylesi radikal bir hareketin sonuçlarını değerlendirirken bazıları da majestelerine rağmen böyle kesin bir karara varmanın akılcılığıyla ilgili büyük şüphelerini ifade etti. Kilitli odadaki iki adam korkuya karşı bağışıklı, başarısızlık olasılığına karşı kördü. Bu iki adam Hancock ve Adams’dı. Onların zihinlerinin etkisiyle ve Yazışma Komitesi’nin yardımıyla diğerleri de onaylamaya teşvik edildi ve 5 Eylül 1774’te Philadelphia’da Birinci Kıtasal Kongre’nin toplanmasına karar verildi.</p>
<p class="calibre1">Bu tarihi unutmayın. 4 Temmuz 1776’dan daha önemli bir tarih bu. Kıtasal Kongre’nin toplanmasına dair bir karar almmasaydı Bağımsızlık Bildirisi’nin imzalanması diye bir şey olamazdı.</p>
<p class="calibre1">Yeni Kongre’nin ilk toplantısından önce ülkenin başka bir bölümünden başka bir lider “İngiliz Amerikası’nm Haklarına Kısa Bir Bakış”ı yayınlamak için uğraşıyordu. Virginia bölgesinden Thomas Jefferson’ın Lord Dunmore’la (Virginia’daki Kral’ın temsilcisi) ilişkisi, Hancock ve Adams’m valileriyle olduğu kadar gergindi.</p>
<p class="calibre1">Ünlü İnsan Hakları Özeti yayınlandıktan sonra Jefferson’a, Majestelerinin hükümetine hainlikten dolayı hakkında dava açılacağı bildirildi. Bu tehditten ilham alan Jefferson’m meslektaşlarından Patrick Henry ak-lındakileri cesurca ortaya koydu. Sonsuza dek klasik olarak kalacak ifadelerinden biri şöyleydi: “Eğer bu, vatan hainliğiyse bundan azami ölçüde yararlanın.”</p>
<p class="calibre1">Kolonilerin kaderini ciddi şekilde düşünmek için toplananlar ellerinde güç, yetki, askeri kuvvet ve para olmayan insanlardı. Aralıklarla iki yıl boyunca 7 Temmuz 1776’ya kadar süren Birinci Kıtasal Kongre’nin açılışında Richard Henry Lee ayağa kalkıp Başkanlık makamına ve ürkek Meclis’e şu teklifte bulundu:</p>
<p class="calibre1">Beyler, Birleşik Koloniler’in özgür ve bağımsız eyaletler olmaları, İngiliz Krallığı’na bağlılıktan ayrılmaları ve bu kolonilerle Büyük Britanya Devleti arasındaki politik bağlantıların tamamen feshedilmesi gerektiği önerisini sunuyorum.”</p>
<p class="calibre1">Lee’nin şaşırtıcı önerisi hararetle ve sonunda sabırların taşmasına neden olacak kadar uzun bir süre tartışıldı. Günlerce süren tartışmaların sonunda Jefferson yine kürsüye çıkıp açık, kesin bir tavırla şunları söyledi: “Sayın Başkan, bu konuyu günlerdir tartışıyoruz. O halde neden daha fazla gecikmemiz gerekiyor? Neden daha fazla tartışalım ki? Hadi bugün Amerikan Cumhuriyeti’nin doğum günü olsun. Yıkmak ve ele geçirmek için değil, barışın ve hukukun saltanatını yeniden kurmak için doğmasına izin verelim.”</p>
<p class="calibre1">Önergesi oylanmadan önce, Lee ailesindeki ciddi bir hastalık yüzünden Virginia’ya geri çağrılmıştı. Fakat ayrılmadan önce davasını, Meclis harekete geçene dek savaşmaya söz veren arkadaşı Thomas Jefferson’ın ellerine teslim etti. Kısa bir süre sonra Kongre başkanı (Hancock), Jefferson’ı Bağımsızlık Bildirisi’ni oluşturma komitesinin başkanı olarak atadı.</p>
<p class="calibre1">Komite, Kongre tarafından kabul edildiğinde, koloniler Büyük Britanya’yla savaşı kaybettikleri takdirde, onu imzalayan herkesin kendi ölüm fermanını imzalaması anlamına gelen bildiriyi hazırlamak için uzun süre ve yoğun bir biçimde çalıştı.</p>
<p class="calibre1">Bildiri 28 Haziran’da hazırdı, orijinal taslak Kongre’de okundu. Birkaç gün boyunca tartışıldı, değiştirildi ve hazır hale getirildi. 4 Temmuz 1776’da Thomas Jefferson Meclis’in önünde ayağa kalkıp o ana dek kâğıt üzerine dökülmüş en önemli kararı korkusuzca okudu.</p>
<p class="calibre1">“İnsanla ilgili olaylar sırasında, bir halkın onu diğerine bağlayan politik bağlardan kurtulması, doğanın ve Tanrı’nın yasalarının kendilerine hak olarak verdiği, dünya güçleri arasında ayrı ve eşit bir mevki edinmesi gerektiğinde, insan soyunun görüşlerine saygı, onları ayrılmaya zorlayan nedenleri açıklamalarını gerekli kılar...”</p>
<p class="calibre1">Jefferson sözlerini bitirdiğinde bildiri oylandı, kabul edildi ve kendi hayatlarını tehlikeye atan elli altı adam tarafından imzalandı. Bu kararla, insanoğluna sonsuza dek karar verme ayrıcalığı tanıma kaderine sahip bir ulus doğdu.</p>
<p class="calibre1">Bağımsızlık Bildirisi’ne doğru giden olayları inceleyince, şu anda dünyadaki bütün uluslar arasında saygı ve güç uyandıran bir konumda bulunan bu ulusun, elli altı adamdan oluşan “Beyin Gücü” grubu tarafından yaratılan bir kararla doğduğunu görebilirsiniz. Washington’un ordularının başarısını garanti eden şeyin onların kararı olduğuna da dikkat edin, çünkü bu kararın ruhu savaşan her askerin kalbindeydi ve başarısızlık gibi bir şeyi tanımayan ruhsal güç olarak işlev görüyordu.</p>
<p class="calibre1">Ayrıca bu ülkeye özgürlüğünü veren gücün, hür iradeye sahip olmak isteyen her birey tarafından kullanılması gereken güç olduğuna da dikkat edin. Bu güç, bu kitapta tanımlanan ilkelerden oluşmuştur. Bağımsızlık Bildirisi hikâyesinde bunlardan en az altısını saptamak zor olmayacaktır: arzu, karar, inanç, kararlılık, “Beyin Gücü" grubu ve düzenli planlama.</p>
<p class="calibre1">Bu felsefe boyunca, arzuyla desteklenen düşüncenin kendisini fiziksel eşdeğerine dönüştürme eğilimini taşıdığı görüşü sürekli karşınıza çıkacaktır. Bu hikâye ve Birleşik Devletler Çelik Şirketi’nin kuruluş hikâyesinde, bu şaşırtıcı dönüştürme yönteminin kusursuz bir tanımını bulabilirsiniz.</p>
<p class="calibre1">Yöntemin sırrının araştırılmasında bir mucize aramayın, çünkü bulamayacaksınız. Sadece sonsuz doğa yasalarını bulacaksınız. Bu yasalara, inancı ve onları kullanmaya cesareti olan herkes erişebilir. Bir ülkeye özgürlük getirmek ya da zengin olmak için kullanılabilirler.</p>
<p class="calibre1">Çabuk karar veren ve ne istediğini kesin olarak bilenler bunu genellikle elde ederler. Liderler hayatın her döneminde çabuk ve kesin karar verirler. Lider olmalarının başlıca nedeni budur. Dünya, sözleri ve davranışları nereye gittiğini bildiğini gösteren insanlar için yer açma alışkanlı-ğındadır.</p>
<p class="calibre1">Kararsızlık genellikle gençlikte başlayan bir alışkanlıktır. Ortaokul, lise, hatta üniversiteden kesin bir amaç olmaksızın geçerken alışkanlık kalıcı bir hal alır.</p>
<p class="calibre1">Kararsızlık alışkanlığı öğrenciyi seçtiği meslekte de izler, eğer bir meslek seçebilirse. Genellikle okuldan yeni çıkan genç bulunabilecek herhangi bir işi tercih eder. Bulduğu ilk işe girer, çünkü kararsızlık alışkanlığı içine işlemiştir. Bugün ücretlilerin yüzde doksan sekizi belirli bir pozisyon planlamak için kararlılıkları ve bir işvereni nasıl seçeceklerine dair bilgileri bulunmadığından, çalışmakta oldukları işlerde kalmaktadırlar.</p>
<p class="calibre1">Kesin kararlılık her zaman cesaret gerektirir, bazen de büyük cesaret. Bağımsızlık Bildirisi’ni imzalayan elli altı adam bu bildiriyi imzalayarak hayatlarını tehlikeye atmışlardı. Belirli bir işi elde etmek için kesin karara varan ve hayattan istediği ücreti vermesini talep eden bir kişi bu karar için</p>
<p class="calibre1">hayatını değil, sadece ekonomik özgürlüğünü riske atmaktadır. Parasal bağımsızlık, zenginlik, arzu edilen bir iş ve mesleki pozisyon bunları beklemeyi, planlamayı ya da talep etmeyi reddeden ya da ihmal eden kişilerin erişebileceği şeyler değildir. Zenginliği, Samuel Adams’ın kolonilerin özgürlüğünü istediği kadar isteyen bir kişinin onu elde edeceği kesindir.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Kararsızlık başarısızlığın temel nedenidir. Herkesin bir fikri vardır, ancak sonunda sizin dünyanızı döndüren şey sizin fikrinizdir.</p>
<p class="calibre1">•    Kararlı bir zihin kendini aşırı derecede fazladan güce hazırlar. Kararsızlık genellikle gençlikte başlar; ondan uzak durun ve başkalarının durmasına da yardımcı olun.</p>
<p class="calibre1">•    Büyük kararlara yol açan olayları inceleyin, böylece hayatın her döneminde kararlı ve etkin hareket etmek için bir rehber kazanmış olursunuz.</p>
<p class="calibre1">•    Özgürlük için duyulan büyük arzu özgürlüğü getirir; zenginlik için duyulan büyük arzu da zenginliği.</p>
<p class="calibre1">•    Her güçlü insan gücünü içinde taşır.</p>
<p class="calibre1">BÖLÜM 9</p><h1 class="calibre13">KARARLILIK:</h1>
<p class="calibre1">İnancı Güçlendiren Aralıksız Çaba</p><h3 class="calibre12">(Zenginliklere Doğru 8. Adım)</h3>
<p class="calibre1">Arzuyu parasal eşdeğerine dönüştürmede kararlı olmak önemli bir etkendir. Kararlılığın temeli irade gücüdür.</p>
<p class="calibre1">İrade gücü ve arzu uygun bir şekilde birleştirildiğinde karşı konulamaz bir çift oluştururlar. Büyük zenginliklere kavuşan insanlar genellikle soğukkanlı ve bazen de merhametsiz olarak bilinirler. Oysa sıklıkla yanlış anlaşılmaktadırlar. Onların sahip olduğu şey, amaçlarına kavuşmak için kararlılıkla karıştırıp arzularını destekledikleri irade gücüdür.</p>
<p class="calibre1">İnsanların büyük çoğunluğu, ilk itiraz ya da talihsizlikle karşılaşma durumunda amaçlarını ve hedeflerini bir kenara atıp vazgeçmeye hazırdırlar. Yalnızca birkaçı bütün itirazlara rağmen hedeflerine ulaşana dek devam eder.</p>
<p class="calibre1">“Kararlılık” için kahramanca bir tanım bulunmayabilir, ama su, çimento için nasıl bir anlam taşıyorsa, kararlılık da insan karakteri için o anlamı taşımaktadır.</p>
<p class="calibre1">Bir servetin oluşturulması genellikle bu felsefedeki on üç etkenin hepsinin uygulanmasını gerektirir. Bu prensipler para kazanmak isteyen herkes tarafından anlaşılmalı ve kararlılıkla uygulanmalıdır.</p>
<p class="calibre1">Eğer bu kitabı içindeki bilgileri uygulama niyetiyle okuyorsanız, kararlılığınıza yönelik ilk test, ikinci bölümde anlatılan altı adımı izlemeye başladığınızda ortaya çıkacaktır. Eğer hedeflediği belirli bir amacı ve bu amaca ulaşmaya yönelik planı olan yüzde ikilik grubun içinde değilseniz, talimatları okuyup günlük alışkanlıklarınıza devam edeceksiniz ve bu talimatlara hiç uymayacaksınız.</p>
<p class="calibre1">Kararlı olmamak, başarısızlığın temel nedenlerinden biridir. Binlerce insanla yapılan deneyler, kararlı olmamanın insanların çoğunluğunda görülen yaygın bir zayıflık olduğunu göstermektedir. Çabayla üstesinden gelinebilecek bir zayıflıktır bu. Yeterince kararlı olmamanın üstesinden gelmek tamamen insanın arzusunun yoğunluğuna bağlıdır.</p>
<p class="calibre1">Bütün başarıların başlangıç noktası arzudur. Bunu hiç aklınızdan çıkarmayın. Zayıf arzular zayıf sonuçlar doğurur, tıpkı zayıf bir ateşin zayıf bir sıcaklık yayması gibi. Eğer kararlı olmadığınızı düşünüyorsanız, bu zayıflığın üstesinden arzunuzun altında güçlü bir ateş yakarak gelebilirsiniz.</p>
<p class="calibre1">Kitabı sonuna kadar okumaya devam edin, sonra Arzu bölümüne geri dönüp altı adımla ilgili olarak verilen talimatları derhal uygulamaya başlayın. Bu talimatları uygulamadaki hevesiniz para kazanmayı gerçekte ne kadar çok ya da ne kadar az istediğinizi gösterecektir. Eğer kayıtsız olduğunuzu görürseniz, servet edinmeye başlamadan önce kesinlikle edinmeniz gereken “para bilinci”ni henüz edinmediğinizden emin olabilirsiniz.</p>
<p class="calibre1">Eğer yeterince kararlı olmadığınızı düşünüyorsanız, dikkatinizi Beyin Gücü bölümünde verilen talimatlara odaklayın; etrafınızı “Beyin Gücü” grubuyla çevirin, bu grubun işbirlikçi çabalarıyla kararlılığı geliştirebilirsiniz. Kendi Kendine Telkin ve Bilinçaltı bölümlerinde kararlılığın gelişimi konusunda ek bilgiler bulacaksınız. Alışkanlık oluşturma doğanız arzu ettiğiniz nesnenin ya da hedefin açık bir resmini bilinçaltınıza yerleş-tirinceye kadar bu bölümde sınırları çizilen talimatları izleyin. O noktadan itibaren kararlılık eksikliği nedeniyle engellenmeyeceksiniz.</p>
<p class="calibre1">Bilinçaltmız sürekli olarak çalışır, siz uyurken ve uyanıkken.</p>
<p class="calibre1">Kuralları ara sıra uygulama çabanızın hiçbir değeri olmayacaktır. Bir sonuç elde etmek için bütün kuralları bir alışkanlık haline getirene dek uygulamalısınız. Gerekli para bilincini başka türlü geliştirmenin yolu yoktur.</p>
<p class="calibre1">Yoksulluk, aklı ona yatkın olanlara doğru çekilir, tıpkı paranın zihinleri zenginliğe hazır olanlara doğru çekildiği gibi. YOKSULLUK BİLİNCİ, PARA BİLİNCİNİN BULUNMADIĞI AKLI ELE GEÇİRİR. Yoksulluk bilinci ona uygun olan alışkanlıklar bilinçli olarak uygulanmaksızın gelişir. Para bilinci ise, kişi eğer böyle bir bilinçle doğmadıysa, düzenli olarak yaratılmalıdır.</p>
<p class="calibre1">Yukarıdaki paragrafın anlamını iyice kavradığınızda servetin elde edilmesinde kararlılığın önemini anlayacaksınız. Kararlı olmazsanız daha başlamadan önce yenilmiş olursunuz. Kararlılıkla kazanacaksınız.</p>
<p class="calibre1">Uyurken kâbus gördüyseniz kararlılığın anlamını fark edersiniz. Yatağınızda yatıyorsunuz, yarı uyanıksınız, boğulmak üzere olduğunuzu hissedersiniz. Dönmeyi ya da bir yerinizi oynatmayı başaramazsınız. Kaslarınızın kontrolünü yeniden kazanmaya başlamanız gerektiğini fark edersiniz. İrade gücünün kararlı çabalarıyla sonunda bir elinizin parmaklarını oynatmayı başarırsınız. Parmaklarınızı oynatmayı başararak kolunuzdaki kasların kontrolünü ele geçirebilirsiniz, ta ki kaldırmayı başarana dek. Sonra diğer kolunuzun kontrolünü da aynı şekilde kazanırsınız. Daha sonra da önce bir bacağınızın, ardından diğerinin kontrolünü ele geçirirsiniz. Derken, BÜYÜK BİR İRADE GÜCÜ KULLANARAK bütün kas sisteminizin kontrolünü sağlar ve kâbustan çıkarsınız. Bu iş adım adım gerçekleştirilir.</p>
<p class="calibre1">Zihinsel durgunluğunuzdan da aynı işlemleri izleyerek sıyrılmanız mümkün olabilir, önce yavaş yavaş hareket edersiniz, ardından tam kontrolü sağlayana dek hızınızı arttırırsınız. Başlangıçta ne kadar yavaş olursanız olun, hareket etmede kararlı olmalısınız. BAŞARI KARARLILIKLA GELECEKTİR.</p>
<p class="calibre1">Eğer “Beyin Gücü” grubunuzu özenle seçerseniz, kararlılığı geliştirmeniz için yardımcı olacak en az bir kişide bulursunuz bunu. Bazı zengin insanlar kararlılığı alışkanlık haline getirmişlerdir, çünkü şartlar onları öylesine etkileri altına almıştır ki, kararlı olmak zorunda kalmışlardır.</p>
<p class="calibre1">Kararlılık alışkanlığını edinenler başarısızlık sırasında güvence sahibidirler. Kaç kere yenilirlerse yenilsinler sonunda merdivenin tepesine ulaşırlar. Bazen sanki insanın içinde, görevi kişiyi her türlü cesaret kırıcı denemeden geçirerek sınamak olan bir rehber var gibi görünmektedir. Yenilgiden sonra kendilerini toparlayanlar ve denemeye devam edenler istedikleri yere varırlar ve dünya şöyle bağırır: “Bravo! Bunu yapabileceğini biliyordum!” Gizli rehber hiç kimsenin kararlılık denemesinden geçmeden başarıya ulaşmasına izin vermez. Bu sınavı geçemeyenler sınıfta kalır.</p>
<p class="calibre1">Sınavı geçenler kararlılığının ödülünü alırlar. Karşılık olarak hedefledikleri şeye varırlar. Hepsi bu değil! Maddi karşılıktan çok daha fazlasını, yani HER BAŞARISIZLIK AYNI VEYA DAHA GÜÇLÜ BİR BAŞARININ TOHUMUNU DA BERABERİNDE GETİRİR bilgisini de kazanırlar.</p>
<p class="calibre1">Bu konuda bazı istisnalar vardır; bazı insanlar deneyimleri sayesinde kararlılığın gücünü bilirler. Bunlar yenilginin geçici olmasından başka bir görüşü kabul etmeyenlerdir. Arzularını kararlılıkla sürdürenlerdir ki, yenilgileri sonunda zafere dönüşür. Biz kenarda durmuş seyredenler, yenilgiyle yıkılıp bir daha hiç kalkamayanların sayısının ne kadar fazla olduğunu görürüz. Yenilgiyi daha büyük çaba göstermek için bir zorunluluk</p>
<p class="calibre1">olarak gören az sayıda kişiyi de görüyoruz. Bu kişiler hayatın geri vitesini hiç kabul etmezler. Ancak görmediğimiz şey, çoğumuzun var olduğunu bile hiç düşünmediği şey, cesaret kırıklığıyla karşılaşanların imdadına yetişen sessiz, ama karşı konulmaz güçtür. Eğer bu güce bir ad koyacak olursak buna kararlılık diyebiliriz. Hepimizin bildiği bir şey: Eğer bir insan kararlı değilse hiçbir işte kayda değer bir başarı kazanamaz.</p>
<p class="calibre1">Bu satırlar yazılırken işimden başımı kaldırıp bir blok ötedeki, büyük esrarengiz Broadvvay’e, “Ölü Umutların Mezarı” ve “Fırsatın Ön Verandası”na baktım. İnsanlar dünyanın her yerinden şöhret, servet, güç, sevgi ve başarı adı verilen diğer şeyleri bulmak için Broadway’e gelirler. Çok ender olarak bu kalabalık insan grubunun içinden birisi çıkar ve dünya bir kişinin daha Broadway’in hakkından geldiğini duyar. Ama Broad-way kolayca ve çabucak fethedilemez. Yeteneği görür, zekâyı fark eder, paraca karşılık verir, ama kişi ancak vazgeçmeyi reddettikten sonra, o zaman o kişinin Broadway’i ele geçirme sırrını keşfettiğini anlarız. Sır şu tek bir sözcüğe kesin bir şekilde bağlıdır: kararlılık.</p>
<p class="calibre1">Kararlılığı Büyük Beyaz Yol’u ele geçiren Fannie Hurst’ün mücadelesinde sır şöyle dile getirilir: Bayan Hurst yazılarını zenginliğe dönüştürmek üzere 1915 yılında New York’a geldi. Bu dönüşüm çabuk olmadı, ama oldu. Bayan Hurst dört yıl boyunca “New York’un Kaldırımlarını” birinci elden yaşayarak öğrendi. Günlerini çalışarak, gecelerini ümit ederek geçirdi. Umutları zayıfladığında, “Pekâlâ Broadway, sen kazandın,” demedi! “Çok güzel, Broadway, bir başkasını yenebilirsin, ama beni değil. Seni vazgeçmen için zorlayacağım,” dedi.</p>
<p class="calibre1">Sonunda bir imkân bulup hikâyesini kabul ettirene kadar, bir yayıncı (The Saturday Evening Post) ona otuz altıncı ret mektubunu göndermişti. Ortalama bir yazar, hayatın her adımındaki ortalama insanlar gibi, ilk ret cevabı üzerine vazgeçerdi. Oysa Bayan Hurst dört yıl boyunca kaldırımları arşınladı, çünkü kazanmaya kararlıydı.</p>
<p class="calibre1">137</p><div class="calibre5"><img src="main-1.png" alt="" class="calibre14"/></div>
<p class="calibre1">Derken sonuç geldi. Büyü bozulmuştu, görünmeyen Rehber, Fannie Hurst’ü denemiş ve o da sınavı geçmişti. O andan itibaren yayıncılar kapısını aşındırmaya başladı ve para küçük miktarlarda değil sel gibi akarak geldi.</p>
<p class="calibre1">Kararlılığın neyi başarma gücü olduğu konusunda bir fikir edindiniz kısaca. Fannie Hurst de bir istisna değil. Kadın ve erkeklerin büyük zenginliklere ulaştıkları her yerde öncelikle kararlılığa ulaştıklarından emin olabilirsiniz. Broadvvay her dilenciye bir fincan kahve ve bir sandviç verir, ancak büyük şeylerin peşine düşenlerin kararlı olması gereklidir.</p>
<p class="calibre1">Kate Smith yıllar boyunca bulduğu her mikrofonda para veya başka bir karşılık olmaksızın şarkı söyledi. Broadvvay ona, “Eğer dayanabilirsen gelip al,” dedi. Broadvvay yorulup şunları söyleyene dek dayandı: “Bunun ne faydası var ki? Sen ne zaman yenildiğini bilmiyorsun, o yüzden fiyatını koy ve ciddi olarak çalışmaya başla.” Bayan Smith fiyatını koydu. Ve fiyatı çok yüksekti.</p>
<p class="calibre1">Kararlılık zihinsel bir durumdur, bu yüzden öğrenilebilir. Bütün zihinsel durumlar gibi kararlılık da çeşitli nedenlere bağlıdır. Bunların arasında:</p>
<p class="calibre1">1.    AMACIN KESİNLİĞİ: İnsanın ne istediğini bilmesi, kararlılığın</p>
<p class="calibre1">gelişimine doğru birinci ve belki de en önemli adımdır. Güçlü bir güdü insanı her türlü zorluğun üstesinden gelmeye zorlar.</p>
<p class="calibre1">2.    ARZU: Yoğun bir arzuya sahipseniz hedefinize doğru ilerlerken kararlılığı kazanmak ve sürdürmek nispeten kolaydır.</p>
<p class="calibre1">3.    KENDİNE GÜVEN: Bir planın uygulanmasında kişinin kendi ye</p>
<p class="calibre1">teneğine güvenmesi, planını kararlılıkla takip etmesi için ona güç verir. (Özgüven kendi kendine telkin bölümünde anlatılan prensiple geliştirilebilir.)</p>
<p class="calibre1">4.    PLANLARIN KESİNLİĞİ: Planlar zayıf ve uygulanması çok zor</p>
<p class="calibre1">olsa da, eğer iyi organize edilmişse, kararlılığı cesaretlendirir.</p>
<p class="calibre1">5.    DOĞRU BİLGİ: Kişinin deneyim ve gözleme dayanarak planları</p>
<p class="calibre1">nın sağlam olduğunu bilmesi kararlılığı geliştirir, bilmek yerine tahmin etmek kararlılığı yıkar.</p>
<p class="calibre1">6.    İŞBİRLİĞİ: Sempati, anlayış ve diğerleriyle uyumlu işbirliği kararlılığı geliştirir.</p>
<p class="calibre1">7.    İRADE GÜCÜ: Kişinin düşüncelerini kesin hedefe ulaşmaya yöne</p>
<p class="calibre1">lik planlar üzerine yoğunlaştırma alışkanlığı kararlılığa yol açar.</p>
<p class="calibre1">8.    ALIŞKANLIK: Kararlılık alışkanlığın doğrudan sonucudur. Zihin, beslendiği günlük deneyimleri içine alır ve onların bir parçası haline gelir. En büyük düşman olan korku, cesur davranışların zorla tekrarıyla etkin bir şekilde tedavi edilebilir.</p>
<p class="calibre1">Kararlılık konusunu bırakmadan önce kendinize ait bir liste çıkarın ve bu önemli nitelikte ne gibi bir eksiğiniz olduğunu belirleyin. Kendinizi cesaretle ölçün ve başarıya ulaşmanız için bu sekiz maddeden hangisinin sizde olmadığını görün. Bu analiz kendinizle ilgili yeni bir anlayış kazandıracaktır size.</p>
<p class="calibre1">Burada sizinle başarı arasında duran gerçek düşmanlarınızı bulacaksınız. Sadece kararlılık konusundaki zayıflığı gösteren “belirtileri” değil, bu zayıflığın derinlere yerleşmiş bilinçaltı nedenlerini de bulacaksınız. Listeyi dikkatle inceleyin ve eğer gerçekten kim olduğunuzu ve neler yapabileceğinizi öğrenmek istiyorsanız kendinizle dürüstçe yüzleşin. Bunlar zengin olmaya çalışan herkesin öğrenmesi gereken zayıflıklardır:</p>
<p class="calibre1">1.    Ne istediğini açıkça ve tam olarak tanımlayamama.</p>
<p class="calibre1">2.    Nedenli ya da nedensiz erteleme (genellikle bahanelerle desteklenir).</p>
<p class="calibre1">3.    Özelleşmiş bilgiyi elde etmeye karşı ilgi eksikliği.</p>
<p class="calibre1">4.    Kararsızlık, sorunlarla dürüstçe yüzleşmek yerine her olayda sorumluluğu başkasına atmak (bu da bahanelerle desteklenir).</p>
<p class="calibre1">5.    Sorunların çözümü için kesin planlar yaratmak yerine mazeretlere güvenme alışkanlığı.</p>
<p class="calibre1">6.    Kendinden memnun olma. Bu rahatsızlık için çok az çözüm vardır ve bundan muzdarip olanlar için hiç umut yoktur.</p>
<p class="calibre1">7.    Bütün olaylarda itirazlara karşı durup savaşmak yerine uzlaşmaya hazır olmayla görülen kayıtsızlık hali.</p>
<p class="calibre1">8.    Kişinin hataları yüzünden başkalarını suçlama ve uygun olmayan şartları kaçınılmaz olarak kabul etme alışkanlığı.</p>
<p class="calibre1">9.    Harekete yönlendiren güçlü düşüncelerin seçimindeki ihmal yüzünden arzunun zayıf olması.</p>
<p class="calibre1">10.    îlk yenilgi anında vazgeçmeye karşı duyulan isteklilik, hatta he-veslilik hali (altı temel korkudan birine ya da daha fazlasına dayanır).</p>
<p class="calibre1">11.    Analiz edilebilecek şekilde yazılmış organize plan yetersizliği.</p>
<p class="calibre1">12.    Görüşlere dayanarak hareket etmeyi ya da ortaya çıktığı anda fırsatı yakalamayı ihmal etme alışkanlığı.</p>
<p class="calibre1">13.    Kararlı bir şekilde istemek yerine dilemek.</p>
<p class="calibre1">14.    Zenginliği hedeflemek yerine yoksullukla uzlaşma alışkanlığı, harekete geçme ve sahip olma hırsında genel bir eksiklik.</p>
<p class="calibre1">15.    Zenginliğe giden bütün kestirme yollan araştırmak, karşılığında bir eşdeğer vermeksizin almaya çalışmak (genellikle kumar oynama alışkanlıklarında görülür).</p>
<p class="calibre1">16.    Eleştirilme korkusu, diğer insanların düşüneceği, yapacağı ya da söyleyeceği şeyler yüzünden plan yapma ve harekete geçirmede yetersizlik. Bu düşman listenin başında gelir, çünkü genellikle varlığının fark edilemediği bilinçaltında yer alır. (Daha sonraki bölümde gelen Altı Temel Korku’ya bakınız.)</p>
<p class="calibre1">Eleştirilme korkusunun belirtilerinden bazılarını inceleyelim. İnsanların büyük çoğunluğu akrabalarının, arkadaşlarının ve genelde insanların kendilerini istedikleri şekilde etkilemesine izin verirler, bunun sonucunda da kendi hayatlarını yaşayamaz hale gelirler, çünkü eleştirilmekten korkarlar.</p>
<p class="calibre1">Çok sayıda insan evlilikte hata yapar, pazarlığa sadık kalır ve hayatı-nf perişan, mutsuz bir şekilde sürdürür; çünkü yanlışı düzeltirlerse ortaya çıkabilecek eleştiriden korkarlar. (Bu tür korku şekline teslim olan herkes, korkunun kişinin hırsını ve başarı arzusunu yıkarak meydana getirdiği onarılmaz zararı bilir.)</p>
<p class="calibre1">Milyonlarca insan eleştiriden korktuğu için okuldan ayrıldıktan sonra gecikmiş eğitim almayı ihmal eder.</p>
<p class="calibre1">Sayısız adam ve kadın, genç ya da yaşlı, eleştiriden korktukları için saygı adına akrabalarının hayatlarını mahvetmelerine izin verirler. (Saygı insanın hayatını kendi istediği şekilde yaşama hakkının yok edilmesine izin vermeyi gerektirmez.)</p>
<p class="calibre1">İnsanlar iş hayatında riske girmeyi reddederler, çünkü eğer başarısız olurlarsa ardından gelecek olan eleştirilerden korkarlar. Böylesi durumlarda eleştiri korkusu başarı arzusundan daha güçlüdür.</p>
<p class="calibre1">Çok fazla insan kendileri için yüksek hedefler koymaz, hatta bir meslek seçmeyi bile ihmal eder, çünkü akrabalarının ya da “arkadaşlarının”, “O kadar yüksek hedefler koyma kendine, insanlar senin deli olduğunu sanacaklar,” demelerinden korkarlar.</p>
<p class="calibre1">Andrew Carnegie yirmi yılımı bireysel başarı felsefesinin geliştirilmesine adamamı önerdiği zaman ilk düşüncem insanların söyleyebilecekleri şeyler oldu. Bu öneri benim o ana dek düşündüklerimden çok farklı bir hedef belirlemişti. Zihnim bir şimşek hızıyla her biri eleştirilme korkusuna dayanan bahaneler ve mazeretler üretmeye başladı. îçimden bir ses, “Bunu yapamazsın. İş çok büyük ve çok fazla zaman gerektiriyor. Akrabaların senin hakkında ne düşünecek? Hayatını nasıl kazanacaksın? Şimdiye kadar kimse bir başarı felsefesi geliştirmemiş, senin yapabileceğini nereden biliyorsun? Böyle büyük bir hedef belirlemek için kimsin ki sen? Kendi mütevazı hayatını düşün. Sen felsefe hakkında ne bilirsin ki? İnsanlar senin deli olduğunu sanacak (ve sandılar da). Neden daha önce başka bir insan yapmamış bunu?” diyordu.</p>
<p class="calibre1">Bunun gibi bir yığın soru geçiyordu zihnimden. Sanki Carnegie’nin teklifini yerine getirme arzumdan vazgeçmem için benimle alay etmek amacıyla birdenbire bütün dünyanın dikkati bana yönelmişti.</p>
<p class="calibre1">Benim kontrolümü ele geçirmeden hevesimi hemen oracıkta öldürecek iyi bir fırsat bulmuştum. Daha sonra, binlerce insanı inceledikten sonra ÇOĞU FİKRİN ÖLÜ DOĞDUĞUNU VE HIZLI HAREKETE GEÇİRECEK KESİN PLANLAR YARDIMIYLA İÇLERİNE AŞILAMAYA ihtiyaçları olduğunu keşfettim. Bir fikri beslemenin zamanı onun doğum zamanıdır. Yaşadığı her dakika ona daha fazla hayatta kalma şansı verir. Hiçbir zaman planlama ve hareket aşamasına ulaşmayan çoğu fikrin yok edilmesinin altında eleştirilme korkusu yatmaktadır.</p>
<p class="calibre1">Birçok insan maddi başarının uygun “fırsatların” sonucu olduğuna inanır. Bu inancın bir dayanak noktası vardır, ama tamamen şansa güvenenler neredeyse her zaman düş kırıklığı yaşarlar, çünkü kişinin başarıdan emin olabilmesi için var olması gereken önemli bir başka etkeni atlamaktadırlar. Bu, uygun “fırsatların” nasıl yaratabileceğinin bilgisidir.</p>
<p class="calibre1">İnsanın güvenebileceği tek “fırsat” kendi yarattığı “fırsattır.” Bu başarılar kararlılığın uygulanması sonucu gelmiştir. Başlangıç noktası kesin amaçlılıktır.</p>
<p class="calibre1">Bir zamanlar büyük bir imparatorluğun bir kralı vardı. Ama kalbinde bir kral değil, yalnız bir adamdı. Wales prensi olarak kırk yıldan uzun bir süre boyunca evlilik için aranan biri oldu; Avrupa’dan bir yığın prenses ayaklarına kapandı. Hayatının mahremiyeti yoktu ve VII. Edward olduğunda yalnızca kişisel boşluk duygusu yaşıyordu, yalnızca aşkla doldurulabilecek bir boşluk.</p>
<p class="calibre1">Peki ya Wallis Simpson? Aşkı bulmak için gösterdiği çaba iki kez başarısız olunca, aşkı aramaya devam etti. İlk görevi aşkı bulmaktı. Dünyadaki en büyük şey neydi ki? Büyük Usta aşk olduğunu söylemişti, insan yapımı kurallar, eleştiri, şiddet, iftira ya da politik evlilik değil, aşk demişti.</p>
<p class="calibre1">Wallis Simpson’ı, yani ne istediğini bilen kişiyi düşündüğünüzde onun bu aşkı elde etmek için büyük bir imparatorluğu sarstığını görebilirsiniz. Bunun bir erkekler dünyası olduğundan, kadınların eşit kazanma şansı olmadığından şikâyet edenler, bu sıra dışı kadının, çoğu kadının “yaşlı” olarak değerlendirebileceği bir yaşta dünyanın en gözde bekârını elde ettiği hayat hikâyesini incelemeliler.</p>
<p class="calibre1">“Peki ya Kral Edward? İstediği kadının aşkını elde etmek için çok yüksek bir bedel ödedi mi?</p>
<p class="calibre1">Sadece bir tahminde bulunabiliriz. Ama karan görebiliriz, bu kararın bir bedeli olduğunu ve bu bedelin açıkça ödendiğini görebiliriz.</p>
<p class="calibre1">İngiltere İmparatorluğu dünyaya yeni bir düzen getirdi. Windsor Dükü ve karısı sonunda kraliyet ailesiyle uzlaştı. Aşk, kararlılık ve ödenen bedelin hikâyesi bu zaferi kazananların uzun zaman öncesine aitmiş gibi görünmelerine neden oluyor. Ama bu iki insanın dünyanın en büyük hâzinesini nasıl aradıklarını ve istediklerini hatırlıyoruz.</p>
<p class="calibre1">Karşılaştığınız ilk yüz kişiyi inceleyin ve onlara hayatta en fazla ne istediklerini sorun. Doksan sekizi size ne istediklerini söyleyemeyecektir. Eğer bir cevap için onları zorlarsanız bazıları “güvence”; çoğu “para”; birkaçı “mutluluk”; bazıları “şöhret ve güç”; diğerleri “sosyal tanınma”, “kolay bir yaşam”, “şarkı söyleme, dans etme ya da yazma yeteneği” diyecektir. Ama hiçbiri bu terimleri tam olarak tarif edemeyecek ya da bu belli belirsiz tanımladıkları arzularını elde etmeye yönelik bir plan sunamayacaklardır. Zenginlik arzulara cevap olarak gelmez. Sadece, sürekli kararlılığın bulunduğu kesin arzuyla desteklenen planlara cevaD olarak meydana gelir.</p><h5 class="calibre6">Kararlılık Nasıl Güçlendirilir</h5>
<p class="calibre1">Kararlılık alışkanlığına götüren dört temel adım vardır. Bunlar çok büyük zekâ, çok fazla eğitim gerektirmez, sadece biraz zaman veya çaba gerektirir. Gerekli adımlar şunlardır:</p>
<p class="calibre1">1.    YERİNE GETİRİLMESİ İÇİN ATEŞLEYİCİ BİR ARZUYLA DESTEKLENEN BELİRLİ BİR AMAÇ.</p>
<p class="calibre1">2.    SÜREKLİ EYLEMLERLE UYGULANAN BELİRLİ BİR PLAN.</p>
<p class="calibre1">3.    AKRABALARIN, ARKADAŞLARIN VEYA TANIDIKLARIN OLUMSUZ ÖNERİLERİ DAHİL BÜTÜN OLUMSUZ VE CESARET KIRICI ETKİLERE KARŞI KAPALI BİR ZİHİN YAPISI.</p>
<p class="calibre1">4.    KİŞİYİ HEM AMAÇ HEM DE PLANIN UYGULANMASINDA</p>
<p class="calibre1">CESARETLENDİRECEK BİR VEYA DAHA FAZLA İNSANIN DOSTÇA İTTİFAKI.</p>
<p class="calibre1">Bu dört adım hayatın her döneminde başarı için esastır. Bu felsefenin on üç prensibinin amacı kişinin bu adımları bir alışkanlık şeklinde atmasını sağlamaktır.</p>
<p class="calibre1">Bu adımlar sayesinde kişi ekonomik kaderini kontrol edebilir.</p>
<p class="calibre1">Bu adımlar kişiyi bağımsızlık ve düşünce özgürlüğüne götürür.</p>
<p class="calibre1">Bu adımlar kişiyi küçük ya da büyük zenginliğe ulaştırır.</p>
<p class="calibre1">Güç, şöhret ve dünya çapında tanınmaya bu adımlar götürür.</p>
<p class="calibre1">Uygun “fırsatların” doğmasını bu adımlar sağlar.</p>
<p class="calibre1">Hayalleri fiziksel gerçekliklere bu adımlar dönüştürür.</p>
<p class="calibre1">Korku, cesaret kırıklığı ve kayıtsızlığın üstesinden gelmeyi bu dört</p>
<p class="calibre1">adım sağlar.</p>
<p class="calibre1">Bu dört adımı atmayı öğrenen herkesi muhteşem ödüller beklemektedir. Kişinin istediği bedeli almasının ayrıcalığıdır bu.</p>
<p class="calibre1">Gizemli güçler kararlı insanın zorluklarla başa çıkma kapasitesi üzerinde nasıl bir etki yaratır? Kararlılık özelliği kişinin zihninde onun olağanüstü güçlere ulaşmasını sağlayan bir tür ruhsal, zihinsel ya da kimyasal faaliyet mi oluşturur? Sonsuz Akıl savaşı kaybettikten sonra ve bütün dünya karşısındayken bile savaşmaya devam eden kişinin yanında mı yer almaktadır?</p>
<p class="calibre1">Henry Ford gibi her şeye bir hiçle başlayıp kararlılığından başka çok az şeyle büyük bir sanayi imparatorluğu kuran insanları incelediğimde bu ve benzeri sorular aklıma gelirdi hep. Ya da üç aydan fazla okula gitmediği halde dünyanın en büyük mucidi haline gelen Thomas A. Edison kararlılığı konuşan bir makineye, hareket eden filmlere, elektrik ampulüne ve diğer yüzlerce yararlı icada dönüştürdü.</p>
<p class="calibre1">Uzun yıllar boyunca hem Ford’u hem de Edison’u yakından inceleme fırsatına sahip oldum. Bu nedenle her iki adamda da, muhteşem başarılarının kaynağı olabilecek kararlılıktan başka bir özellik görmediğimi söylerken bilgiye dayanarak konuşuyorum.</p>
<p class="calibre1">İnsan geçmişteki peygamberleri, filozofları, mucize insanları ve dini liderleri tarafsız bir şekilde incelerse, kararlılığın, emek yoğunlaştırılmasının ve amaç kesinliğinin başarılarının en önemli kaynağı olduğu kaçınılmaz sonucuna varır.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Kararlılık insan karakterini, karbonun kırılgan demiri bükü-lemez çeliğe dönüştürdüğü gibi değiştirir. Kararlılıkla sihirli para bilincini geliştirebilirsiniz ve bilinçaltınız sürekli olarak istediğiniz parayı elde etmeniz için çalışır.</p>
<p class="calibre1">•    Sekiz maddelik kararlılık listesi içinizde kararlılığı nasıl geliştirebileceğinizi gösterir. Özel eğitim için sekiz alan kararlılığınız için hedef belirler.</p>
<p class="calibre1">•    İşlerin nerede zorlaştığına dikkat edin; zorlukların işleri nasıl harekete geçirdiğini göreceksiniz.</p>
<p class="calibre1">BÖLÜM 10</p><div class="calibre5">
<p class="calibre1">«</p></div>
<p class="calibre1">beyin gucu</p>
</body>
</html>
