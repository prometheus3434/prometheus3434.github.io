<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">ÖZELLEŞMİŞ BİLGİ:</h2>
<p class="calibre1">Kişisel Deneyimler ve Gözlemler</p><h3 class="calibre12">(Zenginliklere Doğru 4. Adım)</h3>
<p class="calibre1">îki tür bilgi vardır. Biri genel, diğeri özelleşmiş bilgidir. Genel bilgi, miktarı ne kadar büyük veya ne kadar çeşitli olursa olsun paranın kazanılmasında çok az işe yarar. Büyük üniversitelerin fakülteleri her türlü genel bilgiye sahiptirler. Ama profesörlerin çok az parası vardır. Onlar öğretme bilgisi üzerinde uzmanlaşırlar, fakat bilginin kullanımında ya da organizasyonunda özelleşmezler.</p>
<p class="calibre1">Paranın kazanılmasına yönelik pratik hareket planları yoluyla düzenlenip zeki bir şekilde yönlendirilmediği takdirde bilgi parayı çekmez. Bu gerçeğin anlaşılmaması, yanlış bir şekilde “bilginin güç” olduğuna inanan milyonlarca insanın şaşkınlığının kaynağıdır.</p>
<p class="calibre1">Öyle bir şey yok! Bilgi sadece potansiyel güçtür. Yalnızca kesin bir hareket planı şeklinde düzenlenir ve kesin bir hedefe yöneltilirse güç haline gelir.</p>
<p class="calibre1">Bütün eğitim sistemlerindeki “kayıp halka”, eğitim kurumlarının öğrencilerine bilgiyi kazandıktan sonra nasıl organize edeceklerini ve kullanacaklarını öğretmedeki yetersizliklerindir.</p>
<p class="calibre1">Henry Ford “okula” çok az gittiği için birçok insan onun “eğitimli” bir insan olmadığı yanılgısına düşmektedir. Bu hatayı yapanlar “eğitim” sözcüğünün gerçek anlamını bilmemektedirler. Bu sözcük, sonuca varma, anlam çıkarma, içinden gelişmek anlamını taşıyan Latince “educo” sözcüğünden gelmektedir.</p>
<p class="calibre1">Eğitimli insan, mutlaka özel ya da genel bilgiye sahip demek değildir. EĞİTİMLİ İNSAN ZİHİNSEL BECERİLERİNİ, BAŞKALARININ HAKLARINI İHLAL ETMEDEN İSTEDİĞİ HER ŞEYİ ALABİLECEK ŞEKİLDE GELİŞTİREN İNSANDIR. Henry Ford işte tam bu tanıma fazlasıyla uyuyordu.</p>
<p class="calibre1">Birinci Dünya Savaşı sırasında bir Chicago gazetesi, Henry Ford’u diğer ifadelerin yanı sıra “cahil barışsever” olarak adlandırdığı bir başmakale yayınlamıştı. Ford bu ifadeye itiraz etti ve gazeteye karşı iftira davası açtı. Dava mahkemede görüldüğü sırada gazetenin avukatları iddialarının doğruluğunu kanıtlayacaklarını söyleyerek cahil olduğunu göstermek için Ford’u tanık sandalyesine çıkardılar. Avukatlar Ford’a çeşitli sorular yönelttiler. Soruların her biri, Ford otomobil üretimi konusunda özelleşmiş bilgiye sahip olsa da, genel anlamda cahil olduğunu göstermeye yönelikti.</p>
<p class="calibre1">Ford şu tür sorularla sıkıştırıldı:</p>
<p class="calibre1">“Benedict Arnold kimdi?” ve “1776 Ayaklanmasını bastırmak için İngilizler Amerika’ya kaç asker gönderdiler?” Son soruya cevap olarak Ford, “İngilizlerin gönderdiği asker sayısını tam olarak bilmiyorum, ama geri dönenlerden çok daha fazla olduklarını duydum,” dedi.</p>
<p class="calibre1">Sonunda Ford bu sorulardan sıkıldı ve özellikle saldırgan bir soruya karşılık olarak şöyle dedi: “Sorduğunuz bu aptalca soruyu ya da daha önce sorduklarınızı gerçekten cevaplamam gerekiyorsa, size şunu hatırlatmama izin verin. Masamda bir dizi elektrik düğmesi bulunur ve ben doğru düğmelere basarak emeğimin çoğunu harcadığım işimle ilgili sormak istediğim her türlü soruya cevap verecek yardımcılarımı çağırabilirim. Şimdi lütfen bana, bu sorulara cevap verebilecek adamlarım varken neden benim zihnimi bu genel bilgiyle doldurmam gerektiğini söyleyebilir misiniz?”</p>
<p class="calibre1">Bu cevapta kesinlikle iyi bir mantık vardı.</p>
<p class="calibre1">Bunun üzerine avukatların ağzı kapanmıştı. Mahkemedeki herkes bu cevabın cahil bir adamın değil, eğitimli bir adamın cevabı olduğunu fark etmişti. Bilgiyi ihtiyacı olduğunda nereden alacağını bilen ve bu bilgiyi kesin hareket planı şeklinde organize etmeyi bilen her insan eğitimlidir. “Beyin Gücü” grubunun yardımıyla Henry Ford, Amerika’nın en varlıklı adamlarından biri olmasını sağlayan özelleşmiş bilgiyi emrinde tutuyordu. Bilgiyi kendi zihninde tutması şart değildi.</p>
<p class="calibre1">Arzuyu parasal eşdeğerine dönüştürme yeteneğinizden emin olmadan önce, servetin karşılığında vermeyi planladığınız mal veya hizmete ilişkin özelleşmiş bilgiye ihtiyacınız olacak. Belki kazanma yeteneğiniz ya da eğiliminizden daha fazla özelleşmiş bilgiye ihtiyaç duyabilirsiniz, bu durumda eksikliğinizi “Beyin Gücü” grubunun yardımıyla kapatabilirsiniz.</p>
<p class="calibre1">Andrevv Carnegie, kişisel olarak, çelik işinin teknik kısmıyla ilgili bilgisi olmadığını belirtmişti, dahası özellikle bu konuyla ilgili uzmanlığa sahip olmak gibi bir gayreti de yoktu. Çeliğin üretilmesi ve pazarlanması için gereken uzmanlık bilgisine kendi BEYİN GÜCÜ GRUBU sayesinde ulaşabiliyordu.</p>
<p class="calibre1">Büyük servetlerin kazanılması güç gerektirir; güç oldukça organize ve zekice yöneltilen özelleşmiş bilgiyle kazanılır, ama bu bilginin serveti elde edecek olan insanın mülkiyetinde olması zorunlu değildir.</p>
<p class="calibre1">Bir önceki sayfadaki paragraf, servet kazanma hırsı olan ama ihtiyaç duyabileceği özelleşmiş bilgiyi kendisine kazandıracak “eğitime” sahip olmayanlara ümit ve cesaret vermelidir. İnsanlar bazen “aşağılık kompleksine” kapılırlar, çünkü eğitimli değillerdir. Paranın kazanılmasında faydalı bilgiye sahip olan insan grubunu örgütleyip yönetebilen bir insan o gruptaki herkes kadar eğitimlidir.</p>
<p class="calibre1">Thomas A. Edison sadece üç ay okula gitmişti. Ama eğitimsiz değildi; üstelik yoksul da ölmedi.</p>
<p class="calibre1">Henry Ford altıncı sınıfa kadar okumuştu, ama kendi başına mali açıdan çok iyi bir yere geldi.</p>
<p class="calibre1">Özelleşmiş bilgi ulaşılabilen en bol ve ucuz hizmet şekilleri arasındadır! Eğer bundan şüpheniz varsa herhangi bir üniversitenin bordrolarına bakın.</p><h5 class="calibre6">Bilgiyi Nasıl Alacağını Bilmek Karşılığını Fazlasıyla Verir</h5>
<p class="calibre1">İlk olarak istediğiniz özelleşmiş bilgi türüne ve ne için gerektiğine karar verin. Hayattaki en önemli amacınız, varmak için çalıştığınız hedefiniz, büyük ölçüde hangi bilgiye ihtiyaç duyacağınızı belirlemeye yardımcı olur. Bu soru halledildiğinde, bir sonraki adımınız güvenilir bilgi kaynaklarıyla ilgili doğru bilgiye ulaşılmasına yönelik olacaktır. Bunların en önemlileri:</p>
<p class="calibre1">1.    İnsanın kendi deneyimi ve eğitimi.</p>
<p class="calibre1">2.    Diğerlerinin işbirliğiyle elde edilen deneyim ve eğitim (Beyin Gücü ortaklığı).</p>
<p class="calibre1">3.    Kolejler ve üniversiteler.</p>
<p class="calibre1">4.    Halk kütüphaneleri (uygarlığın organize ettiği her türlü bilginin bulunabileceği kitaplar ve dergiler).</p>
<p class="calibre1">5.    Özel eğitim kursları (gece okulları ve evde çalışma programları).</p>
<p class="calibre1">Bilgi kazanıldıkça, pratik planlar yoluyla kesin bir amaca yönelik olarak düzenlenmeli ve kullanılmalıdır. Değerli bir sonuca yönelik olarak uygulanmasından elde edilen kazanım dışında bilginin bir değeri yoktur.</p>
<p class="calibre1">Eğer ek ders almayı düşünüyorsanız ilk olarak bilgiyi hangi amaçla istediğinize karar verin, sonra bu özel bilginin nereden elde edilebileceğini öğrenin.</p>
<p class="calibre1">Başarılı insanlar, hangi işte olursa olsun, en önemli amaçları, işleri ve meslekleriyle ilgili özelleşmiş bilgiyi elde etmekten hiçbir zaman vazgeçmezler. Başarılı olmayanlarsa, bilgi kazanma döneminin okul bittiğinde sona erdiğini düşünme hatası yaparlar. Doğrusu şu ki, okuldaki eğitim insana pratik bilginin nasıl kazanılacağının yolunu göstermez.</p>
<p class="calibre1">İnsanoğluyla ilgili en garip şeylerden biri sadece bir bedeli olana değer vermesidir. Amerika’nın bedava okulları ve ücretsiz halk kütüphaneleri insanları etkilememektedir, çünkü onlar için para ödemek zorunda değilsinizdir. Bu kadar çok insanın okulu bitirip işe başladıktan sonra ek eğitim almayı gerekli görmelerinin başlıca nedeni budur. İşverenlerin evde çalışma programlarına katılan çalışanlarına daha fazla önem vermelerinin nedeni de budur. İşverenler, boş vaktinin bir kısmından vazgeçerek evde ders çalışacak kadar hırslı olan her insanın liderlik özelliklerine sahip olduğunu deneyimleriyle öğrenmişlerdir.</p>
<p class="calibre1">İnsanlarda tedavisinin mümkün olmadığı bir zayıflık durumu vardır. O da evrensel bir zayıflık olan hırs eksikliğidir! Özellikle boş zamanını ev çalışması için programlayan ücretli insanlar ender olarak aşağılarda kalır. Hareketleri yukarıya doğru tırmanma yolunu açar, yollarından birçok engeli kaldırır ve onları fırsat yoluna koyacak olan güç sahiplerinin dostça ilgilerini kazandırır.</p>
<p class="calibre1">Evde çalışma eğitim yöntemi, özellikle okuldan ayrıldıktan sonra ek özelleşmiş bilgi almaları gerektiğini düşünen, ancak okula geri dönmek için zaman ayıramayan çalışan insanların ihtiyaçlarına uymaktadır.</p>
<p class="calibre1">Stuart Austin Wier inşaat mühendisliği eğitimi almış ve bir kriz piyasasını daraltıp istediği kazancı elde etmesine engel olana dek bu işte çalışmıştı. Bu durumu değerlendirip mesleğini hukuka çevirmeye karar verdi, okula geri döndü ve kendisini şirket avukatı olarak, yetiştirdiği özel kurslar aldı. Eğitimini tamamladı, baro sınavını geçti ve hemen kârlı bir hukuk kariyeri edindi.</p>
<p class="calibre1">“Şu anda okula gidemem, çünkü bakmam gereken bir ailem var,” ya da “Çok yaşlıyım,” diyecek olanlar için Wier’in okula geri döndüğünde kırk yaşını geçtiğini ve evli olduğunu söylemeliyim. Üstelik seçilen konuları öğretmeye en iyi şekilde hazırlanan üniversitelerdeki oldukça özelleşmiş kursları dikkatle seçerek Wier hukuk öğrencilerinin çoğunun dört yılda tamamladığı eğitimi iki yılda bitirdi. Bilgiyi nasıl satın alacağını bilmenin karşılığı büyüktür!</p>
<p class="calibre1">Özel bir örneği inceleyelim. Bir markette çalışan tezgâhtar birdenbire işsiz kalır. Biraz defter tutma deneyimi olduğu için muhasebe üzerine özel bir kurs alıp en son defter tutma inceliklerini ve ofis ekipmanını öğrenir ve kendi işini kurar. Eskiden çalıştığı marketten başlayarak yüzden fazla küçük tüccarla küçük bir meblağ karşılığında defterlerini tutmak için anlaşır. Fikri o kadar pratikti ki, kısa süre içinde bir teslimat kamyonetinin arkasında, modern defter tutma makineleriyle donattığı portatif bir ofis kurmanın gerekli olduğunu gördü. Şu anda “tekerlekler üzerinde” defter tutma ofisleri filosuna ve kendisi için çalışan geniş bir asistan kadrosuna sahip. Bu şekilde küçük ölçekli işletmelere sahip tüccarlara düşük bir ücret karşılığında paranın satın alabileceği en iyi defter tutma hizmetini veriyor.</p>
<p class="calibre1">İçinde hayal gücünün de bulunduğu özelleşmiş bilgi, bu eşi görülmeyen ve başarılı işteki ana etkendir. Geçen yıl bu işin sahibi, yanında çalıştığı tüccarın on katı gelir vergisi ödedi.</p>
<p class="calibre1">Bu başarılı işin başlangıcı bir fikirdi!</p>
<p class="calibre1">Başka bir örneğe geçelim. Dan Halpin anlatmaya çalıştığım şey için şahane bir örnektir. Üniversite günleri sırasında ünlü 1930 ulusal şampiyonasına katılan, Iate Knute Rockne’nin idaresi altındaki Nötre Dame futbol takımı kaptanıydı.</p>
<p class="calibre1">Halpin oldukça kötü bir dönemde üniversiteden mezun olmuştu. Ekonomik kriz işlerin sayısını azaltmıştı, bu yüzden yatırım bankacılığı ve sinema filmi alanlarına bir göz attıktan sonra, potansiyel geleceği olan bulabildiği ilk fırsatı kabul etti, komisyon karşılığında işitme aygıtı satacaktı. Böyle bir işte herkes çalışabilirdi ve Halpin de bunu biliyordu, ama ona fırsat kapısını açmaya yetecek bir işti bu.</p>
<p class="calibre1">Hemen hemen iki yıl boyunca hoşlanmadığı halde işe devam etti ve eğer tatminsizliği konusunda bir şey yapmasaydı bu işten hiç çıkamazdı. Önce çalıştığı şirketin satış müdürü yardımcılığını hedefledi ve o işi aldı. Yukarıya doğru attığı bu tek adım onu arasında bulunduğu kalabalıktan çıkararak daha büyük fırsatları görmesini sağlamıştı. Ayrıca fırsatın da onu görebileceği bir yerdeydi artık.</p>
<p class="calibre1">İşitme aygıtı satışında o kadar iyi bir rekora sahipti ki, Halpin’in çalıştığı şirketin ticari rakibi Dictograph Products Şirketi’nin yönetim kurulu başkanı A. M. Andrevvs, uzun süre önce kurulmuş olan şirketinin elinden satışlarını alan bu Dan Halpin hakkında bir şeyler öğrenmek istiyordu. Halpin’i çağırttı. Görüşme sona erdiğinde, Halpin, Acousti-con Bölgesi’nden sorumlu yeni satış müdürüydü. Sonra Andrevvs genç Halpin’in yeni işinde ya batmasını ya da yüzmeyi öğrenmesini sağlamak için onu yalnız bırakıp üç aylığına Florida’ya gitti. Halpin batmadı! Knute Rockne’nin, “Bütün dünya kazananları sever ve kimsenin kaybeden biri için zamanı yoktur,” sözleri işine çok fazla şey katması yönünde ona öylesine ilham vermişti ki, şirketin başkan yardımcılığına seçildi. Bu pozisyon birçok insanın on yıllık bir sadakat sonunda ele geçirdiğinde gururlanacağı özellikteydi. Halpin bunu altı ay gibi bir sürede başarmıştı.</p>
<p class="calibre1">Bütün bu felsefeyle vurgulamaya çalıştığım önemli noktalardan biri, kontrol etmeyi istersek kontrol edebileceğimiz şartlar yüzünden, altta kaldığımız ya da üst pozisyonlara yükseldiğimizdir.</p>
<p class="calibre1">Başka bir noktayı daha vurgulamaya çalışıyorum; hem başarı hem de başarısızlık büyük ölçüde alışkanlığın bir sonucudur! Dan Halpin’in Amerika’nın şimdiye kadar tanıdığı en büyük futbol koçuyla olan yakın ilişkisinin, Nötre Dame futbol takımını dünya çapında ünlü yapan aynı başarı arzusunu onun kafasına yerleştirdiğinden hiç şüphem yok.</p>
<p class="calibre1">İş bağlantılarının başarı ve başarısızlıkta önemli etkenler olduğuna dair teoriye olan inancım, oğlum Blair, Dan Halpin’le iş görüşmesi yaparken daha da belirgin hale geldi. Halpin, oğluma rakip bir firmadan alabileceğinin yarısı kadar bir başlangıç ücreti önermişti. Ben ebeveyn baskısı uygulayıp oğlumu Halpin’in teklifini kabul etmeye teşvik ettim, çünkü zorlu şartlardan yılmayan biriyle kurulacak olan yakın ilişkinin parayla ölçülemeyecek kadar değerli olduğuna inanıyordum.</p>
<p class="calibre1">Bütün fikirlerin ardında özelleşmiş bilgi yatar. Ne yazık ki, zenginliği bulamayanlar için özelleşmiş bilgi fikirlerden daha boldur ve daha kolay elde edilir. Bu gerçek nedeniyle, insanlara kişisel hizmetlerini avantajlı bir şekilde sunmalarına yardımcı olabilen kişiler için evrensel bir talep ve artan fırsatlar söz konusudur. Yetenek hayal gücü demektir, o da özelleşmiş bilgiyi, zenginliği elde etmek üzere tasarlanmış planlarla birleştirmek için ihtiyaç duyulan bir özelliktir.</p>
<p class="calibre1">Eğer hayal gücünüz varsa, bu bölüm arzu ettiğiniz zenginliğin başlangıcı olabilecek bir fikri verebilir size. Şunu unutmayın, fikir en önemli şeydir. Özelleşmiş bilgi her yerde bulunabilir!</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Bilgi yalnızca potansiyel güçtür. Bilgilerinizi, sizi hedefe götüren hareket planını verecek şekilde düzenleyebilirsiniz.</p>
<p class="calibre1">•    Deneyim ve başka akıllarla kurulan bağlantıyla gelen eğitime karşı açık fikirli olun. Henry Ford bir servet edinecek kadar “cahildi”.</p>
<p class="calibre1">•    Bu bölümün size verdiği beş ana bilgi kaynağının herhangi birini ya da hepsini kullanın. Bilgiyi kazanmak kolaydır.</p>
<p class="calibre1">•    Bilgi zenginliğe doğru giden yolu hazırlar size, tabii hangi yoldan gideceğinizi biliyorsanız.</p>
<p class="calibre1">BÖLÜM 6</p>
</body>
</html>
