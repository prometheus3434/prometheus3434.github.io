<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">ALTINCI HİS:</h2>
<p class="calibre1">Bilgeliğin Tapınağına Açılan Kapı</p><h3 class="calibre12">(Zenginliklere Doğru 13. Adım)</h3>
<p class="calibre1">On üçüncü prensip altıncı his olarak bilinmektedir. Burada Sonsuz Akıl kişinin çabası ya da talebi olmaksızın kendi isteğiyle iletişime girmektedir.</p>
<p class="calibre1">Bu prensip söz konusu felsefenin doruk noktasıdır. Önce diğer on iki prensibin iyice öğrenilmesinden sonra anlaşılır, özümlenir ve uygulanır.</p>
<p class="calibre1">Altıncı his, bilinçaltının yaratıcı hayal gücü olarak bilinen kısmıdır. Ayrıca fikirlerin, planların ve düşüncelerin zihne ulaştığı “alıcı” olarak da bilinir.</p>
<p class="calibre1">Altıncı his tanımlamalara meydan okumaktadır! Bu felsefenin diğer prensiplerine hâkim olmayan bir kişiye anlatılamaz, çünkü böyle bir kişinin altıncı hissi karşılaştırabileceği bir bilgisi ya da deneyimi yoktur. Altıncı hissin anlaşılması yalnızca zihin gelişimi yoluyla meditasyon yaparak sağlanabilir.</p>
<p class="calibre1">Kitapta anlatılan prensipleri iyice öğrendikten sonra başka bir zamanda size inanılmaz gelebilecek olan bir ifadenin gerçekliğini kabul etmeye hazır hale gelirsiniz; bu gerçek şudur:</p>
<p class="calibre1">Altıncı hissin yardımıyla, gelmekte olan tehlikeler konusunda onlardan kaçınabilmek için tam zamanında uyarılacaksınız ve fırsatları yakalayabilmenin tam zamanını bileceksiniz.</p>
<p class="calibre1">Altıncı hissin yardımıyla, size bilgelik tapınağının kapılarını her an açık tutacak olan “koruyucu bir melek” yardımınıza koşar.</p>
<p class="calibre1">Yazar ne mucizelere inanır ne de onların savunucusudur, çünkü doğanın yerleşmiş kanunlarından asla sapmayacağını anlayacak kadar çok şey bilir doğa hakkında. Doğa kanunlarından bazıları o kadar akıl almazdır ki, “mucize” gibi görünürler. Altıncı his bana göre mucizeye çok yakındır.</p>
<p class="calibre1">Yazar, maddenin her bir atomunun ve algılanılabilen ve algılanama-yan tüm enerjileri saran Sonsuz Akıl’ın meşe palamudunu meşe ağacına dönüştürdüğünü, yerçekimi kanununa uygun olarak suyun tepeden aşağıya doğru akmasının ve gecenin gündüzü, kışın yazı izlemesinin sağlandığını, her birinin uygun yerini ve diğerleriyle ilişkisini koruduğunu bilmektedir. Bu Akıl söz konusu felsefe prensipleri sayesinde arzuların somut ya da maddi şekillere dönüştürülmesine yardım etmeye ikna edilebilir. Yazar bu bilgiye sahiptir, çünkü bununla deneyler yapmış ve bunu yaşamıştır.</p>
<p class="calibre1">Önceki bölümlerde adım adım ilerleyerek son prensibe kadar geldiniz. Diğer prensiplerin her birine hâkimseniz artık buradaki muhteşem iddiaları herhangi bir kuşku duymaksızın kabule hazırsınız demektir. Eğer diğer prensiplere hâkim değilseniz, bu bölümdeki iddiaların hayal mi, gerçek mi olduğuna karar vermeden önce diğer prensiplere hâkim olmalısınız.</p>
<p class="calibre1">“Bir kahramana ilah gibi tapınma” döneminden geçerken en çok hayranlık duyduğum kişileri taklit ettiğimi fark ettim. Üstelik idollerimi taklit etmeye çalışırken duyduğum inanç, bunu çok başarılı bir şekilde yapmam için bana büyük bir güç veriyordu.</p>
<p class="calibre1">Kendimi asla bu kahramanlara tapınma alışkanlığından tamamen yoksun bırakmadım. Deneyimlerim, gerçekten büyük olmaya en yakın şeyin, hem duygu hem de eylem açısından büyüklüğü olabildiğince iyi taklit etmek olduğunu öğretti bana.</p>
<p class="calibre1">Yayınlamak üzere tek bir satır yazmadan ve halka açık konuşmalar yapmaya çabalamadan çok önce, hayatları ve işleri beni çok etkileyen dokuz adamı taklit etmeye çalışarak kendi karakterimi yeniden biçimlendirme alışkanlığını edinmiştim. Bu dokuz adam Emerson, Paine, Edison, Darwin, Lincoln, Burbank, Napoleon, Ford ve Carnegie’ydi. Uzun yıllar boyunca her gece “görünmeyen danışmanlarım” adını verdiğim bu grupla hayali bir toplantı yaptım.</p>
<p class="calibre1">Gece uykuya dalmadan hemen önce gözlerimi kapatıp hayalimdeki kurul masamın etrafında bu adamlarla birlikte oturduğumu görürdüm. Burada sadece büyük olarak gördüğüm bu insanların arasına karışma fırsatı bulmakla kalmıyor, başkanlık görevini alarak bu insanları yönetiyordum.</p>
<p class="calibre1">Bu, gecelik toplantılarla hayal gücümü şımartırken çok kesin bir amacım vardı. Amacım kendi karakterimi, hayali danışmanlarımın karakterlerinin bir karışımı olacak şekilde yeniden yapılandırmaktı. Hayatımın erken bir döneminde, cehalet ve hurafelerin bulunduğu bir çevrede doğmuş olmanın yol açtığı engellerden kurtulmam gerektiğini fark ederek yukarıda açıkladığım yöntemle yeniden doğma görevini verdim kendi kendime.</p><h5 class="calibre6">Telkin ile Karakterini Oluşturmak</h5>
<p class="calibre1">Psikolojinin azimli bir öğrencisi olarak insanlar, baskın düşünceleri ve arzularının sonuçlarıdır. Kuşkusuz, bütün insanlar kafalarındaki egemen düşünce ve arzulara bağlı olarak şu anda içinde bulundukları duruma gelirler. İnsanların derinlere yerleşmiş arzularını bir şekilde ifade etmenin yolunu aradıklarını da biliyorum. Kendi kendine telkinin karakteri oluşturmada güçlü bir etken, aslında karakterin oluşturulduğu tek prensip olduğunun farkındaydım.</p>
<p class="calibre1">Bu zihin operasyonunun prensiplerini bilerek, karakterimi yeniden inşa ederken ihtiyaç duyacağım malzemeyle iyi bir şekilde donatılmıştım. Bu hayali kurul toplantılarında, istediğim bilgiler için kabine üyelerimi çağırıyor, sesli olarak şunları söylüyordum:</p>
<p class="calibre1">Emerson hayatınızı seçkin kılan muhteşem doğa anlayışınızla ilgili bilgi almak istiyorum sizden. Doğa yasalarını anlayıp kendinizi ona uydurmanızı mümkün kılacak hangi özelliklere sahipseniz, bilinçaltımda bunlarla ilgili bir etki bırakmanızı istiyorum.</p>
<p class="calibre1">Burbank doğa yasalarını kaktüsün dikenlerini döküp yenilebilir bir yiyecek hale gelmesini sağlayacak şekilde nasıl düzenlediğiniz bilgisini bana vermenizi istiyorum. Daha önce yalnızca bir çimenin büyüdüğü yerde iki çimenin büyümesini mümkün kılmanızı sağlayan bilgiyi verin bana.</p>
<p class="calibre1">Napoleon, sizin insanları etkileme ve onları daha kararlı bir ruh haliyle harekete geçirmek gibi muhteşem yeteneğinizi taklit yoluyla kazanmak istiyorum. Ayrıca yenilgiyi zafere çevirmenizi ve engelleri aşmanızı mümkün kılan sürekli inanç ruhunu da kazanmak istiyorum.</p>
<p class="calibre1">Paine sizden düşünce özgürlüğünü ve sizi çok seçkin kılan cesaret ve açıklığı kazanmak istiyorum.</p>
<p class="calibre1">Darwin doğa bilimleri alanında tarafınızdan örneklendiği şekliyle, önyargısız ya da tarafsız olarak neden-sonuç ilişkisini incelemedeki muhteşem yeteneğinizi ve sabrınızı kazanmak istiyorum.</p>
<p class="calibre1">Lincoln adalet duygusu, yorulmak bilmeyen sabır ruhu, espri yeteneği, insanı anlama ve hoş görme gibi belirgin niteliklerinizi kendi karakterime katmak istiyorum.</p>
<p class="calibre1">Carnegie büyük sanayi kuruluşunu inşa etmek için etkin bir şekilde kullandığınız örgütlü çabayı iyi bir şekilde anlamak istiyorum.</p>
<p class="calibre1">Ford yoksulluğun üstesinden gelmenizi ve insan emeğini organize etmek, birleştirmek ve basitleştirmenizi sağlayan ısrarcılık, kararlılık, denge</p>
<p class="calibre1">ve kendine güven ruhunu kazanmak istiyorum, böylece sizin adımlarınızı takip etmeleri için başkalarına yardım edebilirim.</p>
<p class="calibre1">Edison, sizden doğanın sırlarını ortaya çıkardığınız muhteşem inanç ruhunu ve onun yardımıyla yenilgiyi zafere çevirdiğiniz dinmek bilmez çalışma ruhunu kazanmak istiyorum.”</p>
<p class="calibre1">Hayali kabine üyelerime hitap şeklim, o anda elde etmeyi en fazla istediğim karakter özelliğine göre değişiyordu. Onların hayatlarını büyük bir özenle inceledim. Aylar süren bu gece toplantılarından sonra bu hayali kişiliklerin gerçek haline geldiği keşfiyle serseme dönmüştüm.</p>
<p class="calibre1">Bu dokuz erkeğin her biri bireysel bir karakteristik geliştirmişti, ki bu beni çok şaşırtıyordu. Örneğin, Lincoln her zaman geç kalma ve etrafta ağırbaşlı bir tavırla dolaşma alışkanlığı geliştirmişti. Yüzünde her zaman ciddi bir ifade oluyordu. Onu ender olarak gülümserken görüyordum.</p>
<p class="calibre1">Bu diğerleri için geçerli değildi. Burbank ve Paine sık sık kabinenin diğer üyelerini şok eden nükteli ifadelerle konuşuyorlardı. Bir keresinde Burbank geç kaldı. Geldiğinde heyecanlı ve coşku doluydu. Geç kaldığını, çünkü bir deney üzerinde çalıştığını söyledi, bu deneyle her türlü ağacın üzerinde elma yetiştirmeyi umuyordu. Paine, kadınla erkeğin arasındaki bütün sıkıntıların elmayla başladığını söyleyerek onu haşladı. Darwin, Panie’e ormana elma aramaya giderken küçük yılanlara dikkat etmesi gerektiğini söylerken gülüyordu. Emerson, “Yılan yoksa elma da yok,” dedi. Napoleon, “Elma yoksa keyif de yok!” dedi.</p>
<p class="calibre1">Bu toplantılar o kadar gerçekçi hale gelmişti ki, sonuçlarından korkmaya başlayıp birkaç ay süreyle bu toplantılara ara verdim. Bu toplantılara devam edersem toplantıların tamamen benim hayal ürünüm olduğu gerçeğini unutmaktan korkuyordum.</p>
<p class="calibre1">Bu olayı anlatma cesaretini ilk kez burada buldum. Bu konuda sessiz kalmıştım, çünkü bu tür konulara olan kendi tutumumdan yola çıkarak bu sıra dışı yaşantıyı anlatacak olursam yanlış anlaşılacağımdan korkuyordum. Şimdi yaşadığım deneyimi kâğıda dökebiliyorum, çünkü insanların “ne diyecekleri” konusunda o zamanlar olduğum kadar endişeli değilim.</p>
<p class="calibre1">Yanlış anlaşılmamak için burada o toplantıların tamamen hayali olduğunu ifade etmek istiyorum, bütün bunlar yalnızca benim hayalimde gerçekleşmiş olsa da beni olağanüstü bir macera yoluna soktular, gerçek büyüklüğün takdirini canlandırdılar, yaratıcı gücü cesaretlendirdiler ve dürüst düşüncenin ifadesini teşvik ettiler.</p>
<p class="calibre1">Beynin hücre yapısının bir yerlerinde “önsezi” adı verilen düşünce titreşimlerini alan bir organ vardır. Şimdiye kadar, bilim altıncı his organının nerede olduğunu keşfedememiştir, ama bu önemli değildir. İnsanoğlunun fiziksel duyular dışındaki kaynaklardan da doğru bilgi aldığı gerçeği hâlâ geçerlidir. Böyle bir bilgi genellikle, zihin olağanüstü uyarımın etkisi altındayken alınır. Heyecan yaratıp kalbin normalden hızlı çarpmasına neden olan acil bir durum altıncı hissi harekete geçirebilir. Araba kullanırken neredeyse kaza yapmak üzere olan kişiler böyle bir durumda altıncı hissin yardıma geldiğini ve saniyenin yarısı kadar bir süre içinde kazaya engel olduğunu bilirler.</p>
<p class="calibre1">Zihnimin, bana altıncı his yoluyla ulaşan fikirlere, düşüncelere ve bilgiye karşı en fazla bu “görünmeyen danışmanlarımda yaptığım toplantılar sırasında alıcı olduğunu fark ettim.</p>
<p class="calibre1">Acil durumlarla karşı karşıya kaldığım zamanlarda, ki bunların bazılarında hayatım tehlikedeydi, “görünmeyen danışmanlarımın” rehberliğiyle bu zorluklardan sıyrıldım.</p>
<p class="calibre1">Başlangıçta hayali kişilerle toplantılar düzenlemekteki amacım, kendi kendine telkin prensibiyle, kazanmayı arzu ettiğim çeşitli özellikler konusunda bilinçaltımı etkilemekti. Daha yakın dönemde deneylerim tamamen farklı bir yol izlemeye başladı. Artık benim ve müşterilerimin karşılaştığı bütün zor sorunların çözümü için görünmeyen danışmanlarıma gidiyorum. Tümüyle bu tür danışmanlığa dayanmasam da sonuçlar genellikle şaşırtıcı oluyor.</p>
<p class="calibre1">Altıncı his insanın isteği üzerine gelip gidecek bir şey değildir. Bu büyük gücü kullanma yeteneği, bu kitapta anlatılan prensiplerin kullanımıyla birlikte yavaş yavaş gelir.</p>
<p class="calibre1">Kim olursanız olun ya da bu kitabı okumadaki amacınız ne olursa olsun, bu bölümde anlatılan prensibi anlamazsanız bu kitaptan yararlanamazsınız. Bu özellikle, bu kitabı okuma amacınız para ya da diğer maddi şeyleri kazanmaksa doğrudur.</p>
<p class="calibre1">Altıncı hisle ilgili bölüm kitaba dahil edilmiştir, çünkü bu kitap kişilerin hayattan istedikleri şeyi elde etmek için kendilerine yanılmaksızın yol gösterecek tam bir felsefe sunmak amacıyla tasarlanmıştır. Bütün başarıların başlangıç noktası arzudur. Bitiş noktası ise anlayışa -kendini ve başkalarını anlamaya, doğa yasalarını anlamaya, mutluluğu tanıma ve anlamaya- götürecek olan bilgidir.</p>
<p class="calibre1">Bu tür bir anlayışa yalnızca altıncı his prensibini tanımak ve kullanmakla tam olarak ulaşılabilir.</p>
<p class="calibre1">Bu bölümü okumuş olduğunuza göre okurken yüksek zihinsel düzeyine çıktığınızı fark etmiş olmalısınız. Harika! Bir ay sonra tekrar bu bölüme gelin, bir kez daha okuyun, zihninizin daha da yüksek bir düzeye ulaştığını göreceksiniz. Ara sıra bu deneyimi tekrarlayın, bir kerede ne kadar çok ya da az şey öğrendiğinizle ilgilenmeyin. Sonunda cesaretsizliğinizi atmanızı, korkuyu yenmenizi, ertelemeyi bırakmanızı ve özgürce hayal kurmanızı sağlayan güce sahip olduğunuzu göreceksiniz. O zaman, her büyük düşünürün, liderin, sanatçının, müzisyenin, yazarın, devlet adamının harekete geçirici ruhu olan ve bilinmeyen “şeyin” dokunuşunu hissedeceksiniz. İşte o zaman ilk yenilgi işaretinde vazgeçebileceğiniz kadar kolay bir şekilde arzularınızı fiziksel ya da parasal eşdeğerine dönüştürme konumunda olacaksınız.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    İlham ve “önsezi” artık yanınızdan geçip gitmeyecek, artık yaratıcı hayal gücünüz, altıncı hissiniz aracılığıyla sizi coşkuyla dolduracak.</p>
<p class="calibre1">•    Yazar, Henry Ford ve diğer başarılı erkekleri “görünmez danışmanları” olmak üzere seçti. Siz de hedeflerinize, tıpkı onun yaptığı gibi, aynı şaşırtıcı yöntemle ulaşabilirsiniz.</p>
<p class="calibre1">•    Artık bütün zamanların tüm başarılı insanlarının yararlandığı bilinmeyen “şey”le bağlantıya girdiniz. Bu şey, sanat, bilim ve her türlü iş alanında hâlâ görünürde mucizeler yaratmaktadır.</p>
<p class="calibre1">•    Eğer hayattaki en büyük amacınız para ya da herhangi maddi bir şeyi kazanmaksa bu bölüm size rehberlik etmede özel önem taşıyor.</p>
<p class="calibre1">BOLUM 15</p>
</body>
</html>
