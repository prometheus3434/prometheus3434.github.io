<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h2 class="calibre11">DÜŞÜNCENİN GÜCÜ</h2><h5 class="calibre6">“Düşünerek” Thomas A. Edison ile Ortak Olmanın Yolunu Bulan Adam</h5>
<p class="calibre1">Gerçek anlamda “düşünceler maddedir”, öyle ki kendilerini zenginliğe ya da diğer somut nesnelere dönüştürmek için amaç, kararlılık ve ateşleyici bir arzu ile birleştiğinde düşünceler sanıldığından da kuvvetli maddeler haline gelir.</p>
<p class="calibre1">Uzun yıllar önce Edwin C. Barnes, insanların gerçekten düşünerek zengin olabildiklerinin ne kadar doğru olduğunu keşfetmişti. Keşfi bir kerede gerçekleşmemişti. Büyük Edison’un iş ortağı olmak için yanıp tutuşan bir arzuyla başlayıp yavaş yavaş artarak gelmişti bu keşif.</p>
<p class="calibre1">Barnes’ın arzusunun en önemli özelliklerinden biri kesin olmasıydı. Edison’la çalışmak istiyordu, Edison için değil. Bu arzusunu nasıl gerçeğe dönüştürdüğüyle ilgili hikâyeyi dikkatle inceleyin. O zaman insanları zenginliğe götüren prensipleri daha iyi anlayacaksınız.</p>
<p class="calibre1">Bu arzu veya düşünce zihninde ilk kez belirdiğinde bu konuda bir şey yapabilecek durumda değildi. Yolunda iki büyük zorluk vardı. Edison’u</p>
<p class="calibre1">tanımıyordu ve New Jersey, Doğu Orange’a gitmek için tren biletini ödeyebilecek parası yoktu.</p>
<p class="calibre1">Bu zorluklar birçok kişiyi bu arzu ve kararından caydırmaya yeterdi. Ama onunki sıradan bir arzu değildi!</p>
<p class="calibre1">Edison’un laboratuvarına gidip mucitle birlikte çalışmak istediğini bildirdi. Barnes’la yaptığı ilk görüşmeden yıllar sonra Edison şunları söyledi:</p>
<p class="calibre1">“Karşımda sıradan bir serseri gibi dikiliyordu, ama yüzündeki ifade peşinden gittiği şeyi elde etmeye kararlı olduğunu açıklıyordu. Bu adamla geçirdiğim yılların verdiği deneyimden sonra öğrendim ki, bir insan bir şeyi, bütün geleceğini tek bir tekerleğin dönüşüne bağlamaya hazır olacak kadar istiyorsa, onu elde edeceği kesindir. İstediği fırsatı verdim ona, çünkü başarana kadar direnmeyi kafasına koymuş olduğunu gördüm. Sonraki olaylar bunun bir hata olmadığını gösterdi."</p>
<p class="calibre1">Edison’un ofisinde çalışmasını sağlayan şey genç adamın görünüşü olamazdı, çünkü görünüşü kesinlikle onun aleyhineydi. Önemi olan, ne düşündüğüydü.</p>
<p class="calibre1">Barnes ilk görüşmede Edison’un ortaklığını kazanmadı. Önemsiz bir maaşla Edison’un ofisinde çalışma şansı elde etti.</p>
<p class="calibre1">Aylar geçti. Barnes’ın kesin ana amaç olarak aklına koyduğu hedefi kendisine yaklaştıracak hiçbir şey olmadı. Ama Barnes’ın zihninde önemli bir şey oluyordu. Edison’un iş ortağı olma arzusu sürekli olarak yoğunlaşıyordu.</p>
<p class="calibre1">Psikologlar doğru bir şekilde derler ki, “Bir insan bir şey için gerçekten hazırsa bu, görünüşüne de yansır.” Barnes, Edison’la iş ortaklığına hazırdı; üstelik aradığı şeyi elde edene dek hazır olarak beklemeye kararlıydı.</p>
<p class="calibre1">Kendi kendine, “Ah, bunun yararı ne? Galiba kararımı değiştirip satış elemanı olsam daha iyi olacak,” demedi. Bunun yerine, “Buraya Edison’la birlikte çalışmaya geldim ve hayatımın sonuna kadar da sürse bunu elde edeceğim,” dedi. Kararlıydı! Eğer kesin bir amaç edinseler ve.kendilerini tüketen bir saplantı haline gelene kadar bu amaca sahip çıksalar, insanların ne kadar farklı hikâyeleri olurdu!</p>
<p class="calibre1">Belki genç Barnes o sırada bilmiyordu, ama dinmeyen kararlılığı, tek bir arzusunun arkasında durma kararlılığı bütün engelleri yıkmasını sağlayacak ve istediği fırsatı kendisine getirecekti.</p>
<p class="calibre1">Fırsat geldiğinde Barnes’m beklediğinden farklı bir şekilde ve farklı bir yönden geldi. Bu, fırsatın hilelerinden biridir. Arka kapıdan içeri süzülmek ve talihsizlik ya da geçici yenilgi kılığına bürünmek gibi sinsi alışkanlıkları vardır fırsatın. Belki de bu yüzden birçokları fırsatı tanımada başarısız olurlar.</p>
<p class="calibre1">Edison o sırada Edison Dikte Makinesi olarak bilinen yeni bir büro aletini tamamlamıştı. Satış elemanları bu makine konusunda fazla coşkulu davranmıyorlardı. Büyük çaba harcanmadan satılamayacağını düşünmekteydiler.</p>
<p class="calibre1">Barnes, Edison Dikte Makinesi’ni satabileceğini biliyordu. Bunu Edison’a teklif etti ve hemen şansı yakaladı. Makineyi sattı. Aslında makineyi o kadar başarılı bir şekilde sattı ki, Edison ona makineyi bütün ülke genelinde pazarlayıp satma yetkisi verdi. Bu iş bağlantısıyla Barnes zengin oldu, ama çok daha büyük bir şey yaptı. İnsanın gerçekten düşünerek zenginleşebileceğini kanıtladı.</p>
<p class="calibre1">Barnes’m başlangıçtaki arzusunun nakit değeri ne kadardı, bunu bilemem. Belki ona iki ya da üç milyon dolar kazandırdı, ama miktar ne olursa olsun, edindiği muhteşem bilgi ve deneyimle karşılaştırıldığında önemsiz hale geliyordu. Bu bilgi, soyut düşüncenin bilinen prensiplerin kullanımıyla somut ödüllere dönüştürülebileceğiydi.</p>
<p class="calibre1">Barnes muhteşem Edison’la ortak olmayı kelimenin tam anlamıyla düşünerek başarmıştı! Kendini bir servetin sahibi olarak düşünmüştü-Başlarken, ne istediğini bilme kapasitesi ve gerçekleştirene kadar bu arzuda direnme kararlılığı dışında hiçbir şey yoktu elinde.</p><h5 class="calibre6">Altından Bir Metre Ötede</h5>
<p class="calibre1">Yenilginin en yaygın nedenlerinden biri, geçici yenilgi nedeniyle umutsuzluğa düşüp vazgeçme alışkanlığıdır. Herkes ara sıra bu hataya düşer.</p>
<p class="calibre1">R.U. Darby’nin amcası altına hücum günlerinde “altın tutkusu”na yakalanmış ve altın bulup zengin olmak için batıya gitmişti. İnsanların zihninde yeryüzünden kazılandan daha fazla altın bulunduğunu duymamıştı hiç.</p>
<p class="calibre1">Haftalar boyunca zor şartlarda çalıştıktan sonra parlayan bir maden cevheriyle ödüllendirilmişti. Cevheri yüzeye çıkaracak bir makineye ihtiyacı vardı. Sessizce madeni kapatıp Maryland, Williamsburg’daki evine geri döndü. Akrabalarına ve komşularına bulduğu “maden filizinden” söz etti. Hepsi bir araya gelip makine için gerekli olan parayı topladılar ve makineyi oraya gönderdiler. Amca ve Darby madene geri döndü.</p>
<p class="calibre1">Madenden çıkarılan ilk vagon maden tasfiyehanesine gönderildi. Sonuç, Colorado’daki en zengin maden yatağından birine sahip olduklarım gösteriyordu! Çıkarılan birkaç vagon borçları kapatacaktı. Sonra büyük kârlar gelecekti.</p>
<p class="calibre1">Kazılar başladı! Darby ve amcasının ümitleri arttı! Sonra bir şey oldu. Altın damarı ortadan kaybolmuştu! Gökkuşağının sonuna gelmişlerdi ve altın küpü orada değildi. Kazmaya devam ettiler, ümitsizce damarı yeniden bulmaya çalıştılar, ama hepsi boştu.</p>
<p class="calibre1">Sonunda vazgeçmeye karar verdiler.</p>
<p class="calibre1">Makineyi birkaç yüz dolara hurdacıya sattılar, trene binip eve geri döndüler. Hurdacı madene bakmak üzere bir maden mühendisi çağırdı ve biraz hesap yaptı. Mühendis projenin başarısız olduğunu, çünkü maden sahiplerinin “yanlış damarları” tanımadıklarını söyledi. Hesaplamaları damarın Darbylerin kazmayı durdurduğu yerin bir metre ötesinde olduğunu gösteriyordu! Tam olarak da orada bulundu.</p>
<p class="calibre1">Hurdacı madendeki cevherden milyonlarca dolar kazandı, çünkü vazgeçmeden önce bir uzmanın yardımını almayı düşünebilmişti.</p>
<p class="calibre1">Uzun süre sonra Darby arzunun altına çevrilebileceğini keşfedince kaybını, birkaç kez telafi etti. Keşfi hayat sigortası satmaya başladığında gerçekleşti.</p>
<p class="calibre1">Altından bir metre ötede durduğu için büyük bir servet kaybettiğini hatırlayarak seçtiği işinde bu deneyiminden yararlandı. Kendi kendine durmadan şunları söyledi: “Altından bir metre ötede durdum, ama insanlardan hayat sigortası almalarını istediğimde ‘hayır’ derlerse durmayacağım.”</p>
<p class="calibre1">Darby yılda bir milyon doların üzerinde hayat sigortası satan küçük bir grubun içine girdi. “Kararlılığını” altın arama işindeki “vazgeçişinden” aldığı derse borçluydu.</p>
<p class="calibre1">Başarı bir insanın hayatına girmeden önce insanın geçici yenilgiler ve belki de başarısızlıklarla karşılaşacağı kesindir. Başarısızlık bir insanı ele geçirdiğinde en kolay ve en mantıklı yol vazgeçmek gibi görünür. Çoğu insanın yaptığı da budur.</p>
<p class="calibre1">Bu ülkedeki sayısı beş yüzden fazla olan en başarılı insan, yazara, en büyük başarılarının yenilgiyle karşılaştıkları noktadan bir adım ötede ortaya çıktığını söylemişlerdir. Başarısızlık keskin bir alaycılık ve kurnazlık gösteren bir hiledir. Başarı neredeyse elle tutulabilecekken insana çelme takmaktan büyük zevk alır.</p><h5 class="calibre6">Kararlılık Konusunda 50 Kuruşluk Bir Ders</h5>
<p class="calibre1">Darby “Hayat Üniversitesi”nden mezun olduktan ve altın arama işindeki deneyiminden yararlanmaya karar verdikten kısa bir süre sonra, “Hayır”ın her zaman hayır anlamına gelmesi gerekmediğini gösteren bir yerde bulunma şansına sahip oldu.</p>
<p class="calibre1">Bir öğleden sonra eski bir değirmende buğday öğüten amcasına yardım ediyordu. Amcası ürünü paylaşan çok sayıda zenci çiftçinin yaşadığı geniş bir çiftliği çalıştırıyordu. Kapı sessizce açılmış ve küçük bir zenci kız içeri girmişti. Kiracılardan birinin kızı olan çocuk kapının yanındaki yerini almıştı.</p>
<p class="calibre1">Amca başını kaldırıp çocuğu görünce, “Ne istiyorsun?” diye bağırdı.</p>
<p class="calibre1">Çocuk uysal bir şekilde cevap verdi. “Annem ona elli sent göndermenizi söyledi.”</p>
<p class="calibre1">“Bunu yapmayacağım,” diye karşılık verdi amca. “Şimdi evine koş bakalım.”</p>
<p class="calibre1">“Evet, efendim,” dedi ama yerinden kımıldamadı çocuk.</p>
<p class="calibre1">Amca işine devam etti, o kadar meşguldü ki, gidip gitmediğini görmek için çocuğa dikkat etmedi bile. Bir ara başını kaldırıp hâlâ orada olduğunu görünce bağırdı. “Sana evine gitmeni söyledim! Şimdi git, yoksa seni bir güzel pataklarım.”</p>
<p class="calibre1">“Evet, efendim,” dedi çocuk, ama yine kımıldamadı.</p>
<p class="calibre1">Amca değirmene devirmek üzere olduğu buğday çuvalını yere indirdi, eline bir sopa alıp yüzünde belanın geldiğini gösteren kötü bir ifadeyle çocuğa doğru yürümeye başladı.</p>
<p class="calibre1">Darby soluğunu tutmuştu. Bir saldırıya tanık olacağından emindi. Amcasını ve öfkesini çok iyi tanırdı.</p>
<p class="calibre1">Amca çocuğun durduğu noktaya varınca kız hemen bir adım geri attı, başını kaldırıp amcanın gözlerinin içine baktı ve avazı çıktığı kadar bağırdı. “ANNEMİN ELLİ SENTE İHTİYACI VAR!”</p>
<p class="calibre1">Amca durdu, kıza bir an baktı, sonra elindeki sopayı yere bıraktı, elini cebine atıp elli sent çıkararak kıza verdi.</p>
<p class="calibre1">Çocuk parayı alıp yavaşça kapıdan çıkarken gözlerini az önce yenilgiye uğrattığı adamdan ayırmıyordu. Kız gittikten sonra amca bir kutunun üzerine oturup on dakikadan uzun bir süre camdan dışarıya baktı. Büyük bir hayretle az önce aldığı dersi düşünüyordu.</p>
<p class="calibre1">Darby de düşünüyordu. İlk kez küçük zenci bir çocuğun beyaz yetişkin bir kişiye hükmettiğini görmüştü. Bunu nasıl yapmıştı? Amcasının öfkesini .yatıştırıp bir kuzu gibi uysal olmasını sağlayan şey neydi? Duruma hâkim olmasını sağlayacak ne tür yabancı bir güç kullanmıştı küçük kız? Bu ve benzeri sorular Darby’nin zihnine hücum ediyordu, ama aradan yıllar geçip bana bu hikâyeyi anlatana dek bu soruların cevabını bulamamıştı.</p>
<p class="calibre1">Garip bir şekilde, bu olağandışı deneyimin hikâyesi eski değirmende, tam amcanın dersini aldığı noktada anlatılmıştı yazara.</p>
<p class="calibre1">Biz o küflü eski değirmende dikilirken Darby olağandışı zaferin hikâyesini tekrarladıktan sonra şu soruyla bitirdi sözlerini: “Bundan ne çıkarıyorsunuz? O çocukta amcamı bu denli yenilgiye uğratan nasıl bir sıra dışı güç bulunuyordu?”</p>
<p class="calibre1">Bu sorunun cevabı bu kitapta anlatılan prensiplerde bulunacaktır. Cevap tam ve eksiksizdir. Küçük kızın kazayla kullandığı gücü herkesin anlayıp kullanmasını sağlamaya yeterli ayrıntı ve talimatları da içermektedir.</p>
<p class="calibre1">Zihninizi tetikte tutun. Küçük çocuğun imdadına nasıl bir sıra dışı gücün koştuğunu göreceksiniz. Bu gücü sonraki bölümlerde bulacaksınız. Kitapta bir yerlerde algılarınızı hızlandıracak bir fikir bulacak ve bu karşı konulmaz gücü kendi yararınıza kullanmak amacıyla elinizin altında tutacaksınız. Bu gücün farkına ilk bölümde ya da daha sonraki bölümlerde varabilirsiniz. Tek bir fikir halinde gelebilir. Ya da bir plan veya bir amaç şeklinde gelebilir. Yine, geçmiş başarısızlık ya da yenilgi deneyimlerinize geri dönmenize ve yenilgiyle kaybettiğiniz her şeyi yeniden kazanabilmenizi sağlayacak dersleri yüzeye çıkarmanıza neden olabilir.</p>
<p class="calibre1">Ben küçük zenci çocuğun bilmeden kullandığı gücü Darby’ye tarif ettikten sonra hemen kendi otuz yıllık satış elemanı deneyimlerini hatırladı ve bu alandaki başarısının tamamen küçük çocuktan öğrendiği derse bağlı olduğunu dürüstçe kabul etti.</p>
<p class="calibre1">Darby şunları ifade etti: “Potansiyel müşteri bir şey almadan beni göndermek istediğinde, eski değirmende kocaman gözleriyle meydan okuyan o küçük çocuğu görüyorum ve kendi kendime şöyle diyorum: ‘Bu satışı yapmalıyım.’ Yaptığım bütün satışların büyük bir bölümü insanlar ‘HAYIR’ dedikten sonradır.”</p>
<p class="calibre1">Altından yalnızca bir metre ötede durma hatalarını o da çok iyi anımsıyor. “Ama,” diyor. “Bu deneyim kılık değiştirmiş bir lütuftu. Bana, ne kadar zor olursa olsun, devam etmeyi öğretti. Herhangi bir şeyde başarılı olmadan önce öğrenmem gereken bir dersti bu.”</p>
<p class="calibre1">Darby’nin deneyimleri sıradan ve yeterince basitti, bununla birlikte hayattaki hedefiyle ilgili cevapları barındırıyordu içinde; bu yüzden (ona göre) hayatın kendisi kadar önemliydiler. Bu çarpıcı iki deneyimden kazanç sağlamıştı, çünkü onları incelemiş ve öğrettikleri dersi almıştı. Peki ya, kendini başarıya götürebilecek bilgiyi araştırmak için başarısızlığı inceleyecek ne zamanı ne de isteği olan insanlar? Yenilgiyi fırsata giden mihenk taşlarına dönüştürme sanatını nerede ve nasıl öğrenecekler?</p>
<p class="calibre1">Bu sorulara cevap olarak bu kitap yazıldı.</p>
<p class="calibre1">Cevap on üç prensibin açıklanmasını gerektirmektedir; ancak şunu unutmayın ki, okumaya devam ettikçe hayatın garipliği üzerine düşünmenize neden olan sorular için aradığınız cevap sizin zihninizde bulunabilir; okudukça bir fikir, plan ya da amaç yoluyla aklınıza gelebilir.</p>
<p class="calibre1">İnsanın başarıyı yakalaması için gereken tek şey sağlam bir fikirdir. Bu kitapta anlatılan ilkeler yararlı düşünceleri yaratmanın yolunu ve araçlarını içermektedir.</p>
<p class="calibre1">Bu ilkeleri tanımlamaya geçmeden önce şu önemli tavsiyeyi almaya hakkınız olduğuna inanıyoruz:</p>
<p class="calibre1">ZENGİNLİK GELDİĞİNDE O KADAR ÇABUK VE O KADAR BOLLUK İÇİNDE GELİR Kİ, İNSAN ONCA KITLIK YILLARI BOYUNCA NEREDE SAKLANDIĞINI MERAK EDER.</p>
<p class="calibre1">Bu çok şaşırtıcı bir ifadedir. Zenginliğin sadece uzun süre boyunca çok çalışanlara geldiği şeklindeki popüler inancı göz önüne aldığımızda çok dalıa şaşırtıcı olmaktadır.</p>
<p class="calibre1">Düşünüp zenginleşmeye başladığınızda zenginliğin zihinsel durumla, amacın kesinliğiyle ve çok az zorlu çalışmayla başladığını göreceksiniz. Siz de herkes gibi zenginliği çekecek zihin yapısını nasıl edineceğinizi bilmek isteyebilirsiniz. Ben yirmi beş yıl boyunca bunu araştırdım, çünkü ben de “zenginlerin nasıl zengin olduklarını” bilmek istiyordum.</p>
<p class="calibre1">Bu felsefenin prensiplerini iyice öğrenip bu ilkeleri uygulamak için gerekli talimatları izlemeye başlar başlamaz, mali durumunuzun iyileşmeye başladığını ve dokunduğunuz her şeyin sizin yararınıza bir varlık haline dönüştüğünü çok yakından gözlemleyeceksiniz. İmkânsız mı? Kesinlikle hayır!</p>
<p class="calibre1">İnsanın en büyük zayıflıklarından biri, ortalama bir insanın “imkânsız” sözcüğüyle tanışıklığıdır. İşe yaramayacak her türlü kuralı bilir bu insan. Yapılamayacak her şeyi bilir. Bu kitap diğerlerini başarılı kılan kuralları arayanlar ve her şeyini bu kurallar üzerine oynamaya hazır olanlar için yazıldı.</p>
<p class="calibre1">Başarı, başarı bilinci olanlara gelir.</p>
<p class="calibre1">Başarısızlık kendilerine kayıtsız bir şekilde başarısızlık bilinci geliştirme izni verenlere gelir.</p>
<p class="calibre1">Bu kitabın amacı, zihin yapılarını başarısızlık bilincinden başarı bilincine dönüştürme sanatını öğrenmek isteyenlere yardımcı olmaktır.</p>
<p class="calibre1">Çok fazla insanda bulunan başka bir zayıflık, her şeyi ve herkesi kendi izlenim ve inançlarına göre değerlendirme alışkanlığıdır. Bu kitabı okuyan bazı insanlar düşünerek zenginleşemeyeceklerine inanırlar, çünkü düşünce alışkanlıkları yoksulluk, ihtiyaç, acı çekme, başarısızlık ve yenilgi üzerine odaklanmıştır.</p>
<p class="calibre1">Milyonlarca insan Henry Ford’un sahip olduklarına bakarak ona, talihine, şansına, dehasına veya Ford’un servetini elde etmesini neyin sağladığına inanıyorlarsa ona imrenirler. Muhtemelen her yüz bin insandan sadece bir tanesi Ford’un başarısının ardındaki sırrın ne olduğunu biliyordur ve bilenler de, bu denli basit olduğu için onun hakkında konuşmayacak kadar alçakgönüllü ya da isteksizdir. Tek bir işlem “sırrın” ne olduğunu kusursuzca ortaya koyacaktır.</p>
<p class="calibre1">Henry Ford ünlü V-8 motorunu üretmeye karar verdiğinde, sekiz silindirli motoru bir blokun içinde olacak şekilde üretmeyi tercih etti ve mühendislerine bu motor için bir tasarım hazırlamaları talimatını verdi. Tasarım kâğıt üzerinde hazırlandı, ama mühendislerin hepsi sekiz silindiri tek bir bloka yerleştirmenin imkânsız olduğunu düşünüyorlardı.</p>
<p class="calibre1">Ford, “Yine de üretin!” dedi.</p>
<p class="calibre1">“Ama,” diye cevap verdiler. “Bu imkânsız!”</p>
<p class="calibre1">“Devam edin,” dedi Ford. “Ve ne kadar sürerse sürsün başarana kadar bu işin başında kalın.”</p>
<p class="calibre1">Mühendisler işe girişti. Ford ekibinde kalacaklarsa yapabilecekleri başka bir şey yoktu. Altı ay geçti, hiçbir şey olmadı. Bir altı ay daha geçti ve yine hiçbir şey olmadı. Mühendisler emirlere uymak için akla gelebilecek her türlü planı deniyorlardı, ama bu iş sadece “imkânsızdı"!</p>
<p class="calibre1">Yılın sonunda Ford mühendislerini kontrol etti ve yine bu emri uygulamanın hiçbir yolu olmadığını söylediler.</p>
<p class="calibre1">“Devam edin,” dedi Ford. “İstiyorum ve elde edeceğim.”</p>
<p class="calibre1">Devam ettiler ve derken, sanki sihirli bir değnekle dokunulmuş gibi sır keşfedildi.</p>
<p class="calibre1">Ford’un kararlılığı bir kez daha kazanmıştı!</p>
<p class="calibre1">Uzun sürmüş olabilir, ama yaklaşım ve alınan sonuç doğruydu. Siz, düşünüp zengin olmak isteyenler, eğer başarabilirseniz, bu hikâyeden Ford’un milyonlarının sırrını çıkarın. Çok uzağa bakmanız gerekmeyecek.</p>
<p class="calibre1">Henry Ford başarılı bir insandı, çünkü başarı prensiplerini anlamış ve uygulamıştı. Bunlardan biri arzu, yani ne istediğini bilmektir. Okurken bu Ford hikâyesini hatırlayın ve bu harikulade başarının sırrının tarif edildiği satırları dikkatle okuyun. Eğer bunu yapabilirseniz, eğer Henry Ford’u zengin eden o prensipleri kavrayabilirseniz, girdiğiniz hemen hemen her işte onun başarısını tekrarlayabilirsiniz.</p><h5 class="calibre6">“Kaderinizin Efendisi,</h5><h5 class="calibre6">Ruhunuzun Kaptanı” Sîzsiniz</h5>
<p class="calibre1">İngiliz şair W. Henley kehanet gibi görünen, “Ben kaderimin efendi-siyim, ruhumun kaptanıyım” dizelerini yazdığında bize, düşüncelerimizi kontrol etme gücüne sahip olduğumuz için kaderimizin efendisi, ruhumuzun kaptanı olduğumuzu açıklamış olmalı.</p>
<p class="calibre1">Bizi, hareket ettiğimiz ve var olduğumuz, bu küçük gezegenin içinde yüzdüğü semanın inanılmaz bir hızda titreşen bir tür enerji olduğundan; zihnimizde bulunan düşüncelerin doğasına kendini uyduran; ve düşüncelerimizi onların fiziksel eşdeğerine dönüştürmek için bizi doğal yollarla etkileyen bir tür evrensel güçle dolu olduğundan haberdar etmek istemiş olmalı.</p>
<p class="calibre1">Eğer şair bize bu muhteşem gerçeği söylemiş olsaydı neden kaderimizin efendisi, ruhumuzun kaptanı olduğumuzu biliyor olurduk. Şair bize üstüne basa basa bu evrensel gücün yıkıcı ve yapıcı düşünceler arasında ayrım yapmak için hiçbir girişimde bulunmadığını; bizi en az zenginlik üzerine düşüncelerimiz için harekete geçmeye sürüklediği hızla fakirlik üzerine düşüncelerimizi fiziksel realiteye dönüştürmeye sürükleyeceğini söylemiş olmalı.</p>
<p class="calibre1">Beyinlerimizin aklımızda tuttuğumuz baskın düşüncelerle mıknatıslandığını; bu “mıknatısların” baskın düşüncelerimizin doğasıyla uyum sağlayan güçleri, insanları ve yaşam koşullarını bize doğru çektiğini açıklıyor olmalı.</p>
<p class="calibre1">Büyük miktarlarda zenginliğimizi oluşturmadan önce aklımızı yoğun zenginlik arzusuyla mıknatıslamamız gerektiğini; para kazanma arzusu bizi onu elde etmek için kesin bir plan hazırlamaya zorlayana dek “para bilinci” taşımamız gerektiğini söylüyor olmalı.</p>
<p class="calibre1">Ne var ki, bir filozof değil de bir şair olması nedeniyle Henley muhteşem bir gerçeği şiir tarzında yazmakla yetinmiş, dizelerinin felsefi anlamını yorumlamayı takipçilerine bırakmıştır.</p>
<p class="calibre1">Bu kitapta anlatılan prensiplerin ekonomik kaderimiz üzerinde hâkimiyet kurmanın sırrını içerdiği artık kesin olarak ortaya çıktığına göre, gerçek kendini adım adım açıklığa kavuşturacaktır.</p>
<p class="calibre1">Artık bu ilkelerin birincisini incelemeye hazırız. Açık fikirli olmaya devam edin ve okudukça bu prensiplerin tek bir insanın icadı olmadığını hatırlayın. Söz konusu ilkeler birçok insan için işe yaramıştır. Siz de bunları kendi yararınıza kullanabilirsiniz.</p>
<p class="calibre1">Bunu yapmanız zor değil, kolay olduğunu göreceksiniz.</p>
<p class="calibre1">Yıllar önce Kuzey Virginia, Salem’deki Salem Üniversitesi’nde bir diploma töreninde konuşma yapmıştım. Kitabın bir sonraki bölümünde göreceğiniz prensipten o derece güçlü bir şekilde söz etmişim ki, mezun olan sınıftaki öğrencilerden biri bunu benimseyip felsefesinin bir parçası haline getirmişti. Genç adam daha sonra milletvekili oldu ve Franklin D. Roosevelt’in yönetiminde önemli bir eleman haline geldi. Daha sonra bu prensiple ilgili fikirlerini açık bir şekilde belirten bir mektup yazdı bana. Bir sonraki bölüme giriş olarak yayınlamayı seçtiğim bu mektup gelecek olan ödüller konusunda size bir fikir verecektir:</p>
<p class="calibre1">Sevgili Napoleon:</p>
<p class="calibre1">Meclis'te milletvekili olarak verdiğim hizmet kadın ve erkeklerin sorunlarını tanımamı sağladı. Bu mektubu binlerce değerli insana yardımcı olabilecek bir öneri sunmak için yazıyorum.</p>
<p class="calibre1">1922’de, Salem Üniversitesi’nde bir diploma töreni konuşması yapmıştınız. Ben de mezun olan sınıfta bulunuyordum. O söylevde, şu anda *</p>
<p class="calibre1">sahip olduğum, ülkemin insanlarına hizmet etme fırsatını borçlu olduğum ve gelecekteki türlü başarımı büyük ölçüde borçlu olacağım fikri zihnime işlemiştiniz.</p>
<p class="calibre1">Henry Ford’un çok az eğitimle, tek bir doları ve nüfuzlu bir arkadaşı olmaksızın yükseklere ulaşma yöntemini muhteşem bir şekilde tasvir edişinizi bugünmüş gibi hatırlıyorum. Siz konuşmanızı bitirmeden önce, ne kadar çok güçlükle baş etmek zorunda kalırsam kalayım kendime bir yer edinmeye karar vermiştim.</p>
<p class="calibre1">Bu yıl ve önümüzdeki birkaç yıl içinde binlerce genç insan okullarını bitirecekler. Her biri benim sizden aldığım gibi pratik bir cesaretlendirme mesajı arayacaklar. Yeni bir hayata başlamak için nereye yöneleceklerini, ne yapacaklarını bilmek isteyecekler. Siz onlara söyleyebilirsiniz, çünkü çok, çok fazla insana sorunlarını çözmeleri için yardım ettiniz.</p>
<p class="calibre1">Bugün Amerika’da fikirlerini nasıl paraya dönüştüreceklerini bilmek isteyen, sıfırdan başlaması gereken, hiçbir mali desteği bulunmayan ve kayıplarını telafi etmek zorunda olan binlerce insan var. Eğer onlara yardım edecek biri varsa o da sizsiniz.</p>
<p class="calibre1">Eğer kitabı yayınlarsanız baskıdan çıkan ve tarafınızdan imzalanan ilk kopyaya sahip olmak istiyorum.</p>
<p class="calibre1">En iyi dileklerimle, bana inanın.</p>
<p class="calibre1">Saygılarımla,</p>
<p class="calibre1">JENNINGS RANDOLPH</p>
<p class="calibre1">O konuşmayı yaptıktan otuz beş yıl sonra 1957’de Salem Üniversitesi’ ne tekrar gidip mezuniyet konuşmasını yapmak benim için büyük bir zevkti. O sırada Salem Üniversitesi’nde fahri Edebiyat Doktoru unvanını aldım.</p>
<p class="calibre1">1922’den beri Jennings Randolph’un ülkenin önde gelen havayolu yöneticisi, ilham verici bir konuşmacı ve Batı Virginia’dan Birleşik Devletler senatörü oluşunu izliyorum.</p><h4 class="calibre7">AKILDA TUTULMASI GEREKEN NOKTALAR</h4>
<p class="calibre1">•    Bir insan Edwin Barnes gibi kötü bir şekilde giyinmiş ve tek kuruşsuz olabilir, ama içinde ateşleyici olan arzu ona hayatının fırsatını getirebilir.</p>
<p class="calibre1">•    Doğru yönde ne kadar uzun süre çalışırsanız başarıya o kadar yaklaşırsınız. Çok fazla insan başarı erişebilecekleri bir yerdeyken vazgeçmişlerdir. Başkasının yakalaması için bırakmışlardır başarıyı.</p>
<p class="calibre1">•    Amaç, bütün başarıların mihenk taşıdır, büyük ya da küçük fark etmez. Güçlü bir adam, amacı olan küçük bir çocuk tarafından mağlup edilebilir. Yapacağınız işin önemi üzerindeki düşünme alışkanlıklarınızı değiştirin, imkânsız görüneni başarabilirsiniz.</p>
<p class="calibre1">•    Henry Ford gibi kendi inancınızı ve kararlılığınızı diğerlerine iletebilir ve “imkânsızın” iyi bir şekilde yapılmasını sağlayabilirsiniz.</p>
<p class="calibre1">•    İnsan zihni düşünebildiği ve inanabildiği her şeyi başarabilir.</p>
<p class="calibre1">BÖLÜM 2</p>
</body>
</html>
