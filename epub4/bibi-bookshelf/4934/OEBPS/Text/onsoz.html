<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link rel="stylesheet" type="text/css" href="../Styles/main.css"/>
  <title>Üçüncü Baskıya Önsöz</title>
</head>

<body>
  <h1>Üçüncü Baskıya Önsöz</h1>

  <p class="nonindent">Bu kitap, 1988 yılında basılan iki ciltlik <em>Siyasi Tarih</em> çalışmasının, gözden geçirilmiş ve güncelleştirilmiş üçüncü basısıdır. Basılan bir yapıtın gözden geçirilmesi göreli olarak kolay olmakla birlikte, güncelleştirilmesi aşılması kolay olmayan zorluklar taşıyor. Bunlardan biri, yakın bir geçmişin çözümlenmesidir. Örneğin, son on on beş yılda ortaya çıkan gelişmelerin değerlendirilmesinde, yorumlanmasında ve belirli bir kalıp akışının net çerçevesi içine yerleştirilmesinde zorluklar vardır. Bunu çok az tarihçinin aşabileceğini düşünüyorum. Dolayısıyla, özellikle son beş yıl içinde yer alan olayların ayrıntılı bir değerlendirmesini yapmadan, gelişmelerin belirli bir elemeyle sayılarını azaltmaya ve yalnızca nakletmeye çalıştım.</p>

  <p>Zorluklardan belki de daha önemlisi ve zaman alanı, son on yılın hızlı gelişmelerini kitabın genel planı içine yerleştirmek oldu. Akla ilk gelen, bu gelişmeleri yeni bir bölüm içinde kitabın sonuna eklemektir. Bunu yaptım da. Ancak, bir kez daha okuduğumda, çok önemli gelişmelerin yer aldığı bölümün, kitaba bir yama gibi eklenmiş olduğunu, temelini oluşturan olaylardan koptuğunu ve 1918’i izleyen yılların olaylarını içeren ilk bölümlerin de ölü birer varlık gibi kitaptan uzaklaşarak belirsizleştiğini fark ettim. Bu durumda yapılacak şey, son on yılın gelişmelerini, kökenlerini aldıkları önceki olayların içine yerleştirmek, yani ilgili başlıkların arkalarına eklemekti. Böylece, kitap, tümüyle kronolojik anlatımdan sıyrılarak, daha çok “tematik” bir nitelik kazandı. Ancak bunun da okuyucu açısından bir zorluğu olsa gerek. Bugüne kadar gelen bir anlatımdan sonra, on yirmi yıl öncesine dönerek olayların genel akışını kavramak herhalde çok kolay değil. Ne var ki tarih kitapları sürekli olarak bu gibi tarih yazımı zorlukları ve çelişkileriyle karşılaşacak.</p>

  <p>İlk iki baskı gibi bu baskıda da bana temel siyasi tarih yaklaşımını veren hocam Prof. Dr. Fahir H. Armaoğlu’na şükranlarımı sunuyorum. Değerli dostum Prof. Dr. Şükrü Gürel her zamanki sevecenliği ve bilgeliğiyle sayfaların her satırına görünmeyen katkılarda bulundu. Üçüncü baskının gerçekleşmesinde asistan arkadaşlarım Melek Fırat, Haluk Naci Aklan, Erel Tellal ve Çağrı Erhan da ellerinden gelen yardımı esirgemediler. Dördüne de içten teşekkür ederim. Yanlışlar tabii ki benim.</p>

  <p class="right"><em>Ankara, Ekim 1994 </em></p>
</body>
</html>