<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">Philippe</p><p class="calibre3">Böhm cinayetini anlattım. Bu iki cinayetin ortak bir noktası var.</p><p class="calibre3">- Nedir?</p><p class="calibre3">- Her iki cinayette de katiller ameliyat yöntemleri kullanarak kurbanlarının yüreğini çalmışlar.</p><p class="calibre3">- îşte bu palavra. Bu söylediğiniz türden bir ameliyatı doğal ortamda düşünmek bile imkânsız.</p><p class="calibre3">Rahibe Pascale soğukkanlılığını yitirmemişti. Gözleri hâlâ parlak ve soğuktu, ama kirpiklerini şimdi daha hızlı kırpıştırıyordu.</p><p class="calibre3">- Size gerçeğin ta kendisini anlatıyorum. Bulgaristan’da, Çingene’nin otopsisini yapan doktoru gördüm. Ameliyat konusunda en ufak bir kuşku bile yok. Bu katillerin elinde, nerede olursa olsun, en uygun şartlarda müdahalede bulunmalarını sağlayacak korkunç imkânlar var.</p><p class="calibre3">- Bu söylediğinizi aklınız alıyor mu?</p><p class="calibre3">- Evet; bir helikopter, jeneratör grupları, basınçlı bir çadır, daha bir sürü özel malzeme… Yine de, bulunamayacak şeyler değil bu saydıklarım.</p><p class="calibre3">- Ee, öyleyse? diye sözümü kesti rahibe. Sizce küçük Gomoun…</p><p class="calibre3">- Bu neredeyse kesin.</p><p class="calibre3">Rahibe, çatıya çarpan damlalarla eşzamanlı olarak, başını “hayır” anlamında sallıyordu. Başımı çevirdim, kapının aralığından bitki örtüsünü seyrettim. Orman yağmurdan sarhoş olmuşa benziyordu.</p><p class="calibre3">- Daha sözlerimi bitilmedim rahibe. Size daha önce Orta Afrika ormanlarında 1977’deki “kazadan” söz etmiştim. O dönemde Orta Afrika Cumhuriyeti’ne gelmiştiniz, değil mi?</p><p class="calibre3">- Hayır, Kamerun’daydım.</p><p class="calibre3">- O yılın ağustos ayında, Philippe Böhm ormanda, Kongo’da bulundu. Aynı şiddet, aynı acımasızlık, aynı yürek hırsızlığı.</p><p class="calibre3">- Sözünü ettiğiniz kimdi? Fransız mı?</p><p class="calibre3">- Max Böhm’ün, buranın biraz ötesinde elmas madenlerinde çalışan bir İsviçrelinin oğluydu. Max Böhm’ün adını duymamış olamazsınız. Cesedi M’Bai’ki’ye taşıdılar. Hastanede bir otopsi yaptırıldı.</p><p class="calibre3">Sonuç olarak “goril saldırısına” karar verildi. Oysa şimdi elimde otopsi raporunun baskı altında yazdırıldığına dair kanıt var. Saldırının insan elinden çıktığını gösteren bazı belirtiler es geçilmiş.</p><p class="calibre3">- Nasıl bu kadar emin olabiliyorsunuz?</p><p class="calibre3">- Otopsiyi gerçekleştiren doktoru buldum. M’Diaye adlı, Orta Afrikalı bir doktor. Rahibe bir kahkaha attı:</p><p class="calibre3">- M’Diaye salağın biridir!</p><p class="calibre3">- O zamanlar içmiyordu.</p><p class="calibre3">- Nereye varmak istiyorsunuz? M’Diaye size cerrahî müdahale konusunda neler anlattı? Operasyonun insan elinden çıktığını gösteren belirtiler nelermiş?</p><p class="calibre3">Eğilip fısıldadım:</p><p class="calibre3">- Sternotomi. Neşter izleri. Damarların kusursuzca kesilmesi. Bir an susup, Rahibe Pascale’i izledim. Gri cildi ürperiyordu.</p><p class="calibre3">Bir elini şakağına götürdü:</p><p class="calibre3">- Tanrım, bu kadar şiddet, neden?</p><p class="calibre3">- Bir adamı kurtarmak için rahibe. Philippe Böhm’ün kalbi, öz babasına nakledildi. Max Böhm birkaç gün önce korkunç bir enfarktüs geçirmişti.</p><p class="calibre3">- Canavarca bir şey… imkânsız…</p><p class="calibre3">- Rahibe, bana inanın. Önceki gün, M’Diaye’den gerçeği öğrendim. Sofya’da, Rayko’yla ilgili duyduklanmla örtüşüyor. Belirtiler aynı ölümcül çılgınlığı, aynı sadistliği işaret ediyor. Tuhaf bir sadistlik aslında; çünkü bir yandan da başka bir hayatı kurtarmaya çabalıyor. Gomoun böylesi bir katilin kurbanı oldu.</p><p class="calibre3">Rahibe Pascale elini alnına koymuş, başım sallıyordu: - Delisiniz siz, delisiniz siz… Küçük Gomoun konusunda elinizde en ufak bir kanıt yok.</p><p class="calibre3">- iyi ya rahibe, size ihtiyacım var demiştim.</p><p class="calibre3">Kadıncağız birden gözlerini bana dikti. Zaman kaybetmeden sordum: - Cerrahî bilginiz var mı?</p><p class="calibre3">Rahibe hâlâ, bir şey anlamadan yüzüme bakıyordu. Sonunda cevap verdi: - Vietnam’da ve Kamboçya’da sahra hastanelerinde çalıştım. Aklınızdan geçen ne?</p><p class="calibre3">- Cesedi çıkarıp, bir otopsi yapmak istiyorum.</p><p class="calibre3">- Çıldırmışsınız.</p><p class="calibre3">- Rahibe varsayımlarımı doğrulamam gerekiyor. Bana sadece siz yardım edebilirsiniz; Gomoun’un cesedindeki organların cerrahî bir müdahaleye im, yoksa bir hayvanın saldırısına mı uğradığını sadece siz söyleyebilirsiniz.</p><p class="calibre3">Rahibe yine yumruklarım sıktı. Gözleri, gözkapaklan altındaki çelik küreler, madenî bir parıltıyla parlıyordu.</p><p class="calibre3">- Gomoun’un kampı çok uzakta, ulaşılamaz bir yerde.</p><p class="calibre3">- Rehber tutarız.</p><p class="calibre3">- Kimse oraya gitmez. Hem kimse bir mezara saygısızlık etmenize göz yummaz.</p><p class="calibre3">- Öyleyse birlikte gideriz rahibe. Sadece siz ve ben.</p><p class="calibre3">- Bir işe yaramaz. Ormanda ceset çabuk çürür. Gomoun yaklaşık yetmiş iki saat önce gömüldü. Şu konuştuğumuz anda bile, vücudu iğrenç bir solucan yuvasına dönmüştür.</p><p class="calibre3">- Vücudun bu halinde bile, bir cerrah bıçağının kusursuz izlerini görmek mümkün olmalı. Birkaç saniyelik bir inceleme yeter. Siz ve ben, bu yarışı hâlâ kazanabiliriz. Boş hurafelere karşı, korkunç gerçeği.</p><p class="calibre3">- Oğlum, kiminle konuştuğunuzu hatırlayın.</p><p class="calibre3">- iyi ya işte. Gerçeğin büyüklüğü karşısında, ölü bir bedenin saygısızlığa uğramasının ne değeri olabilir? Tanrı’nın çocuklan ışığa tutkun değiller mi?</p><p class="calibre3">- Susun, günahkâr adam.</p><p class="calibre3">Rahibe Pascale ayağa kalktı, iskemlesi tiz bir ses çıkararak gıcırdadı. Gözbebekleri, arduvaz rengi teninde bir yanktan farksızdı şimdi. Derinlerden gelen bir sesle konuştu: - Gidelim. Şimdi.</p><p class="calibre3">Aniden döndü, Sango dilinde bir şeyler haykırdı. Siyah bir adam göründü, sonra koşuşturmaya başladı. Rahibe siyah kazağının altından bir zincire takılmış gümüş bir Isa’lı haç çıkardı. Haçı öptü, birkaç kelime mınldandı. Isa göğüslerinin arasına dönünce, haçın sanki isa’nın çektiği acılann ağırlığı altında daha fazla dayanamamış gibi, aşağıya doğru kaydığını gördüm. Ben de kalktım, kalkınca sendeledim. Dünden beri hiçbir şey yememiş, gözümü bile kırpmamıştım. Masanın üzerinde, dokunmadığım çay fincanı duruyordu. Bir dikişte bitirdim. Darjeeling ılık, yapış yapıştı.</p><p class="calibre3">Kan tadında.</p><p class="calibre3">Otuz dokuzuncu bölüm</p><p class="calibre3">Saatlerce yürüdük. Önde, Rahibe Pascale’in uşağı Victor, elindeki palayla çalıların içinde bize yol açmaya çalışıyordu. Onun arkasında rahibe, hakî renkli pançosunun içinde dimdik yürüyordu. En arkada da ben, kararlı ve üzgün. Dümdüz, güneye iniyorduk. Hızlı adımlarla, sessizce. Yürüyor, kayıyor, tırmanıyorduk. Yaşlı kütükler ve yamru yumru kökler, yosun kaplı kayalar ve yapış yapış</p><p class="calibre3">dallar, suya batmış çalılıklar ve keskin yapraklar. Yağmur dinmek bilmiyordu. Cepheye yürüyen askerlerin korku kazıklarından geçmeleri gibi, yağmurun ışıltılı mızraklarından geçiyorduk. Su birikintileri çoğalıyordu. Göğsümüze kadar kapkaranlık sulara batıyor, işte o zaman geri dönüşü olmayan bir dalışa geçtiğimiz duygusuna kapılıyorduk.</p><p class="calibre3">Yarım gün süren yürüyüşü bölecek ne bir çığlık ne bir canlı vardı. Ormanın hayvanları çalılıkların ardına ya da inlerinin içine saklanmış, göze görünmemişlerdi. Yolumuza sadece üç Pigme çıktı.</p><p class="calibre3">İçlerinden biri, nereden bulduğu bilinmez toprak rengi ve siyah çizgili bir kamuflaj gömleği giymişti. Kafasının tepesinde dar bir şerit vardı. Mohikanlarınki gibi, gerçek bir fırça. Önde yürüyenin göbeğinin altında dumanı üzerinde bir kor parçası, omzunda da yapraklardan örülmüş, silindir biçimi ve kapalı bir sepet vardı.</p><p class="calibre3">Rahibe Pascale öndekiyle konuştu. îlk kez Aka dili duyuyordum. Kalın sesi, tip^k “hımm-hımm”larla ve havada asılı kalan uzun seslilerle yankılanıyordu. Aka sepetini açıp, rahibeye uzattı. Yeniden konuştular. Hedefe düşer gibi üzerimize yağan yağmurun altında, hareketsiz duruyorduk. Ağaçların yaprakları</p><p class="calibre3">damlaların şiddeti altında eğiliyor, ağaç gövdelerinden aşağı gerçek seller akıyordu.</p><p class="calibre3">Rahibe bana bakmadan mırıldandı: “Bal, Louis.” Sepete bakmak için eğildim. Parıltılı petekleri, yağmalanmış hazinelerine sarılmış arılan gördüm. Aka’ya bir göz attım. Keskin dişli bir tebessümle bakıyordu. Omuzlan iğne izlerinden delik deşikti. Bu adamı vızır vızır bir ağaca tırmanırken, sonra da yapraklı kubbenin altına sızıp kovanın öfkesine meydan okurken düşündüm. Kabuktaki bir yanktan ellerini sokusunu, birkaç şekerli somun için, kovanın içini araştınşım gözlerimin önüne getirdim.</p><p class="calibre3">Sanki düşüncelerimi desteklemek istiyormuş gibi, üzerinden bal damlayan bir somun uzattı. Bir parçasını kopardım, ağzıma götürdüm. Boğazıma hemen nefis, ağır ve derin bir koku doldu. Dilimin baskısı, mukavvamsı altıgenlerden şimdiye kadar tatmadığım bir nektar çıkardı. Öylesine hoş, öylesine tatlıydı ki,</p><p class="calibre3">karnımda bir çeşit ani esriklik duydum; sanki bağırsaklarım sarhoş olmuş gibiydi.</p><p class="calibre3">Yanm saat kadar sonra, Gomoun’un kampına varmıştık. Burada bitki örtüsü farklıydı. Bizi o ana kadar çevreleyen balta girmemiş yoğunluk artık yoktu. Tam tersine, orman aralanmış, düzene girmişti, ince uzun, kapkara ağaçlar göz alabildiğine yayılıyor, bu yayılışlarıyla neredeyse kusursuz bir simetri oluşturuyorlardı. Hayalet kampta birkaç adım attık; ağaçların altına belirli bir düzene uymaksızın yapılmış birkaç kulübeden başka bir şey yoktu. Yoğun bir yalnızlık hüküm sürüyordu. Tuhaf, kesinlikle boş, kesinlikle hareketsiz bu yapraklı kubbe bana ölümün eğleştiği bir başka yeri, Max Böhm’ün hareketimden önceki şafak vakti aradığım evini hatırlatıyordu.</p><p class="calibre3">Rahibe Pascale küçük bir kulübenin önünde durdu. Victor’a bir şeyler söyledi, beriki de eski paçavralara sanlmış iki kürek çıkardı. Rahibe kubbenin hemen arkasında, yeni kazılmış toprağı gösterdi. “Burası” dedi. Sesi, yağmur damlalannın gürültüsünde, zorlukla duyuluyordu. Sırt çantamı yere bıraktım, küreklerden</p><p class="calibre3">birinin sapma yapıştım. Victor suskun ve titrek, bana bakıyordu. Omuz silktim, elimdeki küreği kırmızı</p><p class="calibre3">toprağa daldırdım. Bir insanın böğrüne bir bıçak saplıyormuşum gibi geldi.</p><p class="calibre3">Kazıyordum. Rahibe Pascale Victor’a bir şeyler daha söyledi. Anlaşılan, yolculuğumuzun amacı hakkında hiçbir şey anlatmamıştı. Hâlâ kazıyordum. Yumuşacık toprak, küreğe hiç direnmiyordu.</p><p class="calibre3">Birkaç dakikada, elli santimlik derinliğe ulaştım. Ayaklanm böcek ve köklerin kaynaştığı yosunlara batıyordu. Rahibe, “Victor!” diye haykırdı. Bakışlanmı kaldırdım. M’Baka gözlerini ondan ayırmadan, öylece duruyordu. Bakışlan rahibeden bana</p><p class="calibre3">yöneldi, benden de rahibeye. Sonra topuklarının üzerinde döndü, bacaklannın olanca gücüyle kaçtı.</p><p class="calibre3">Sessizlik çevremizi sardı, işime devam ettim, ikinci küreğin yerden kaldınldığını duydum. Gözlerimi kaldırmadan, mınldan-dım: “Bırakın rahibe. Lütfen.” Göğsüme kadar çukurun içindeydim şimdi. Çevrem solucan, kurt, böcek ve örümcek kaynıyordu. Bazılan darbelerimin şiddeti karşısında kaçıyor, bazılan da sarsıntıyı sürdürmemi engellemek istermiş gibi, pantolonumun kumaşına yapışıyordu.</p><p class="calibre3">Toprağın kokusu duyulanını altüst ediyordu. Elimdeki kürek çamurun ıslak birikintilerine çarpıyordu. Ne aradığımı unutmuş, kazıyor, kazıyordum. Oysa birden daha sert bir yüzeye dokunmak, beni gerçeğe geri döndürdü. Yol arkadaşımın kişiliksiz sesini duydum: “Ağaç kabuğu Louis. Az kaldı.”</p><p class="calibre3">Bir saniye tereddüt ettim, sonra küreğin ucuyla toprağı kazıdım. Bir tahta parçası gözüktü. Yüzeyi hafif kabank, kırmızı ve çatlaktı. Küreği çukurun dışma attım, ellerimle ağaç kabuğu çıkarmaya uğraştım, ilkinde ellerim kaydı, çamura kapaklandım. Rahibe Pascale mezarın başında dimdik, elini uzattı. “Beni rahat bırakın!” diye haykınp, yemden işe koyuldum. Bu kez kabuk gözle görülür biçimde yerinden oynadı. Sağanak açık çukuru dolduruyordu. Birden tahta kınldı. O hızla sırtüstü düştüm, kopan parçayı kafamda hissettim, içimde tuhaf bir yumuşaklık duydum. Bir saniye kadar bu beklenmedik duyguyu tattım, sonra tüm gücümle haykırdım; duyduğum yumuşaklık Gomoun’du, onun çocuk vücuduydu. Doğruldum, sakinleşmeye çalıştım. Genç kızın cesedi önümde uzanıyordu tüm yoksulluğuyla.</p><p class="calibre3">Çiçekli solmuş bir elbise, üzerine de yıpranmış bir ceket giydirmişlerdi. Bu denli yoksulluk yüreğimi burktu. Yine de çocuğun duru güzelliği karşısında şaşkındım. Aile kızlarını gömmeden önce yaralarmı temizlemişti. Saldından geriye sadece ellerinde ve çıplak ayak bileklerinde görünen hafif izler kalmıştı. Yüzü dokunulmamış gibiydi. Kapalı gözlerinin çevresi kahverengi ve geniş halkalarla kaplıydı. Bu ortak özelliğe de şaşırmıştım; ölüm, iki kahverengi mürekkep lekesi gibi, uykuya tıpatıp benziyordu. Bağırdım: “Sıra sizde rahibe. Çabuk inin, yağmur çukuru taşıracak!” Rahibe Pascale pançosunu çıkarmış, me-zann başında dimdik duruyor, Isa’lı haçıyla oynuyordu. Madenî saçlan, grimsi yüzü, hepsi yağmurun altında parlıyor, kadına çelikten heykel havası veriyordu.</p><p class="calibre3">Yeniden haykırdım: - Rahibe çabuk! Fazla zamanımız yok.</p><p class="calibre3">Rahibe donmuş gibiydi. Elektrik sağanaklan gibi, aralıklı titremeler vücudunu sarsıyordu.</p><p class="calibre3">-Rahibe!</p><p class="calibre3">Rahibe bir parmağını mezara doğru uzattı, sonra mekanik bir sesle kekeledi: - Tanrım, kız… Kız gidiyor…</p><p class="calibre3">Bakışlarımı ayaklarıma çevirdim ve mezarın çamur duvarına dayanmak zorunda kaldım. Yağmur derecikleri Gomoun’un elbisesinin altına sızmıştı. Bacaklarından biri şimdi birikintinin yüzeyinde, cesedin bir metre ötesinde yüzüyordu. Sağ kol omuzdan ayrılıyor, ceketin yakasım açarak, kemiğin beyazımsı çıkıntısını ortaya çıkarıyordu. “Allah kahretsin!” diye mırıldandım. Kırmızı sularda batıp çıkıyordum, güçlükle de olsa mezardan çıktım. Çıkar çıkmaz, yüzüstü uzandım, ellerimi küçük kızın koltukaltlarından geçirdim. Yitirdiği kolu, ağaç kabuğunun yanında suları şapırdatıyordu.</p><p class="calibre3">Elbisenin kumaşı elimden kaydı. Hırsla haykırdım: “Rahibe, yardım edin. Tanrı adına, yardım edin!”</p><p class="calibre3">Kadın kıpırdamıyordu. Gözlerimi kaldırdım. Kol ve bacakları gerçek elektroşoka tutulmuş gibi kasılıyordu. Dudakları titreşiyordu. Birden sesini duydum: … Aziz Isa Efendimiz,</p><p class="calibre3">sen ki mezarın başında dostun Azir’in ölümüne ağladın, gözyaşlarımızı sil, sana yalvarıyoruz…</p><p class="calibre3">Ellerimi yine çamura daldırdım ve çocuğun cesedine daha güçlü asıldım. Baskı altında, kızcağızın ağzı açıldı, içinden solucanlar saçıldı. Aka kızı içinde milyonlarca böceği barındıran deri bir kılıftı artık. Elimdekini bırakmadan kustum, içimdeki safrayı boşalttım.</p><p class="calibre3">… Sen ki ölüleri yeniden canlandırdın, kardeşimize ebedî hayatı bağışla, sana yalvarıyoruz…</p><p class="calibre3">Daha güçlü asıldım, sonunda küçük kızı çamurun yüzeyine çıkardım. Gomoun bir bacağını ve sağ kolunu yitirmişti. Elbisesi la-terite bulanmış öksüz kalçasının üzerinde yüzüyordu. En yakındaki kulübeye yöneldim. Cesedi kaptım, yaprakların korumasına sığındım.</p><p class="calibre3">… Kardeşimizi vaftiz suyuyla kutsadın,</p><p class="calibre3">onu Tanrı’nın çocuklarının hayatının bütün nimetlerinden yararlandır, sana yalvarıyoruz…</p><p class="calibre3">Karanlıkta küçük cesedi kuru toprağın üzerine yatırdım. Tavan öylesine alçaktı ki, emekleyerek hareket edebiliyordum. Rahibe Pascale’in çantasını almak için dışarı fırladım, sonra yeniden kulübeye döndüm.</p><p class="calibre3">Orada malzemeyi çıkardım; ameliyat aletleri, lastik eldivenler, gemici feneri, bir de ne işe yarayacağını bilmediğim, bir otomobil krikosu. Çantada bunlar dışında yeşil kâğıttan maskeler ve su şişeleri de vardı.</p><p class="calibre3">Hepsi tertemiz ve el değmemişti. Aletleri plastik bir örtünün üzerine yerleştirirken ağzından, burnundan,</p><p class="calibre3">gözlerinden böcek kusan Gomoun’a bakmamaya çalışıyordum. Sırılsıklam elbisesi karnının hizasında hafifçe kabarmıştı. Altında milyonlarca yaratık kaynıyordu. Koku dayanılmazdı. Birkaç dakika sonra, her şey bitmiş olacaktı.</p><p class="calibre3">… Onu kendi vücudunla besledin, onu krallığındaki masana kabul et, sana yalvarıyoruz…</p><p class="calibre3">Yeniden dışarı çıktım. Rahibe Pascale hâlâ aynı yerde, duasını okuyordu. Hızla iki koluna yapıştım, bu mistik felcin etkisinden kurtarabilmek için bütün gücümle sarstım. “Rahibe” diye haykırdım.</p><p class="calibre3">“Allah kahretsin, kendinize gelin!”</p><p class="calibre3">Öylesine şiddetle sarsıldı ki, elimden kurtuldu, bir dakika kadar sonra da, gözkapaklanyla “evet”</p><p class="calibre3">dedi. Kulübeye kadar koluna girmem gerekiyordu.</p><p class="calibre3">Gemici fenerini yakıp, tavandaki dallardan birine astım. Sütümsü bir beyazlık bizi aydınlattı.</p><p class="calibre3">Rahibenin yüzüne bir maske taktım, üzerine önlük giydirdim, sonra da ellerine lastik eldiven geçirdim. Elleri artık</p><p class="calibre3">titremiyordu. Donuk bakışları küçük kıza yöneldi. Soluğu kâğıt maskeyi kaldırıp kaldırıp indiriyordu. Keskin</p><p class="calibre3">bir bakışla, ameliyat aletlerini getirmemi işaret etti. Getirdim. Ben de önlük giymiş, maske takıp eldiven geçirmiştim. Rahibe Pascale makası aldı, göğsünü açmak için elbiseyi kesmeye koyuldu.</p><p class="calibre3">içimi yeniden iğrenç bir bulantı kapladı.</p><p class="calibre3">Küçük Aka’nın göğsü, küçücük, farklı, korkunç bir yaraydı. Küçük memelerinden biri neredeyse kökünden kesilmişti. Sağ yanının hemen tümü, koltukaltından kasığa kadar olan bölümü, tıpkı simsiyah ve çatlak dudakları gibi derin yırtıklarla kaplıydı. Daha da yukarıda, kolsuz omzundan kemiğin ucu görünüyordu. Ama en önemlisi, asıl yara, uzun ve belirgin olan asıl yara, göğsün üst kısmındaydı. Korkunç bir görüntü; sanki yürek yeni, hareketli ve ürkütücü bir hayata başlamış gibi, yaranın iki yanındaki deri hafifçe ürperiyordu.</p><p class="calibre3">Yine de bütün bunlar genç kızın cinsel organının yanında, hiçbir şeydi; tümüyle tüysüz vajina göbek deliğine kadar açılmış, derinliklerinde kurtların, parlak kabuklu böceklerin kaynaştığı kahverengi kıvrımları ortaya çıkarmıştı. Bayılacak gibi olacakken, dehşetle, başka bir gerçeği gördüm. Önümde Böhm’ün fotoğraflarından birinin bire bir kopyası duruyordu. Bağlantı. Bağlantı buradaydı, ölülerin ve karanlıkların dokusuna</p><p class="calibre3">kazınmıştı. “Louis ne yapıyorsunuz? Bana krikoyu verin!” Maske sesi boğuyordu. Kekeledim: “Kri…</p><p class="calibre3">krikoyu mu?” Rahibe başını salladı. Krikoyu uzattım. Yanına bıraktı, sonra buyurdu: “Yardım edin.”</p><p class="calibre3">iki eliyle asıl yaranın sol kanadına yapışmış, göğüs kemiğine sağlamca dayanmıştı. Gücüm tükenmişken, ben de aynı</p><p class="calibre3">şeyi yaranın sağ kanadına yaptım, sonra birlikte çekmeye başladık. Yarık açıldığında, rahibe krikoyu aldı, iki</p><p class="calibre3">ucunu göğüs kemiklerinin arasına yerleştirdi. Hemen ardından krikonun dişlisini çevirmeye koyuldu, küçük göğüs kafesinin boşluk üzerine açılmasını izledim.</p><p class="calibre3">“Su!” diye haykırdı. Rahibeye şişelerden birini uzattım. Koca şişeyi boşalttı. Yaradan böcek dolu bir taşkın boşaldı. Rahibe Pascale hiç tereddüt etmeden ellerini yarığa daldırdı, genç kızın organlarından geriye ne kaldığını araştırdı. Başımı çevirdim. Rahibe Pascale biraz daha su döktü, sonra da feneri daha yalandan</p><p class="calibre3">tutmamı istedi. Elini bileğine kadar cesedin göğüs boşluğuna soktu. Yüzü yaraya değecek kadar yaklaştı.</p><p class="calibre3">Birkaç saniye boyunca iç organlarını karıştırdı, sonra çekildi, dirseğiyle krikoyu yerinden fırlattı. Göğüs kafesinin iki kanadı, bir böceğinkiler gibi, hemen kapandı.</p><p class="calibre3">Rahibe ürpertilerle sarsılarak geriledi. Yüzündeki maskeyi kopardı. Cildi yılan derisi gibi kuruydu. Gri gözbebeklerini benimkilere dikip mırıldandı: - Haklıymışsınız Louis. Küçüğü ameliyat etmişler. Kalbini çalmışlar. Kırkıncı bölüm Saat beş olduğunda, Zoko kampına varmıştık. Güneş alçalıyor-du. Yağmurluklarımızı ve sırılsıklam ayakkabılarımızı çıkardıktan sonra, Rahibe Pascale tek bir kelime etmeden çay ve kahve hazırladı, isteğim</p><p class="calibre3">üzerine yazdığı ölüm ilmühaberini hemen cebime tıkıştırdım. Fazla bir değeri olamazdı; Rahibe Pascale</p><p class="calibre3">hekim değildi. Ama yine de onurlu birinin tanıklığı yerine geçerdi.</p><p class="calibre3">- Rahibe, birkaç soruya daha cevap vermek ister misiniz?</p><p class="calibre3">- Sorun.</p><p class="calibre3">Rahibe Pascale sükûnetine kavuşmuştu. Başladım:</p><p class="calibre3">- Orta Afrika’da buraya, cangılın ortasına inebilecek kaç helikopter var?</p><p class="calibre3">- Sadece bir tane. O da Otto Kiefer’in, Sicamine’i yöneten adamın emrinde.</p><p class="calibre3">- Madendekilerin böyle bir cinayet işleyebileceklerine inanıyor musunuz?</p><p class="calibre3">- Hayır. Gomoun profesyonel uzmanlar tarafından ameliyat edilmiş. Sicamine’dekiler kaba barbarlardır.</p><p class="calibre3">- Para karşılığında, böylesi bir operasyona yardım etmiş olamazlar mı?</p><p class="calibre3">- Belki. Ahlakî değerleri yoktur. Kiefer uzun zaman önce tutuklanmış olmalıydı. İyi ama, neden?</p><p class="calibre3">insan niye küçük bir Pigme kızına saldırmak için cangılın ortasına girer ki? Üstelik, neden böylesi şartlarda? Vücudunu neden böylesine kesip doğrar?</p><p class="calibre3">- Bu da bir sonraki sorumdu rahibe. Zoko sakinlerinin HLA grubunu öğrenmenin bir yolu var mıdır?</p><p class="calibre3">Rahibe Pascale fal taşı gibi açılmış gözlerini bana dikti: - Doku grubunu mu demek istiyorsunuz?</p><p class="calibre3">- Evet.</p><p class="calibre3">Kadın durakladı, elini alnında gezdirdi, sonra mırıldandı: - Aman, aman Tanrım.</p><p class="calibre3">- Cevap verin rahibe. Var mıdır?</p><p class="calibre3">- Aslında, vardır… Ayağa kalktı.</p><p class="calibre3">- Gelin.</p><p class="calibre3">Rahibe bir el feneri aldı, sonra kapıya yöneldi. Peşinden gittim. Dışarıda hava kararmış, ama yağmurun hızı kesilmemişti. Uzaklarda bir yerde, bir jeneratör grubunun homurtusu duyuluyordu.</p><p class="calibre3">Rahibe Pascale anahtarlarını çıkardı ve bir odanın, dispanserle ortak olan kapısını açtı. îçeri girdik.</p><p class="calibre3">Boyutları olsa olsa altı metreye dört metre olan odaya güçlü bir dezenfektan kokusu hâkimdi. Solda, karanlıkların içinde, iki yatak görünüyordu. Ortada, tahlil aletleri: radyografi, fızyogard, mikroskop. Sağda, kırık dökük bir masanın üzerinde, bir kablo karmaşası ve açık gri bloklar ortasında bir bilgisayar. Fenerin ışığı, birçok CD-Rom’un da bulunduğu bilgisayar grubunun üzerinde dolaştı. Gözlerime inanamıyordum; burada inanılmaz sayıda veri depolayacak bir imkân vardı.</p><p class="calibre3">Resimleri hafızasına alacak, sonra da bilgisayarın belleğine aktaracak bir tarayıcı gördüm. Ama en şaşırtıcı olanı, bilgisayara bağlı olan cep telefonuydu. Rahibe Pascale fakirhanesinden dünyanın dört bir tarafıyla temas kurabiliyordu. Cangılın ortasına dikilmiş bu beton bina ile aletlerin gelişmişliği arasındaki çelişkiye şaşırmıştım.</p><p class="calibre3">- Bilmediğiniz bir sürü şey var Louis. Her şeyden önce, burası Afrika’nın bir köşesinde unutulmuş</p><p class="calibre3">bir misyon değil. Tam tersine. Zoko dispanseri bir yardım kuruluşunun da desteğiyle becerilerini sınadığımız bir pilot projedir.</p><p class="calibre3">- Hangi yardım kumlusu? diye kekeledim.</p><p class="calibre3">- Tek Dünya.</p><p class="calibre3">Soluğum kesildi. Kalbim tekledi.</p><p class="calibre3">- Bundan üç yıl önce, kilisemiz Tek Dünya’yla bir anlaşma imzaladı. Örgüt Afrika’da kalıcı olmak istiyor, bunun için de tecrübelerimizden faydalanmayı düşünüyordu. Bize modern malzeme, rahibeler için teknik bir eğitim ve ihtiyaçlarımıza göre ilaç önerdiler. Tek yapmamız gereken Cenevre’deki merkezleriyle teması sürdürmek, araştırmalarımızın neticelerini bildirmek, sırası geldiğinde de hekimlerini karşılayıp ağırlamaktı. Başrahibe bu tek taraflı anlaşma» Jçabul etti. 1988 yılında.</p><p class="calibre3">Ondan sonra, her şey</p><p class="calibre3">B!İden fonlar ayrıldı. Zoko misyonu alet yar- )ünya’mn uzmanları buraya gelip bana aletleri-nin nasıl kullanılacağını gösterdiler.</p><p class="calibre3">- Nasıl adamlardı?</p><p class="calibre3">- Tanrı’ya inanmıyorlar ama, insanlığa iman ediyorlar; en az bizler kadar.</p><p class="calibre3">- Malzeme dediğiniz, nelerden oluşuyor?</p><p class="calibre3">- Özellikle tahlil malzemesi; yani radyografi, sağlık taraması için gerekenler.</p><p class="calibre3">- Ne taramaları?</p><p class="calibre3">Rahibe Pascale yüzünü buruşturdu. Sanki yüzünün metalini çizmiş sivri bir uç gibi. Mırıldandı: - Ben de pek bilmiyorum Louis. Hastaların kanını almakla, biyopsi yapmakla yetiniyorum.</p><p class="calibre3">- tyi de, tahlilleri, analizleri kim yapıyor?</p><p class="calibre3">Rahibe tereddüt etti, sonra gözlerini indirip fısıldadı: -O.</p><p class="calibre3">Bilgisayarı gösteriyordu.</p><p class="calibre3">- Parçalan programlanmış tarayıcıya yerleştiriyorum, testleri o yapıyor. Sonuçlar hemen bilgisayara aktarılıyor, bilgisayar da dosyaları tutuyor.</p><p class="calibre3">- Burada bu dediğiniz tahliller kimlere yapılıyor?</p><p class="calibre3">- Herkese. Bu onlann iyiliği için, anlamıyor musunuz? Yorgunca başımı sallayarak onayladım, sonra sormayı sürdürdüm:</p><p class="calibre3">- Sonuçlar kime bildiriliyor?</p><p class="calibre3">- Cenevre’deki merkeze. Modem ve cep telefonu sayesinde, düzenli olarak bilgisayarla temas kuruyorlar ve</p><p class="calibre3">Zoko Pigmelerinin sağlık durumuyla ilgili veri tabanlarına girip, istatistikler hazırlıyorlar.</p><p class="calibre3">Salgın tehlikesi, parazit gibi oluşumları izliyorlar. Her şeyden önce, bir korunma yöntemi.</p><p class="calibre3">Böylece, acil bir durumda, ihtiyacını duyduğumuz ilaçları bekletmeden gönderebiliyorlar.</p><p class="calibre3">Yöntemin sinsiliği kanımı donduruyordu. Rahibe Pascale tüm masumiyetiyle organik örnekler alıyordu.</p><p class="calibre3">Sonra bilgisayar yazılımın öngördüğü testleri gerçekleştiriyordu. Böylece program, başka verilerle de birlikte, her Pigme’nin HLA grubunu da inceliyordu. Sonra bu sonuçlar Cenevre’deki genel merkezin başvuru</p><p class="calibre3">kaynağı olarak kullanılıyordu. Zoko sakinleri her türlü doku özellikleri bilinen, kusursuz bir insan deposuydu. Kuşkusuz Sliven’de, Balatakamp’ta da hastalar aynı yöntemle gözleniyordu. Bu sistem Tek Dünya’nın bütün</p><p class="calibre3">kamplarında kullanılıyor, böylece örgüt korkunç bir organ livarı gibi çalışıyordu.</p><p class="calibre3">- Tek Dünya’yla kişisel temasınız var mı?</p><p class="calibre3">- Hiç yok. ilaç siparişlerimi bilgisayar üzerinden veriyorum. Aynı zamanda da burada uygulanan aşılan, yapılan tedavileri de ekliyorum. Bazen de modem aracılığıyla aletlerin işleyişini denetleyen bir teknisyenle temasa geçiyorum.</p><p class="calibre3">- Tek Dünya yetkilileriyle hiç konuşmuyor musunuz?</p><p class="calibre3">- Hayır.</p><p class="calibre3">Rahibe birkaç saniye sustu, sonra devam etti:</p><p class="calibre3">- Bu araştırmalar ile Gomoun’un ölümü arasında bir ilişki olduğunu mu düşünüyorsunuz ?</p><p class="calibre3">Açıklama yapmaktan çekmiyordum.</p><p class="calibre3">- Hiçbir şeyden emin değilim rahibe. Aklımdan geçenler öylesine inanılmaz ki… Elinizde Gomoun’un dosyası var mı?</p><p class="calibre3">Rahibe Pascale masanın üzerindeki metal bir kutunun içini aradı. Birkaç saniye sonra, bir karton uzattı. Fenerin ışığında, kartonun üzerini okudum. Fişe küçük Gomoun’un adı, yaşı, doğduğu köy, boyu ve kilosu</p><p class="calibre3">yazılmıştı. Sonra sütunlar görünüyordu. Solda, tarihler. Sağda, çocukcağıza uygulanan tedaviler.</p><p class="calibre3">Bir orman çocuğunun günlük yaşamım süsleyen olayları gördüğümde, yüreğim sıkıştı. Sonunda kartonun altında,</p><p class="calibre3">aradığımı küçük harflerle yazılmış olarak buldum. Gomoun’un HLA tiplemesini. HLA: Aw193-B375.</p><p class="calibre3">Tüylerim</p><p class="calibre3">ürperdi. Bu harfler hiç kuşkusuz küçük Aka’nın hayatına mal olmuştu.</p><p class="calibre3">- Louis bana cevap verin; bu analizler, kızcağızın ölümünde bir rol oynadı mı?</p><p class="calibre3">- Henüz çok erken rahibe, çok erken…</p><p class="calibre3">Rahibe Pascale topluiğne başı gibi parlayan gözlerini bana dikmişti. Yüzündeki ifadeden, yöntemin acımasızlığım nihayet anladığını gördüm. Asabi bir tik yine dudaklarını titretiyordu.</p><p class="calibre3">- Bu imkânsız… imkânsız…</p><p class="calibre3">- Sakin olun rahibe. Daha hiçbir şey bilmiyoruz. Ben…</p><p class="calibre3">- Hayır, susun… imkânsız.</p><p class="calibre3">Geri geri çıktım, sonra yağmurun altında, kampa doğru koştum. Yol arkadaşlarım ateşin çevresinde toplanmış, akşam yemeği yiyorlardı. Manyok kokusu sundurmanın altını doldurmuştu. Oturmamı söylediler. Yola çıkma emri verdim. Hemen. Böylesi bir emir sapıklıktı. Büyük siyahlar koyu karanlıklardan çok</p><p class="calibre3">korkarlardı. Ne var ki sesimden ve yüzümden, hiçbir tartışmayı kabul etmeyeceğim anlaşılıyordu.</p><div class="mbppagebreak" id="calibre_pb_22"></div></body>
</html>
