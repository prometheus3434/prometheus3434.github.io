<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">Bazen</p><p class="calibre3">develerini güden bir çobana rastlıyordum. Göz kamaştıncı aydınlıkta, kahverengi gömleğini hayvanlannın postundan ayırt etmek kolay olmuyordu. Bazen de beyazlıklanyla göz alan aydınlık ve modern sitelerle karşılaşıyordum. Manzara şimdilik fazla hoşuma gitmemişti. Beni en çok şaşırtan ışık oluyordu. Geniş, saf ve titreşimli ışık bir yandan olağanüstü, parlak ve ürpertili bir füzyon oluştururken, bir yandan da</p><p class="calibre3">tüm çevreyi ateşe vermiş dev bir soluk gibiydi.</p><p class="calibre3">Öğleye doğru, bir aşevinin önünde durdum. Gölgeye yerleştim, çay içtim, fazla şekerli çöreklerden yedim, birkaç kez telefondan Gabor’a ulaşmaya çalıştım, ne var ki cevap alamadım. Saat bir buçukta, yola devam edip şansımı daha sonra denemeye karar verdim.</p><p class="calibre3">Bir saat kadar sonra, Beytşan kibutzuna varmıştım. Kusursuz üç köy, geniş tarlaları çevreliyordu.</p><p class="calibre3">Elimdeki rehber kibutzlardan bol bol söz ediyor, bunları “üretim araçlarının kolektif mülkiyete ve kolektif tüketime dayalı olduğu, ücretinse çahşmayla doğrudan bir ilişkisi olmadığı topluluklar”</p><p class="calibre3">olarak tanımlıyordu. Yazı şöyle bitiyordu: “Kibutzun ziraî politikası, etkinliği nedeniyle dünyanın dört köşesinde hayranlık uyandırmakta ve incelenmektedir.” Ne tarafa gittiğimi pek bilmeden, yeşil topraklar boyunca ilerledim.</p><p class="calibre3">Sonunda Neve Eytan kibutzunu buldum. Burayı balık çiftliklerinden, kirli sarı yüzeyleri yer yer güneş ışınlarını yansıtan dikdörtgen havuzlardan tanıdım. Saat üç olmuştu. Sıcaklık aman vermiyordu. Özenle hazırlanmış beyaz evlerden oluşan köye girdim. Sokaklar çiçek tarhlanyla süslenmişti. Çitlerin ardında yüzme havuzlarının mavimsi yüzeyleri görünüyordu. Ama her yer ıssızdı. Tek bir canlı bile yoktu. Sokakta dolaşan bir köpek bile.</p><p class="calibre3">Balık havuzlarının bulunduğu yere gitmeye karar verdim. Dar bir vadi boyunca ilerleyen küçük bir yola girdim. Havuzlar aşağıda, karanlık sularını sergiliyordu. Güneşin altında çalışan kadınlar ve erkekler vardı. Yokuşu yayan indim. Beni acı ve uyarıcı balık kokusuna karışmış kavrulmuş kuru ağaç kokusu karşıladı.</p><p class="calibre3">Kulakları sağır edici bir motor gürültüsü göğü inletiyordu. Bir traktöre binmiş iki erkek balık kasalarını</p><p class="calibre3">yüklüyordu.</p><p class="calibre3">“Şalom” diye seslendim, dudaklarımda tebessüm. Adamlar bir kelime etmeden açık renkli gözlerini bana diktiler. Biri kemerinde içinde bir tabancanın kabzası görünen deri bir kılıf taşıyordu.</p><p class="calibre3">İngilizce kendimi tanıttım ve Ido Gabor’u tanıyıp tanımadıklarını sordum. Yüz ifadeleri daha da sertleşti, adamın sağ eli tabancasının kabzasına uzandı. Tek bir kelime etmeksizin. Traktör gürültüsünü bastırmak için haykırarak,</p><p class="calibre3">geliş nedenimi anlattım. Leylek tutkunuydum, onları burada izlemek için üç bin kilometre yol gelmiştim, şimdi de Ido’nun beni leyleklerin konduğu yere götürmesini istiyordum. Adamlar sessizce birbirlerine baktılar. Sonunda silahsız olanı, iki yüz metre kadar ötede, havuzlardan birinin başında çalışan bir kadını gösterdi. Teşekkür edip, uzaktaki kişiye doğru yürüdüm. Gözlerinin, otomatik bir silahın arpacığı gibi,</p><p class="calibre3">beni izlediğini hissediyordum.</p><p class="calibre3">Yaklaşıp, bir kez daha “Şalom” dedim. Kadın doğruldu. Yaklaşık otuz yaşlarında, genç bir kadındı.</p><p class="calibre3">Bir yetmiş beşten daha uzundu. Vücudu güneşte unutulmuş deri bir koşum gibi, kuru ve sertti. Uzun perçemleri hüzünlü ve sivri yüzünün çevresinde uçuşuyordu. Bana doğrulmuş bakışları küçümseme ve korku doluydu.</p><p class="calibre3">Gözlerinin rengini söyleyemeyeceğim, ama kaşları gözlerine titreşimli bir parıltı veriyordu; güneşin dalgaların</p><p class="calibre3">sırtında açtığı yarıklar, ılık akşamlar boyunca toprağı ıslatan testilerdeki suyun aydınlık kıvılcımı gibi. Üzerinde çamurlu bir tişört, ayaklarında da lastik çizmeler vardı.</p><p class="calibre3">“Ne istiyorsunuz?” diye sordu İngilizce. Yine leylekler, yolculuk ve îdo hikâyesini tekrarladım.</p><p class="calibre3">Hiçbir şey söylemeden birden çömeldi, işe koyulup elindeki ağır kepçeyi karanlık sulara daldırdı.</p><p class="calibre3">Hareketleri beceriksizceydi; beni tepeden tırnağa kadar titreten bir kuş iskeleti gibi. Birkaç saniye bekleyip sordum: “Bir</p><p class="calibre3">şey mi oldu?” Kadın doğruldu, bu kez Fransızca cevap verdi: - Îdo öldü.</p><p class="calibre3">Göç yolu, kan yoluydu. Yüreğimde bir boşluk, kekeledim: - Öldü mü? Ne zaman?</p><p class="calibre3">- Yaklaşık dört ay önce. Leylekler dönmüştü. -Nasıl öldü?</p><p class="calibre3">- Öldürüldü. Bu konuda konuşmak istemiyorum.</p><p class="calibre3">- Özür dilerim, bilmiyordum. Eşi misiniz?</p><p class="calibre3">- Kız kardeşi.</p><p class="calibre3">Kadın yeniden eğildi, kepçesiyle balıkları izledi. îdo Gabor, Rayko’dan kısa süre sonra öldürülmüştü. Bir ceset daha. Bir esrar daha. Bir de, leyleklerin yolunun doğruca cehenneme bilet kestiği. Rüzgârın perçemlerini dağıttığı İsrailli kadına baktım. Bu kez durup, soran oydu: - Leylekleri mi görmek istiyorsunuz?</p><p class="calibre3">- Bakın… (bu ölüm tarlasının ortasında, isteğim gülünçtü). Tabiî, çok isterdim…</p><p class="calibre3">- îdo leylekleri tedavi ederdi.</p><p class="calibre3">- Biliyorum, onun için…</p><p class="calibre3">- Akşam olunca, tepelerin ötesine gelirler. Ufka bakıp, mırıldandı: - Saat altıda, kibutzda bekleyin beni. Sizi götürürüm.</p><p class="calibre3">- Kibutzu bilmiyorum ki.</p><p class="calibre3">- Küçük meydanın yakınında. Bir çeşme göreceksiniz. Kuş meraklıları o mahallede oturur.</p><p class="calibre3">- Teşekkür ederim…</p><p class="calibre3">- Sarah.</p><p class="calibre3">- Teşekkürler Sarah. Benim adım Louis. Louis Antioche.</p><p class="calibre3">- Şalom Louis.</p><p class="calibre3">iki adamın düşmanca bakışları altında, patikaya girdim. Gözlerim güneşten kamaşmış, aklım bu yeni ölümden karışmış, bir uyurgezer gibi yürüyordum. Oysa o anda sadece bir şey düşünüyordum; Sarah’ın damarlarımda bir ateş gibi dolaşan güneşin altında parlayan perçemlerini.</p><p class="calibre3">Silahın tıkırtısını duyunca irkilerek uyandım, gözlerimi açtım. Kibutzun küçük meydanında, otomobilimde uyuyakalmıştım. Çevremde sivil erkekler, üzerime gerçek bir cephanelik çevirmişlerdi.</p><p class="calibre3">Kahverengi sakallı devler, pembe yanaklı sarışınlar vardı. Kendi aralarında gırtlaktan gelme seslerden arınmış bir Doğu dili - Ibranîce-konuşuyorlardı; çoğunun başı takkeliydi. Arabanın içine araştırıcı gözlerle bakıyorlardı, ingilizce haykınyorlardı: “Kimsin? Buraya neden geldin?”</p><p class="calibre3">Devlerden biri yumruğuyla cama vurup, bağırdı: “Camı aç! Pasaport!” Söylediklerini desteklemek istercesine, tüfeğinin namlusuna bir kurşun sürdü. Usulca pencereyi açıp, pasaportumu uzattım. Adam pasaportumu elimden kaparcasına aldı, gözünü benden ayırmaksızın bir yardımcısına uzattı.</p><p class="calibre3">Kâğıtlarım elden ele dolaşıyordu. Birden bir ses duyuldu, ince ve sert bir kadın sesi.</p><p class="calibre3">Çevremdekiler açıldı. Devlerin arasında, dirsekleriyle kendine yol açmaya çalışan Sarah’ı gördüm.</p><p class="calibre3">Haykırarak adamları itekliyor, elleriyle silahlarına vuruyor, çığlıklar, küfürler, homurtular çıkarıyordu. Pasaportumu aldı, saldırganları azarlamaya ara vermeksizin bana uzattı. Sonunda adamlar döndü, ayaklarını sürüyerek, homurdanarak uzaklaştılar. Sarah bana dönüp, Fransızca açıkladı:</p><p class="calibre3">- Burada herkes biraz gergin. Bir hafta kadar önce, kibutz yakınındaki askerî kampta dört Arap bizden üç kişiyi öldürdü. Uykuları sırasında, yabayla. Binebilir miyim?</p><p class="calibre3">On dakika gittik. Manzara çeltik tarlası yeşili yüksek otlar arasına yerleştirilmiş, karanlık balık havuzlarıyla doluydu. Birden başka bir vadinin kenarına vardık, gördüklerimin gerçek olduğunu anlamak için gözlerimi</p><p class="calibre3">ovuşturmam gerekti.</p><p class="calibre3">Binlerce leyleğin kapladığı bataklıklar göz alabildiğine uzanıyordu. Her yanda hareket eden, şahlanan, uçan beyaz tüyler, gaga uçları. On binlerce leylek. Ağaçlar ağırlıklarının altında eğiliyordu. Sular her kuşun istekle hırsla doyurduğu ıslak vücutlar, eğik boyunlar ve karmakanşık hareketten başka bir şey değildi. Leylekler yan kanat boyu sularda yürüyor, hızlı, çabuk, balıklan sivri gagalanyla yakalıyorlardı. Alsace kuşlanna hiç benzemiyorlardı. Sıska, kararmış görünüyorlardı. Onlar için tüylerini taramak ya da özenle yuvalarını düzeltmek söz konusu değildi artık. Onlan ilgilendiren tek bir şey vardı; gününde ve saatinde Afrika’ya varmak. Bilimsel açıdan da gerçekten hiç kimsenin görmediği bir durumla karşı karşıyaydım: Avrupalı kuşbilimciler leyleklerin kesinlikle balık avlamadıklannı, sadece etle beslendiklerini söylüyorlardı.</p><p class="calibre3">Otomobil yerdeki kanklarda kaymaya başlamıştı. Arabadan indik. Sarah sadece: - Leylekler kibutzu, dedi. Buraya her gün binlercesi gelir. Ne-cef Çölü’ne meydan okumadan önce, burada güçlerini toplarlar.</p><p class="calibre3">Elde dürbün, kuşlan uzun uzun inceledim, içlerinden birinin ayağında halka olup olmadığını görmek mümkün değildi. Tepemizde hem hafif hem de baş döndürücü bir esinti hissettim. Bakışlarımı kaldırdım. Koca sürüler,</p><p class="calibre3">boşluk bırakmadan, alçaktan uçuyorlardı. Her leylek, mavi bir taç giymiş gibi, kendi rotasmı izliyor, kavurucu havada kayıyordu. Leylek ülkesinin ortasındaydık. Kurumuş otların üzerine oturduk. Sarah dizlerini büküp</p><p class="calibre3">kollarını ba-caklanna doladı, sonra da çenesini dizlerine dayadı. Sandığım kadar güzel değildi. Çok sert</p><p class="calibre3">yüzü güneşten kurumuşa benziyordu. Elmacıkkemikleri taş parçalan gibi çıkıktı. Oysa bakışları, tüyle-riyle kalbinizin derinliklerini okşayan bir kuşa benziyordu.</p><p class="calibre3">- Ido her akşam buraya gelirdi, dedi Sarah. Yayan gelir, batak-lıklan gezerdi. Yaralı ya da bitkin leylekleri toplar, ya burada tedavi eder ya da eve getirirdi. Garajda bunun için bir yer ayırmıştı.</p><p class="calibre3">Kuşlar için bir çeşit hastane.</p><p class="calibre3">- Bütün leylekler buradan mı geçer?</p><p class="calibre3">- Hepsi, istisnasız hepsi. Balık havuzlanndan beslenmek için yollannı değiştirdiler.</p><p class="calibre3">- Ido size geçen baharda kaybolan leyleklerden bahsetti mi? Sarah birden senli benli konuşmaya başladı:</p><p class="calibre3">- Ne demek istiyorsun?</p><p class="calibre3">- Bu yıl Afrika’dan gelen leyleklerin sayısı her zamankinden daha azdı. Ido’nun bu gerçeği kaçırdığını sanmam.</p><p class="calibre3">- Bana bir şey söylemedi.</p><p class="calibre3">Ido’nun da Rayko gibi günlük tutup tutmadığım merak ettim. Bir de Max Böhm için çalışıp çalışmadığını.</p><p class="calibre3">- Çok iyi Fransızca konuşuyorsun.</p><p class="calibre3">- Büyükannem ve büyükbabam senin ülkende doğmuşlar. Savaştan sonra Fransa’ya dönmek istememişler.</p><p class="calibre3">Beytşan kibutzunu kuranlar, onlar.</p><p class="calibre3">- Burası harika bir yer.</p><p class="calibre3">- Belki. Ben Tel-Aviv’deki eğitimim dışında, hep burada yaşadım, îbranîce, Fransızca ve İngilizce biliyorum.</p><p class="calibre3">1987 yılında fizik mastın yaptım. Bu kadar çalışma ne için? Haftanın altı günü sabahın üçünde kalkıp, bok kokulu sularda batıp çıkmak için.</p><p class="calibre3">- Gitmek mi istiyorsun?</p><p class="calibre3">- Neyle? Burada komün sisteminde yaşıyoruz. Herkes aynı miktarda kazanıyor. Yani, hiç.</p><p class="calibre3">Sarah başını kızılımsı gökte uçuşan kuşlara kaldırdı, güneşin son ışınlarından korunmak için elini siper etti. Bu gölgenin altında, gözleri kuyunun dibindeki su gibi parlıyordu.</p><p class="calibre3">- Bizde leylek çok eski bir geleneğe aittir. Yaremya Israiloğul-larını harekete geçirmek için şöyle der:</p><p class="calibre3">Savaşa atılan bir at gibi, Hepsi yarışlarına döner. Gökteki leylek bile Mevsimini bilir Kumru, kırlangıç ve turna</p><p class="calibre3">Onun göçünü izlerler.</p><p class="calibre3">- Bunun anlamı ne?</p><p class="calibre3">Sarah kuşları izlemeyi sürdürürken, omuz silkti:</p><p class="calibre3">- Benim de zamanımı beklediğim. On yedinci bölüm</p><p class="calibre3">Akşam yemeği çok keyifliydi. Sarah beni yemeğe davet etmişti. Kendimi bu beklenmedik anın yumuşaklığına kaptırmış, başka hiçbir şey düşünmüyordum.</p><p class="calibre3">Batan güneşin kırmızı ve pembe şeritlerinin karşısında, Sa-rah’ın evinin bahçesinde yiyorduk. Bana yine o pidelerden, hani beklenmedik güzelliklere açılan o yuvarlak, çok yassı çöreklerden öneriyordu. Her seferinde</p><p class="calibre3">de, ağzım dolu, kabul ediyordum, israil yemeklerinde bana çekici gelebilecek her şey vardı. Et çok pahalı</p><p class="calibre3">olduğundan insanlar daha çok süt ürünleriyle ve sebzeyle besleniyorlardı. En önemlisi, Sarah benim için kokulu Çin çayı hazırlamış, bütün saflığıyla ikram ediyordu.</p><p class="calibre3">Sarah yirmi sekiz yaşındaydı. Şiddet dolu düşünceleri ve perileri andıran tavırları vardı. Bana israil’i anlattı. Tatlı sesi hoşnut-suzluğuyla zıttı. Sarah Vaat Edilmiş Topraklar düşüyle ne yapacağını bilemiyordu, Yahudi halkının aşırılıklarından, parçalanmış bir ülkede bunca haksızlıkla, bunca şiddetle sonuçlanan toprak</p><p class="calibre3">tutkusundan, haklılık duygusundan yakmıyordu. Her iki tarafın da yaptığı zulümlerden söz etti: kollan</p><p class="calibre3">bacaklan kınlmış Araplar, hançerlenmiş Yahudi çocuklan, intifada çatışmalan. israil’in oldukça farklı bir tablosunu çizdi. Ona göre ibranî devleti gerçek bir savaş laboratuvanydı; her zaman bir dinleme yöntemi, bir teknolojik silah ya da bir baskı aracı hep bir adım öndeydi.</p><p class="calibre3">Bana kibutzdaki hayatından, güç çalışma koşullarından, birlikte yenen yemeklerden, “herkesi ilgilendirecek kararlar almak için” cumartesileri yapılan akşam toplantılanndan bahsetti. Her günün bir öncekine benzediği, bir sonraki günün de hiç farklı olmayacağı o toplu yaşamdan. Komün hayatının ikiyüzlülüğüne, sıkıntılarına, alttan alta yayılan kıskançlıklarına değindi.</p><p class="calibre3">Öte yandan, kibutzun ziraî etkinliğini anlatıyor, büyükanne ve büyükbabasından, ikinci Dünya Savaşı’ndan sonraki ilk komünlerin kurucusu Sefarad kökenli öncülerden söz ediyordu. İşbaşında ölmüş anne ve babasının cesaretini, heyecanını ve iradesini anlatıyordu. Böylesi anlarda Sarah sanki Yahudi ile kadın, ideal</p><p class="calibre3">ile bireycilik savaşıyormuş gibi ifade ediyordu duygularını. Uzun elleri akşamın serinliğine adım adım</p><p class="calibre3">uzanıyor, içinde kaynayan fikirleri açıklıyordu.</p><p class="calibre3">Sonra bana çalışmalarımı, geçmişimi, Paris’teki yaşantımı sordu. Yıllar süren eğitimimi özetledim, bundan böyle kendimi kuş-bilime verdiğimi söyledim. Seyahatimi anlattım, leylekleri israil üzerinden geçişleri sırasında izlemek istediğimi tekrarladım. Bu sabit fikir onu şaşırtmıyordu; Beytşan kibutzu dünyanın çeşitli yerlerinden gelmiş kuş meraklılarının buluşma yeriydi. Avrupa’nın ve Amerika’nın dört bir yanından gelip göç boyunca buraya yerleşen, günlerini elde dürbünler ve teleobjektifler, o kuşları izlemekle geçiren amatörler. Saat on bir oldu. Sonunda Ido’nun ölümü konusuna girmeye karar verdim. Sarah beni önce bakışlarıyla dondurdu, sonra da buz gibi bir sesle konuştu:</p><p class="calibre3">- Ido bundan dört ay önce bataklıkta leylekleri tedavi ettiği sırada öldürüldü. Araplar apansız bastırmış. Bir ağaca bağlayıp, işkence etmişler. Çenesini kırana dek taşlarla yüzüne vurmuşlar.</p><p class="calibre3">Boğazı diş ve kemik kırıklarıyla doluydu. El ve ayak parmaklarını da kırmışlar. Sonra soyup, koyun kırkma makinesiyle</p><p class="calibre3">parçalamışlar. Cesedi bulunduğunda, geriye sadece iyi oturtulmamış bir maskeye benzeyen yüz derisi kalmıştı, tç organları ayaklarının di-bindeydi. Kuşlar cesedi parçalamaya başlamışlardı. Gece kesinlikle sessizdi.</p><p class="calibre3">- Araplardan söz ettin. Suçlular bulundu mu?</p><p class="calibre3">- Sana daha önce bahsettiğim dört Arap’tan şüpheleniyorlar. Askerleri öldürenlerden.</p><p class="calibre3">- Tutuklanabildiler mi?</p><p class="calibre3">- Öldüler. Biz burada kendi hesabımızı kendimiz görürüz.</p><p class="calibre3">- Araplar sık sık sivillere saldırırlar mı?</p><p class="calibre3">- Burada pek saldırmazlar. Ya da bu akşam gördüğün gibi aktif olarak çalışan köylüleri düşman bilirler.</p><p class="calibre3">- îdo faal miydi?</p><p class="calibre3">- Hiç değildi. Tabiî bu son senelerde biraz değişmişti. Silahlar, hücum tüfekleri, muştalar, en tuhafı da susturucular edinmişti. Silahlarıyla birlikte, günlerce ortadan kaybolduğu oluyordu. Bataklıklara gitmiyordu artık. Öfkeli, geçimsiz biri olmuştu. Ya birden heyecanlanıyor ya da saatlerce sessizce oturuyordu.</p><p class="calibre3">- Ido kibutz hayatından hoşlanıyor muydu? Sarah acı ve iç karartıcı bir kahkaha attı.</p><p class="calibre3">- Ido benim gibi değildi, Louis. O balıklardan, havuzlardan hoşlanıyordu. Bataklıkları, leylekleri severdi. Gecenin karanlığında, üstü başı çamur içinde, elinde tüyleri yoluk kuşlarla gelip, garajdaki hastanesine</p><p class="calibre3">kapanmaktan hoşlanırdı. (Sarah yine keyifsiz bir kahkaha attı.) Ama beni her şeyden çok severdi. Bu cehennemden kurtulabilmemiz için bir yol arıyordu.</p><p class="calibre3">Sarah bir an durakladı, omuz silkti, sonra da masayı toplamaya girişti, bir yandan da konuşmasını sürdürdü:</p><p class="calibre3">- Aslına bakarsan Ido’nun buradan ayrılmaya hiç niyeti yoktu diye düşünüyorum. Burada son derecede mutluydu. Gök, leylekler, bir de ben. Onun gözünde, kibutzun asıl gücü buydu; beni elinin altında bulundurmak.</p><p class="calibre3">- Ne demek istiyorsun?</p><p class="calibre3">- Söylediğimi; beni elinin altında bulundurmak.</p><p class="calibre3">Sarah eli kolu dolu eve girdi. Masayı toplamasına yardım ettim. Mutfağa çekidüzen verirken, oturma odasında gezindim biraz. Sa-rah’ın evi küçük ve beyazdı. Görebildiğim kadarıyla bu oturma odası, bir de koridor boyunca biri Sarah’ın, biri de Ido’nun yatak odaları vardı. Bir fotoğrafta, geniş</p><p class="calibre3">omuzlu bir gencin resmini gördüm. Güneşten bronzlaşmış yüzü canlıydı, görünüşünden de tatlılık ve sağlık yayılıyordu. Ido Sarah’a benziyordu: aynı kaşlar, aynı elmacıkkemikleri; oysa Sarah’ın sıskalığı ve gerginliği Ido’da canlılığa dönüşmüştü. Resimdeki Ido Sarah’tan daha genç, yirmi üç-yirmi dört yaşında görünüyordu.</p><p class="calibre3">Sarah mutfaktan çıktı. Bahçeye döndük. Yanında getirdiği teneke kutuyu açtı.</p><p class="calibre3">- içer misin?</p><p class="calibre3">- Sigara mı?</p><p class="calibre3">- Hayır, ot.</p><p class="calibre3">- Hayır, hiç içmem.</p><p class="calibre3">- Pek şaşmadım. Değişik bir adamsın, Louis.</p><p class="calibre3">- Sen bana bakma, eğer içeceksen…</p><p class="calibre3">- Bu sadece paylaşıldığında keyif verir, dedi Sarah kutuyu kapatarak. Sustu, sonra kısa bir an beni süzdü.</p><p class="calibre3">- Şimdi Louis, burada gerçekten ne yaptığını anlatacaksın. Kuş meraklısına benzemiyorsun hiç.</p><p class="calibre3">Onları iyi tanırım. Kuştan başka</p><p class="calibre3">bir şey konuşmayan, kafaları havada birtakım kaçıklar. Oysa sen, leylekler dışında kuşlar hakkında hiçbir şey bilmiyorsun. Sende izledikçe izlenen bir adam gözleri var. Nesin sen, Louis? Aynasız mı?</p><p class="calibre3">Gazeteci mi?</p><p class="calibre3">Burada, goylardan çekiniriz. (Sarah sesini al-çalttı.) Yine de sana yardıma hazınm. Bana neyin peşinde</p><p class="calibre3">olduğunu söyle.</p><p class="calibre3">Bir an düşündüm, sonra hiç tereddüt etmeden her şeyi anlattım. Kaybedecek neyim vardı? Böylesine içimi dökmek, içimi rahatlatıyordu. Max Böhm’ün ölmeden kısa süre önce bana verdiği ilginç görevi anlattım. Ona leyleklerden, göklerde süzülürken birden kâbusa dönüşen o tertemiz araştırmadan bahsettim. Bulgaristan’da geçirdiğim son kırk sekiz saatten. Rayko Nikoliç’in nasıl öldüğünü anlattım. Marcel’in, Yeta’nm bir de o</p><p class="calibre3">zavallı çocuğun nasıl öldürüldüğünü. Sonra da bir antreponun içinde, tanımadığım birinin elimdeki cam kınğıyla nasıl gırtlağını kestiğimi anlattım. Öteki alçağın ve onlara öldürme emri verenlerin maskelerini düşürmeye kararlı olduğumu söyledim. En sonunda da Tek Dün-ya’dan, Dumaz’dan, Curiç’ten ve Joro’dan</p><p class="calibre3">söz ettim. Elektrikli neşter, Rayko’nun çalınan yüreği, Max Böhm’ün esrarlı kalp nakli, her şey kafamda</p><p class="calibre3">karmakarışıktı.</p><p class="calibre3">- Bütün bunlar çok tuhaf, diye bitirdim sözümü. Ama bu işin anahtarının leyleklerde olduğundan eminim. Ta başından beri, Böhm’ün leyleklerini bulmanın dışında bir amacı olduğunu düşündüm. Kaldı ki kuşların güzergâhı üzerinde cinayet ardına cinayet işleniyor.</p><p class="calibre3">- Kardeşimin ölümünün bu anlattıklarınla bir ilgisi var mı?</p><p class="calibre3">- Olabilir. Biraz fazlasını anlatman gerek.</p><p class="calibre3">- Dosya Şin-bet’in ellerinde. Artık görmen mümkün değil.</p><p class="calibre3">- Ya cesedi bulanlar?</p><p class="calibre3">- Ağızlarından tek bir söz bile alamazsın.</p><p class="calibre3">- Özür dilerim Sarah, ama sen cesedi gördün mü?</p><p class="calibre3">- Hayır.</p><p class="calibre3">- Sana göre… (bir an tereddüt ettim) sana göre, bazı organları eksik olabilir miydi?</p><p class="calibre3">- Ne demek bu?</p><p class="calibre3">- Göğüs kafesinin içinde bir eksik var mıydı? Sarah’ın yüzü karardı.</p><p class="calibre3">- îç organlarından çoğu kuşlara yem olmuştu. Tek bildiğim bu. Cesedini şafak vakti bulmuşlar. 16</p><p class="calibre3">mayıs sabahı.</p><p class="calibre3">Ayağa kalkıp, bahçede birkaç adım attım. Ido’nun ölümünün yumakta yeni bir düğüm, dehşet yolunda yeni bir basamak oldu-</p><p class="calibre3">ğundan şüphem yoktu. Oysa hâlâ karanlıktaydım, mutlak karanlıkta.</p><p class="calibre3">- Anlattıklarından hiçbirini anlamadım, Louis. Ama benim de sana söyleyeceklerim var. Yerime oturdum, cebimden küçük not defterimi çıkardım.</p><p class="calibre3">- Birincisi, Ido bir şeyler bulmuştu. Ne olduğunu bilmiyorum, ama durmadan çok zengin olacağımızı, yakında Avrupa’ya gideceğimizi söylüyordu. Başlangıçta, saçmaladığım düşünüp, fazla önemsemedim.</p><p class="calibre3">îdo’nun bunları beni sevindirmek için uydurduğunu sandım.</p><p class="calibre3">- Bu söyledikleri ne zaman başladı?</p><p class="calibre3">- Mart başı, galiba. Bir akşam, son derece heyecanlı döndü eve. Beni kucaklayıp, bavullarımı hazırlayabileceğimi söyledi. Yüzüne tukurdum. Benimle alay edilmesinden hiç hoşlanmam.</p><p class="calibre3">- Nereden geliyormuş? Sarah omuz silkti:</p><p class="calibre3">- Nereden olacak, bataklıklardan tabiî.</p><p class="calibre3">- îdo’dan geriye bir kâğıt parçası, bir not da mı kalmadı?</p><p class="calibre3">- Her şey bahçedeki garajda. Bir şey daha: Tek Dünya örgütü buralarda son derece faaldir. Birleşmiş</p><p class="calibre3">Milletlerle birlikte, özellikle de Filistin kamplarında çalışıyorlar.</p><p class="calibre3">- Ne yapıyorlar orada?</p><p class="calibre3">- Arap çocuklarını tedavi ediyorlar, yiyecek ve ilaç dağıtıyorlar, israil’de o örgüt hakkında hep iyi şeyler söylenir. Üzerinde herkesin birleştiği ender örgütlerden biridir.</p><p class="calibre3">Her ayrıntıyı not ettim. Sarah başını yana eğip bana baktı: - Louis. Bütün bunları neden yapıyorsun? Neden polise haber vermiyorsun?</p><p class="calibre3">- Hangi polise? Hangi ülkede? Hem, hangi cinayeti? Kaldı ki, bu konuyu soruşturan bir polis var: Herve Dumaz. Gerçek amacını hâlâ anlayamadığım tuhaf bir aynasız. Ama burada yalnızım. Yalnız ve kararlı. Birden, ben kaçmaya fırsat bulamadan, Sarah ellerimi tuttu. Hiçbir şey hissetmedim. Ne iğrenme ne utanma</p><p class="calibre3">ne de ölü parmaklarımın üzerindeki sıcaklığını. Sargılarımı çözdü, parmaklarını yara izlerinin üzerinde</p><p class="calibre3">gezdirdi. Sonra yüzünde müstehcen bir tebessüm belirdi, nihayet düşüncelerimizin altına kayar gibi uzun uzun bana bakarak, sözlerin artık geride kaldığını anlattı.</p><div class="mbppagebreak" id="calibre_pb_11"></div></body>
</html>
