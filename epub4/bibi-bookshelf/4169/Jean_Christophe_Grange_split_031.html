<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">il</p><p class="calibre3">Elli ikinci bölüm</p><p class="calibre3">Odama döndüğümde, telefonumun üzerindeki kırmızı ışık yanıp sönüyordu. Ahizeyi kaldırdım, santralın numarasını çevirdim:</p><p class="calibre3">- Louis Antioche, oda numaram 232. Bana mesaj var mı? İyice belirgin bir Belçika aksanı cevap verdi:</p><p class="calibre3">- Mösyö Antioche… Antioche… bir bakayım…</p><p class="calibre3">Klavye tuşlarının tıkırtısını duydum. Kolumun dibinde, damarlarım bağımsız birimler gibi, derimin altında atıyordu.</p><p class="calibre3">- Saat yirmi bir on beşte Catherine Warel adında biri aramış. Odanızda değilmişsiniz. Öfkeden kudurmuş gibiydim:</p><p class="calibre3">- Gelen telefonların bara yönlendirilmesini istemiştim!</p><p class="calibre3">- Vardiya saat yirmi birde değişti. İsteğinizi iletmedikleri için özür dilerim.</p><p class="calibre3">- Numara bırakmış mı?</p><p class="calibre3">Ses Catherine Warel’in telefonunu verdi. Zaman geçirmeden o numarayı tuşladım. Zil iki kere çaldı, sonra da doktorun çok sert sesini duydum:</p><p class="calibre3">-Alo?</p><p class="calibre3">- Ben Antioche. Bir şeyler bulabildiniz mi?</p><p class="calibre3">- İstediğiniz bilgiler elimde. İnanılmaz. Bütün söylediklerinizde haklıymışsınız. Son otuz yılda Kongo’da ya da Orta Afrika’da çalışmış Fransız ya da Fransızca konuşan doktorların listesini buldum. İçlerinde sizin aradığınıza uyabilecek biri var. Hem de nasıl biri! Adı Pierre Senicier, kalp naklinin gerçek öncülerinden.</p><p class="calibre3">1960 yılında, insana maymun kalbi takarak, ilk kalp naklini gerçekleştiren bir Fransız cerrahı. Tüm vücudum ateşli titremelerle sarsılıyordu. Senicier. Pierre II</p><p class="calibre3">Senicier. Aklımda Bangui’de okuduğum ansiklopedi pasajı gölgeli çizgiler halinde belirdi: … Ocak 1960’ta Fransız Cerrah Pierre Senicier tedavi edilemez bir kalp yetmezliğinin son safhasına giren altmış sekiz yaşındaki bir hastanın göğsüne bir şempanze kalbi takmıştır. Ameliyat başarılı geçer; ne var ki nakledilmiş kalp sadece birkaç saat çalışacaktır…</p><p class="calibre3">Catherine Warel devam ediyordu:</p><p class="calibre3">- Bu gerçek dâhinin öyküsü tüm tıp çevrelerinde bilinir. O dönemdeki kalp nakli büyük ses getirdi, ama Senicier birden ortadan kayboldu. O zamanlar, gizli ameliyatlar ve yasak deneyler yaptığı için başının tabipler birliğiyle dertte olduğu söylendi. Senicier ailesiyle birlikte Orta Afrika’ya sığındı. Anlatılanlara bakılırsa, iyi amaçların adamı, siyahların doktoru oldu. Bir çeşit Al-bert Schweizer, işte. Senicier aradığınız adam olabilir. Yine de, uymayan bir şey var…</p><p class="calibre3">- Ne? diye mırıldandım, titrek bir sesle.</p><p class="calibre3">- Max Böhm’ün ağustos 1977’de ameliyat edildiğini söylememiş miydiniz?</p><p class="calibre3">- Evet.</p><p class="calibre3">- Tarihten emin misiniz?</p><p class="calibre3">- Kesinlikle.</p><p class="calibre3">- Öyleyse, ameliyatı Senicier yapmış olamaz.</p><p class="calibre3">- Neden?</p><p class="calibre3">- Çünkü 1977’de çoktan ölmüştü. 1965 yılının sonunda, yılbaşı gecesi ailesiyle birlikte Bokassa’mn ihtilalden hemen sonra bağışladığı mahkûmlar tarafından öldürüldü. Pierre Senicier, karısı ve iki çocuğu, villalarını harabeye çeviren yangından kurtulamayıp öldüler. Ben bu kadarını bilmiyordum ama… Louis, orada mısınız? Louis… Louis?</p><p class="calibre3">Elli üçüncü bölüm</p><p class="calibre3">Kutup bölgesine yaz geldiğinde buzul sanki pişmanlık duyu-yormuş gibi yarılarak, Bering Denizi’nin karanlık ve dondurucu sularına açılır.</p><p class="calibre3">O sırada aklım da öyleydi. Catherine Warel’in kahredici açıklamaları maceramın cehennemi çemberini iyice daraltıyordu. Karanlıklarımı aydınlatacak tek bir kişi vardı dünyada; analığım, Nelly Braesler.</p><p class="calibre3">Gazı köklemiş, Fransa’nın ortasına doğru yol alıyordum. Altı saat kadar sonra, gecenin sonunda Clermont-Ferrand’ı geçmiş, birkaç kilometre doğusundaki Villiers köyünü aramaya başlamıştım. Kumanda tablosundaki saat beş buçuğu gösteriyordu. Sonunda, küçük köy farlarımın ışığında beliriverdi.</p><p class="calibre3">Döndüm, bir daha döndüm, Braesler’lerin evini buldum. Arabayı duvarın dibine park ettim.</p><p class="calibre3">Gün yavaş yavaş ağanyordu. Sonbaharla kızaran manzara kendi alevlerinde donmuş bir ormanı andırıyordu. Her şey, sözle anlatılmaz bir sükûnetin tutsağıydı. Siyah kanallar yüksek otlarla aynı seviyeye yükseliyor, çıplak ağaçlar dümdüz ve gri gökyüzünü tırmalıyordu.</p><p class="calibre3">Taştan bir U oluşturan konağın avlusuna girdim. Solumda, yüz metre ötede, kül renkli kuşlann kımıldandığı kafeslerin arasında, Georges Braesler’yi gördüm. Sırtı bana dönüktü, beni görmemişti.</p><p class="calibre3">Çimlerin üzerinden sessizce yürüyüp eve girdim.</p><p class="calibre3">İçeride her şey taş ve ahşaptı. Taşa oyulmuş geniş pencereler bahçeye açılıyordu. Meşeden yapılmış</p><p class="calibre3">koca eşyalardan güçlü bir cila kokusu yükseliyordu. Dövme demirden avizelerin yerdeki taşlara gölgeleri</p><p class="calibre3">vuruyordu. Çevreye bir Ortaçağ sertliği, acımasız ve kör bir soyluluk kokusu sinmişti. Kendimi zamanın uzağın-da, bir sığınakta hissettim. Ayrıcalıklarına çekilmiş devler için gerçek bir in.</p><p class="calibre3">- Siz de kimsiniz ?</p><p class="calibre3">Döndüm, Nelly’nin sıska siluetini, küçük omuzlarını, alkolün daha da soldurduğu kireç gibi yüzünü gördüm. Yaşlı kadın da beni tanıdı, duvara dayanmak zorunda kalıp kekeledi: - Louis… Burada ne arıyorsunuz?</p><p class="calibre3">- Pierre Senicier’den bahsetmeye geldim.</p><p class="calibre3">Nelly sendeleyerek yaklaştı. Hafifçe mavileştirilmiş perukasını yanlış oturttuğunu fark ettim.</p><p class="calibre3">Anlaşılan analığım gece gözünü kırpmamış, şimdiden sarhoş olmuştu. Tekrarladı: - Pierre… Pierre Senicier mi?</p><p class="calibre3">- Evet, dedim heyecansız bir sesle. Artık ergenlik yaşına eriştim sanıyorum. Ergenlik ve gerçeklerin yaşma. Yaşlı kadın gözlerini indirdi. Kirpiklerinin usulca titrediğini gördüm, sonra da dudaklarında beklenmedik bir gülümseme belirdi. “Gerçek…” diye mırıldanıp, sonra daha kararlı adımlarla üzerinde çeşitli şişeler bulunan sehpaya doğru yürüdü. Doldurduğu iki kadehten birini bana uzattı.</p><p class="calibre3">- îçki içmiyorum Nelly. Hem üstelik, daha çok erken. Israr etti: - İçin Louis. için ve oturun, ikisine de ihtiyacınız olacak.</p><p class="calibre3">Tartışmadan, dediklerini yaptım. Şöminenin yanında bir koltuğa iliştim. Ürpertilerim daha da arttı.</p><p class="calibre3">Bir yudum viski içtim. Alkolün yakıcılığı iyi geldi. Nelly karşıma, pencerenin önüne oturdu.</p><p class="calibre3">Elindeki içki şişesini yanına, yere koydu, sonra bardağındakini bir dikişte bitirdi. Bardağı yeniden doldurdu. Rengine ve kendine güvenine kavuşmuş gibiydi. Bana “sen” diye hitap ederek, konuşmaya başladı:</p><p class="calibre3">- insanın hiç unutamadığı şeyler var Louis. Mezar taşının mermerine kazmmış gibi, kalplerimize kazman gerçekler. Pierre Re-nicier adını nereden duyduğunu bilmiyorum. Neler bildiğin hakkında da bir fikrim yok. Leylek göçünün nasıl olup da seni buraya, dünyanın en iyi saklanan sırrım mezarından çıkarmaya</p><p class="calibre3">gönderdiğini anlamadım. Ama hiçbirinin önemi yok. Artık hiçbir şeyin önemi kalmadı. Gerçeği söylemenin</p><p class="calibre3">zamanı geldi Louis, benim için de, belki özgürlük saati çaldı. Pierre Senicier, Paris’in yüksek burjuvazisinden bir ailenin çocuğuydu. Babası Paul Senicier ünlü bir yöneticiydi ve birçok cumhuriyetten, adına leke sürmeksizin geçmesini bildi. Sade, sessiz ve acımasız bir adamdı; dünyayı bir vuruşuyla yıkacakmış kadar güçsüz gören, korkutucu biriydi. Yüzyılın hemen başlarında karısı ona birkaç yılda üç erkek çocuk doğurdu, gelecekleri parlak üç çocuk. Oysa çocuklar durgun beyinli ve soyunun sonuncusu gibiydi. Baba kuduruyordu, ama hiç olmazsa servetiyle görünüşü kurtarmayı başarı-yordu. En büyük oğul, durgun zekâlı ve kambur Henri, “şatoları” korumaya gitti; şato dedikleri, Normandiya’da üç harap konaktı. Fizik olarak daha güçlü görünen Dominique orduya yazıldı, babası sayesinde birkaç rütbe aldı. En akıllıları ve en kurnazları olan küçük Raphael ise din adamı oldu. Henri’nin malikânelerinin yakınında bir kilise edindi, kısa süre sonra da unutulup gitti. Paul Senicier o dönemde çocuklarıyla artık hiç ilgilenmiyordu. Gözü 1933’te doğan dördüncü oğlu Pierre’den başkasını görmüyordu. Paul Senicier o yıllarda ellisine varmıştı. Ondan çok da genç olmayan eşi son anda dördüncü çocuğunu doğurmuş, sonra da son görevini hakkıyla başarmışçasına, oluvermişti. Pierre her bakımdan Tanrı’nın bir lütfuydu. O olağanüstü çocuk, dejenere ailenin bütün becerilerini, bütün yeteneklerini çalmış</p><p class="calibre3">gibiydi. Yaşlı babası tüm zamanını oğlunun eğitimine ayırdı. Ona okumayı ve yazmayı bizzat kendisi öğretti. Zekâsının gelişmesini heyecanla izledi. Pierre delikanlılık çağına geldiğinde, Paul Senicier oğlunun da kendisi gibi devlet memuru olacağını umdu. Oysa oğlu tıbba yönelmek istiyordu.</p><p class="calibre3">Baba razı oldu. Oğlunun kişiliğinde gerçek bir yeteneğin doğmakta olduğunu hissediyordu. Haklı çıktı. Pierre Senicier daha yirmi</p><p class="calibre3">üçündeyken, kalp alanında uzmanlaşmış, iyi bir cerrah olup çıktı. Pierre’i o dönemde tanıdım. Ne yapacağını bilmeyen şımarık ve iddialı zengin çocuklarının arasında, kuralı bozan bir istisna gibiydi. Uzun boylu, muhteşem, sadeydi. Tüm vücudu esrarlı bir sessizlikle yankılanıyordu.</p><p class="calibre3">Hatırlıyorum; toplantılar düzenliyorduk. Kendi yalnızlığıyla kansızlaşmış yabanî hayvanlar gibi kapandığımız süslü geceler. Kızlar annelerinin elbiselerini giyiyorlardı, erkekler de kaskatı, kolalı eski smokinler. Böylesi gecelerde biz kızlar sadece bir kişiyi bekliyorduk, Pierre Senicier’yi. O zamanlar bile büyüklerin, sorumlulukların dünyasına aitti. Ama geldiğinde, toplantı bambaşka oluyordu, \vizeler, elbiseler, içkiler, her şey onun çevresinde dönüyor gibiyi i.</p><p class="calibre3">Nelly durakladı, bardağını yeniden doldurdu.</p><p class="calibre3">- Pierre Senicier ile Marie-Anne de Montalier’yi tanıştıran benim. Marie-Anne çok yakın dostumdu.</p><p class="calibre3">Sansın, sıska, hep yataktan yeni çıkmışa benzeyen, saçları karmakarışık bir kızdı. En çarpıcı olanı da, solukluğuydu; başka hiçbir renkle, hiçbir tonla karşılaştırılamayacak bir beyazlık, şeffaflık.</p><p class="calibre3">Marie-Anne bir önceki</p><p class="calibre3">yüzyıl Afrika’ya, vahşi topraklara yerleşmiş zengin bir Fransız ailesinin çocuğuydu. Söylentilere göre aile siyah ırkla karışmamak için kendi içinde evliliklere göz yummuştu; bazılarına göre kansızlıklarının, renklerindeki solukluğun nedeni buydu. Marie-Anne Pierre’i gördüğü anda âşık oldu. Bazen, onları tanıştırdığım için, açıklaması güç bir pişmanlık duyduğum oluyordu. Oysa kaderleri belirlenmişti. Marie-Anne’ın tutkusu kısa zamanda bir endişeye, kızcağızı dış dünyadan koparan amansız bir korkuya dönüştü.</p><p class="calibre3">Günler geçtikçe, onu daha da güzelleştiren koyu bir ışığa büründü. Pierre ile Marie-Anne ocak 1957’de evlendiler. Düğün yemeğinde Anne-Marie kulağıma eğilip: “Mahvoldum Nelly” diye mırıldandı.</p><p class="calibre3">“Biliyorum, ama bu benim seçimim.” Georges Braesler’yle o dönemlerde tanıştım. Benden büyüktü, şiirler ve senaryolar yazıyordu. Diplomat olarak dünyayı gezmek istiyordu. “Claudel ya da Malraux gibi” derdi. O</p><p class="calibre3">günlerde oldukça güzeldim, aklım bir karış havada, dünyaya fazla aldırmazdım. Eski dostlarımı gittikçe daha seyrek görmeye başlamıştım. Marie-Anne dışında. Onunla düzenli olarak mektuplaşıyorduk. Bu mektuplar sayesinde, çocuğuna hamile kaldığı kocasının, Pierre Senicier’nin gerçek kişiliğini öğreniyordum. Pierre</p><p class="calibre3">Senicier 1958 yılında Pitie Hastanesi’nin kalp cerrahîsi bölümünde önemli bir yere sahipti. Yirmi beş</p><p class="calibre3">yaşındaydı. Önünde parlak bir meslek hayatı vardı, ama içinde de karşı konulamaz bir kötülük eğilimi. Marie-Anne bunları mektuplarında anlatıyordu. Kocasının geçmişini araştırmış, dehşet verici karanlık dönemlere rastlamıştı. Senicier daha öğrenciyken kedi yavrularını canlı canlı kesip biçerken yakalanmıştı. Tanıklar düş gördüklerini sanmışlardı; ıstıraptan kasılmış küçücük hayvanların korkunç çığlıkları fakültenin tonozlarında yankılanıyordu. Daha sonraları Villejuif hastanelerinden birinde, anormal çocuklara korkunç şeyler yaptığından kuşkulanılmıştı. Zavallı çocukların vücutlarında nedeni açıklanamayan yaralara, yanıklara, kesiklere rastlanmıştı. Tabipler birliği Senicier’yi meslekten menle tehdit ettiği sıralarda, 1960 yılında çok önemli bir gelişme oldu. Pierre Senicier o zamana kadar yapılamamış bir ameliyat gerçekleştirdi ve bir insanın göğsüne bir şempanzenin kalbini taktı. Hasta ancak birkaç saat yaşayabildi, ama müdahale cerrahî alanda büyük bir ilerleme olarak görüldü. Karanlık kuşkular unutuldu. Senicier bilim dünyasının selamladığı, ulusal bir kahraman oluverdi. Daha yirmi yedi yaşındayken, General de Ga-ulle’ün elinden Legion d’Honneur Nişanı aldı. Bir yıl sonra, baba Senicier öldü. Vasiyetiyle servetinin büyük bir bölümünü Pierre’e</p><p class="calibre3">bırakmıştı, o da bu parayla Neuilly-sur-Seine’de özel bir klinik açtı. Pasteur Kliniği birkaç ayda Avrupa’nın en zenginlerinin kendilerini tedavi ettirmeye geldikleri, ünlü bir kurum oluverdi.</p><p class="calibre3">Pierre Senicier ününün doruğundaydı. îşte iyilik dürtüsü o dönemde ortaya çıktı. Kliniğin bahçesinde, küçük yetimlerin bakımına ya da özellikle Çingene çocuklarının eğitimine yönelik bir yetimhane yaptırdı. Ününden yararlanarak devletten, şirketlerden ve halktan önemli bağışlar topladı.</p><p class="calibre3">Önce şişenin bardağa değmesinden çıkan şıngırtıyı, sonra da gırtlaktan inen sıvının sesini duydum.</p><p class="calibre3">Birkaç saniyelik bir sessizlikten sonra Nelly dilini şapırdattı. Kafamda olaylar bir noktaya doğru yoğunlaşmaya, karanlık bir dalga gibi yükselmeye başlıyordu.</p><p class="calibre3">- işte her şey o dönemlerde değişti. Marie-Anne’ın mektuplarının tarzı değişti. Dostça ifadeleri bir kenara bırakıp, kanlı, korkunç mektuplar yazmaya başladı. (Nelly kötü kötü güldü.) Arkadaşımın aklını kaçırdığını düşünüyordum. Anlattıklarına inanmam mümkün değildi. Ona kalırsa, Senicier’nin kurumu dayanılmaz bir barbarlık yuvasından başka bir şey değildi. Kocası bodrumda çifte kilitli bir ameliyathane yaptırmış, bu ameliyathanede de akla gelebilecek en canavarca deneyler, korkunç organ nakilleri, canlı ameliyatlar, akıl alamayacak işkenceler için, çocukları kullanıyordu. Aynı zamanda da, Çingene ailelerin ihbar dosyaları da yığılmaya başlamıştı. Pasteur Kliniği’nin aranmasına karar verildi. Senicier’nin ilişkileri ve ünü onu son kez kurtardı. Polis baskınından zamanında haber alınca, enstitüsünde yangın çıkardı. Ancak üst kattaki çocuklar ile klinikteki hastaları kurtarabildiler. Yani kötüsü atlatıldı. En azından resmî açıdan. Çünkü gizli ameliyathaneden canlı çıkan olmadı. Senicier dehşet ameliyathanesini kilitlemiş, zavallı çocukları diri diri yakmıştı.</p><p class="calibre3">Kısa bir soruşturma sonucunda, yangının kazayla çıktığı kararına varıldı. Çocuklar ya ailelerine iade edildi ya da başka kurumlara dağıtıldı, dosya da kapandı. Marie-Anne bana son bir mektup gönderdi, kocasının -saflığın bu kadarı- artık “iyileştiğini”, birlikte Afrika’ya giderek siyahlarla ilgileneceklerini yazdı. O sırada Georges da Güneydoğu Asya’da diplomatik bir göreve atandı. Onunla gitmem için beni ikna etti. 1963 kasımındaydık, otuz iki yaşımdaydım.</p><p class="calibre3">Birden holde bir ışık yandı. Yün yelekli, yaşlı bir adam göründü, Georges Braesler. Kollarında tüyleri çamurlu, kocaman ve ağır bir kuş taşıyordu. Gri tüyler yerlere döküldü. Adam salona girer gibi olunca, Nelly durdurdu:</p><p class="calibre3">- Git buradan, Georges.</p><p class="calibre3">Adam böylesi bir sertliğe hiç şaşırmadı. Benim orada bulunmama da. Nelly haykırdı: -Defol!</p><p class="calibre3">ihtiyar topuklarının üzerinde dönüp kayboldu. Nelly biraz daha içip geğirdi. Odaya güçlü bir viski kokusu yayıldı. Gün ışığı salonu hafifçe aydınlatıyordu. Şimdi Nelly’nin çökmüş yüzünü görebiliyordum.</p><p class="calibre3">- 1964’te, Tayland’da geçirdiğimiz bir yıldan sonra, Georges yeniden tayin oldu. Yakın dostu Malraux o dönemde kültür bakanıydı. Afrika’yı iyi biliyordu, bizi de Orta Afrika’ya gönderdi. Bize o zamanlar, “Orası</p><p class="calibre3">inanılmaz bir yer” diyordu, “masal gibi.” Turan Yolu’nun yazan ülkeyi daha iyi anlatamazdı, ama çok önemli</p><p class="calibre3">bir ayrıntıdan habersizdi; Pierre ve Marie-Anne Senicier iki çocuklarıyla birlikte orada yaşıyorlardı. Buluşmamız oldukça tuhaf oldu. Eski dostluk bağları yeniden kuruldu. îlk yemeğimiz kusursuzdu. Pierre yaşlanmıştı, ama daha sakin, gevşemiş görünüyordu. Eski yumuşak ve mesafeli tavırlarına yeniden kavuşmuş gibiydi. Hastalıklarla boğuşan, tedavi etmeye uğraştığı Afrikalı çocukların kaderinden yakındı.</p><p class="calibre3">Eski kâbusların binlerce yıl uzağında görünüyordu; Marie-Anne’ın yazdıklarından kuşkulanır olmuştum. Oysa günler geçtikçe Pierre Senicier’nin gerçekten de çıldırdığına inanmaya başladım.</p><p class="calibre3">Pierre Afrika’da yaşamak</p><p class="calibre3">zorunda olduğu için öfkeden kuduruyordu. Meslek hayatına son vermiş olmayı kabullenemiyordu bir türlü. Hiç görülmemiş, kimsenin düşleyemediği başarılara imza atmışken, mazotla çalışan ameliyat masalarında ya da manyok kokulu koridorlarda en kaba şifayı dağıtmak zorunda kalmak. Senicier bunu kabul edemiyordu. Öfkesi kendine ve ailesine karşı derin bir intikam duygusuna dönüştü. Senicier iki oğlunu inceleme konusu gibi görüyordu. Her ikisinin de son derece kesin biyotiplerini çıkarmış, kan gruplarını, doku gruplarını analiz etmiş, parmak izlerini almıştı… Çocuklarının üzerinde tamamen psikolojik, çok korkunç deneyler uyguluyordu. Bazı yemeklerde, hiç unutamayacağım, çok sarsıcı sahnelere şahit oldum. Masaya yemek geldiğinde Senicier çocuklarına eğilip mırıldanıyordu: “Tabaklarınıza bakın, çocuklarım. Ne yediğinizi sanıyorsunuz?” Çatalının ucuyla çocuklarını işaret ediyor, sonra da sorusunu tekrarlıyordu: “Hangi hayvanı yediğinizi sanıyorsunuz? Küçük ceylanı mı?</p><p class="calibre3">Domuzcuğu mu? Maymunu mu?” Sonra da, dehşete düşmüş çocukların gözlerinden yaşlar boşalana dek, elektrik lambasının loş ışığında parıldayan yapış</p><div class="mbppagebreak" id="calibre_pb_31"></div></body>
</html>
