<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">II</p><p class="calibre3">Gürültü çıkarmadan verandanın basamaklarım tırmandım. Salona girdiğimde, ahşap bir kanapeye kıvrılmış, horul horul uyuyan M’Bati kadınını gördüm. Kaba yüzü rahatsız bir uykuda, alabildiğince çirkin görünüyordu. Yanakları sabahın ilk ışıklarında parıldayan yara izleriyle kaplıydı. Kadının çevresinde, çocuklar zeminin</p><p class="calibre3">üzerine kıvrılmış, yırtık pırtık battaniyelerin altında uyuyorlardı.</p><p class="calibre3">Sola bir koridor açılıyordu. Villanın biraz önce ayrıldığım eve ne denli benzediğini görünce şaşırdım. Kiefer de benim kaldığım villanın bir eşine yerleşmişti. Dikkatle ilerledim. Duvarlar boyunca yüzlerce kertenkele koşuşturuyor, kuru gözleriyle beni izliyordu. Villaya tarif edilemez bir koku hâkimdi. Nehirden gelen kokular da atmosferi doyurmuştu. Biraz daha ilerledim, içimden bir ses Kiefer’in benimkinin eşi olan odada kaldığım fısıldıyordu: koridorun sonunda, sağdaki odada.</p><p class="calibre3">Odanın kapısı açıktı. Alacakaranlığa gömülmüş bir odayla karşılaştım. Yüksek cibinliğin altında, boş gibi görünen bir yatak uzanıyordu. Yatağın yanındaki alçak masanın üstünde yarısaydam şişeler ve iki şırınga vardı. Mezara benzeyen odanın içine bir iki adım attım.</p><p class="calibre3">- Burada ne arıyorsun adamım?</p><p class="calibre3">Buz gibi bir ürpertiyle dondum. Ses cibinliğin ardından gelmişti. Ama buna ses demeye bin şahit isterdi. Olsa olsa bir fısıltı, anlaşılır sözcükler oluştururken zorlanan, tükürük ve hışırtılarla dolu bir ıslık. Bu sesin mezara kadar benden ayrılmayacağını hemen anladım. Ses devam etti: - Çoktan ölmüş birine bir şey yapılmaz.</p><p class="calibre3">Yaklaştım. Elim Glock’un kabzasmda, ürkmüş bir çocuğun eli gibi titriyordu. Sonunda, tül perdenin arkasındakini gördüm. Tüm</p><p class="calibre3">ruhumdan yükselen iğrenme duygusunu bastıramadım. Hastalık Otto Kiefer’i kurallara uygun biçimde kemirmisti. Teni iskeletine bol gelen, bumburuşuk bir deriden farksızdı. Ne başında saç ne de yüzünde kaş</p><p class="calibre3">ya da kirpik vardı. Başka bir yerinde de kıl tüy olmadığı belliydi. Alnında, boynunda, kollarında, şurada</p><p class="calibre3">burada siyahımsı lekeler, kurumuş kabuklar görülüyordu. Koyu çizgili beyaz bir pyama giymiş, ölümün ötesine geçmiş bir adam gibi yatağında oturuyordu.</p><p class="calibre3">Yüz hatlarını göremiyordum. Sadece göz yuvalarını, iki gözün kükürt gibi parıldadığı karanlık boşlukları seçebiliyordum. Belirgin olan tek bir şey vardı: kılsız cilt üzerinde kapkara, kupkuru dudaklar. Dudaklar daha da kara, şişmiş dişetlerini örtüyordu. Ağzın içinde de düzensiz ve sarımtırak dişler parlıyordu. Konuşan işte</p><p class="calibre3">bu korkunçluktu.</p><p class="calibre3">- Cigaran var mı? -Yok.</p><p class="calibre3">- Pislik. Öyleyse koca kıçını burada neden gezdiriyorsun?</p><p class="calibre3">- Size… size sorulacak birkaç sorum var.</p><p class="calibre3">Kiefer tükürükler saçarak güldü. Pijamasının üzerine kahverengimsi salyalar aktı. Adam hiç aldırmadı. Güçlükle konuştu:</p><p class="calibre3">- Öyleyse kim olduğunu biliyorum. Sen iki aydan beri işlerimizin içine eden pezevenksin. Biz seni öbür tarafta, doğuda, Sudan’da sanıyorduk.</p><p class="calibre3">- Planlarımı değiştirmem gerekti. Yoksa ne yapacağım kolaylıkla tahmin edilir olmaya başlamıştı.</p><p class="calibre3">- Sen de buraya, ihtiyar Kiefer’i bulmaya geldin. Öyle mi? Cevap vermedim. Belli etmeden, ses kayıt cihazını çalıştırdım.</p><p class="calibre3">Kiefer’in soluklan pes seslerde ıslıklanıyor, tükürük dalgalarının tepesinde koşuyordu. Bataklıkta boğulmakta olan bir böceğin çığlığı gibi. Saniyeler geçti. Kiefer yeniden konuştu: - Ne soracaksın çocuk?</p><p class="calibre3">- Her şeyi, dedim.</p><p class="calibre3">- Neden anlatayım ki?</p><p class="calibre3">Buz gibi bir sesle yanıtladım:</p><p class="calibre3">- Çünkü acımasız birisin Kiefer. Bütün acımasızlar gibi, saygı duyduğun kurallar var. Savaşın, kazananın kuralları. Sofya’da birini, bir Bulgar’ı öldürdüm. Böhm adına çalışıyordu, israil’de de bir başkasını öldürdüm, Miklos Sikkov adında biri, o da Böhm’ün maşasıydı. M’Baîki’de M’Diaye’yi biraz silkeledim, on beş yıl önce senin neler yazdırmak istediğini anlattı. Clement’ın dişlerini kırdım, buraya kadar gelip seni buldum Kiefer. Neresinden bakarsan bak, kazanan benim. Elmasların ve leyleklerin öyküsünü de biliyorum. Geçen nisandan beri, kayıp taşlan aradığınızı da. Şebekenin nasıl çalıştığını anladım. Planlannızı öğrendiği için, İsrail’de îdo Gabor’u öldürdüğünüzü öğrendim. Bir sürü şey biliyorum Kiefer. Bu sabah da, namlumun uçundasın. Elmas kaçakçılığı bitti. Max Böhm öldü, senin de fazla zamanın yok. Kazandım Kiefer, işte bunun için konuşacaksın.</p><p class="calibre3">Islık hâlâ yankılanıyordu. Karanlıkta, Kiefer’in horladığı düşünülebilirdi. Ya da tam tersine, ıslık çalan, tehdit eden bir yılan gibi, pusuya yattığını. Sonunda, fısıldadı: - Peki, çocuk. Bir anlaşma yapalım, sen ve ben.</p><p class="calibre3">Hastalıklann pençesinde kıvransa da, silahım kafasına çevrilmiş olsa da, Kiefer hâlâ işe hâkim adam rolünü oynamaya devam ediyordu. Çek elindeki kozlan saydı. Öfkeli sesinde belli belirsiz bir Slav aksanı seçiliyordu:</p><p class="calibre3">- Bu kadar şey bildiğine göre, burada bana ne ad verdiklerini de öğrenmiş olman gerekir: “Tonton El Bombası”. Çarşafın altında, hemen yakınımda, patlamaya hazır, sıcacık bir el bombası var. îki seçenekten biri. Ya bu sabah öterim, sen de şükran belirtisi olarak beni nallarsın. Ya da beni vuracak kadar taşaklı çıkmazsın, o zaman ben ikimizi de havaya uçururum. Şimdi. Bana bu işi bitirmek için güzel bir fırsat verdin çocuk. Tek başıma, çok güç olurdu.</p><p class="calibre3">Yutkundum. Kiefer’in şeytansı mantığı sinirlerimi germişti. Ölümüne birkaç gün kalmışken, neden Glock’la intihar etmek istiyordu ki? Cevap verdim:</p><p class="calibre3">- Seni dinliyorum Kiefer. Zamanı gelince, elim titremeyecek. Canlı cenaze sınttı. Dudaklanndan kara salyalar sızdı.</p><p class="calibre3">- Çok iyi. Öyleyse iyi dinle. Böylesi öykülere her gün rastlayamazsın çünkü. Her şey yetmişlerde başladı. Bokassa’nın sağ kolu gibiydim. O dönemde, yapılacak epey iş vardı. Hırsızlardan bakanlara kadar her şeyin,</p><p class="calibre3">herkesin çivisi çıkmıştı. Karanlık işler yapıyor, payımı da alıyordum. Gel keyfim gel. Ne var ki Bokassa</p><p class="calibre3">gittikçe çıldınyordu. Önce iki Martine hikâyesi çıktı, sonra kesik kulaklar. İktidar hırsı da kanşınca, işler sarpa sarmaya başladı… Bokassa 1977 bahannda bana bir görev önerdi. Max Böhm’e eşlik edecektim. İsviçreli’yi şöyle böyle tanıyordum. Yanlışları düzeltmek tutkusu dışında, oldukça yararlı bir herifti. Kahve ve elmas kaçakçılığına girişmişken bile, ellerini temiz tutmaya çalışıyordu. Böhm o yıl M’Baiki’ye gelmeden bir elmas damarı bulmuştu.</p><p class="calibre3">Şaşkınlıkla araya girdim:</p><p class="calibre3">- Damar mı?</p><p class="calibre3">- Evet. Böhm ormanda su birikintilerinin kenarında kusursuz elmaslar bulan köylüler yakalamıştı.</p><p class="calibre3">Bulduğu damarın değerini belirlemek ve elmas çıkarma işlemlerini başlatmak için tanıdığı Güney Afrikalı bir jeologu buraya getirtti. Böhm elini pisliğe sürmüyordu ama, Bokassa kuşkuluydu.</p><p class="calibre3">Kafasında, îsviçreli’nin ona kazık atacağına dair bir kanı vardı. Bu yüzden işi bana verdi, yanımızda da Böhm, jeolog ve Van Dötten adlı bir herif daha vardı.</p><p class="calibre3">- PR 154 araştırması.</p><p class="calibre3">- Ta kendisi.</p><p class="calibre3">- Sonra?</p><p class="calibre3">- Her şey planlandığı gibiydi. Güneye, SCAD işletmesinin ötesine geçtik. Yanımızda on kadar hamalla, yağmurun altında, çamurların içinde, yayan. Damara ulaştık. Böhm ile tekerlek arkadaşı analizleri yaptılar.</p><p class="calibre3">-Tekerlek mi?</p><p class="calibre3">- Van Dötten homoseksüeldi. Afrikalı o koca kulampara, siyah kalçalara ve küçük işçilere bayılıyordu… Yoksa bir resim çizmem mi gerekecek ufaklık?</p><p class="calibre3">- Devam et Kiefer.</p><p class="calibre3">- İkisi günlerce çalıştı. Yer belirleme, çıkarma, analiz. Her şey Böhm’ün varsayımlarını doğruluyordu. Damar elmas kaynıyordu. Şimdiye kadar görülmemiş kalitede elmas. Küçük, ama kesinlikle tertemiz. Van Dötten inanılmaz bir verim alınacağım söylüyordu. O akşam, madene ve alacağımız ödüle kadeh kaldırdık. îşte o sırada nereden geldiği belirsiz bir Pigme çıkageldi. Max Böhm’e mesaj getirmiş. Ormanda böyledir. Akalar ulaklık yaparlar. İsviçreli mektubu okuduktan sonra çamurun içine yığıldı. Derisi bir otomobilin iç lastiği gibi şişmişti. Van Dötten atıldı. Gömleğini yırtıp, göğsüne masaj yaptı. Ben yerdeki kâğıdı aldım. Bayan Böhm’ün ölüm haberi. Max Böhm’ün evli olduğunu bile bilmiyordum. Oğlu durumu hemen kavradı. Her zamanki çocuk haliyle salya sümük ağlamaya, hıçkırmaya başladı. Oysa çocuğun orada, sivrisinek istilalanmn, sülük dolu su birikintilerinin içinde hiç işi yoktu. Hepimizi bir panik havası sardı. Nerede olduğumuzu bir düşünmen gerek adamım. Yürüyerek SCAD’dan üç, M’Baîki’den dört gün uzaklıkta. îsviçreli’yi kimse, hiçbir şey</p><p class="calibre3">kurtaramazdı. Ölüme mahkûmdu. Kafamda tek bir şey vardı; o lanet yerden uzaklaşmak, gökyüzünü görebileceğimiz bir yere gitmek. Hamallar bir sedye hazırladılar. Cızlamı çektik. Ama Böhm kendine gel-di. Bizim gibi düşünmüyordu. Kongo sınırının ötesinde, bildiği bir dispanserden söz ediyordu.</p><p class="calibre3">Orada bir doktor varmış. Onu dünyada kurtarabilecek tek doktor, o herifmiş. Ağlayıp haykırıyor, ölmek istemediğim</p><p class="calibre3">söylüyordu. Oğlu da aynı fikirdeydi, Van Dötten ise mızıldanmaya başlamıştı. Allah kahretsin! Orada hepsini bırakıp giderdim ya, hamallar hepimizden atik davrandı. Selamsız sabahsız tüydüler.</p><p class="calibre3">Kısacası, pek alternatifimiz kalmamıştı. Sedyeyi taşımak, anasını düşünüp viyaklayan çocuğa destek olmak gerekiyordu.</p><p class="calibre3">Böhm’e ilaç verdik, sonra da dördümüz; ben, Van Dötten ve iki Böhm, yola koyulduk. Son fırsat kervanı. En</p><p class="calibre3">inanılmaz olanı neydi biliyor musun çocuk? Altı yedi saatlik bir yürüyüşten sonra gerçekten de dispanseri bulduk, inanılmaz! Ormanın tam ortasında, kocaman bir bina. Koca laboratuvanyla, beyaz önlükler giymiş, koşuşturan siyahlanyla! Hemen işin içinde başka bir şey olduğunu düşündüm. Karışık bir iş. İşte o zaman adamı gördüm. Kırkında, uzun boylu bir herif, oldukça da yakışıklı. Allah kahretsin! Cangılın göbeğindesin adamım, karşında da sakin sesiyle sana, “Ne oldu?” diyen Hint racası kılıklı bir herif.</p><p class="calibre3">Şakaklarımda bir uğultu hissettim. Sinirlerim gerildikçe, hızını artıran bir matkap gibiydi. Bu doktoru ilk kez duyuyordum. Sordum:</p><p class="calibre3">-Kimmiş?</p><p class="calibre3">- Bilmiyorum. Hiç öğrenemedim. Ama daha o anda Böhm’le birbirlerini uzun zamandır tanıdıklarım, Böhm’ün doktora daha önce, muhtemelen başka araştırmaları sırasında rastladığım anladım. Yapraktan sedyesinin üzerinden böğürüyordu. Doktora bir şeyler yapmasını, ne olursa olsun yapmasını söylüyor, ölmek</p><p class="calibre3">istemediğini haykırıyordu. Çevreye bir bok kokusu yayılmıştı. Böhm ne varsa, donuna doldurmuştu.</p><p class="calibre3">Böhm’ü</p><p class="calibre3">başından beri gözüm hiç tutmamıştı çocuk, inan bana. Onu öyle görmek, kanımı beynime sıçrattı.</p><p class="calibre3">Pislik! Hepimiz sert, acımasız insanlardık evlat. Siktirici Afrikalı beyazlar. Oysa orman bizi yemeye başlamıştı. O zaman doktor eğilip sordu: “Her şeye hazır mısın Max? Gerçekten her şeye?”</p><p class="calibre3">Sesi tatlıydı. Bir sosyete dergisinin sayfalarından fırlamışa benziyordu. Böhm adamın yakasına yapıştı, kısık sesle: “Beni kurtar doktor” dedi. “Neremin arızalı olduğunu biliyorsun. Onun için, kurtar beni. Neler yapabileceğini göstermenin zamanıdır. Elmasımız var. Gerçek bir servet.</p><p class="calibre3">Yukarılarda, toprağın içinde.” Çılgınlığa bak! O iki herif sanki bir gün önce ayrılmış gibiydiler.</p><p class="calibre3">Asıl önemlisi, Max Böhm sanki karşısındaki bir kalp uzmanıymış gibi konuşuyordu. Akim alabiliyor mu adamım, cangılın göbeğinde?</p><p class="calibre3">Kiefer durakladı. Işık yavaş yavaş odayı aydınlatıyordu. Adamın yüzü korkunçluğunu yayıyordu.</p><p class="calibre3">Elmacıkkemikleri öylesine çıkıktı ki, onları kaplayan deriyi yırtacak gibi duruyordu. Birden bu el bombalı katile karşı büyük bir acıma duydum. Dünya üzerinde hiçbir insan böylesi bir çürümeyi hak edemezdi. Kiefer sözlerini sürdürdü:</p><p class="calibre3">- O zaman doktor bana döndü. “Onu ameliyata almak zorundayım” dedi. “Burada mı?” diye sordum.</p><p class="calibre3">“Yoksa çıldırdınız mı?” “Pek fazla seçeneğimiz yok, Mösyö Kiefer” dedi herif. “Yardım edin de götürelim.” Birden, adımı bildiğini fark ettim. Üçümüzü de tanıyordu. Van Dötten’i bile. ihtiyar Max’ı içeriye, fayans kaplı büyükçe bir odaya taşıdık. Vızır vızır öten, havalandırmaya benzer bir şey duyuluyordu. Ameliyathaneye benziyordu. Steril, falan. Ama midemi bulandıran, uzaktan gelen kan kokusu gibi bir şey vardı.</p><p class="calibre3">Kiefer Böhm’ün resimlerindeki mezbahayı anlatıyordu. Bulmacanın parçalan birer birer yerine oturuyordu. Darbenin etkisiyle, sarsıldım. El yordamıyla ahşap koltuğu yakaladım, usulca oturdum.</p><p class="calibre3">Kiefer sırıttı:</p><p class="calibre3">- Başın mı döndü evlat? Sıkı tutun. Çünkü bu anlattıklarım daha girizgâh bile değil. Birinci steril odada duş alıp değişmemiz gerekti. Sonra ikinci bir odaya girdik, cam bir bölmenin arkasında ameliyat masasım gördük. Aslında iki masa vardı, nikelden. Böhm’ü yatırdık. Doktor sakince, yumuşakça davranıyordu. Bir</p><p class="calibre3">süre sonra, ilk odaya döndük. Oğlan bizi bekliyordu. Doktor onunla tatlı tatlı konuştu: “Sana ihtiyacım olacak,</p><p class="calibre3">koca adam” dedi. “Babanı iyileştirmem için, senin kanından bir miktar almam gerekecek. Tehlikesi yok. Hiçbir şey duymayacaksın.” Bana dönüp buyurdu: “Bizi yalnız bırakın Kiefer. Bu çok hassas bir ameliyat. Hastalarımı hazırlamam gerek.” Odadan çıktım evlat. Kafam davul gibiydi. Nerede olduğumu bile bilmiyordum. Dışarıda, bardaktan boşanırcasına yağmur yağıyordu. Van Dötten’i buldum. Tir tir titriyordu. Hoş, benim de durumum ondan farklı değildi ya. Böylece, saatler geçti. Neyse, sabah ikiye doğru, doktor göründü. Üstü başı kan içindeydi. Allak bullak yüzü kireç gibi olmuştu.</p><p class="calibre3">Derisinin altından damarları görünüyordu. Onu gördüğümde, içimden, “Böhm öldü” dedim. Oysa herif pis pis sırıtıyordu. Gaz lambasının ışığında, gözleri parlıyordu. “Max Böhm kurtuldu” dedi. Sonra da ekledi: “Ancak oğlunu kurtaramadım.” Ben doğruldum. Van Dötten başım ellerinin arasına alıp mırıldandı: “Aman Tanrım…” Haykırdım: “Oğlunu mu? Allah’ın belası ibne, ne yaptın? Çocuğa ne yaptın pis kasap?” Adama cevap fırsatı bile tanımadan, dispansere daldım.</p><p class="calibre3">Beyaz fayanslarla kaplı, gerçek bir labirentti. Nihayet ameliyathaneyi bulabildim. Elinde AK-47</p><p class="calibre3">otomatik tabanca olan bir gündüz feneri nöbet tutuyordu. Yine de camdan bakınca, katliamın izlerini görebiliyordum. Yerler</p><p class="calibre3">kıpkırmızıydı. Duvarlar da öyle. Masalar kırmızıya boyanmıştı sanki, insan vücudundan bu kadar kan akabileceğim hiç bilmezdim. Havada bir çürümüşlük kokusu vardı. Donup kalmıştım. Odanın bir köşesinde, karanlıkta, beyaz bir çarşafın altında sakince uyuyan Max’ı gördüm. Ama daha yakınımda, sağda, küçük Böhm vardı. Bir et ve bağırsak yığını gibi. Ünümü duymuşsundur evlat. Ölümden hiç korkmadım, insanlara,</p><p class="calibre3">özellikle de siyahlara acı çektirmekten hep çok hoşlandım. Ama gözlerimin önündeki, her şeyin de ötesindeydi. Vücudun her tarafı kesiklerle kaplıydı. Sana anlatamayacağım kadar çok yara vardı.</p><p class="calibre3">Oğlanın göğsü, gırtlağından göbek deliğine kadar yarılmıştı. Karnının üzerinde yapış yapış</p><p class="calibre3">bağırsaklar kımıldıyordu. Cerrahın yaptığım anlamak için âlim olmaya gerek yoktu. Çocuğun kalbini çıkarıp, babaya nakletmişti. Cangılın ortasında böyle bir ameliyatı gerçekleştirebilmek için, deha olmak gerekirdi. Oysa gözlerimin önündekiler, bir dâhinin eseri değildi. Bir çılgının, bir Nazi pezevenginin, ne bileyim, onun gibi birinin işiydi. Dayanılır gibi değildi adamım, yemin ederim. On beş yıldan beri, o paramparça cesedi düşünmediğim tek bir gece olmadı. Yaklaştım, yüzümü cama yapıştırdım. Küçük Böhm’ün yüzünü görmek istiyordum. Başı olmayacak bir açıyla, 180 derece dönmüştü. Dehşetle yuvalarından fırlamış gözlerini gördüm. Çocukcağızın ağzına tıkaç bağlanmıştı, işte o zaman o alçağın ameliyatı anestezisiz, canlı canlı yaptığını anladım. Tabancamı çekip, dışarıya çıktım. Doktor yanında tepeden tırnağa silahlı dört gündüz feneriyle beni bekliyordu.</p><p class="calibre3">Ellerindeki gemici fenerlerini üzerime tuttular. Gözlerim kamaştı, hiçbir şey göremez oldum.</p><p class="calibre3">Doktorun yumuşak sesini beynimin içinde duydum: “Mantıklı olun Kiefer. En ufak bir harekette, sizi bir köpek gibi geberttiririm. Artık siz de bir çocuğun cinayetinde suç ortaklığı etmiş</p><p class="calibre3">durumdasınız. Kongo’da da, Orta Afrika’da da, bunun cezası idamdır. Oysa benim diyeceklerimi yaparsanız, hiçbir sorun çıkmaz, üstelik çok para da kazanırsınız…” Doktor bana ne yapmam gerektiğini anlattı. Küçük Böhm’ün cesedini M’Baîki’ye götürüp, siyah bir doktordan bir ölüm ilmühaberi almam gerekiyordu. Bu işten epey kazançlı çıkacaktım. En azından, şimdilik. Daha sonra, çok daha kârlı işler gelecekti. Seçme şansım yoktu. Philippe Böhm’ün cesedini bir sedyeye bağladım, iki hamalla birlikte SCAD’a doğru gittik. Baba Böhm’ü o çılgın herifin ellerine bıraktım. Van Dötten çoktan kaçmıştı. Kamyonetimi buldum, çocuğun cesedini alıp, M’Baîki’ye kadar gittim. Başımdan geçenler iğrençti, ama ormanın doktorun üzerine kapanacağım, bu kâbusu sileceğini umuyordum.</p><p class="calibre3">O korkunç smav gecesinde, Böhm, Kiefer ve Van Dötten istemeden de olsa, ruhlarım şeytana satmışlardı. Bu üçlüyü başka birinin yönettiğini hiç düşünememiştim. 1977 yılının o ağustos gecesinden beri, üç beyaz kontrol altına alınmıştı. Max Böhm’ün yeni kalbi üzerindeki titanyum kapsülün anlamı şimdi anlaşılıyordu; o kapsül cinayet deliliydi, doktorun “imzası”, cinayeti somutlaştıran, doktorun Böhm ve diğer ikisi üzerindeki denetimini güçlendiren bir kanıttı.</p><p class="calibre3">- Sonrasmı biliyorum Kiefer, dedim. M’Diaye’yi sorguladım. Yazacağı raporu dikte ettin, sonra da cesetle</p><p class="calibre3">Bangui’ye döndün. Peki, sonra ne oldu?</p><p class="calibre3">- Bokassa’ya bir palavra attım; bir gorilin saldırdığım, küçük Böhm’ün öldüğünü, baba Böhm’ün de Brazzaville üzerinden ülkesine döndüğünü söyledim. Anlattıklarım oldukça kuşku çekiciydi, ama Bokassa böyle şeylere aldırmıyordu. Onun gözünde tek bir şey vardı; yeni elmas damarları. Taç giyme törenine üç ay kalmıştı. Bulabildiği her yerde elmas arıyordu. “Taç” için. Mutlak bir gizlilik içinde, ormana bir elmas çıkarma ekibi yerleştirildi. Şantiyeyi ben yönetiyordum. Ekim ayma kalmadan, olağanüstü taşlar bulduk. Taşlar</p><p class="calibre3">zaman geçirmeden, tıraşlanmaları için Anvers’e gönderildi.</p><p class="calibre3">- Böhm’ü bir daha ne zaman gördün?</p><p class="calibre3">- Bir buçuk yıl sonra, ocak 1977’de, Bangui’de. Gözlerime inanamadım, ihtiyar Max korkunç derecede zayıflamıştı. Hareketleri yavaş ve dikkatliydi. Fırça gibi kesilmiş saçları, hiç olmadıkları kadar beyazdı. Ubangi’nin kıyısında, rahatça konuşabilmek için, sakin bir yer bulduk. Zaten kentte hava ısınmaya da</p><p class="calibre3">başlamıştı; öğrenci hareketleri yayılıyordu.</p><p class="calibre3">- Böhm sana ne anlattı?</p><p class="calibre3">- Bana şimdiye kadar duyduğum en çılgın işi önerdi. Özet olarak, dedikleri şunlardı: “Bokassa’nın günleri sayılı Kiefer. indirilmesi sadece birkaç haftayı alır. Senin ve benim dışımda, Sicamine’in gerçek potansiyelini kimse bilmiyor. O daman yöneten sensin. Adamlarına hâkimsin, stoklan sen kontrol ediyorsun. Bu işlerin ormanda nasıl yürüdüğünü ikimiz de biliyoruz, değil mi? En güzel taşlan kendine ayırmanı kimse engelleyemez. Kimse su birikintilerinden gerçekten ne kadar elmas çıkarıldığını sormaz.” (Afrika’nın en doğru adamı Böhm, bana elmas çalmayı öneriyordu.</p><p class="calibre3">Diyecek bir şey yoktu; geçirdiği “ameliyat” kişiliğini derinden etkilemişti…) “Benim için” diye devam etti, “Afrika bitti. Buraya bir daha dönmek istemiyorum. Asla. Ama Avrupa’da, taşlan teslim alıp, Anvers’te satışa çıkarabilirim. Ne dersin?” Düşündüm. Elmas hırsızlığı, benimki gibi bir işte çalışanlar için hep en kışkırtıcı arzu olmuştur; gün boyu bokun içinde çabalamak, parmaklarının arasından hazineler aktığını görmek, işin tehlikelerini de biliyordum. “Ya kuryeler Böhm?” dedim.</p><p class="calibre3">“Elmasları kim taşıyacak?” Böhm cevap verdi: “Can alıcı nokta da burası ya” dedi. “Elimde kurye var. Kimsenin yakalayamayacağı, tutuklayamaya-cağı kuryeler. Uçağa, vapura ya da bilinen herhangi bir taşıta binmeyen, gümrükten ya da herhangi bir kontrolden geçmeyen kuryeler.” Hiçbir şey demeden yüzüne bakıyordum, işte o zaman, “aracılannı” göstermek üzere, birlikte Bayanga’ya gitmemizi önerdi. Orada, ovada, Avrupa’ya doğru yola çıkmaya hazırlanan binlerce leylekten başka bir şey göremedim, isviçreli dürbününü bana uzattı ve ayağında halka olan bir leylek gösterdi. “Yirmi yıldan beri” dedi, “leyleklerle ilgileniyorum Kiefer. Mart ayında Avrupa’ya döndüklerinde onlan karşılıyor, besliyor, yavrulannın ba-caklanna halka takıyorum. Yirmi yıldan beri göçlerini, hayatlan-nm dönemlerini</p><p class="calibre3">inceliyorum; bunlarla birlikte de, beni çocukluğumdan beri çok meraklandıran bir sürü başka aynntıyı. Bugün,</p><p class="calibre3">incelemelerim hiç düşünmediğin ölçüde işimize yarayacak. Şu kuşa bir bak. Bana halkalı bir kuş</p><p class="calibre3">gösteriyor. “Bir an için halkanın içine bir ya da birkaç ham elmas yerleştirdiğini düşün. Ne olur?</p><p class="calibre3">iki ay sonra o elmaslar Avrupa’da, belirli bir yuvaya iner. Matematik kadar kesin. Leylekler her yıl, kesinlikle aynı yuvaya döner. Eğer bu yöntemi halkalı leyleklerin tümüne yayarsak, hiçbir sorunla karşılaşmadan binlerce elmas gönderebiliriz demektir. Bahar geldiğinde, kuşlan bulur halkalanndaki elmaslan alı-nm. O zaman da geriye Anvers’e gidip elmaslan satmaktan başka yapacak bir şey kalmaz.” Isviçreli’nin projesi birden kafamda belirmeye başlamıştı. Sordum: “Benim rolüm ne olacak?” Böhm cevap verdi: “Elmas mevsimi sırasında, en güzel parçalan kendine ayınrsın. Sonra Bayanga’ya gider, elmaslan kuşların halkalan-na gizlersin. Sana bir tüfek ile uyuşturucu mermi veririm. Zaten iyi nişancısın Kiefer. Böyle bir iş en fazla iki haftanı alır. Senin için her yıl on bin dolar ayınnm.” Böyle bir işin getirebileceği servet karşısında, gerçek bir sefalet öneriyordu, isviçreli bu işte yalnız olmadığını anlattı. Neler yaptığını anlamaya başlamıştım. Proje başka bir yerden gelmişti. Bu, cerrahın, cangıldaki doktorun fikriydi. Bizi elinde tutuyordu, bu kaçakçılığı yaptırmak için yeterli kozu vardı. Aynı kaçakçılık, bu kez benimle aynı görevi yapan</p><p class="calibre3">Van Dötten’le doğuda, Güney Afrika’da da hazırlanıyordu. Köşeye sıkışmıştık, değersizdik, ama aynı zamanda da çok zengin olacaktık. “Tamam, varım” dedim. Gerisini zaten biliyorsun. Elmas kaçakçılığı kusursuz işledi. Her yıl leyleklerin bacaklarına bin kadar elmas astım. Payımı isviçre’deki şifreli hesabıma yatı-nyorlardı. Batıda olsun, doğuda olsun, işler sorunsuzca yürüyordu. Geçen nisana kadar…”</p><p class="calibre3">Kiefer sustu. Dudaklarından bir emme gürültüsü çıktı, sonra tüm vücudu, içten gelme bir sancı tarafından çekiliyormuş gibi, kasıldı. Kiefer sırtüstü yığıldı, sonra kapkara göz çukurlarının içinden, bana baktı:</p><p class="calibre3">- Kusura bakma evlat. Biberon saatim geldi.</p><p class="calibre3">Baş ucu masasından bir şırınga ile bir şişe aldı, şişeden ampul biçiminde bir doz morfin çıkardı.</p><p class="calibre3">Birkaç hareketle iğneyi hazırladı. Elleri titremiyordu. Kahverengimsi bir lastik parçası aldı, sonra sol kolunu uzatıp sıyırdı. Kolu sütümsü bir denizde tuhaf mercan adacıkları çizen pıhtılaşmış</p><p class="calibre3">kan kabukları gibi koyu ve kumlu lekelerle kaplıydı. Şmngayı dudaklarının arasına aldı, tek elinin ustalığıyla lastik şeridi sıkıştırdı. Damarları hemen şişti. Kiefer iğnenin ucuyla damarlara dokundu, en uygun saldın noktasını aradı. Birden, iğneyi sapladı. Morfinin tesiriyle dertop oldu, hareketi üzerinde yoğunlaştı. Çıplak kellesi bir güneş ışımmn önünden geçip, ışıltılı bir taş gibi, beyazımsı bir parıltı yaydı. Derisinin altındaki kemiğimsi eklemler oynadı. Saniyeler geçti. Sonra Kiefer gevşedi. Boğuk bir kahkaha attı, sonra başı yine gölgelere döndü.</p><p class="calibre3">Son söylediklerini düşündüm. Evet, devamını biliyordum. Doğu leylekleri geçen nisan ayında dönmemişlerdi. Böhm paniğe kapılmış, adamlarını göndermişti, iki adam leyleklerin güzergâhını gezmiş, hiçbir şey bulamamışlardı. Sadece Ido’yu, onlara bilgi verebilecek tek kişiyi öldürmüşlerdi. Daha sonra, Max Böhm beni aynı güzergâhı denetlemeye göndermiş, peşime de çok “meraklı” çıkmam durumunda beni temizlemeleri</p><p class="calibre3">için, iki Bulgar’ı takmıştı. Böylece, leylekleri hakkında en küçük bir ayrıntı öğrenebilmem için, beni ölüme mahkûm etmişti. Ana soru hâlâ değişmemişti: neden ben? Belki de Kiefer bunun cevabını verebilirdi. Sanki gözlerimden düşüncelerimi okuyormuş gibi, soran o oldu: - Peki, ama sen çocuk, sen kuşların peşine neden düştün?</p><p class="calibre3">- Böhm’ün emriyle.</p><p class="calibre3">- Emriyleymiş…</p><p class="calibre3">Kiefer kapkara ve yapış yapış bir kahkaha attı -korkunç bir hırlama-siyah lifler yine pijamasına aktı. Tekrarlıyordu:</p><p class="calibre3">- Böhm’ün emriyle… Böhm’ün emriyle… Gürültüyü bastıracak kadar yükselttim sesimi: - Neden beni seçtiğini bilmiyorum. Kuşbilim konusundan habersizdim, ama en önemlisi, şebekenizin üyesi değildim. Oysa Böhm beni bir şekilde, katiller arasındaki oyuna katılan bir köpek gibi, size karşı kullanmak istemişti.</p><p class="calibre3">Kiefer içini çekti:</p><p class="calibre3">- Artık bunların bir önemi yok. Zaten işimiz bitikti.</p><p class="calibre3">- Bitik miydi?</p><p class="calibre3">- Böhm ölmüştü evlat. O olmadan, çark dönmüyordu. Yuvaları, numaraları bilen sadece oydu. Şifreyi yanında mezara götürdü. Bizi de beraber. Artık hem bir işe yaramıyor hem de çok şey biliyoruz.</p><p class="calibre3">- Kim bu, biz dediklerin?</p><p class="calibre3">- Ben, Van Dötten, Bulgarlar.</p><p class="calibre3">- Bayanga’da saklanmanın nedeni bu mu?</p><p class="calibre3">- Evet. Hem de alelacele. Ama buraya vardığımda, hastalık arttı. Kaderin garip bir cilvesi çocuk.</p><p class="calibre3">Altmışında</p><p class="calibre3">AlDS, bundan daha matrak bir şey olabilir mi?</p><p class="calibre3">-Ya Van Dötten?</p><p class="calibre3">- Nerede olduğunu bilmiyorum. Gebersin.</p><p class="calibre3">- Seni tehdit eden kim Kiefer?</p><p class="calibre3">- Sistem, doktor, ne bileyim ben. Çok daha geniş, uluslararası bir sistemin parçasıyız, çakıyor musun? Ben on yıldır bu delikte çürüyorum. Bu konuda sana bir şey anlatacak halim yok. Böhm bu işteki tek temasım oldu hep.</p><p class="calibre3">- Tek Dünya adı sana bir şey hatırlatıyor mu?</p><p class="calibre3">- Şöyle böyle. Sicamine’in yakınında, bir misyonları var. Pigmelerle ilgilenen bir rahibe. Öyle işlerle uğraşmıyorum.</p><p class="calibre3">Canlı ameliyatlar, kalp hırsızlıkları Kiefer’in işi değildi. Yine de ısrar ettim: - Sikkov’un üzerinde Birleşmiş Milletler pasaportu vardı; senin haberin olmaksızın, Tek Dünya hesabına çalışmış olabilir mi?</p><p class="calibre3">- Evet, mümkün.</p><p class="calibre3">- Geçen mayıs ayında, Bulgaristan’da, Slivenli bir Çingenenin, Rayko Nikoliç’in öldürülmesinden haberin var mı?</p><p class="calibre3">-Yok.</p><p class="calibre3">- Ya on gün kadar önce, Sicamine yakınlarında Gomoun adlı küçük bir Pigme kızının öldürülmesinden?</p><p class="calibre3">Kiefer doğruldu:</p><p class="calibre3">- Sicamine yakınlarında mı?</p><p class="calibre3">- Masum rolü oynama Kiefer. O doktorun Orta Afrika Cumhuriyeti’ne geri döndüğünü biliyorsun.</p><p class="calibre3">Üstelik senin helikopterinden bile yararlandı.</p><p class="calibre3">Kiefer yatağa devrilip mırıldandı:</p><p class="calibre3">- Anlaşılan, çok şey öğrenmişsin küçük adam. On gün kadar önce, Bonafe bana bir mesaj iletti.</p><div class="mbppagebreak" id="calibre_pb_24"></div></body>
</html>
