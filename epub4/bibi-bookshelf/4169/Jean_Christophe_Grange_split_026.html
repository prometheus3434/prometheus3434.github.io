<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">Cehennemde bir sonbahar</p><p class="calibre3">Kırk beşinci bölüm</p><p class="calibre3">Dört gün sonra bir şafak vakti, Paris’e dönmüştüm. Tarih 30 eylüldü. Raspail Bulvarı’ndaki geniş</p><p class="calibre3">dairem gözüme küçük ve kasvetli göründü. Kısıtlı mekânlara alışkın değildim artık. Son iki hafta boyunca gelen mektupları topladım, sonra da telesekreter-deki mesajları dinlemek için çalışma odama geçtim. Birkaç aylık yokluğum karşısında şaşkına dönmüş arkadaşları ya da akrabaları seslerinden tanıdım. Dumaz’dan hiç mesaj yoktu. Bu sessizliği pek hayra yoramıyordum. Başka bir tuhaflık da, Nelly Braesler’den yeni bir mesaj olmasıydı. Yirmi beş yıllık uzaktaki eğitimim sırasında bile, beni böylesine sık aradığım hiç hatırlamıyordum. Bu ani ilginin nedeni neydi?</p><p class="calibre3">Saat sabahın altısıydı. Evin içinde dolaştım, sanki başım döner gibi oldu. Yaşadığım bütün maceralardan sonra kendimi hayatta, böylesi bir konforun ortasında bulmak tuhafıma gidiyordu.</p><p class="calibre3">Gözümün önünden Afrika’daki son günlerim geçti. Beckes’yle birlikte, Kiefer’in kanlı cibinliğe sarılmış cesedini -elmaslarıyla-ovanın bir köşesine gömüşümüz. Otto Kiefer’in yastığının altında sakladığı otomatik silahla intihar ettiğini söylediğimde, Bayanga jandarmalarının çıkardığı güçlükler. Nehir kıyısında, son bir kez daha seviştiğim Tina’yla vedalaşmam.</p><p class="calibre3">Afrika yolculuğum saçtığı ışık kadar, karanlıklar da yaratmıştı. Otto Kiefer’in anlattıkları elmas kaçakçılığı defterini kapıyordu. En önemli iki aktör ölmüştü. Van Dötten, Güney Afrika’da bir yerlerde saklanıyordu herhalde. Sarah Gabor hâlâ ortalıklardaydı, kim bilir, belki de elmaslarım satmayı becermişti. Genç kadın</p><p class="calibre3">zengin olmasma zengindi ama, artık başı da beladaydı. Katiller çoktan peşine düşmüş olmalıydı.</p><div class="mbppagebreak" id="calibre_pb_26"></div></body>
</html>
