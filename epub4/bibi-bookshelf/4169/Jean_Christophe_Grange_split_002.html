<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">II</p><p class="calibre3">Sofya, savaş zamanı</p><p class="calibre3">Altıncı bölüm</p><p class="calibre3">Lozan-Viyana uçağına yetiştikten, havaalanında da bir araba kiraladıktan sonra, günbatımında Bratislava’ya giriyordum.</p><p class="calibre3">Max Böhm bu kentin yolculuğumun ilk etabı olacağım söylemişti. Almanya ve Polonya leylekleri her yıl bu bölgeden geçiyordu. Buradan, Wagner’in vereceği bilgiler sayesinde, istediğim yönde gider, kuşları</p><p class="calibre3">yakalayıp gözetleyebilirdim. Üstüne üstlük Fransızca konuşan bir Slovak kuşbilimcinin, Joro Grybinski’nin de</p><p class="calibre3">adresi vardı yanımda. Kısacası, dost topraklardaydım.</p><p class="calibre3">Bratislava, çıkardıkları kara dumanla şehri zehirlemeye kararlı görünen kırmızı ya da pastel mavi küçük otomobillerin cirit attığı uzun caddelerle ve dik açılı bloklarla bölünmüş, gri renkli ve kişiliksiz, büyük bir kentti. Kavurucu sıcak bu ağır atmosferi daha da boğucu yapıyordu. Buna rağmen, bu yeni çevrenin her görüntüsünden, her ayrıntısından haz duyuyordum. Böhm’ün ölümü, bu sabahki korkularım daha şimdiden birkaç ışık yılı geride kalmıştı.</p><p class="calibre3">Max Böhm notlarında Joro Grybinski’nin Bratislava merkez garında taksi şoförü olduğunu belirtmişti.</p><p class="calibre3">Skoda ve Trabant şoförleri Joro’nun mesaisinin akşam yedide bittiğini söylediler. Garın karşısındaki küçük kafede beklememi önerdiler. Kafenin Alman turistlerle ve güzel sekreterlerle tıka basa dolu olan terasına çıktım. Bir çay ısmarladım, garsona Joro görününce bana haber vermesini söyledim, sonra da görüş alanıma giren her şeyi izlemeye koyuldum. Birden eski hayatımdan uzaklaşmanın keyfini çıkarıyordum. Paris’te Raspail Bulvarı üzerindeki gösterişli bir binanın dördüncü katında, geniş bir dairede oturuyordum. Dairenin altı odasından sadece üçünü kullanıyordum: salonu, yatak odasını, çalışma odasını. Yine de bomboş ve sessiz de olsa bu ge-niş mekânda dolaşmak hoşuma gidiyordu. Bu daire analığım ile babalığımın armağanıydı. îşte bende bir şükran duygusu uyandırmadan yaşamımı kolaylaştıran cömertliklerinden biri.</p><p class="calibre3">Benim gözümde onlar, gözlerini üzerimden ayırmayan, ama uzakta durmayı yeğleyen adsız burjuvalardı.</p><p class="calibre3">Yirmi beş yıl boyunca bana sadece birkaç mektup yazmışlar, benimle topu topu dört ya da beş kez görüşmüşlerdi. Her şey sanki gerçek annem ve babama ölmeden önce bir söz vermişler, bu sözü de çeklerle ve bağışlarla yerine getiriyorlar gibiydi. Onlardan en ufak bir sevgi beklemeyeli çok uzun zaman olmuştu. O iki kişinin üzerine bir çizgi çekmiş, buna rağmen, gizli bir pişmanlıkla da olsa, paralarından yararlanmayı sürdürmüştüm.</p><p class="calibre3">Braesler’leri en son 1982’de, bana dairenin anahtarım verdiklerinde gördüm. Yaşlı çiftin pek kıskanılacak bir görünüşü yoktu. Nelly ellisindeydi. Bu ufak tefek, kuru kadın, mavimtırak perukalar takıyor, kafese konulmuş serçeleri andıracak kahkahalar atıyordu. Sabahtan akşama kadar sarhoş geziyordu. Georges da ondan</p><p class="calibre3">daha parlak değildi. Andre Gide ve Valery Larbaud’nun dostu bu eski Fransız büyükelçisi, artık kül renkli</p><p class="calibre3">turnaları çağdaşlarına yeğliyor gibiydi. Üstelik son zamanlarda düşüncelerini sadece tek hecelerle ve baş sallamalarla ifade eder olmuştu.</p><p class="calibre3">Ben de olabildiğince yalnız bir hayat sürüyordum. Kadın yoktu, gezme yoktu, çok az dost vardı.</p><p class="calibre3">Bütün bunları yirmi yaşındayken, tam anlamıyla yaşamıştım ne de olsa. Konuyu derinliğine bildiğim görüşündeydim. Genellikle insanların zamanlarını gece eğlenceleriyle ve aşırılıklarla geçirdiği yıllarda ben</p><p class="calibre3">kendimi yalnızlığa, çileciliğe ve eğitime vermiştim. Kütüphaneleri on yıldan fazla bir süre aşındırmış,</p><p class="calibre3">görüşlerimi bini aşkın sayfaya not etmiş, yazmış, olgunlaştırmıştım. Bilgisayarımın parıltıları karşısında kendimi günlük yaşamımın somut yalnızlığına ve düşünce dünyasının tümüyle soyut büyüklüğüne terk etmiştim.</p><p class="calibre3">Tek fantezim züppeliğimdi. Fiziğimi tarifte hep zorlanırım. Yüzüm bir karışımdır. Bir tarafta, belirgin bir incelik; erken oluşan kırışıklıkların ortaya çıkardığı hatlar, çıkık elmacıkkemikleri, geniş bir alın. Öte yanda ise düşük gözkapaklan, iri bir çene, sert bir burun. Vücudum da aynı zıtlığı gösterir. Uzun boyuma ve zarafetime rağmen, vücudum tıknaz ve kaslıdır. Bu yüzden giyimime hep özel bir ilgi gösterdim. Her zaman zarif kesimli ceketler, ütüleri kusursuz pantolonlar giydim.</p><p class="calibre3">Aynı zamanda da renklerde, motiflerde, en küçük ayrıntılarda cesaretli olmanın tadına vardım.</p><p class="calibre3">Kırmızı bir gömlek ya da beş düğmeli ceket giymenin varo-luşçu bir davranış olduğuna inananlardandım. Bütün bunlar şimdi ne kadar uzak görünüyor!</p><p class="calibre3">Güneş Bratislava üzerinde batarken ben de bilmediğim dilde tek tük kelimeler duyarak, arabaların egzoz gazlarını soluyarak geçen her dakikadan yararlanıyordum.</p><p class="calibre3">Saat yedi buçukta kısa boylu bir adam karşımda dikildi: - Louis Antioche ?</p><p class="calibre3">Adamı selamlamak için ayağa kalkarken, hemen ellerimi ceplerime soktum. Joro bana elini uzatmadı.</p><p class="calibre3">- Joro Grybinski, değil mi?</p><p class="calibre3">Başıyla onayladı. Görünüşü pek hoş değildi. Daha çok bir fırtınayı andınyordu. Gri bukleleri sanki alnını kırbaçlıyor, çukura kaçmış gözleri parlıyordu. Belirgin hatlı dudakları ona gururlu bir hava veriyordu. Ellilerinde olmalıydı. Üzerinde perişan, yürekler acısı giysiler vardı, ama hiçbir şey çizgilerindeki,</p><p class="calibre3">hareketlerindeki soyluluğu saklayamıyordu.</p><p class="calibre3">Ona Bratislava’ya geliş nedenimi anlattım, göçmen kuşları izlemek niyetinde olduğumu söyledim. Yüzü hemen aydınlandı. Zaman kaybetmeden beyaz leylekleri yirmi yılı aşkın bir süredir izlediğini, bölgedeki bütün göç yollarını bildiğini anlattı. Kesik kesik Fransızca’yla söylediği cümleler, birer karar gibi çıkıyordu. Ben de ona uydu araştırmasının prensiplerinden ve bana iletilecek kesin koordinatlardan söz ettim. Beni dikkatle dinledikten sonra, dudaklarında bir tebessüm belirdi.</p><p class="calibre3">“Leylekleri bulmak için uyduya gerek yok. Gelin.”</p><p class="calibre3">Arabasına, pırıl pırıl cilalanmış Skodasına bindik. Bratislava çıkışında sosyalist ikonaları süsleyenler gibi, ortalarından tuğladan yapılmış uzun bacalar yükselen sanayi kompleksleri gördük.</p><p class="calibre3">Keskin kokular sıcakta bizi izliyordu: eski, mide bulandırıcı, ürkütücü. Sonra sıra madenî canavarların yaşadığı kocaman ocaklara geldi. Sonunda ıssız ve çıplak kırlar göründü. Gübre kokuları sanayi kokularının yerini aldı. Bu görüntüler, toprağın yüreğini tüketecek abartılı bir üretime adanmış gibiydi.</p><p class="calibre3">Buğday, kolza, mısır tarlalarının arasından geçtik. Uzakta, kocaman traktörler başak ve toz bulutlan kaldırıyordu. Güneş daha yumuşuyor, atmosfer daha derinleşiyordu. Joro bir yandan otomobili kullanıyor, bir yandan da ufku gözleyip benim görmediklerimi görüyor, hiçbir farklılık bulamadığım yerlerde duruyordu. Sonunda sessizliğin ve sükûnetin hüküm sürdüğü taşlı bir patikaya saptı. Yeşil ve hareketsiz bir gölcük boyunca ilerledik. Sürülerle kuş gidip geliyordu.</p><p class="calibre3">Balıkçıllar, turnalar, çaylaklar gruplar</p><p class="calibre3">halinde geçiyordu. Sadece siyah beyaz kuşlar yoktu. Joro yüzünü buruşturdu. Leyleklerin eksikliği inanılmaz bir şey gibiydi. Beklemeye koyulduk. Joro elde dürbün, bir heykel kadar telaşsız. Ben yanına, kavrulmuş toprağa oturdum. Fırsattan yararlanıp sordum: - Leyleklere halka takıyor musunuz? Joro dürbününü indirdi.</p><p class="calibre3">- Ne için? Gidiyorlar, geliyorlar. Onları neden numaralayalım? Nereye yuva kurduklarım biliyorum, hepsi bu. Her yıl, her leylek kendi yuvasına döner. Matematik gibi kesin.</p><p class="calibre3">- Göç sırasında halka takılmış leyleklere rastlıyor musıîhuz?</p><p class="calibre3">- Tabiî rastlıyorum. Hesabmı bile tutuyorum. -Hesabını mı?</p><p class="calibre3">- Rastladığım her numarayı bir yere yazıyorum. Yerini, tarihini, saatini. Bunun için para veriyorlar. İsviçre’de biri.</p><p class="calibre3">- Max Böhm mü?</p><p class="calibre3">- Ta kendisi.</p><p class="calibre3">Kuşbilimci, Joro’nun da onun “gözcülerinden” olduğunu söylememişti.</p><p class="calibre3">- Size ne zamandan beri para veriyor?</p><p class="calibre3">- Yaklaşık on yıldır.</p><p class="calibre3">- Size göre, bunu neden yapıyor?</p><p class="calibre3">- Deli olduğu için.</p><p class="calibre3">Joro işaret parmağını şakağına dayayarak tekrarladı: “Deli o adam.”</p><p class="calibre3">- İlkbaharda, leylekler dönerken Böhm her gün telefon edip, “Şu numarayı gördün mü? Ya şunu?” diye sorar. Öyle zamanlarda aklı başında değildir. Mayısta bütün kuşlar geçip gittikten sonra, nihayet soluk alır, bir daha beni aramaz. Bu yıl korkunçtu. Kuşlardan hemen hemen hiçbiri dönmedi. Adamın çatlayacağından korktum. Her neyse, paramı ödüyor ya, ben de görevimi yaparım.</p><p class="calibre3">Joro bana güven veriyordu. Ben de Max Böhm için çalıştığımı anlattım, bu arada İsviçreli’nin öldüğünü söylemedim. Bu durum işbirliğimizi daha da güçlendirdi. Joro’nun gözünde bir Fransız’dım, yani bir Batılı,</p><p class="calibre3">zengin ve aşağılık bir Batılı. Her ikimizin de aynı kişi hesabına çalıştığını bilmek, Joro’nun komplekslerini sıfırlıyordu. Hemen senli benli konuşmaya başladı. Leyleklerin fotoğraflarım çıkarıp sordum:</p><p class="calibre3">- Kuşların kaybolmasıyla ilgili bir fikrin var mı?</p><p class="calibre3">- Sadece belirgin bir leylek tipi kayboldu.</p><p class="calibre3"> Ne demek istiyorsun?</p><p class="calibre3"><span class="italic"> Sadece halkalı leylekler dönmedi. Özellikle de iki halka taşıyanlar. Bu bilgi son derece önemliydi. Joro fotoğrafları eline aldı:</span></p><p class="calibre3">- Bak, dedi içlerinden bazılarım uzatarak. Kuşlardan çoğu iki halkalı. İki halka, diye tekrarladı.</p><p class="calibre3">Her ikisi de sağ ayakta, eklemin hemen üstünde. Bu da, yerdeyken yakalandıkları anlamına gelir.</p><p class="calibre3">-Yani?</p><p class="calibre3">- Avrupa’da birinci halka leylek yavruları henüz uçamadan takılır. İkincisini takabilmek için, kuşun bir şekilde hareketsiz olması gerekir; yani hastalanması ya da yaralanması. İşte ikinci halka o zaman takılır. Yapılan tedavinin kesin tarihleriyle birlikte. İşte burada iyice görünüyor.</p><p class="calibre3">Joro fotoğrafı uzattı. Gerçekten de iki halkanın üzerindeki tarihler okunuyordu: nisan 1984 ve temmuz 1987.</p><p class="calibre3">Demek bu leylek doğduktan üç yıl sonra, Böhm tarafından tedavi edilmişti.</p><p class="calibre3">- Notlar aldım, diye devam etti Joro. Kaybolan leyleklerin yüzde yetmişi, iki halkalı olanlardandı.</p><p class="calibre3">Topal leylekler.</p><p class="calibre3">- Sen ne düşünüyorsun? diye sordum. Joro omuz silkti: - Afrika’daki, İsrail’deki ya da Türkiye’deki bir hastalık belki. Belki de bu leylekler ötekiler kadar dayanıklı değildi. Belki de bu halkalar istedikleri gibi avlanmalarına engel oluyor. Ne bileyim.</p><p class="calibre3">- Böhm’e bundan bahsettin mi?</p><p class="calibre3">Joro artık dinlemiyordu. Dürbününü kaldırmış, dudaklarının arasından mırıldanıyordu: “îşte. İşte.</p><p class="calibre3">Orada…” Birkaç saniye kadar sonra, hâlâ aydınlık gökyüzünde esnek ve dalgalı bir kuş sürüsü gördüm. İlerliyorlardı. Joro, Slovakça küfretti. Yanılmıştı; bunlar leylek değildi. Başımızın üzerinden geçip giden çaylaklardı. Joro</p><p class="calibre3">yine de onları izlemeye devam etti, sırf zevk için. Yaz akşamının ürkütücü sessizliğinde, yırtıcılara baktım.</p><p class="calibre3">Birden insanın tanımadığı erdemin, o nefis hafifliğin ne olduğunu anladım. Kuşlara bakınca kuşların dünyasından, kanat çırparak ilerleyen bu doğal zarafetten daha büyülü bir şey olamayacağını fark ettim. Sonunda Joro toprağın üzerine, yanıma çöktü, dürbününü bıraktı. Bir sigara sarmaya koyuldu.</p><p class="calibre3">Ellerine bakınca, bana neden sağ elini uzatmadığım anladım. Romatizmadan yamru yumruydu. Parmaklan daha birinci boğumdan dik açıyla kırılmıştı. Savaş öncesi filmlerinde bundan fazlasıyla yararlanan Jules Berry gibi. Bu donmuş kastanyetlerle kımıldayamayan, korku filmleri oyuncusu John Carradine gibi. Oysa Joro sigarasını birkaç saniyede sardı. Yakmadan önce, sordu: - Kaç yaşındasın?</p><p class="calibre3">- Otuz iki.</p><p class="calibre3">- Fransa’nın neresindensin?</p><p class="calibre3">- Paris’ten.</p><p class="calibre3">- Ah, Paris, Paris…</p><p class="calibre3">Yaşlı adamın ağzında ilginç, derin bir yankı uyandıran, çok banal bir cümle. Ufku gözleyerek sigarasını yaktı.</p><p class="calibre3">- Böhm leylekleri izlemen için para mı veriyor?</p><p class="calibre3">- Evet. ^</p><p class="calibre3">- İyi iş. Başlarına gelenleri öğrenecek misin?</p><p class="calibre3">- Umarım.</p><p class="calibre3">- Ben de. Böhm için. Yoksa ölür. Birkaç saniye bekledim, sonra söyledim: - Max Böhm öldü, Joro.</p><p class="calibre3">- Öldü mü? İşte buna hiç şaşmadım küçük.</p><p class="calibre3">Böhm’ün nasıl öldüğünü anlattım. Joro fazla üzülmüşe benzemiyordu. Tabiî, alamayacağı para dışında.</p><p class="calibre3">İsviçreli’yi, genel olarak da kuşbilimcileri sevmediğini hissettim. Kuşlara kendi malları, hani neredeyse evcil hayvanlar gibi bakan bu adamları küçüm-süyordu. Onların doğu göklerinde özgürce dolaşan binlerce kuşla ortak hiçbir yanlan olamazdı.</p><p class="calibre3">Ölüm duası niyetine Max Böhm’ün 1982 yılında Bratislava’ya nasıl geldiğini, bu önemli görevi ona nasıl verdiğini anlattı Joro. İsviçreli her yıl leyleklerin geçişini izlemesi için ona binlerce Çek kronu önermişti. Joro onun deli olduğuna inanmış, yine de önerisini hiç tereddütsüz kabul etmişti.</p><p class="calibre3">- Bana bu kuşlar hakkında soru sorman ilginç, dedi sigarasından bir nefes çekerek.</p><p class="calibre3">-Neden?</p><p class="calibre3">- Çünkü bunları ilk soran sen değilsin. Nisan ayında da iki kişi gelip, aynı soruları sordu.</p><p class="calibre3">- Kimdi onlar?</p><p class="calibre3">- Bilmem. Sana benzemiyorlardı küçük. Bence Bulgar’dı ikisi de. Biri uzun, biri kısa, gömleğimi bile emanet etmeyeceğim iki hayvan. Bulgarlar alçak heriflerdir, bunu herkes bilir.</p><p class="calibre3">- Leyleklerle neden ilgileniyorlarmış? Onlar da mı kuşbilimciydi?</p><p class="calibre3">- Bana uluslararası bir örgüte üye olduklarını söylediler, Tek Dünya diye bir örgüt. Ekolojik bir araştırma yapıyorlarmış. Bir ke-limesine bile inanmadım. O iki herif daha çok casusa benziyordu. Tek Dünya. Bu isim bende bazı çağrışımlar yapıyordu. Bu uluslararası örgüt dünyanın dört bucağında, özellikle de savaşan ülkelerde</p><p class="calibre3">insanlık yararına faaliyetler yürütüyordu.</p><p class="calibre3">- Onlara ne anlattın?</p><p class="calibre3">- Hiç, diye gülümsedi Joro. Gittiler. Bu kadar.</p><p class="calibre3">- Onlara Max Böhm’den söz ettin mi?</p><p class="calibre3">- Hayır. Kuşbilim dünyasından habersiz gibiydiler. Söyledim sana, iki köstebek.</p><p class="calibre3">Dokuz buçukta karanlık çöktü. Tek bir leylek bile görememiştik ama, bir sürü şey öğrenmiştim. Gece Joro’nun köyü Sarovar’da, Ceske Budejovice’li ve gürültülü Slovakça’yla anlatılan maceralarla noktalandı. Erkekler keçeden yapılmış başlıklar giymiş, kadınlar uzun önlüklere sannmışlardı. Başta her zamanki suskunluğunu unutmuşa benzeyen Joro olmak üzere, hepsi de avazları çıktığı kadar bağırıyordu. Gece tatlıydı, yanık yağ kokularına rağmen, beni sıcak ve doğal karşılayan bu neşeli insanlarm arasmda geçirdiğim saatlerin tadını çıkardım. Daha sonra Joro beni, Böhm’ün adıma bir oda ayırttığı Bratislava Hilton’a götürdü. Leylekleri arayabilmemiz için, Joro’ya sonraki günlerin parasını vermeyi önerdim. Slovak önerimi gülümseyerek kabul etti. Geriye sadece kuşların randevularına sadık olacaklarım ummak kalmıştı. Yedinci bölüm Joro her sabah saat beşte gelip beni alıyor, sonra da gecenin mavisinde ışıldayan küçük Sarovar Meydanı’nda çaylarımızı içiyorduk. Hemen ardından da hareket. Önce Bratislava’yı ve asitli dumanlarını çevreleyen tepeler. Sonra gübre ve toz fırtınalannm içinden çayırlıklar. Leylekler çok değildi. Bazen özellikle on bir sıralarında büyük bir sürü belirir, güçlükle görülecek kadar yüksekten geçip giderdi. Maviliklerde dönenen, hatasız güdülerinin yol gösterdiği beş yüz siyah beyaz kuş. Spiral biçimi bu hareket şaşırtıcıydı; oysa ben kanatlar eğik, gagalar dik, dümdüz bir uçuş bekliyordum, işte o zaman Böhm’ün sözlerini hatırladım: “Beyaz leylek göç sırasında aktif olarak uçmaz; onu taşıyan sıcak hava akımlarını kullanarak, süzülür. Atmosferin özel bir kimyasından doğmuş, bir çeşit görünmez kayık gibi…” Demek kuşlar sıcak havada kayarak, doğruca güneye gidiyorlardı.</p><p class="calibre3">Akşamlan uydu verilerini inceliyordum. Her leyleğin bulunduğu yeri, dakikalarla da kesinleştirilmiş</p><p class="calibre3">dereceleri, enlem ve boylamları alıyordum. Bir yol haritasının da yardımıyla, kuşların rotasını izlemekte hiç zorlanmıyordum. Küçük bilgisayarım yerleri numaralandırılmış Avrupa ve Afrika haritalarmın üzerinde</p><p class="calibre3">gösteriyordu. Böylece, leyleklerin ekranda ilerleyişini görme zevkini de tatmış oluyordum.</p><p class="calibre3">İki çeşit leyleğe rastlanıyordu. Batı Avrupa leylekleri Kuzey Afrika’ya ulaşmak için ispanya’nın ve Cebelitank Boğazı’nın üzerinden geçiyorlardı. Mali’ye, Senegal’e, Orta Afrika Cumhuriyeti’ne ya da Kongo’ya varana dek binlerce yeni kuş katılıyordu onlara. Sayıca on kat daha kalabalık olan Doğu Avrupa leylekleri yola Polonya’dan, Rusya’dan ya da Almanya’dan çıkıyorlardı, istanbul Boğazı üzerinden geçiyorlar, Süveyş Kanalı’ndan Mısır’a, Ortado-</p><p class="calibre3">ğu’ya ulaşıyorlardı. Ondan sonra Sudan, Kenya ya da çok daha aşağıda, Güney Afrika Cumhuriyeti.</p><p class="calibre3">Böylesi bir yolculuk yirmi bin kilometreyi bulabiliyordu.</p><p class="calibre3">Yansıtıcı takılmış yirmi kuştan on ikisi doğu, ötekiler ise batı rotasını kullanıyordu. Doğu leylekleri her zamanki rotayı izliyordu: Berlin’den yola çıkıp Doğu Almanya’dan geçmişler, Dresden üzerinden Polonya</p><p class="calibre3">boyunca uçup Çekoslovakya’ya, onları beklediğim Bratislava’ya varmışlardı. Uydu kusursuz çalışıyordu. Ul-rich Wagner heyecanlanıyordu: “inanılmaz bir şey” diyordu bana üçüncü gece telefonda. “Halka kullanarak</p><p class="calibre3">yaklaşık bir rota belirleyebilmek için onlarca yıl çalışmak gerekiyordu. Yansıtıcfcar sayesinde, leyleklerin</p><p class="calibre3">kullandıkları yolu bir ayda öğrenmiş olaca-ğız!”</p><p class="calibre3">O günlerde, benim için İsviçre ve sırlan sanki hiç yokmuş gibiydi. Ama 23 ağustos akşamı, otelde Herve Dumaz’dan gelen bir faks buldum. Yolculuğumdan onu haberdar etmiş, yine de şimdilik Max Böhm’ün geçmişinden çok, leyleklerle ilgileneceğimi belirtmiştim. Oysa federal müfettişin aklı ihtiyar İsviçreli’de gibiydi,</p><p class="calibre3">îlk faksı, dalgın yumuşaklığıyla çelişen asabi ve kaba bir üslupla yazılmış, gerçek bir hikâyeydi.</p><div class="mbppagebreak" id="calibre_pb_2"></div></body>
</html>
