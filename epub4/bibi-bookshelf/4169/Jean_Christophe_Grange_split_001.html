<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">I</p><p class="calibre3">Tatlı Avrupa</p><p class="calibre3">Birinci bölüm</p><p class="calibre3">Büyük yolculuk öncesi, Max Böhm’e onu son bir kez ziyaret edeceğime söz vermiştim.</p><p class="calibre3">O gün, Güneybatı İsviçre’nin üzeri, fırtına bulutlarıyla kaplıydı. Gökyüzü, içinden yarısaydam parıltıların çıktığı siyah ve mavimsi derinlikler açıyordu. Her yandan sıcak bir yel esiyordu.</p><p class="calibre3">Kiralık arabamın direksiyonunda, Leman Gölü boyunca ilerliyordum. Montreux dönemecin sonunda, elektrikli havadan puslanmış gibi göründü. Gölün suları kaynıyor, turizm mevsimi olmasına rağmen oteller meşum bir sessizliğe mahkûm gibi duruyordu. Kent merkezine varınca yavaşladım, kıvnla kıvnla tepeye giden dar sokaklardan birine saptım.</p><p class="calibre3">Max Böhm’ün dağ evine vardığımda, hava neredeyse kararmıştı. Saatime baktım; beşti. Zili çalıp bekledim. Cevap yok. Bir daha çalıp kulak kabarttım. İçeride hiçbir hareket yoktu. Evin çevresini dolandım; ne bir ışık ne de açık bir pencere vardı. Bu çok tuhaftı. İlk ziyaretimden aklımda kalanlara göre, Böhm dakik denilebilecek insanlardandı. Arabama dönüp beklemeye koyuldum. Göğün derinliklerinde boğuk gürlemeler yankılanıyordu. Otomobilimin üstünü kapattım. Saat beş buçuk olduğunda, adam hâlâ gelmemişti. Kafeslerini ziyaret etmeye karar verdim. Kuşbilimci belki de yavrularının yemini vermeye gitmişti.</p><p class="calibre3">Bulle kenti üzerinden Almanca konuşulan kesime geçtim. Yağmur hâlâ kararsızdı, ama rüzgâr şiddetini artırıyor, tekerleklerimin ardından toz bulutları kaldırıyordu. Bir saat kadar sonra Wessembach’a, etrafı çitlerle çevrili tarlalara vardım. Motoru susturdum, ekili toprakların üzerinden kafeslere doğru yürüdüm. Tellerin ardında leylekleri gördüm. Portakal renkli gagalar, siyah beyaz tüyler, keskin bakışlar. Sabırsız görünüyorlardı. Öfkeyle kanat çırpıyor, gaga tokuşturuyorlardı. Kuşkusuz yaklaşan fırtına, belki de göç güdüsü. îşte o zaman Böhm’ün sözlerini hatırladım: “Leylekler içgüdüsel olarak göçerler. Yolculuklarının başlangıcı iklim ya da beslenme koşullarındaki bir değişikliğe değil, içlerindeki saate dayanır.</p><p class="calibre3">Günlerden bir gün, hareket zamanı gelir, hepsi bu.” Ağustosun sonlarmdaydık, anlaşılan leylekler o esrarlı işareti almışlardı. Biraz daha ötedeki otlaklarda başka leylekler rüzgârda sarsılıyor, gidip geliyorlardı. Havalanmaya çalışıyorlardı, ama Böhm onları “yolmuş”, dengelerini bozup havalanmalarım önlemek amacıyla kanatlarından birinin son boğumun-daki tüyleri koparmıştı.</p><p class="calibre3">Anlaşılan bu “doğa dostunun” dünya düzeni konusunda oldukça değişik görüşleri vardı.</p><p class="calibre3">Birden yan taraftaki tarlanın rüzgârdan eğilen ekinlerinin arasından kemik torbasını andıran bir adam çıktı. Kesilmiş ot kokusu her yanı sarıyor, sinsi bir baş ağrısının beynime doğru tırmandığım hissediyordum. İskelet uzaktan Almanca bir şeyler bağırdı. Ben de Fransızca birkaç kelime haykırdım. Adam hemen aynı</p><p class="calibre3">dilde cevap verdi: “Böhm bugün hiç gelmedi. Dün de gelmemişti.” Adamın kel kafasında dağınık birkaç perçem vardı. Durmadan onları kafasına yapıştırmaya çalışıyordu. Devam etti: “Oysa her gün gelir, hayvanlarının karnını doyururdu.”</p><p class="calibre3">Arabaya atlayıp Ekoloji Müzesi’nin yolunu tuttum. Montreux’nün yakınında, geleneksel İsviçre dağ</p><p class="calibre3">evlerinin her ayrıntıya sadık kalınarak yapıldığı, doğal boyutlarda bir müze. Bacalardan her birine, Max Böhm’ün</p><p class="calibre3">büyük sorumluluğu altında bir çift leylek yerleştirilmişti.</p><p class="calibre3">Bir süre sonra yapay köyün kapısından giriyordum. Yürüyerek ıssız dar sokaklardan geçtim. İçlerinde hiçlikten başka bir şey oturmuyormuşa benzeyen kahverengi ve beyaz evler labirentinde bir süre yolumu aradım, sonunda kuleyi, yirmi metreden yüksek, karanlık, dört köşe kuleyi gördüm. Kulenin tepesinde, aşağıdan sadece kenarları görünen, dev boyutlu bir yuva vardı. “Avrupa’nın en büyük yuvası” demişti Max Böhm. Leylekler yukarıdaydı, dal ve topraktan yapılmış tahtlarında. Gagalarının takırtısı, bir çene kalabalığının çığlığı gibi boş sokaklarda yankılanıyordu. Böhm’den hiçbir iz yoktu.</p><p class="calibre3">Geri dönüp nöbetçinin evini aradım. Gece bekçisini televizyonun karşısında buldum. Elindeki sandviçi ısırırken, köpeği de se-fertasının içindeki köftelerden kendine bir ziyafet çekiyordu.</p><p class="calibre3">“Böhm mü?” diye sordu ağzı dolu dolu. “Evvelsi gün gelip, kuleye baktı. Merdiveni çıkardık.</p><p class="calibre3">(Kuşbilimcinin yuvaya erişmek için kullandığı o cehennem makinesini hatırladım: dededen kalma, kurt yenikli bir itfaiye merdiveni.) Ondan beri, bir daha görünmedi. Malzemeyi bile yerine koymamış.”</p><p class="calibre3">Omuz silkip ekledi:</p><p class="calibre3">- Böhm burada, evinde sayılır. Gelir, gider.</p><p class="calibre3">Söylenecek başka bir şey kalmadığını belli etmek istercesine, sandviçinden bir ısırık daha aldı.</p><p class="calibre3">Kafamdan karmakarışık düşünceler geçti.</p><p class="calibre3">- Yine çıkarabilir misiniz? -Neyi?</p><p class="calibre3">- Merdiveni.</p><p class="calibre3">Peşimizde köpek, fırtınanın içine daldık. Bekçi konuşmadan yürüyordu. Belli ki bu gece maceramdan hiç hoşlanmıyordu. Kulenin altına varınca, onun yanındaki samanlığın kapılarını açtı. İki tekerleğe bağlı merdiveni çıkardık. Makine her zamankinden daha tehlikeli görünüyordu. Yine de, bekçinin de yardımıyla zincirleri, makaraları, kabloları çalıştırdım, merdiven yavaşça basamaklarını yükseltti.</p><p class="calibre3">Tepesi rüzgârda sallanıyordu.</p><p class="calibre3">Yutkundum, tırmanmaya koyuldum; dikkatle. Tırmandıkça, yükseklik ve rüzgâr görmemi güçleştiriyordu.</p><p class="calibre3">Ellerimle basamaklara yapıştım. Karnımda uçurumlar oluştuğunu hissediyordum. On metre. Gözlerimi duvara dikip, tırmanmaya devam ettim. On beş metre. Ayaklarım ıslak basamaklarda kayıyordu.</p><p class="calibre3">Bütünüyle sarsılan merdiven, dizlerime titreşim dalgalan gönderiyordu. Cesaretimi topladım, kafamı kaldırıp baktım. Yuvaya elimi uzatıp dokunacak kadar yaklaşmıştım. Soluğumu tuttum, yuvadaki dallara da tutunarak son basamakları tırmandım. Leylekler havalandı. Kısa bir süre uçuşan tüylerden başka bir şey yoktu; sonra kâbus göründü.</p><p class="calibre3">Böhm oradaydı, sırtüstü uzanmış, ağzı açık. Koca yuvada, yerini bulmuştu. Gömleği sıyrılmış, toprağa bulanmış beyaz karnı müstehcen bir şekilde meydandaydı. Gözleri kanlı ve boş çukurlardan farksızdı şimdi. Leyleklerin bebek getirip getirmediklerini bilemem, ama ölülerle ilgilenmeyi iyi bildiklerine kuşku yok.</p><p class="calibre3">İkinci bölüm</p><p class="calibre3">Mikroptan arındırılmış beyazlıklar, metal şıkırtıları, hayalet gibi gölgeler. Sabahın üçünde, Montreux’nün küçük hastanesinde, bekliyordum. Acil servis kapıları açılıp kapanıyordu. Hemşireler geçiyordu. Maskeli yüzler görünüyor, orada bulunmama aldır-maksızın yeniden kayboluyorlardı.</p><p class="calibre3">Bekçi şoku atlatamamış, yapay köyde kalmıştı. Oysa benim durumum da pek iyi sayılmazdı. Aklım başımdan gitmiş, sarsıntılarla ürperiyordum. Daha önce bir cesede hiç bakmamıştım. İlk defa ceset gören biri için, Böhm’ünki tam bir felaketti. Kuşlar işe dilini yemekle başlamışlardı; sonra da gırtlak bölgesinden</p><p class="calibre3">daha derinlerdeki bazı şeyleri. Karnında ve yanlannda çeşitli yaralara rastlanmıştı: yırtıklar, ezikler, kesikler. Sonunda kanatlılar tümüyle yiyeceklerdi cesedi; “Leyleklerin etobur olduğunu biliyorsunuz, değil mi?” diye sormuştu Max Böhm, ilk karşılaşmamızda. Bundan böyle unutmam mümkün değil.</p><p class="calibre3">İtfaiyeciler cesedi kuşların ağır ve kuşkulu uçuşları altında tüneğinden indirmişlerdi. Cesedi yerde hışırtılı bir örtüye sarmadan önce, Böhm’ün kabuk tutmuş ve toprağa bulanmış etlerini görmüştüm. İtfaiye aracının tepesindeki döner lambalann ışığında bu kesik kesik ay yüzeyi görüntüsünü hiç konuşmadan ve itiraf edeyim, hiçbir şey hissetmeden izlemiştim. Sadece bir çeşit dalgınlık, ürkek bir çekiliş.</p><p class="calibre3">Şimdi de bekliyordum. Ve hayatımın son aylarını, bir ağıtla noktalanan, coşku ve kuşlarla dolu son iki ayını düşünüyordum.</p><p class="calibre3">O zamanlar, her bakımdan doğru dürüst bir gençtim. Otuz iki yaşında, tarih doktoramı henüz almıştım. “Oswald Spengler’de kültür kavramı” konusunda sekiz yıllık bir çabanın sonucu. Uygulamada hiç kimsenin</p><p class="calibre3">işine yaramayacak, ahlakî alanda da inşanı rahatsız edecek bin sayfalık tuğla kalınlığındaki çalışmayı bitirdiğimde, aklımda tek bir şey vardı: eğitimi unutmak. Kitaplardan, müzelerden, sanat ve deneme filmlerinden yorulmuştum.</p><p class="calibre3">Vekâleten var olmaktan, sanatın seraplarından, insanı temel alan bilimlerin halelerinden yorulmuştum. Harekete geçmek, hayata atılmak istiyordum.</p><p class="calibre3">“Kaybedecek bir yılları” olduğunu söyleyip -böyle diyorlardı gerçekten-insanî yardım konusunda çalışan genç doktorlar tanıyordum. Mesleklerine sarılmadan önce Hindistan’ı arşınlayıp mistisizmin tadına bakan çiçeği burnunda avukatlar. Oysa benim kafamda ne bir meslek vardı ne de egzotizm ya da başkalarının</p><p class="calibre3">mutsuzluğuyla ilgili bir arzu. Analığım ve babalığım bir kez daha imdadıma yetiştiler. “Bir kez daha” diyorum,</p><p class="calibre3">çünkü bu yaşlı diplomat çift, yirmi yıl önce gerçek anne babamın ve abimin hayatına mal olan kazadan beri bana hep ihtiyacım olanı vermişlerdi: önce bir sütanne, ilerleyen yıllarda da paranın alçaklıkları karşısında gerçek bir umursamazlık takınmama imkân tanıyan dolgun bir harçlık.</p><p class="calibre3">Kısacası Georges ve Nelly Braesler bana benim gibi birini arayan isviçreli bir dostlarını, Max Böhm’ü görmemi tavsiye etmişlerdi. Bir taraftan Böhm’ün adresine doğru yola çıkarken, bir taraftan da “Benim gibi biri mi?” diye sormuştum, işin sadece birkaç ay süreceğini söylemişlerdi bana. O</p><p class="calibre3">birkaç aydan sonra, gerçek</p><p class="calibre3">bir iş bulmam için ne gerekiyorsa yapacaklardı.</p><p class="calibre3">Sonra, sonra işler beklenmedik bir hal almıştı. Max Böhm’le ilk karşılaşmam, o esrarlı ve anlaşılmaz buluşma, beynime bütün ayrıntılarıyla kazınmıştı.</p><p class="calibre3">O gün, 17 mayıs 1991 günü, öğleden sonra dörtte, Montreux tepelerinin daracık sokaklarım uzunca bir süre arşınladıktan sonra Lac Sokağı, 3 numaranın önüne varmıştım. Ortaçağ’dan kalma sokak lambalarının sıralandığı meydanı dönünce, masif ahşap kapısının üzerindeki levhada “Max Böhm”</p><p class="calibre3">yazılı dağ evini</p><p class="calibre3">görmüştüm. Kapıyı çaldım. Bir dakikadan fazla geçti, sonra tek bir kayadan yontulmuş gibi duran, altmış</p><p class="calibre3">yaşlarında biri dudağında bir tebessümle göründü. “Louis Antioche’sunuz, değil mi?” diye sordu.</p><p class="calibre3">Başımla onayladım, Max Böhm’ün evine girdim.</p><p class="calibre3">Dağ evinin içi mahalleden farksızdı. Odalar dar ve karmaşıktı; hiçbir pencereyi gizlemeyen köşe bucaklarla, etajerlerle, perdelerle kaplıydı. Zemin sayısız basamaklarla ve kerevetlerle bölünmüştü. Böhm bir perdeyi araladı, peşinden derin bodruma inmemi söyledi. Duvarları beyaza boyanmış büyükçe bir odaya girdik.</p><br class="calibre1"/><p class="calibre3">Odada üzerinde bir yazı makinesi ile sayısız belge bulunan meşe bir çalışma masasından başka eşya yoktu. Masanın yanındaki duvarda da birer Avrupa ve Afrika haritası, bir sürü de kuş gravürü.</p><p class="calibre3">Oturdum. Böhm çay önerdi. Memnuniyetle kabul ettim (çaydan başka bir şey içmem). Böhm hızlı hareketlerle bir termos, iki fincan, şeker ve limon dilimleri çıkardı. O meşgulken, rahatça inceledim.</p><p class="calibre3">Kısa boylu ve topluydu, fırça gibi kesilmiş saçları da bembeyazdı. Yine bembeyaz olan bıyığı yuvarlak yüzünü bölüyordu. Tıknaz oluşu onu hantal ve somurtkan gösteriyor, oysa yüzünden değişik bir saflık yayılıyordu. En azından, göz çevresindeki çizgilerden hep gülümsüyor gibiydi.</p><p class="calibre3">Böhm dikkatle çayımı verdi. Elleri kaba, parmaklan kalındı. “Ormanların adamı” diye düşündüm.</p><p class="calibre3">Üzerinde</p><p class="calibre3">belli belirsiz askerî bir hava -bir asker ya da sertlik gerektiren bir faaliyet geçmişi-vardı.</p><p class="calibre3">Sonunda oturdu, ellerini kavuşturdu ve yumuşak bir sesle konuştu: - Demek eski dostlarımın, Braesler’lerin ailesindensiniz. Gırtlağımı temizledim: - Beni evlat edinmişlerdi.</p><p class="calibre3">- Ben de çocukları olmadığını düşünüyordum.</p><p class="calibre3">- Yok zaten. Yani kendi çocukları yok. (Böhm bir şey demediğinden devam ettim.) Gerçek annem ve babam, Braesler’lerin yakın dostlarıydı. Ben yedi yaşındayken annem, babam ve abim bir yangında öldü. Ailemden geriye kalan olmadı. Georges ve Nelly de beni nüfuslarına geçirdiler.</p><p class="calibre3">- Nelly entelektüel becerilerinizden söz etti.</p><p class="calibre3">- O konuda biraz abarttığım düşünüyorum. (Çantamı açtım.) Size özgeçmişimi getirmiştim.</p><p class="calibre3">Böhm uzattığım kâğıdı elinin tersiyle itti. Kocaman, güçlü bir el. Böyle iki parmağıyla bilek kıracak bir el. Cevapladı:</p><p class="calibre3">- Nelly’nin yargılarına güvenirim. Size “misyonunuzdan” bahsetmiş miydi? Bu işin çok özel bir görev olduğunu söyledi mi?</p><p class="calibre3">- Nelly bana hiçbir şey söylemedi.</p><p class="calibre3">Böhm susup bana baktı. En küçük tepkimi bile gözler gibiydi.</p><p class="calibre3">- Konu ne? diye sordum.</p><p class="calibre3">- insanlar değil.</p><p class="calibre3">Böhm sustu. Anlaşıldığı kadarıyla, gizemden hoşlanıyor olmalıydı. Sonunda mırıldandı: - Leyleklerle ilgili.</p><p class="calibre3">- Leylekler mi?</p><p class="calibre3">- Bakın, ben bir doğa dostuyum. Kırk yıldan beri kuşlarla ilgileniyorum. Gençliğimde kuşlarla ilgili bilimsel kitapları yutuyor, elde dürbün, günlerimi ormanlarda geçiriyor, her cinsi inceliyordum. Beyaz leylek yüreğimde özel bir yere sahipti. Onu her şeyden önce inanılmaz bir göçmen olduğu, her yıl yirmi bin kilometreden fazla uçtuğu için seviyordum. Yazın sonunda, leylekler Afrika’ya doğru uçtuklarında, ben de tüm ruhumla onlara eşlik ediyordum. Zaten daha sonraları da seyahat etmeme ve kuşları izlememe izin verecek bir işe gerdim. Ben inşaat mühendisiyim Mösyö Antioche, emekli bir inşaat mühendisi. Meslek hayatım boyunca, kuşların göç yolları üzerinde, Ortadoğu’da, Afrika’da büyük şantiyelerde çalışmanın yollarını bulmaya çabaladım.</p><p class="calibre3">Bugün, buradan kıpırdamıyorum ama, hâlâ kuş göçlerini inceliyorum. Bu konuda birçok kitap yazdım.</p><p class="calibre3">- Leylekler hakkında hiçbir şey bilmiyorum. Benden ne bekliyorsunuz?</p><p class="calibre3">- Söyleyeceğim. (Böhm çayından bir yudum içti.) Ben burada, Montreux’de emekliye ayrılalı beri, leyleklerimin hayatı kusursuz. Her baharda aynı çiftler gelip, aynı yuvaya konuyorlar. Bir müzik parçasının</p><p class="calibre3">notaları gibi düzenli. Oysa bu yıl, doğu leylekleri geri dönmedi.</p><p class="calibre3">- Ne demek istiyorsunuz?</p><p class="calibre3">- Almanya’da ve Polonya’da sayımı yapılan yedi yüz çiftten, geçen mart ve nisan aylarında havada görülenlerin sayısı elliden de az. Birkaç hafta bekledim. Oralara kadar bile gittim. Yapacak bir şey yoktu. Kuşlar geri dönmedi.</p><p class="calibre3">Kuşbilimci birden gözüme daha yaşlı, daha yalnız göründü. Sordum: - Bir açıklamanız var mı?</p><p class="calibre3">- Bunun altında ekolojik bir felaket olabilir. Ya da yeni bir böcek ilacı. Bütün bunlar “belki”den öteye gidemiyor. Ben kesin bilgiler istiyorum.</p><p class="calibre3">- Size nasıl yardım edebilirim ki?</p><p class="calibre3">- Her yıl olduğu gibi, gelecek ağustosta da bir sürü leylek yavrusu aynı göç yoluna çıkacak. Onları izlemenizi istiyorum. Gı’in gün. Onlarla kesinlikle aynı yoldan gitmenizi istiyorum.</p><p class="calibre3">Karşılaştıkları tüm güçlükleri öğrenmenizi istiyorum. B jlge halkına, güvenlik güçlerine, yerel kuşbilimcilere sorular sormanızı. Leyleklerin neden kaybolduğunu bulmanızı istiyorum.</p><p class="calibre3">Böhm’ün söylediklerine çok şaşırmıştım.</p><p class="calibre3">- Böylesi bir iş için siz benden çok daha uygun…</p><p class="calibre3">- Bir daha Afrika’ya ayak basmamaya yemin ettim. Kaldı ki, elli yedi yaşındayım. Kalbim pek hassas.</p><p class="calibre3">Oralara gidemem.</p><p class="calibre3">- Böyle bir soruşturmayı yapacak bir yardımcınız, genç bir kuşbilimci yok mu?</p><p class="calibre3">- Uzmanlardan hoşlanmıyorum. Bu esrarı çözmeye gidecek kişinin önyargısız ve bilgisiz, açık olmasını istiyorum. Kabul ediyor musunuz, etmiyor musunuz?</p><p class="calibre3">- Ediyorum, dedim hiç tereddütsüz. Ne zaman gidiyorum?</p><p class="calibre3">- Leyleklerle birlikte, ağustosun sonunda. Yolculuğunuz yaklaşık iki ay sürecek. Ekimde, kuşlar Sudan’da olur. Eğer bir şey olacaksa, bu tarihten önce gerçekleşir, diye düşünüyorum. Yoksa siz dönersiniz, esrar daha da koyulaşır. Maaşınız ayda on beş bin frank olacak. Masraflar hariç.</p><p class="calibre3">Paranızı derneğimizden, ALKD’den (Avrupa Leyleklerini Koruma Derneği’nden) alacaksınız. Çok zengin değiliz, ama sizin için en iyi koşullan sağladım: birinci sınıf uçak biletleri, kiralık otomobiller, konforlu oteller. Ağustos ortasında uçak biletleriniz ve otel rezervasyonlarınızla birlikte bir miktar para alacaksınız. Önerim size mantıklı geliyor mu?</p><p class="calibre3">- Ben tam aradığınız adamım. Ama daha önce bana Braesler’ler-le nasıl tanıştığınızı anlatın.</p><p class="calibre3">- 1987 yılında, Metz’de düzenlenen bir kuşbilim kolokyumu sırasında. O toplantının teması “Batı Avrupa’daki leylekler tehlikedendi. Georges kül renkli turnalar konusunda çok ilginç açıklamalarda bulunmuştu.</p><p class="calibre3">Daha sonra, Max Böhm beni İsviçre’nin çeşitli yerlerine, evcil leylekler yetiştirdiği çiftliklere götürdü. Evcil leyleklerin yavruları göçmen kuşlar olacaktı; işte izleyeceğim kuşlar bunlardı. Yol boyunca, kuşbilimci bana</p><p class="calibre3">atılacağım maceranın inceliklerini anlatıyordu. Her şeyden önce, kuşların izleyeceği yol yaklaşık olarak biliniyordu. Sonra leylekler günde yüz kilometreden fazla uçmuyorlardı. Bir de Böhm’ün Avrupa leyleklerini</p><p class="calibre3">diğerlerinden ayırt etmek için kusursuz bir yöntemi vardı: halkalar. Her bahar, leyleklerin bileklerine doğum</p><p class="calibre3">tarihlerinin ve kimlik numaralarının yazılı olduğu birer halka takıyordu. Kısacası, her akşam elinde bir dürbünle “kendi” leyleklerini bulması mümkündü. Bütün bunlara her ülkede bana yardımcı olacak, sorularımı</p><p class="calibre3">yanıtlayacak kuşbilimcilerle mektuplaştığını da ekledi Böhm. Bu koşullarda, geçen baharda kuşların yolu üzerinde neler olduğunu bulacağımdan kuşkusu yoktu.</p><p class="calibre3">Max Böhm üç ay kadar sonra, 17 ağustos 1991 günü telefon etti, çok heyecanlıydı. Almanya’ya gitmiş, kuşların çok yakında ha-valanmak üzere olduğunu görmüştü. Böhm bankadaki hesabıma elli bin frank (iki aylık peşin, kalanı da</p><p class="calibre3">masraflar için) yatırmış, uçak biletlerimi, kiralık araba evraklarını ve otel rezervasyon listelerini de DHL’le adresime göndermişti. Bunlara bir de Paris-Lo-zan bileti eklenmişti. Benimle son bir kez görüşmek, projenin ayrıntılarını tartışmak istiyordu.</p><p class="calibre3">Kısacası, seyahat rehberlerim, vizelerim ve ilaçlarımla 19 ağustos sabahı yedide yola koyuldum. Yol çantama en acil ihtiyaçlarım dışında hiçbir şey almamıştım. Dizüstü bilgisayarım da dahil bütün eşyam orta büyüklükte bir bavuldaydı. Buna bir de sırt çantam eklenecekti. Her şey yolundaydı. Öte yandan yüreğim sözle anlatılmaz bir kargaşa içindeydi: yakıcı bir karışıklığa dönüşen umut, heyecan, ürküntü.</p><p class="calibre3">Üçüncü bölüm</p><p class="calibre3">Oysa bugün her şey bitti. Daha başlamadan. Max Böhm leyleklerinin neden kaybolduğunu hiç öğrenemeyecekti. Ben de öyle tabiî. Çünkü onun ölümü, yapacağım soruşturmanın da sonu demekti.</p><p class="calibre3">Aldığım parayı derneğe iade edecek, kitaplarımın başına dönecektim. Seyyah hayatım baş döndürücü geçmişti. Üstelik, işin böyle sonuçlanmasına da şaşmıyordum. Ne de olsa, tembel bir öğrenciden başka bir</p><p class="calibre3">şey olmayı becerememiştim. Akşamdan sabaha becerikli bir maceraperest olmam için hiçbir neden yoktu. Ama hâlâ bekliyordum. Burada, hastanede. Federal müfettişin gelmesini ve otopsi sonucunu.</p><p class="calibre3">Otopsi yapılmıştı çünkü. Nöbetçi doktor polisten izin alır almaz -Max Böhm’ün bilinen bir yakını yoktu-otopsiye girişmişti. Yaşlı Max’a ne oldu acaba? Kalp krizi mi? Leylek saldırısı mı? Bu sorunun bir cevabı olmalıydı mutlaka, kuşbilimcinin cesedini parçalara ayırmalarının nedeni de buydu kuşkusuz.</p><p class="calibre3">-Louis Antioche?</p><p class="calibre3">Düşüncelere dalmış, gelip yanıma oturan adamı fark edememiştim. Sesi yumuşaktı, yüzü de öyle. Onu asabi gibi gösteren bir perçemin altında, düzgün hatlara sahip uzun bir yüz. Adam bana hâlâ uykudan mahmur gözlerle bakıyordu. Tıraş olmamıştı ve bunun olağandışı bir şey olduğu hissediliyordu.</p><p class="calibre3">Üzerinde iyi kesimli ince bir pantolon ve lavanta mavisi bir Lacoste tişört vardı, ikimiz de neredeyse aynı biçimde giyinmiştik; aradaki tek fark tişörtümün siyah, timsahın yerinde de bir kurukafa olmasıydı. Cevap verdim: “Evet. Siz polis misiniz?” Başıyla onayladı, dua edecekmiş gibi ellerini birleştirdi:</p><p class="calibre3">- Müfettiş Dumaz. Bu gece nöbetçiyim. Pis iş. Cesedi bulan sizdiniz, değil mi?</p><p class="calibre3">- Evet.</p><p class="calibre3">- Nasıldı? -Ölü.</p><p class="calibre3">Dumaz omuz silkti, bir defter çıkardı:</p><p class="calibre3">- Onu nasıl buldunuz?</p><p class="calibre3">Bir gün önceki araştırmalarımı anlattım. Dumaz not alıyordu, yavaşça. Sordu: - Fransız mısınız?</p><p class="calibre3">- Evet. Paris’te oturuyorum. Müfettiş adresimi dikkatle not etti.</p><p class="calibre3">- Max Böhm’ü uzun zamandan beri mi tanıyordunuz?</p><p class="calibre3">- Hayır.</p><p class="calibre3">- ilişkinizi nasıl tanımlarsınız? Yalan söylemeye karar verdim: - Amatör kuşbilimciyim. Onunla birlikte, çeşitli kuşlar hakkında eğitici bir program düzenlemeye karar vermiştik.</p><p class="calibre3">- Hangi kuşlar?</p><p class="calibre3">- Özellikle beyaz leylek. -Mesleğiniz ne?</p><p class="calibre3">- Üniversiteyi yeni bitirdim.</p><p class="calibre3">- Ne eğitimi? Kuşbilim falan mı?</p><p class="calibre3">- Hayır. Tarih, felsefe.</p><p class="calibre3">- Kaç yaşındasınız?</p><p class="calibre3">- Otuz iki.</p><p class="calibre3">Müfettiş usulca ıslık çaldı:</p><p class="calibre3">- Hobinize bu kadar zaman ayırabildiğiniz için şanslısınız. Sizinle aynı yaşta olmama rağmen, on üç yıldır emniyette çalışıyorum.</p><p class="calibre3">- Tarih beni hiç çekmiyor, dedim kararlılıkla.</p><p class="calibre3">Dumaz gözlerini karşıdaki duvara dikti. Dudaklarında aynı hül-yalı tebessüm vardı.</p><p class="calibre3">- Emin olun, benim işim de bana çekici gelmiyor. Sonra yeniden bana döndü: - Size göre, Max Böhm ne zaman öldü?</p><p class="calibre3">- Evvelki gün. Bekçi 17’si akşamı onu merdivenden tırmanırken gördü, ama inişini görmedi.</p><p class="calibre3">- Sizce, neden öldü?</p><p class="calibre3">- Hiç bilmiyorum. Kalp krizinden, belki. Sonra da leylekler onu… yemeye başladı.</p><p class="calibre3">- Cesedi otopsiden önce gördüm. Ekleyeceğiniz başka bir şey var mı?</p><p class="calibre3">- Hayır, yok.</p><p class="calibre3">- Kent merkezindeki karakola gidip, ifadenizi imzalamanız gerekecek. Öğlene doğru hazır olur. Bu da adresi. (Dumaz içini çekti.) Bu ölüm çok gürültü çıkaracak. Böhm ünlü biriydi. Leyleklerin isviçre’ye dönmesini ona borçluyuz. Bizler bu gibi şeylere bağlıyızdır.</p><p class="calibre3">Durakladı, sonra sessizce güldü:</p><p class="calibre3">- Üzerinizdeki gömlek tuhaf… Rastlantı değil mi? Başından beri bunu bekliyordum. Kahverengi saçlı, ufak tefek</p><p class="calibre3">bir kadın göründü, beni kurtardı. Beyaz önlüğünde kan lekesi vardı, yüzü kırışıklarla ve çizgilerle doluydu. Epey görmüş geçirmiş biri. Bu pamuk dünyada inanılmayacak bir şey, her adımda takırdayan topuklu ayakkabılar giyiyordu. Yaklaştı. Nefesi buram buram tütün kokuyordu.</p><p class="calibre3">- Burada Böhm için mi bekliyorsunuz? diye sordu kısık sesiyle.</p><p class="calibre3">Ayağa kalktık. Tanıştırma işini Dumaz üstlendi:</p><p class="calibre3">- Bu Max Böhm’ün öğrenci dostu (sesindeki alaycılığı yakaladım) Louis Antioche. Dün gece cesedi bulan o. Ben de federal polisten Müfettiş Dumaz.</p><p class="calibre3">- Catherine Warel, kalp cerrahı. Otopsi uzun sürdü, dedi boncuk boncuk terlemiş alnını silerek.</p><p class="calibre3">Beklediğimizden de karmaşık bir vaka. Başta, yaraların yüzünden. Gaga darbeleri. Leylek yuvasında bulundu, deniliyor. Hey Tanrım, orada ne arıyordu ki?</p><p class="calibre3">- Max Böhm kuşbilimciydi, diye cevapladı Dumaz, alınmış gibi. Onu tanımamanıza şaşırdım. Çok ünlüydü, isviçre’deki leyleklerin koruyucusuydu.</p><p class="calibre3">- Öyle mi? dedi kadın. Fazla etkilenmemişti.</p><p class="calibre3">Cebindeki paketten esmer tütünlü bir sigara çıkarıp yaktı. Sigara içmenin yasak olduğunu gösteren işarete bakıp, kadının isviçreli olmadığına karar verdim. Dumanı uzun uzun üfleyip, sözünü sürdürdü:</p><p class="calibre3">- Otopsiye dönelim. Bütün yaralara -sabah olur olmaz ayrıntılı raporu alacaksınız-rağmen, adamın 17 ağustos akşamı, saat yirmi dolaylarında bir kalp krizinden öldüğü belli. (Bana döndü.) Siz olmasaydınız,</p><p class="calibre3">koku ziyaretçileri uyaracaktı. Yine de şaşırtıcı bir şey var. Böhm’ün kalp nakli yaptırdığını biliyor muydunuz?</p><p class="calibre3">Dumaz soran gözlerle bana baktı. Doktor devam ediyordu: - Otopsi ekibi göğüs kemiği hizasında uzun bir yara izi gördüğünde, otopsiye başkanlık etmem için bana haber verdi. Kalp nakli yaptırdığından hiç kuşku yok; önce sternotomiye ait belirgin özellikler var, bir de perikart boşluğunda eski bir müdahaleden kalma anormal birleşmeler.</p><p class="calibre3">Ayrıca, atardamarda, akciğer damarında, sağ ve sol kulakçıklarda erimez ipliklerle yapılmış</p><p class="calibre3">dikişler gördüm.</p><p class="calibre3">Doktor Warel yeni bir nefes çekti.</p><p class="calibre3">- Ameliyatın birkaç yıl öncesine dayandığı belli, ama anlaşılan vücut yeni organı reddetmemiş; genelde nakledilmiş kalbin üzerinde ret noktalarına ya da ölü kas hücrelerine denk gelen bir sürü beyaz iz görürüz. Böhm’ün geçirdiği nakil ameliyatı, bu bakımdan da son derece ilginç. Görebildiğim kadarıyla da ameliyat, işini bilen biri tarafından gerçekleştirilmiş. Soruşturdum; burada Max Böhm’ü izleyen hiçbir hekim yok. İşte size aydınlatacağınız küçük bir esrar, beyler. Ben kendi soruşturmamı yapacağım. Ölüm nedenine gelince, sıradışı bir şey yok. Yaklaşık elli saat kadar önce gerçekleşmiş miyokart enfarktüsü. Oraya tırmanmanın yorgunluğu herhalde. Eğer sizi teselli edecekse, Böhm acı çekmedi.</p><p class="calibre3">- Ne demek istiyorsunuz? diye sordum.</p><p class="calibre3">Warel mikroptan arındırılmış boşluğa uzun bir nikotin dumanı boşalttı.</p><p class="calibre3">- Nakledilen kalp alıcının sinir sisteminden bağımsızdır. Sizin anlayacağınız kalp krizi özel bir sancı hissettirmez. Max Böhm ölümü hissetmedi, işte böyle baylar. (Bana döndü.) Cenazesiyle siz mi ilgileneceksiniz?</p><p class="calibre3">Bir an tereddüt ettim:</p><p class="calibre3">- Maalesef bir yolculuğa çıkmam gerekiyor, dedim.</p><p class="calibre3">- Öyle olsun, diye kestirip attı. Bir yolunu buluruz. Ölüm ilmühaberi yarın sabah hazır olur.</p><p class="calibre3">(Dumaz’a döndü.) Sizinle bir dakika konuşabilir miyim?</p><p class="calibre3">Müfettiş ve hekim bana bakıp vedalaştılar. Dumaz ekledi: - Yarın öğleye doğru ifadenizi imzalayacaksınız, unutmayın.</p><p class="calibre3">Sonra beni koridorda bırakarak, biri çok yumuşak haliyle öteki gürültülü ayakkabılarıyla uzaklaştılar. Oysa topuklar kadının, “Bir sorun var…” dediğini duymamı engelleyecek kadar takırda-mıyordu.</p><p class="calibre3">Dördüncü bölüm</p><p class="calibre3">Dışarıda şafak madenî gölgeler saçıyor, tenha sokakları gri bir ışıkla aydınlatıyordu. Trafik ışıklarına aldırmadan Montreux’yü geçtim, doğruca Böhm’ün evine gittim. Neden bilmem, kuşbilimci hakkında bir soruşturmayı düşünmek bile ürkütüyordu beni. Polisi işe hiç karıştırmadan benimle ilgili tüm belgeleri ortadan kaldırmak, adımı bile söylemeden ALKD’den aldığım parayı iade etmek niyetindeydim.</p><p class="calibre3">Arabamı dağ evinden yüz metre uzakta, gözlerden uzak bir yere park ettim. Önce evin kapısının kilitli olmadığını gördüm, sonra da otomobildeki çantamdan yumuşak plastik bir parça aldım. Parçayı kapı ile pervazın arasına soktum. Plastiği kilit dilinin altına kaydırmak için kapıya hafifçe yüklendim. Bir kez daha</p><p class="calibre3">dayanınca, kapı gürültüsüz açıldı. Merhum Max Böhm’ün evindeydim. Alacakaranlıkta, dağ evinin içi her zamankinden çok daha küçük, çok daha kuvvetli görünüyordu. Daha şimdiden bir ölünün evi.</p><p class="calibre3">Bodrumdaki çalışma odasına indim. Masanın üzerine bırakılmış “Louis Antioche” dosyasım kolayca buldum. Dosyada banka havalesinin makbuzu, uçak biletlerinin ve kiralanan otomobillerin faturaları da vardı. Bu</p><p class="calibre3">arada Böhm’ün Nelly Braesler’nin sözleri üzerine aldığı notlan da okudum: Louis Antioche. Otuz iki yaşında. On yaşındayken, Braesler’ler tarafından evlat edinilmiş. Akıllı, zeki, duyarlı. Ama işsiz ve açıkgöz. Dikkatli olmalı. Geçirdiği kazanın izlerini taşıyor. Kısmî unutkanlık.</p><p class="calibre3">Demek Braesler’ler için, bunca yıldan sonra bile kritik bir vaka, bir çatlak olarak görünüyordum.</p><p class="calibre3">Kâğıdın arka yüzüne baktım,</p><p class="calibre3">hepsi buydu. Nelly ilk yıllanmdaki dram hakkında hiçbir ayrıntıya girmemişti. Daha iyi ya. Dosyayı aldım, araştırmayı sürdürdüm. Çekmecelerden birinde, kapağında “Leylekler” yazılı olan, Max’ın bana ilk gün</p><p class="calibre3">verdiği, çeşitli bilgilerle, temasa geçileceklerle dolu dosyanın bir eşini buldum. Onu da aldım.</p><p class="calibre3">Gitme zamanı gelmişti. Yine de karanlık bir merakın pençesinde aramaya devam ettim. İnsan boyu yüksekliğindeki metal bir dolapta, kuşlarla ilgili binlerce fış buldum. Fişler aşağıdan yukarıya dizilmiş, çeşitli renklerde dilimlere bölünmüştü. Böhm renk kodlarını açıklamıştı bana. Her olaya, her bilgiye bir renk veriliyordu -kırmızı: dişi; mavi: erkek; yeşil: göçebe; pembe: elektrik çarpması; sarı: hastalık; siyah: ölüm… Böylece Böhm dilimlere bir göz atıyor, araştırmasının konusuna göre, o sırada ilgilendiği fişleri buluyordu. Aklıma bir fikir geldi; kayıp leylekler listesini inceledim, sonra da bu çekmecede fişlerden bazılarını aradım. Böhm anlaşılmaz şifreli bir dil kullanıyordu. Tek anladığım, kaybolan leyleklerin tümünün yedi yaşından büyük yetişkin kuşlar olduğuydu. Fişleri cebime attım. Açık bir uçuşa geçmek için artık hazırdım. İçimde bastırılmaz bir dürtü, çalışma odasının her köşesini aradım. Artık bir hastane dosyası arıyordum. “Böhm okullarda okutulacak bir vaka” demişti Dr. Warel. Ameliyatını nerede yaptırdı? Kime yaptırdı? Hiçbir şey bulamadım.</p><p class="calibre3">Umudumu yitirmek üzereyken, çalışma odasına açılan küçük girintiye saldırdım. Max Böhm buraya bavullarını ve kuşbilirr gereçlerini yerleştiriyordu. Günlük çalışma planının üzerine dürbünler, fotoğraf filtreleri, çeşitli malzemeler ve her boyda halkalar dizilmişti. Bunların yanında ameliyat aletleri, şırıngalar, bandajlar, cebireler, yara temizleyiciler gördüm. Demek Max Böhm boş</p><p class="calibre3">zamanlarında veterinercilik oynamaktan da hoşlanıyordu. Yaşlı adamın dünyası giderek daha boş, daha anlaşılmaz tutkulara yönelik görünüyordu gözüme. Sonunda her şeyi yerine yerleştirdikten sonra, giriş katma çıktım.</p><p class="calibre3">Hızla oturma odasından, salondan ve mutfaktan geçtim. Orada İsviçre biblolarından, kâğıt yığınlarından,</p><p class="calibre3">eski gazetelerden başka bir şey yoktu. Odaların bulunduğu kata çıktım. Üç oda vardı. İlk geldiğimde yattığım oda, küçük yatağı ve eski görünüşlü eşya-sıyla hâlâ son derece tarafsız, aynı ölçüde kişiliksizdi. Böhm’ün odası küf ve hüzün kokuyordu. Renkler solmuş, mobilyalar belirgin bir neden olmaksızın, üst üste yığılmış.</p><p class="calibre3">Her yeri aradım: dolap, yazı masası, komodin. Hemen hepsi de neredeyse bomboştu.</p><p class="calibre3">Yatağın, halının altına baktım. Duvar kâğıdının köşelerini kaldırdım. Hiç. Dolabın dibindeki eski bir kutuda, eski kadın fotoğrafları dışında. Bir an fotoğraflara baktım. Tropikal görüntüler önünde, yüz çizgileri belirsiz zarif görünüşlü bir kadın. Herhalde Madam Böhm. Daha yeni fotoğraflarda -yetmişli yılların soluk renkleri-kırkında falan görünüyordu. Üçüncü odaya geçtim.</p><p class="calibre3">Orada da aynı boşluğu, aynı çıplaklığı gördüm, ama hepsi buydu. Elbiselerime konmuş tozlan silkeleyerek merdivenleri indim.</p><p class="calibre3">Pencerelerin dışında gün doğuyordu. Yaldızlı bir ışık mobilyaların sırtım, salonun hemen her yerinden belirgin hiçbir neden olmaksızın fışkıran kerevetlerin sivri köşelerini okşuyordu.</p><p class="calibre3">Kerevetlerden birine çöktüm. Anlaşılan bu evde bir sürü eksik vardı: Max Böhm’ün sağlık dosyası (kalp nakli geçirmiş birinin yanında</p><p class="calibre3">tonlarca reçete, skaner, elektro falan olmalıydı), hayatını seyahatle geçirmiş bir insanın klasik hatıraları -</p><p class="calibre3">Afrika’dan incik boncuk, doğudan halılar, trophaeum’lar…-, profesyonel bir hayatın izleri -burada tek bir emeklilik dosyasına, banka makbuzu ya da vergi beyannamesine rastlamamıştım-yoktu. Max Böhm geçmişiyle ilgili bütün izleri silmek istese, bundan farklı davranamazdı. Oysa burada bir yerlerde gizli bir bölmesi olmalıydı.</p><p class="calibre3">Saatime baktım; yediyi çeyrek geçiyor. Adlî soruşturma açılması durumunda, kapıları mühürlemek için de olsa, polis her an gelebilirdi. İstemeye istemeye kalktım, kapıya doğru yürümeye başladım.</p><p class="calibre3">Açtım, sonra birden basamakları hatırladım. Büyük salondaki kerevetler gizli bölmeler için ideal eşyalardı. Geri dönüp,</p><p class="calibre3">kerevetlerin kenarlarına vurmaya koyuldum. İçleri boştu. Koşarak aşağıya, çalışma odasının yanındaki</p><p class="calibre3">girintiye indim, birkaç alet kapıp yukarı fırladım. Yirmi dakika kadar sonra, Böhm’ün salonundaki yedi kereveti fazla zarar vermeden açmış, üzerleri yazısız, tozlu, kahverengi üç zarf bulmuştum.</p><p class="calibre3">Otomobilime binip, sakin bir yer bulabilmek için direksiyonu Montreux’yü çevreleyen tepelere kırdım. On kilometre kadar sonra, ıssız bir yolun kıvrımında, çiyden hâlâ sırılsıklam ağaçların altında durdum. Birinci zarfı açarken, ellerim titriyordu.</p><p class="calibre3">Zarf 1942’de Cenevre’de İrene Fogel olarak doğan İrene Böhm’ün sağlık dosyasıydı. Tüm vücuduna yayılan</p><p class="calibre3">bir kanser nedeniyle ağustos 1977’de Lozan’da, Bellevue Hastanesi’nde ölmüştü. Dosyada birkaç radyografi, diyagram, bazı reçetelerin dışında ölüm ilmühaberi, Max Böhm’e gönderilmiş bir telgraf ve</p><p class="calibre3">İrene’in doktoru Lierbaüm’ün taziye mektubu vardı. Mektubun üzerinde, Max Böhm’ün 1977 yılındaki adresi:</p><p class="calibre3">66, Bokassa Caddesi, Bangui, Orta Afrika Cumhuriyeti. Yüreğim dörtnala kalktı. Orta Afrika Cumhuriyeti, Böhm’ün Afrika’daki son adresi olmuştu. Diktatörü İmparator Bokassa yüzünden karanlık bir üne sahip o zavallı ülke.</p><p class="calibre3">Afrika’nın kalbine gömülmüş, kavurucu ve rutubetli cangıl parıltısı. Aynı zamanda da geçmişimin derinliklerinde gömülü.</p><p class="calibre3">Camı indirip dışarıdaki havayı soludum, sonra da dosyayı karıştırmayı sürdürdüm. Zarif kadınınınkilerin yanı sıra, Max Böhm’ü kendine şaşılacak derecede benzeyen on üç-on dört yaşlarında bir oğlanla gösteren fotoğraflar buldum. Aynı tıknazlık, aynı fırça kesimi sarı saçlar, aynı kahverengi gözler ve aynı kaslı hayvan boynu. Oysa çocuğun gözlerinde, Böhm’ün katılığına hiç de uymayan bir hülya, bir aldırmazlık görünüyordu. Bütün fotoğrafların aynı dönemde, yetmişli yıllarda çekildiği belliydi. Aile eksiksizdi: anne, baba, çocuk, iyi ama, Max Böhm böylesi sıradan fotoğrafları neden kerevetinin içinde gizliyordu? O çocuk neredeydi?</p><p class="calibre3">ikinci zarfta tarihsiz, isimsiz, yorumsuz bir göğüs röntgeni vardı. Anlayabildiğim tek şey, röntgende görülenin bir kalp olduğuydu. Kalbin ortasında da, kenarları çok belirgin, küçücük bir beyaz nokta; o denli küçük ki organın “içinde” bir pıhtı mı, yoksa bir film kusuru mu, belli değil.</p><p class="calibre3">Max Böhm’ün yaptırdığı ameliyatı düşündüm. Röntgendeki muhtemelen Isviçreli’nin iki kalbinden biriydi. Birincisi mi, ikincisi mi? Röntgeni özenle zarfa yerleştirdim.</p><p class="calibre3">Sonunda üçüncü zarfı açtım ve donup kaldım. Gözlerimin önünde, insanın düşünemeyeceği kadar korkunç bir manzara sergileniyordu. Bir çeşit insan mezbahasını gösterir siyah beyaz fotoğraflar; kancalara asılmış çocuk cesetleri, kolların ya da cinsel organların yerinde kanlı çukurlar, dudakları yırtık yüzler, sağa sola atılmış ya da bir tezgâhın üzerine sıralanmış uzuvlar; uzun masalann üzerine yerleştirilmiş, kurumuş gözlerini size dikmiş, kabuklaşıp kahverengiye kesmiş kelleler. Bütün cesetler istisnasız siyahtı.</p><p class="calibre3">Bu iğrenç yer basit bir mezarlık değildi. Duvarlar tıpkı bir klinikte ya da morgda olduğu gibi, beyaz fayanslarla kaplanmış, sağa sola parlayan ameliyat aletleri asılmıştı. Burası daha çok korkunç bir işkence odasına ya da ölümcül bir laboratuvara benziyordu. Korkunç deneylerle uğraşan bir canavarın gizli yuvası. Arabadan indim. Göğsüm iğrenç bir bulantıdan sıkışmıştı. Sabahın serinliğinde uzun dakikalar geçti. Arada sırada elimdeki resimlere bir göz atıyordum. Daha iyi anlayabilmek için gerçekliklerine dalmaya, onlara alışmaya çalışıyordum, imkânsız. Resimlerin çıplaklığı, yüzeyinin pütürlülüğü bu cesetler ordusunu şaşırtıcı bir şekilde somutlaştınyordu. Böylesi cinayetleri kim işledi? Ve neden?</p><p class="calibre3">Arabama döndüm, üç zarfı da kapatıp bir daha açmamaya yemin ettim. Kontak anahtarını çevirdim, gözlerim yaşlı, Montreux’ye doğru inmeye başladım.</p><p class="calibre3">Beşinci bölüm</p><p class="calibre3">Önce kent merkezine yöneldim, sonra da göl boyunca uzanan caddeye saptım. Arabamı aydınlık ve soylu Otel Teras’ın parkına bıraktım. Güneş daha şimdiden ışıklarını Leman Gölü’nün renksiz sulanna yaymaya başlamıştı. Manzara yaldızlı bir hareyle alevlenir gibiydi. Otelin bahçesine, manzarayı çevreleyen dumanlı</p><p class="calibre3">dağların ve gölün karşısına yerleştim.</p><p class="calibre3">Birkaç dakika sonra garson göründü. Koyu bir Çin çayı ısmarladım. Düşünmeye çalıştım. Böhm’ün ölümü. Kalbiyle ilgili sırlar. Sabahki araştırma sonucunda bulduğum ürkütücü şeyler. Bu kadarı leyleklerin peşine düşmüş basit bir öğrenci için fazlaydı doğrusu.</p><p class="calibre3">- Gitmeden önce son bir gezinti mi?</p><p class="calibre3">Döndüm. Müfettiş Dumaz sinekkaydı tıraş olmuş, arkamda duruyordu. Kahverengi ince bir ceket ve açık renk keten bir pantolon giymişti.</p><p class="calibre3">- Beni nasıl buldunuz?</p><p class="calibre3">- Güç olmadı. Sizler hep buraya gelirsiniz. Sanki Montreux’nün tüm sokakları göle çıkıyormuş gibi.</p><p class="calibre3">- Kim bu “sizler” dedikleriniz?</p><p class="calibre3">- Yabancılar. Turistler. (Çenesiyle kıyı boyunca gezintiye çıkanları gösterdi.) Buraları pek romantiktir, bilirsiniz. Buraya, nasıl derler, bir sonsuzluk havası hâkim. Sanki Jean-Jacques Rous-seau’nun Julle yahut Yeni Heloise’ı gibi. Size bir sır vereyim; bütün bu klişeler çıldırtıyor beni. Çoğu isviçrelinin de benim gibi olduğunu sanıyorum.</p><p class="calibre3">Tebessüm etmeye çalıştım:</p><p class="calibre3">- Birden alaycı oluverdiniz. Bir şeyler içer miydiniz?</p><p class="calibre3">- Bir kahve. Koyu.</p><p class="calibre3">Garsonu çağırıp bir espresso ısmarladım. Dumaz yanıma oturdu. Güneş gözlüklerini takıp, sessizce bekledi. İlgiyle manzarayı seyrediyordu. Gelen kahveyi bir yudumda bitirip, içini çekti: - Ayrıldığımız andan beri bir saniye durmadım. Önce Dr. Wa-rel’le o konuşma. Hani önlüğü kan içinde olan, o küçük sigara tiryakisi. Buralarda yeni daha. Böyle bir şey beklediğini sanmıyorum. (Dumaz güçlü bir</p><p class="calibre3">kahkaha attı.) Montreux’de iki hafta geçirdikten sonra, pat! Leylek yuvasında bulunmuş, vücudunun yarısı kendi kuşları tarafından yenmiş bir kuşbilimci cesedi getiriyorlar. Tamam. Hastaneden çıkınca eve gidip</p><p class="calibre3">üzerimi değiştirdim. Oradan da ifadenizi dosyaya koymaları için karakola gittim. (Dumaz ceketinin cebini</p><p class="calibre3">elledi.) İfadeniz yanımda, burada. İmzalayabileceksiniz. Polis müdürlüğüne kadar gitmenize gerek yok. Ondan sonra Max Böhm’ün evini ziyarete karar verdim. Yarım saatte bütün sorularımın yanıtım buldum. Şimdi de buradayım!</p><p class="calibre3">- Sonuç?</p><p class="calibre3">- İyi soru. Sonuç yok.</p><p class="calibre3">- Hiçbir şey anlamadım.</p><p class="calibre3">Dumaz masaya dayanarak yine ellerini birleştirdi, sonra bana döndü.</p><p class="calibre3">- Size söylemiştim, Max Böhm ünlü biriydi. Onun için bize dingin, açık bir ölüm gerek. Anlaşılır, basit bir şey.</p><p class="calibre3">- Durum da öyle değil mi?</p><p class="calibre3">- Hem evet hem de hayır. Bulunduğu yerin sıradışılığından başka, ölümde gerçek bir sorun yok. Kalp krizi. Tartışılmaz. Ama bunun dışında her şey karmakarışık. Ünlü birinin anısını kirletmek istemiyorum, anlıyor musunuz?</p><p class="calibre3">- Neleri karmaşık bulduğunuzu bana anlatacak mısınız? Dumaz duman renkli camların ardından bana baktı:</p><p class="calibre3">- Aslında bilgi vermesi gereken sizsiniz.</p><p class="calibre3">- Ne demek istiyorsunuz?</p><p class="calibre3">- Max Böhm’ü ziyaretinizin gerçek nedeni neydi?</p><p class="calibre3">- Size dün akşam söyledim ya.</p><p class="calibre3">- Yalan söylediniz. Küçük bir araştırma yaptım. Elimde söylediklerinizin doğru olmadığım gösteren kanıtlar var.</p><p class="calibre3">Cevap vermedim. Dumaz devam etti:</p><p class="calibre3">- Böhm’ün dağ evini aramaya gittiğimde, benden önce birilerinin daha geldiğini anladım. Hatta orasının gelişimden birkaç dakika önce arandığım da biliyorum. Zaman geçirmeden, Böhm’ün ikinci bürosunun bulunduğu Ekoloji Müzesi’ne telefon ettim. Onun gibi biri, önemli dosyaların kopyalarım da çıkarır, diye dü- şündüm. Sekreteri işe erken gelmiş anlaşılan, belgelere bir göz atmayı kabul etti, sonra da çekmecelerden birinde kayıp leyleklerle ilgili inanılmaz bir dosya buldu. Dosyadaki en önemli belgeleri bana faksladı. Devam etmem gerekiyor mu?</p><p class="calibre3">Gölün sularım izleme sırası bendeydi. Yakıcı ufukta minicik yelkenliler belirmeye başlamıştı.</p><p class="calibre3">- Sonra banka. Böhm’ün şubesini aradım. Kuşbilimci birkaç gün önce önemli bir havale çıkarmış.</p><p class="calibre3">Alıcının adı, adresi ve hesap numarası bende.</p><p class="calibre3">Aramızdaki sessizlik daha da uzadı. Bundan böyle birçok yönde kırılabilecek, sabah havası gibi billur bir sessizlik. Konuşmaya karar verdim.</p><p class="calibre3">- Bu kez bir sonuç var.</p><p class="calibre3">Dumaz gülümsedi, sonra gözlüklerini çıkardı.</p><p class="calibre3">- Bir fikrim var. Paniğe kapıldığınızı düşünüyorum. Böhm’ün ölümü o kadar da basit değil.</p><p class="calibre3">Soruşturma başlayacak. Oysa siz özel bir görev için ondan yüksek meblağlı bir çek almıştınız, anlaşılmaz bir nedenle de paniğe kapıldınız. Dosyanızı almak ve ilişkinizle ilgili tüm izleri silmek için evine girdiniz. Parayı saklamak</p><p class="calibre3">isteyeceğinizi sanmıyorum. İade edeceğinizden eminim. Ama eve girmek, çok ciddi bir suç…</p><p class="calibre3">Zarflan düşündüm. Aceleyle cevap verdim:</p><p class="calibre3">- Müfettiş, Max Böhm’ün bana verdiği görev sadece leyleklerle ilgiliydi. Burada kuşkulu bir şey göremiyorum. Parayı da derneğe iade edeceğim ve…</p><p class="calibre3">- Dernek yok. -Efendim?</p><p class="calibre3">- Sizin anladığınız anlamda bir dernek yok. Böhm yalnız çalışıyordu ve ALKD’nin tek üyesiydi.</p><p class="calibre3">Yanında</p><p class="calibre3">birkaç kişi çalıştırıyordu, malzeme sağlayıp bürolar kiralıyordu. Böhm’ün başkalarının parasına ihtiyacı yoktu. Aklın alamayacağı kadar zengindi.</p><p class="calibre3">Şaşkınlıktan boğazım düğümlendi. Dumaz devam etti:</p><p class="calibre3">- Kişisel hesabı yüz bin İsviçre frangının üzerinde. Üstelik kasalarımızdan birinde, Böhm’ün şifreli bir hesabı olduğundan da eminiz. Hayatmın bir döneminde, çok kazançlı bir işe girişmişti.</p><p class="calibre3">- Ne yapmayı düşünüyorsunuz?</p><p class="calibre3">- Şimdilik hiçbir şey. Adam öldü. Bilindiği kadarıyla, hiç yakını yok. Servetini WWF ya da Greenpeace</p><p class="calibre3">benzeri kuruluşlara bıraktığından eminim. Kısacası, bizim için dosya kapandı. Oysa konuyu daha araştırmak isterdim. Bunun için de sizin yardımınıza ihtiyacım var.</p><p class="calibre3">- Benim yardımıma mı?</p><p class="calibre3">- Bu sabah, Böhm’ün evinde bir şeyler buldunuz mu? Üç zarf, ateşten meteorlar gibi beynime daldı.</p><p class="calibre3">- Kendi dosyamın dışında, hiçbir şey.</p><p class="calibre3">Dumaz inanmıyormuşçasına gülümsedi. Ayağa kalktı.</p><p class="calibre3">- Biraz yürümek ister misiniz? Peşinden, kıyı boyuna gittim.</p><p class="calibre3">- Hiçbir şey bulmadığınızı kabul edelim, dedi. Ne de olsa, adam dikkatliydi. Ben de bu sabah soruşturdum; fazla bir şey öğrenemedim. Ne geçmişi ne de o esrarlı ameliyatı hakkında.</p><p class="calibre3">Hatırlıyorsunuz; kalp nakli, işte bir sır daha. Dr. Warel bana ne anlattı biliyor musunuz? Böhm’e takılan kalpte tuhaf bir şey varmış. Orada</p><p class="calibre3">bulunmaması gereken bir şey. Kalbin ucuna dikilmiş, minicik bir platin parçası, hani bazı protezlerin yapımı</p><p class="calibre3">için kullanılan malzeme. Nakledilen kalplere biyopsileri daha da kolaylaştırmak için, genelde bir çeşit mandal takılır. Bizim karşılaştığımız durumda ise, hiç de öyle değil. Warel’e göre o parçanın özel hiçbir işlevi yok. Sessiz kaldım. Röntgendeki beyaz lekeyi düşündüm. Elimdeki film, ikinci kalbe aitti demek. Bitirmek için sordum:</p><p class="calibre3">- Size nasıl bir yardımım dokunabilir müfettiş?</p><p class="calibre3">- Böhm size leyleklerin göçünü izlemeniz için para verdi. Gidecek misiniz?</p><p class="calibre3">- Hayır. Parayı iade edeceğim. Leylekler İsviçre’ye ya da Almanya’ya uğramamaya mı karar verdi, yoksa büyük bir fırtınaya mı yakalandı bilemem. Beni hiç ilgilendirmiyor.</p><p class="calibre3">- Yazık. Bu yolculuk çok işe yarayacaktı. Mühendis Böhm’ün yoluna şöyle bir göz attım. Sizin yolculuğunuz hiç kuşkusuz, Afrika’da ve Ortadoğu’da geçirdiği yıllan öğrenmemize yardımcı olacaktı.</p><p class="calibre3">- Aklınızdan geçen ne?</p><p class="calibre3">- İkili bir çalışma. Burada, ben. Oralarda siz. Ben servetini ve nerelere kullanıldığını araştıracağım. Görev yerlerini ve tarihlerini öğreneceğim. Siz de sahadaki izleri süreceksiniz; leyleklerin peşinden giderek. Düzenli olarak haberleşeceğiz. Birkaç haftada Max Böhm’ün tüm hayatını açığa çıkaracağız. Sırlarını, sevaplarını, kaçakçılığını.</p><p class="calibre3">-Kaçakçılığını mı?</p><p class="calibre3">- Öylesine ağzıma gelen bir kelimeydi.</p><p class="calibre3">- Peki bütün bunlardan kazancım ne olacak?</p><p class="calibre3">- Güzel bir yolculuk. Ve İsviçre’nin dillere destan sessizliği.</p><br class="calibre1"/><p class="calibre3">(Dumaz ceketinin cebini sıvazladı.) İfadenizi birlikte imzalayacağız. Ve unutacağız.</p><p class="calibre3">- Ya siz, siz ne kazanacaksınız?</p><p class="calibre3">- Çok şey. Her ne olursa olsun, çalınmış seyahat çeklerinden, kaybolmuş kanişlerden fazlasını.</p><p class="calibre3">Montreux’deki günlük bir gazetenin ağustos baskılan hiç de heyecan vermez Mösyö Antioche, inanın bana. Ben de size yalan söyledim; işime tutkunum. Ama işim beklentilerimi karşılamıyor. Her geçen gün, sıkıntıyı daha da artırıyor. Artık sağlam bir iş üzerinde çalışmak istiyorum. Böhm’ün alınyazısı bize, bir takım olarak ilerleyebileceğimiz, masalımsı bir soruşturma konusu sunuyor.</p><p class="calibre3">Böylesi bir bilmece, bir entelektüel olarak sizi de heyecanlandınyor olmalı. Düşünün bir.</p><p class="calibre3">- Yann Fransa’ya döndüğümde sizi ararım. İfadem bir iki gün daha bekleyebilir, değil mi?</p><p class="calibre3">Müfettiş gülümsedi, başıyla onayladı. Otomobilime kadar benimle yürüdü, vedalaşmak için elini uzattı. Arabama binerken elinden kaçtım. Dumaz yine gülümsedi, sonra da aralık kapıyı tuttu. Sordu: - Size merak ettiğim bir şeyi sorabilir miyim? Başımı evet anlamında salladım.</p><p class="calibre3">- Ellerinize ne oldu?</p><p class="calibre3">Sorusu beni sarstı. Yıllar önce şeklini kaybetmiş parmaklanma, derinin üzerindeki minicik yara izlerine baktım, sonra da omuz silktim:</p><p class="calibre3">- Küçükken geçirdiğim bir kaza. Kumaş boyalarıyla ilgilenen bir sütannem vardı. Asit dolu varillerden biri bir gün elime devrildi. Sonrasını hatırlamıyorum. Şok ve acı bütün anılan sildi.</p><p class="calibre3">Dumaz ellerime bakıyordu. Kuşkusuz yara izlerimi dün gece görmüş, bu eski yanıkların esrannı sonunda çözmüştü. Ani bir hareketle kapıyı kapattım. Dumaz gözlerini bana dikti, sonra tatlı bir sesle ekledi:</p><p class="calibre3">- Bu yara izlerinin anne ve babanızın kazasıyla hiçbir ilgisi yok, değil mi?</p><p class="calibre3">- Annem ve babamın kaza geçirdiğini nasıl öğrendiniz?</p><p class="calibre3">- Böhm’ün dosyası eksiksizdi.</p><p class="calibre3">Motoru çalıştırdım, dikiz aynasına bakmadan kıyıya yöneldim. Birkaç kilometre sonra müfettişin boşboğazlığım unutmuştum. Lozan yönünde, sessizce ilerliyordum.</p><p class="calibre3">Biraz sonra, güneşli bir tarlada bir grup siyah ve beyaz leke gördüm. Arabamı durdurup dikkatlice yaklaştım.</p><p class="calibre3">Dürbünümü kaldırdım. Leylekler oradaydı. Gagalan toprağın içinde, sakin, kahvaltılarım ediyorlardı. Biraz daha yaklaştım. Yumuşak tüyleri, yaldızlı aydınlıkta kadifeye benziyordu. Parlak, kalın, ipeksi. içimde hayvanlara karşı doğal bir sevgi hiç olmamıştı, ama hakarete uğramış düşes bakışlı bu kuş, gerçekten de özeldi.</p><p class="calibre3">Böhm’ü Weissembach’taki tarlalarda düşündüm. Beni küçük dünyasıyla tanıştırmaktan mutlu olmuş</p><p class="calibre3">gibiydi. O tıknaz vücuduyla ekinlerin arasından kafeslere doğru sessizce ilerliyordu. Kalın beline rağmen zarif ve yavaş yürüyordu. Kısa kollu gömleği, kumaş pantolonu ve boynundaki dürbünle hayalî manevralar yöneten emekli bir albayı andırıyordu. Kafeslerin önüne vardığında, leyleklerle yumuşak, sevgi dolu bir sesle konuşmuştu. Kuşlar önce gerilemiş, bize korku dolu gözlerle bakmıştı.</p><p class="calibre3">Böhm sonra bir metre yukarıdaki yuvaya uzanmıştı. Bir metre çapında, dalla ve toprakla yapılmış, yüzeyi temiz ve düzenli bir yuva. Dişi leylek istemeye istemeye uzaklaşmak zorunda kalınca, Böhm bana ortada yatan yavruları göstermişti. “Altı tane, anlıyor musunuz ?” Minicik kuş yavrularının yeşile çalan gri tüyleri vardı. Gözlerini kocaman açıyor, birbirlerine sokuluyorlardı. İlginç bir yakınlık, sakin bir aile yaşamı görüyordum. Akşam aydınlığı bu manzaraya değişik, hayaletimsi bir boyut katıyordu. Böhm mırıl-danmıştı: “Kalbinizi fethettiler değil mi?” Gözlerinin içine bakmış ve sessizce onaylamıştım.</p><p class="calibre3">Ertesi sabah, Böhm, içinde temas kurulacak kişilerin, haritaların, fotoğrafların bulunduğu kalın bir dosya verdikten sonra, çalışma odasının merdivenlerinden çıkarken beni birden durdurup kabaca, “Beni iyice anladığınızı umuyorum, Louis” demişti. “Bu iş benim için son derece önemli.</p><p class="calibre3">Leyleklerimi bulmanız, mutlaka bulmanız ve neden kaybolduklarını öğrenmeniz gerek. Bu bir ölüm kalım meselesi!” Son basamakların güçsüz ışığında, Böhm’ün yüzünde beni ürküten bir ifade vardı.</p><p class="calibre3">Çatlamaya hazır katı ve beyaz bir maske gibi. Böhm’ün korkudan ödü patladığına hiç kuşku yoktu.</p><p class="calibre3">Uzaktaki kuşlar usulca havalandı. Uzun hareketlerinin sabah aydınlığını yırtışım izledim.</p><p class="calibre3">Dudaklarımda tebessüm, onlara iyi yolculuklar dileyip yola koyuldum.</p><p class="calibre3">Yarımda Lozan Garı’na vardım. Paris hızlı treni yirmi dakika sonra kalkacaktı. Bekleme salonunda bir telefon kulübesine girip, hiç düşünmeden telesekreterimi aradım. Tek bir mesaj vardı; bundan bir ay önce, kuşbilim</p><p class="calibre3">eğitimim sırasında tanıştığım Alman biyolog Ulrich Wagner’den. Ulrich ve arkadaşları leyleklerin göçünü</p><p class="calibre3">uydu aracılığıyla izlemeye hazırlanıyorlardı. Kuşlardan yirmi kadarına minicik Japon yansıtıcıları takmışlar, Argos’tan alacakları koordinatlar yardımıyla her gün leyleklerin nerede olduğunu hiçbir sapmaya meydan vermeksizin bilebileceklerdi. Bana uydu verilerinden yararlanmamı önermişlerdi. Böylesi bir yöntem güçlükle tarayacağım madenî halkaların peşinden koşmamı önleyecek, işimi oldukça kolaylaştıracaktı. Mesaj “Tamam, Louis!” diyordu. “Yola çıktılar! Sistem kusursuz çalışıyor. Beni arayın. Size leyleklerin numaralarını ve yerlerini bildiririm, iyi şanslar.”</p><p class="calibre3">Demek kuşlar bana yine yetişmişlerdi. Telefon kulübesinden çıktım. Yanakları kıpkırmızı aileler bacaklarına çarpan seyahat çantalarını sürükleyerek yürüyorlardı. Soğukkanlı ve meraklı gözlerle bakan turistler vardı. Saatime baktım, sonra da taksi durağına yürüdüm. Bu kez havaalanına gidiyordum.</p><div class="mbppagebreak" id="calibre_pb_1"></div></body>
</html>
