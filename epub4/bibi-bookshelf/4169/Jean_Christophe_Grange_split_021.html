<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">Bir</p><p class="calibre3">kahkaha atmış sonra da dudaklannı billur bir çiçek gibi büzerek mınldanmıştı: - Korkma Louis.</p><p class="calibre3">- Korkmuyorum, demiştim kararlı bir sesle, sonra da yeniden patikanın tümseklerine dönmüştüm.</p><p class="calibre3">Üçüncü gün, Pigme kampının gölgesine bile rastlamamıştık. Gök artık bir anı olmuş, yorgunluk kaslarımızı birer sopa gibi germişti. Toprağın içine açılmış derin bir kuyuya dimdik dalma, bir daha dönme umudu taşımaksızın bitkilerle kaynaşma duygusu her zamankinden daha güçlüydü şimdi.</p><p class="calibre3">Oysa 18 eylül akşama doğru, yolumuzu kesen, alev alev yanan bir ağaç gördük. Bitki okyanusunun ortasında, kızıl bir kor. Yola çıkışımızdan beri insan varlığıyla ilgili ilk belirti, insanlar ağacın yağmur suları altında yıkılmasını beklemek yerine, yakmayı tercih etmişlerdi. Beckes sağanak halinde yağan yağmurun altında, dudaklarında bir tebessümle döndü: - Varmak üzereyiz. i</p><p class="calibre3">Otuz yedinci bölüm</p><p class="calibre3">Zoko kampı ormanda oldukça geniş bir açıklığın ortasında kurulmuş bir daire biçimindeydi.</p><p class="calibre3">Yapraklardan yapılmış kulübeler ile lateritten yapılma barakalar ortada, bir çöl kadar çıplak meydanı çevreliyordu, ilginçtir, yer, duvarlar ve yapraklardan oluşan kubbe ormanın renklerinde -kırmızı ve yeşil-değil; daha çok, sanki</p><p class="calibre3">can-gılın kabuğu kazınmış gibi, sert bir toprak rengindeydi. Zoko bitki dünyasının süsleri içine girmiş gerçek</p><p class="calibre3">bir açıklık gibiydi.</p><p class="calibre3">Burada büyük bir hareketlilik göze çarpıyordu. Kadınlar içleri çiçekler, taneler ve köklerle dolu ağır örgü sepetler taşıyarak toplayıcılıktan dönüyorlardı. Her biri ayrı patikalardan gelen erkeklerin sırtındaysa maymunlar, ceylanlar ya da ağlar vardı. Mavimsi ağır bir duman kulübelerin arasından dolanıp kıvrım kıvrım düğümleniyor, sonra da kamp merkezinin üzerinde yükseliyordu. Bu karmaşık havada -yağmur az önce dinmişti-kulübelerinin önünde bu geniz yakıcı dumanı besleyen aileler görülüyordu. “Böcekleri uzaklaştırmak için” diye fısıldadı Beckes, “Pigme yöntemi.”</p><p class="calibre3">Şarkılar duyuldu. Neredeyse tirolyen gibi tiz, tekdüze ezgiler, alev alev yanan ağacı gördüğümüzde de bizi karşılayan, sesi sanki son derece duyarlı bir telmiş gibi kullanan, çınlayan bükümler.</p><p class="calibre3">Akalar ya uzaktayken böyle haberleşiyorlardı ya da bu sevinçlerini göstermenin basit bir yoluydu.</p><p class="calibre3">İri bir siyah bizi karşılamaya geldi. Bu Zoko Pigmelerinin “sahibi”, eğitmen Alphonşe’tu. Karanlık basmadan hemen yakında, buradakinden daha küçük bir açıklığa kurulmuş, on metrelik bir sundurmanın altına yerleşmemizi istiyordu. Ailesi de oradaymış. Yol arkadaşlarım palmiye yapraklarından kulübecikler</p><p class="calibre3">yaparlarken, çadırımı sundurmanın yanına kurdum, iki günden beri ilk kez, çevremiz kuruydu.</p><p class="calibre3">Alphonse durmaksızın konuşuyor, uzaktan Pigme kampının ayrıntılarını göstererek “malikânesinden”</p><p class="calibre3">söz ediyordu.</p><p class="calibre3">- Rahibe Pascale nerede? diye sordum. Alphonse’un kaşları kalktı: - Dispanser mi demek istiyorsunuz? Kampın öte ucunda, ağaçların arkasında. Bu akşam gitmemenizi tavsiye ederim. Rahibe memnun değil.</p><p class="calibre3">- Memnun mu değil?</p><p class="calibre3">Alphonse arkasını döndü, üzüntüyle cevap verdi:</p><p class="calibre3">- Hiç memnun değil.</p><p class="calibre3">Hamallar ateşi yaktılar. Yaklaştım, yalak biçiminde minicik bir tabureye çöktüm. Ateş çıtırdıyor, kesif bir ıslak ot kokusu yayıyordu. Alevlerin tutsağı olmuş bitkiler, istemeye istemeye yanıyor gibiydi. Birden karanlık</p><p class="calibre3">bastı, rutubetli boşluklarla, serin rüzgârlarla, kuş çığlıklanyla dolu gece geldi. Benliğimin derinliklerinde, yüreğimin hemen altında aralık bırakılmış bir pencereden gelen hafiflik gibi, bir çeşit çağn, soluğa benzer bir</p><p class="calibre3">şey duydum. Üzerimizde, yıldızlardan delik deşik, aydınlık bir gök açılıyordu. Gökkubbeyi görmeyeli dört gün olmuştu.</p><p class="calibre3">îşte tamtamlar o zaman dövülmeye başladı.</p><p class="calibre3">Kendimi gülümsemekten alıkoyamadım. Öylesine gerçekdışı, aynı zamanda da o denli olağandı ki.</p><p class="calibre3">Cangılın en derin yerinde, dünyanın yüreğinin atışını duyuyorduk. Beckes doğrulup, homurdandı: “Yan tarafta şölen var Louis. Gitmemiz gerek.” Arkasında Tîna keyifli sesler çıkarıyor, omuzlarım titretiyordu. Bir dakika kadar sonra, büyük açıklığın kenarındaydık.</p><p class="calibre3">Alacakaranlıkta, her yönde koşuşturan Aka çocukları görülüyordu. Topraktan yapılmış kulübelerin önünde kız çocuklan hurma yapraklarından etekliklere bulunuyorlardı. Ellerine mızraklar almış</p><p class="calibre3">birkaç çocuk, ahenkli adımlar atmaya çalışıyor, sonra da gülmekten kınlıyorlardı. Kalçaları dallardan ve yapraklardan ışıl ışıl</p><p class="calibre3">kadınlar, çevredeki çalılıklardan dönüyorlardı. Erkekler bir yandan Beckes’nin dağıttığı sigaraları tüttürüyor,</p><p class="calibre3">bir yandan da bu hareketliliği neşeli yüzlerle izliyorlardı. Durmadan çalan tamtamlar, insanların ateşini körüklüyordu.</p><p class="calibre3">Alphonse elinde bir gemici feneriyle çıkageldi. “Pigmelerin dansını mı görmek istiyorsunuz patron?”</p><p class="calibre3">diye fısıldadı kulağıma. “Benimle gelin.” Peşine takıldım. Kulübelerin yakınında küçük bir sıraya yerleşti, gemici fenerini meydanın ortasına bıraktı. Böylelikle, küçük hayaletlerin vücutları kolaylıkla görülür oldu. Dansları</p><p class="calibre3">ateş ve şölen rengine bürünmüş geceyi yırtıyordu.</p><p class="calibre3">Akalar birbirinden farklı daireler halinde dans ediyorlardı. Erkekler bir tarafta, kadınlar öteki tarafta. Daireden boğuk bir ezgi yükseliyordu: “Aria mama, aria mama…” Boğuk ve ciddi seslerin arasmdan, bazen kalabalıkta dikilmiş bir çocuğun tiz sesi de duyuluyordu. “Aria mama, aria mama…”</p><p class="calibre3">Lambanın ışığından önce kadınlar geçti. Yuvarlak karınlar. Esnek bacaklar. Çiçek buketleri. Hemen arkalarından erkekler göründü. Karamela renkli ciltleri gaz lambasının ışığında kırmızıya, altın parıltısına, sonra da kül rengine dönüşüyordu. Hurma yapraklarından yapılmış eteklikler zamansız titreşiyor, kalçalarını hareketli bir tülle örtüyordu. “Aria mama, aria mama…”</p><p class="calibre3">Tamtam gümbürtüleri hızlandı. Tamtama, ağzında sigara, tamtamın üzerine kapanmıştı. Boynunu bir kartal gibi dikmiş, bütün kaslanyla vuruyordu. Ürpertimi engellemeye çalıştım. Bembeyaz gözleri gecenin içinde parlıyordu. Alphonse bir kahkaha attı. “Kördür. Çalgıcıların en iyisi, basit bir kör.” Kısa sürede tam-tamcının</p><p class="calibre3">yanına başka çalgıcılar geldi. Ritm hızlandı, yankılarla beslenip, toprağın baş döndürücü ve karşı konulmaz</p><p class="calibre3">sarkışım oluşturdu. Başka sesler yükseldi, buluştu, “Aria mama, aria mama…” ezgisinin üzerinde birleşti. Büyü, yaldızlı göğün altında sesli bir ışıltı gibi yükseliyordu.</p><p class="calibre3">Lambanın önünden yine kadınlar geçti; tek sıra halinde, tamtamı vuruşlanna göre ilerleyerek, bir öndekinin belini tutarak. Sanki parmak uçlanyla ritme dokunuyor, okşuyor gibiydiler. Yankının onu doğuran sese ait olması gibi, kadınlann vücudu da tamtamın vuruşlanna aitti. Saf bir yankılanma, bir doku titreşimiydiler.</p><p class="calibre3">Çömelmiş, ellerini yere dayamış, bir sarkaç gibi gidip gelerek; birden hayvan, ruh, hava perisi olmuşlardı…</p><p class="calibre3">- Neyi kutluyorlar? diye sordum; tamtamın sesini bastırmak için haykırmak zorunda kalmıştım.</p><p class="calibre3">Alphonse göz ucuyla bana baktı. Yüzü karanlıkta seçilmiyordu: - Kutlamak mı? Yas tutuyorlar, demek istiyorsunuz. Güneyli bir aile, küçük kızım kaybetti. Bugün Zoko kardeşleriyle birlikte dans ediyorlar. Burada âdettir.</p><p class="calibre3">- Neden ölmüş?</p><p class="calibre3">Alphonse başım sallayıp, kulağıma bağırdı:</p><p class="calibre3">- Korkunç bir şey patron. Gerçekten çok korkunç. Gomoun goril saldınsına uğradı. Kırmızı bir tül gerçeği örttü.</p><p class="calibre3">- Bu kaza hakkında ne biliniyor?</p><p class="calibre3">- Hiç. Onu kampın büyüğü, Boma bulmuş. Gomoun o gece dönmemiş. Pigmeler aramaya çıkmışlar. Ormanın öç almasından korkuyorlarmış.</p><p class="calibre3">- Ne öcü?</p><p class="calibre3">- Gomoun geleneklere saygı göstermiyordu. Evlenmek istemiyordu. Zoko’da, Rahibe Pascale’in yanında okumaya devam etmek istiyordu; ruhlar kendileriyle alay edilmesinden hoşlanmazlar, işte goril ona bu yüzden saldırdı. Herkes bilir bunu: orman intikamını aldı.</p><p class="calibre3">- Gomoun kaç yaşındaydı?</p><p class="calibre3">- Galiba on beş.</p><p class="calibre3">- Tam olarak nerede oturuyordu?</p><p class="calibre3">- Kiefer madenlerine doğru, güneydoğu kamplarından birinde. Deri üzerindeki vuruşlar, zihnime saplanıyordu. Kör adam hızlanıyor, süt gözleri karanlığı delip geçiyordu. Haykırdım: - Bana bütün anlatabileceğin bu mu? Başka bir şey bilmiyor musun?</p><p class="calibre3">Alphonse yüzünü buruşturdu. Beyaz dişleri gırtlağının pembeliğinde göründü. Israrımı elinin tersiyle itti:</p><p class="calibre3">- Boş ver gitsin patron. Bu hikâye uğursuz. Çok uğursuz. Eğitmen kalkar gibi yaptı. Kolunu tuttum.</p><p class="calibre3">Ter yüzümden akıyordu:</p><p class="calibre3">- iyi düşün Alphonse. iri zenci patladı:</p><p class="calibre3">- Ne istiyorsun patron? Gorilin geri gelmesini mi? Gomoun’un kollarını ve bacaklannı kopardı.</p><p class="calibre3">Yolunun üzerinde ne varsa ezdi geçti. Ağaçlan, sarmaşıkları, toprağı. Seni duymasını mı istiyorsun?</p><p class="calibre3">Bizi de pestil gibi ezmesini mi istiyorsun?</p><p class="calibre3">M’Baka bir sıçrayışta kalktı, öfkeli bir hareketle feneri kaptı.</p><p class="calibre3">Pigmeler hâlâ dans ediyor, bu kez dev bir tırtılı taklit ediyorlardı. Kör adamın tamtamı hızlanıyordu. Yüreğimin vuruşları da. Cinayetler dizisi isimler ve tarihler olarak beynime kazınıyordu. Ağustos 1977: Philippe Böhm. Nisan 1991: Rayko Nikoliç. Eylül 1991: Gomoun. Genç kızın kalbinin yerinde yeller</p><p class="calibre3">estiğinden emindim. Birden bir aynntıyı hatırladım, Alphonse, “Yolunun üzerinde ne varsa ezdi geçti.</p><p class="calibre3">Ağaçlan, sarmaşıkları, toprağı” demişti. Yirmi gün kadar önce, Sliven ormanında Rayko’nun cesedini bulan Çingene, “Bir gün önce büyük bir fırtına çıkmış olmalı. Çünkü o bölgedeki bütün ağaçlar yatmış, dallan ve yapraklan dört bir yana savrulmuş” demişti.</p><p class="calibre3">Nasıl oldu da daha önce anlamadım? Yürek hırsızlan helikopter kullanıyorlardı. Otuz sekizinci bölüm Saat beşte gün ışıdı. Orman yumuşak seslerle yankılanıyordu. Bütün gece uyuyamamıştım. Akalar saat ikiye doğru töreni bitirmişlerdi. Karanlığın ve sessizliğin içinde, palmiyelerin altında kalmış, gölgelere pembemsi ışıklannı saçan son korlan izlemiştim. Artık hiç korkmuyordum. Sadece ezici bir bitkinlik hissi, bir</p><p class="calibre3">de neredeyse güvenlik duygusu gibi, tuhaf bir sükûnet. Kollarıyla bana artık hiç dokunamayacak bir ahtapotun yanı başında ilerler gibiydim.</p><p class="calibre3">Günün ilk damlalan düştü. Önce hafif bir tıpırtı, sonra da daha sert, daha düzenli bir gümbürtü.</p><p class="calibre3">Ayaklanıp, Zoko köyüne doğru yürüdüm.</p><p class="calibre3">Kulübelerin önünde, ateşler çoktan yakılmıştı. Birkaç kadını, kuşkusuz o günkü av için hazırlanan büyükçe bir ağı onanrken gördüm. Meydanı geçtim, kulübelerin arkasında, tepesinde beyaz bir haç bulunan genişçe</p><p class="calibre3">bir beton bina gördüm. Çevresinde de bahçeler ve bir bostan. Açık kapıya doğru yöneldim, iri bir siyah, düşmanca bakışlarla yolumu kesti. “Rahibe Pascale uyandı mı?” diye sordum. Adam cevap vermeye fırsat</p><p class="calibre3">bile bulamadan, içeriden bir ses duyuldu: “Girin. Korkmayın.” Tartışma kabul etmeyecek, otoriter bir ses.</p><p class="calibre3">Dediğini yaptım.</p><p class="calibre3">Rahibe Pascale’in başı açıktı. Üzerinde sadece siyah bir kazak, altında da yine aynı renk bir de etek vardı. Ağarmaya yüz tutmuş saçları kısa kesilmişti. Sayısız kırışığa rağmen, yüzünde taşlann ve nehirlerin zaman tanımazlığı vardı. Buz mavisi gözleri yılların çamurundan çıkmış çelik panltısına benziyordu. Omuzlan geniş, elleri kocamandı. Daha ilk bakışta kadının ormanın tehlikelerine, kıvrandıncı hastalıklara ve barbar avcılara karşı koyacak güçte olduğunu gördüm.</p><p class="calibre3">- Ne istiyorsunuz? dedi yüzüme bile bakmadan.</p><p class="calibre3">Oturmuş, kahve fincanının yanındaki ekmek dilimlerine tereyağı sürüyordu.</p><p class="calibre3">Oda neredeyse bomboştu. Dipteki duvara dayanmış buzdolabı ile musluğun dışında. Tahtadan yapılmış, çarmıha gerilmiş îsa heykelciği acılı gözlerini odada gezdiriyordu.</p><p class="calibre3">- Adım Louis Antioche, dedim. Fransız’ım. Kafamdaki soruların cevabım bulabilmek için binlerce kilometre yol geldim. Bana yardım edebileceğinizi umuyorum.</p><p class="calibre3">Rahibe Pascale hâlâ ekmeklerini yağlıyordu. Güçlükle saklanmış, yumuşak, rutubetli bir ekmekti elindeki. Burada, ormanın ortasında, umulmadık bir hazine gibi görünen beyazlığı gözlerimi kamaştırıyordu. Rahibe</p><p class="calibre3">bakışlarımı yakaladı.</p><p class="calibre3">- Bağışlayın. Görevlerimi ihmal ediyorum. Lütfen oturun. Ve kahvaltımı paylaşın.</p><p class="calibre3">Bir iskemleye çöktüm. Rahibe aldırmazlıktan başka bir şey okunmayan gözlerle baktı.</p><p class="calibre3">- Sorularınız neydi?</p><p class="calibre3">- Küçük Gomoun’un nasıl öldüğünü öğrenmek istiyorum. Soru onu hiç şaşırtmadı. Eline kaynar çaydanlığı alarak cevap</p><p class="calibre3">verdi:</p><p class="calibre3">- Kahve mi? Yoksa çay mı?</p><p class="calibre3">- Çay lütfen.</p><p class="calibre3">Gölgede bekleyen çocuğa Songo dilinde bir şeyler söyledi. Birkaç saniye sonra, isimsiz bir Darjeeling’in geniz yakıcı kokusunu duydum. Rahibe söze devam etti: - Demek, Akalarla ilgileniyorsunuz?</p><p class="calibre3">- Hayır, dedim, elimdeki çayı üfleyerek. Korkunç ölümlerle ilgileniyorum.</p><p class="calibre3">-Neden?</p><p class="calibre3">- Çünkü hem bu ormanda hem de başka yerlerde birçok kurban aynı şekilde öldü.</p><p class="calibre3">- Soruşturmanız vahşi hayvanları da kapsıyor mu?</p><p class="calibre3">- Vahşi hayvanları, evet. Bir bakıma.</p><p class="calibre3">Yağmur hâlâ başımızın üzerinde trampet çalıyordu. Rahibe Pascale elindeki yağlı ekmek dilimini kahvesine batırdı«Ekmeğin yumuşak dokusu, kahveyle temasta daha da yumuşadı. Rahibe sert bir çene hareketiyle düşmek üzere olan parçayı kopardı. Kadında söylediklerim karşısmda şaşkınlığım belli edecek hiçbir işaret</p><p class="calibre3">yoktu. Yine de sözlerinden tuhaf bir alaycılık seziliyordu. Bu çifte anlam oyununu bozmaya çalıştım.</p><p class="calibre3">- Rahibe, açık konuşacağım. Bu goril hikâyesinde bana inandırıcı gelen tek bir kelime yok. Orman konusunda pek tecrübeli sayılmam, ama bu bölgede gorile pek rastlanmayacağım biliyorum. Gomoun’un ölümünün şu anda soruşturduğum bir dizi özel cinayetle ilgili olduğunu düşünüyorum.</p><p class="calibre3">- Delikanlı, söylediklerinizden hiçbir şey anlamadım. Bana önce kim olduğunuzu, burada ne aradığınızı anlatmanız gerekecek. Bangui’den yüz elli kilometre uzaktayız. Cangılın bu deliğine ulaşmak için, dört gün yürümüş olmanız gerek. Sizin ne Fransız subayı ne maden mühendisi ne de bağımsız bir girişimci olmadığınız belli. Eğer yardımıma güveniyorsanız, o zaman sorularıma cevap vermenizi öneririm.</p><p class="calibre3">Birkaç kelimeyle, soruşturmamı özetledim. Leylekleri, yol boyunca bana eşlik eden “kazaları”</p><p class="calibre3">anlattım. Bir ayı tarafından parçalanan Rayko’nun ölümünden söz ettim. Philippe Böhm’ün hayatına mal olan goril saldırısına değindim. Gomoun’unkiyle karşılaştırarak bu ölümlerin ayrıntılarına girdim. Kalp hırsızlığına</p><p class="calibre3">değinmedim. Elmaslardan, elmas kaçakçılığından da bahsetmedim. Tek istediğim, rahibenin dikkatini bu</p><p class="calibre3">rastlantılara çekmekti.</p><p class="calibre3">Kadın artık bana inanmayan gözlerle bakıyordu. Yağmur da damın üzerindeki tenekeleri dövmeye devam ediyordu.</p><p class="calibre3">- Hikâyeniz mantıksız, ama sizi dinleyeceğim. Sorularınız neydi?</p><p class="calibre3">- Gomoun’un ölümü konusunda ne biliyorsunuz? Cesedini gördünüz mü?</p><p class="calibre3">- Görmedim. Birkaç kilometre öteye gömdüler. Gomoun daha güneyde dolaşan göçebe bir ailenin üyesiydi.</p><p class="calibre3">- Size vücudunun durumunu anlattılar mı?</p><p class="calibre3">- Bu konuyu gerçekten konuşmak zorunda mıyız?</p><p class="calibre3">- Çok önemli.</p><p class="calibre3">- Gomoun’un bir kolu ve bir bacağı kopmuş. Göğsü yaralarla, yırtıklarla kaplıymış. Göğüs kafesi acıkmış, parça parçaymış. Vahşi hayvanlar iç organlarını yemişler.</p><p class="calibre3">- Hangi hayvanlar?</p><p class="calibre3">- Herhalde yırtıcı hayvanlar. Akalar Gomoun’un boynunun, göğüslerinin ve kollarının pençe izleriyle dolu olduğunu söylediler. Ne bileyim? Pigmeler zavallı kızı kamplarının olduğu yere gömdüler, sonra da geleneklerine uyarak, orayı bir daha dönmemek üzere terk ettiler.</p><p class="calibre3">- Vücutta başka yara izi var mıymış?</p><p class="calibre3">Rahibe Pascale kahve fincanım elinde tutuyordu hâlâ. Tereddüt etti, sonra fincanı masanın üzerine bıraktı. îki elinin de hafifçe titrediğini gördüm. Sesini alçalttı:</p><p class="calibre3">- Evet… (Tereddüt ediyordu.) Cinsel organı abartılı bir şekilde acıkmış.</p><p class="calibre3">- Irzına geçildiğini mi söylüyorsunuz?</p><p class="calibre3">- Hayır. Bir yaradan söz ediyorum. Vajinasının ucu pençe darbeleriyle açılmış gibi. Dudakları hafifçe yırtılmış.</p><p class="calibre3">- Vücudunun içi nasılmış? Yani, kayıp olan bazı organlar var mıymış?</p><p class="calibre3">- Size söyledim; bazı iç organları yarı yanya yenmiş. Bütün bildiğim bu. Zavallı daha on beşinde bile değildi. Tanrı ruhunu cennetine alsın.</p><p class="calibre3">Kadın sustu. Devam ettim:</p><p class="calibre3">- Gomoun’un çocukluğu nasıl geçti?</p><p class="calibre3">- Çok çalışkandı. Derslerimi büyük bir dikkatle izliyordu. Bu küçük kız Aka geleneklerine sırt çevirmişti. Okumak, kente gitmek, büyük siyahların yanında çalışmak istiyordu. Son zamanlarda, evlenmeyi bile reddetti. Pigmeler orman ruhlarının Gomoun’dan intikam aldığını düşünüyor. Dün gece dans etmelerinin nedeni de bu. Ben de artık buralarda duramam. SCAD’a dönmek zorundayım. Gomoun’un benim yüzümden öldüğü söyleniyor şimdi.</p><p class="calibre3">- Fazla üzgün görünmüyorsunuz rahibe.</p><p class="calibre3">- Ormanı bilmiyorsunuz. Burada ölümle yaşıyoruz. Ölüm düzenli olarak karşısına kim çıkarsa götürüyor. Bundan beş yıl önce, buradan az ötedeki Bagou kampında öğretmenlik yapıyordum, îki ayda, yüz kamp sakininden altmışı öldü. Verem salgını. Hastalık büyük siyahlar tarafından “ithal edilmişti”. Eskiden Pigmeler</p><p class="calibre3">sık ormanlann oluşturduğu bitki kafesinin korumasında, mikroplardan uzak yaşarlardı. Bugün ise, dışarıdan</p><p class="calibre3">gelen hastalıklar halkı kırıp geçiriyor. Benim gibi insanlara, tedaviye, ilaçlara ihtiyaçları var.</p><p class="calibre3">İşimi yapıyor, düşünmemeye çalışıyorum.</p><p class="calibre3">- Gomoun ormanda yalnız başına dolaşır mıydı? Kamptan uzaklaşır mıydı?</p><p class="calibre3">- Yalnız bir kızdı. Patikalar boyunca, elinde kitapları, uzaklaşmayı severdi. Gomoun ormana, ormanın kokularına hayrandı. O bakımdan, gerçek bir Aka’ydı. </p><p class="calibre3">- Elmas madenlerinin etrafında dolaştığı oluyor muydu?</p><p class="calibre3">- Bilmem. Bu soru da nereden çıktı? Hâlâ cinayet olduğunu düşünüyorsunuz! Gülünç bu. Hayatında cangüdan çıkmamış küçük bir Aka kızından kim ne isteyecek?</p><p class="calibre3">- Rahibe, galiba size yeni bir gerçeği daha anlatmanın zamanı geldi. Size Bulgaristan’dan Rayko’nun öldürülmesinden söz ettim. Bir de 1977’de burada işlenmiş</p><div class="mbppagebreak" id="calibre_pb_21"></div></body>
</html>
