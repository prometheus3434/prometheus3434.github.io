<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">Verdikleri bilgiler</p><p class="calibre3">karşılığında onlara, burada kaldıkları sürece bir yatak, bir de bazı stratejik bölgelerdeki kuşları izleme izni gibi bazı ayrıcalıklar tanıyoruz.</p><p class="calibre3">Söyledikleri ilgimi çekmişti.</p><p class="calibre3">- Demek leyleklerin İsrail üzerindeyken nerelerden geçtiklerini kesin olarak biliyorsunuz?</p><p class="calibre3">Yose sırıttı ve boş bir bilgisayarın başına geçti. Yeni bir İsrail haritasının üzerinde, bu kez nokta nokta işaretlenmiş kuş güzergâhları vardı. Birbirine oldukça yakın bu güzergâhlar Beytşan yakınlarında buluşuyordu.</p><p class="calibre3">- Her kuş türü için, güzergâh ve yıllık geçiş tarihleri var. Böylece uçaklarımız bu koridorlardan olabildiğince</p><p class="calibre3">kaçınmaya çalışıyor. Burada, kırmızıyla, leyleklerin başlıca göç yollarını görüyorsunuz. İstisnasız hepsinin</p><p class="calibre3">Beytşan’dan geçtiği anlaşılıyor. Orası…</p><p class="calibre3">- Beytşan’ı biliyorum. Bu güzergâhların hiç değişmediğinden emin misiniz?</p><p class="calibre3">- Kesinlikle, dedi Lenfeld yine haykırarak. Burada gördükleriniz, beş yıldan beri gerçekleştirilen yüzlerce gözlemin sonucu.</p><p class="calibre3">- Kuşların sayısı hakkında istatistikleriniz, sayısal verileriniz var mı?</p><p class="calibre3">- Tabiî. Her yıl ilkbahardan sonbahara, İsrail’in üzerinden dört yüz bin leylek geçer. Nasıl bir yoğunlukla geçtiklerini biliyoruz. Alışkanlıklarını ayrıntılarıyla biliyoruz. Elimizde kesin tarihler, yoğunluk dönemleri, ortalamalar var; her şey var. Leylekler saat gibi ayarlıdır.</p><p class="calibre3">- Avrupa’dan gelme halkalı leyleklerle de ilgileniyor musunuz?</p><p class="calibre3">- Özel bir ilgimiz yok. Neden sordunuz?</p><p class="calibre3">- Anlatılanlara bakılırsa, halkalı leylekler geçen yıl dönmemiş. Yose Lenfeld Ray-Banının arkasından bana bakıyordu. Koyu</p><p class="calibre3">camlarına rağmen, gözlerindeki şaşkınlığı görebiliyordum. Sadece: - Bunu bilmiyordum, dedi. Oysa sayıları… Keyifsiz görünüyorsunuz dostum. Gelin, soğuk bir şeyler içelim. Bir koridor labirentinde peşine takıldım. Havalandırma buz gibi esiyordu. Alkolsüz içecek makinesinin</p><p class="calibre3">başında durduk. Ma-densuyu aldım, kabarcıkların serinliği içime keyifli bir duygu yaydı. Gezimizi bıraktığımız yerden sürdürdük.</p><p class="calibre3">Masalarla, deney tüpleriyle ve mikroskoplarla dolu bir biyoloji laboratuvanna girdik. Buradaki beyaz önlük</p><p class="calibre3">giymiş araştırmacılar bir çeşit kimyasal savaşa hazırlanıyorlar gibiydi. Yose olanları açıkladı: - Burası, programın beyni. Burada uçak kazaları en ince detayına kadar inceleniyor, bu kazaların askerî malzeme üzerindeki etkileri saptanıyor. Enkaz parçalan buraya getiriliyor, mikroskopta numaralanıyor, en küçük bir tüy, en ufak bir kan izi bile inceleniyor, çarpma gücü, darbenin şiddeti hesaplanıyor. Tehlikelerin gerçekten ölçüldüğü ve güvenlik önlemlerinin tasarlandığı yer burası. Belki inanmayacaksınız ama, bu laboratuvar tümüyle orduya ait. Bir açıdan baktığınızda, göçmen kuşlar İsrail davasının düşmanları gibi görülüyor.</p><p class="calibre3">- Taş savaşından sonra, şimdi de kuş savaşı mı? Yose Lenfeld bir kahkaha attı: - Tamamen! Size araştırmalarımızın sadece bir bölümünü gösterebiliyorum. Gerisi “savunma sun”. Yine de sizi ilgilendireceğine inandığım bir şey var.</p><p class="calibre3">Yüksek tanımlı monitörlerle, manyetoskoplarla dolu küçük bir video odasma girdik. Lenfeld aygıta bir kaset yerleştirdi. Ekranda başı miğferli, siperliği inik bir İsrail havacısı göründü. Aslında, ağzından başka yeri</p><p class="calibre3">görülmüyordu. Bu ağızdan da İngilizce, “Bir patlama duydum” sözleri çıkıyordu, “Sonra da omzuma çok güçlü bir şey çarptı. Birkaç saniyelik bir boşluktan sonra, bilincim açıldı. Ama hiçbir şey göremiyordum.</p><p class="calibre3">Miğferim kan ve et parçaları içindeydi…” Lenfeld sahneyi yorumladı: - Pilotlarımızdan biri. Uçuş sırasında bir leylekle çarpıştı. Mart ayıydı, leylekler Avrupa’ya dönüyordu.</p><p class="calibre3">İnanılmaz derecede şanslıymış; leylek bütün hızıyla çarpmış, pilot mahalli parçalanıp dağılmış.</p><p class="calibre3">Buna rağmen, yere inmeyi başardı. Yüzünden cam kırıklarını ve kuş tüylerini temizlemek saatler sürdü.</p><p class="calibre3">- Neden yüzünü saklıyor?</p><p class="calibre3">- Çünkü İsrail Hava Kuvvetleri pilotlarının kimliği gizli kalmalıdır da ondan. i - Yani bu adamla konuşmam imkânsız mı?</p><p class="calibre3">- İmkânsız, dedi Yose. Ama size daha iyi bir önerim olacak. Odadan çıktığımızda, Lenfeld duvardaki ahizeyi aldı, bir numara tuşlayıp îbranîce konuştu. Hemen arkasından, kurbağa yüzlü; kısa boylu bir adam belirdi. Ağır gözkapakları patlak gözlerinin üzerinde sanki bir tıkırtıyla kapanıyordu.</p><p class="calibre3">- Şalom Vilm, dedi Yose bana bakarak. Bu laboratuvardaki analiz çalışmalarının sorumlusu. Biraz önce gördüğümüz kazarım bütün ayrıntılarını o inceledi.</p><p class="calibre3">Lenfeld, Vilm’e ziyaret nedenimi İngilizce anlattı. Adam gülümsedi, bürosuna davet etti. Tuhaf bir ayrıntı; Yose’ye bizi yalnız bırakmasını söyledi.</p><p class="calibre3">Vilm’in peşine takıldım. Yine koridorlar. Yine kapılar. Sonunda kapısı şifreyle açılan, gerçek bir kasaya benzeyen bir girintiye girdik.</p><p class="calibre3">- Büronuz bu mu? dedim şaşkınlıkla.</p><p class="calibre3">- Yose’ye yalan söyledim. Size göstermek istediğim bir şey var. Vilm kapıyı kapatıp, ışığı yaktı.</p><p class="calibre3">Bir dakika boyunca, ciddiyetle</p><p class="calibre3">beni süzdü.</p><p class="calibre3">- Sizi böyle tahmin etmemiştim.</p><p class="calibre3">- Ne demek istiyorsunuz?</p><p class="calibre3">- 1989’daki kazadan beri sizi bekliyordum.</p><p class="calibre3">- Beni mi bekliyordunuz?</p><p class="calibre3">- Sizi ya da bir başkasını. Özellikle Avrupa’ya dönen leyleklerle ilgili bir ziyaretçiyi bekliyordum. Sessizlik. Şakaklarım zonkluyordu. Boğuk bir sesle: - Ne demek istediğinizi açıklayın, dedim.</p><p class="calibre3">Vilm girintide, daha doğrusu metalden, sentetik elyaftan ve değişik malzemelerden oluşan o korkunç karışıklığı araştırdı. İnsan yüksekliğinde ikinci bir kapımn önünü temizleyip, yeni bir şifre çevirdi.</p><p class="calibre3">- Kazaya uğramış uçağın parçalarını incelerken tuhaf bir şey buldum. Bulduğumun bir rastlantı değil, muhtemelen sizin de bir halkasını oluşturduğunuz çok daha geniş bir öykünün parçası olduğunu düşündüm. Şalom kapıyı açtı, duvar kasasma kafasını sokup, sözlerini sürdürdü. Sesi bir mağaranın içinden geliyor</p><p class="calibre3">gibiydi:</p><p class="calibre3">- İçimden bir ses, size güvenebileceğimi söylüyor.</p><p class="calibre3">Vilm kasadan çıktı. Elinde iki küçük ve şeffaf kese vardı.</p><p class="calibre3">- Üstelik, bu yükten kurtulmaya da can atıyorum, dedi. Soğukkanlılığımı yitirdim: - Hiçbir şey anlamıyorum. Bütün bunları bir anlatsanız! Vilm sakince cevap verdi: - Kaza geçiren uçağm kokpitini özellikle de pilotun miğferini incelediğimizde, çeşitli parçacıklara da rastladık. Bu parçacıkların arasında, kokpit camlarının tozlan da vardı.</p><p class="calibre3">Şalom üstünde İbranîce yazılı bir etiket bulunan keselerden birini masanın üzerine bıraktı. Kesenin içinde duman rengi minicik cam parçalan vardı.</p><p class="calibre3">- Aynı zamanda miğfer parçalarından artakalanları da birleştirdik. (Bu kez masanın üzerine, daha açık renk parçacıklar dolu keseyi bıraktı.) Pilotun yaşaması gerçekten bir mucize.</p><p class="calibre3">Vilm’in avucu kapalıydı.</p><p class="calibre3">- Oysa bu son parçalan mikroskopta incelediğimde, başka bir şey buldum. (Vilm’in parmaklan hâlâ kapalıydı.) Orada bulunması gerçekten şaşırtıcı bir şey.</p><p class="calibre3">Yükselen adrenalinin de etkisiyle, birden Vilm’in bana ne söyleyeceğini anladım. Yine de haykırışımı engelleyemedim:</p><p class="calibre3">- Tanrı aşkına, ne?</p><p class="calibre3">Şalom avucunu usulca açıp mırıldandı:</p><p class="calibre3">- Bir elmas.</p><p class="calibre3">Yirmi ikinci bölüm</p><p class="calibre3">Lenfeld’in laboratuvanndan çıktığımda, bitkinlikten ölecek gibiydim. Demek Şalom Vilm’in açıklamaları beni hayal gücümün şimdiye kadar reddettiği bir yere götürecekti.</p><p class="calibre3">Max Böhm elmas kaçakçısı, leylekler de kuryeleriydi.</p><p class="calibre3">Böhm’ün stratejisi olağanüstü, şaşırtıcı, kusursuzdu. Tüm ayrıntıları anlayacak kadar çok şey biliyordum şimdi. Dumaz’nın verdiği bilgilere göre ihtiyar Max, iki kez elmas bölgesinde çalışmıştı: 1969’dan 1972’ye</p><p class="calibre3">kadar Güney Afrika’da, 1972’den 1977’ye kadar da Orta Afrika’da. Mühendis aynı zamanda da Avrupa’yla bir</p><p class="calibre3">hava bağı oluşturan leyleklerin göçlerini de incelemişti. Acaba kuşları taşıyıcı olarak kullanmayı ne zaman akıl etmişti? Bilinmez, ne var ki Böhm 1977 yılında Orta Afrika Cumhuriyeti’nden ayrıldığında şebekesini, en azından Batı tarafını oluşturmuştu. Bunun için Orta Afrika’da, maden yöneticilerinden habersiz en güzel elmasları bir kenara ayırması, sonra da kış sonunda halkalı leyleklerin ayaklarına bağlayacak birkaç suç ortağı bulması yeterliydi. Taşlar “uçuyor” ve sınırlan aşıyordu.</p><p class="calibre3">Böhm için elmaslan toplamak çok kolaydı. Elinde halka numaralan, İsviçre’deki, Belçika’daki, Hollanda’daki, Polonya’daki ya da Almanya’daki her yuvayı, o yuvada yaşayan her çifti biliyordu.</p><p class="calibre3">İşte o zaman yavrulara halka takmak bahanesiyle ava çıkıyor, yetişkinleri uyuşturup değerli taşlan topluyordu.</p><p class="calibre3">Bu düzenin bazı sakat noktalan vardı: leylek kazalan kayıplara mal oluyordu ama, leylek sayışma -yılda</p><p class="calibre3">birkaç yüz-bakıldığında, elde edilen kâr korkunç, yakalanma ihtimali de neredeyse sıfırdı.</p><p class="calibre3">Kuşbilim kusursuz bir paravandı. Üstelik onca yılın sonunda Böhm’ün kendi “sürülerini” oluşturduğu, en güçlü, en deneyimli leylekleri seçtiği de düşünülmeliydi. Ek bir önlem daha almış, yol boyunca göçün sorunsuz geçtiğini denetleyecek gözcüler tutmuştu. Kısacası Doğu’da olsun, Batı’da olsun, kaçakçılık on yıl boyunca hiçbir engelle karşılaşmadan yürümüştü.</p><p class="calibre3">Aklımda başka gerçekler de biçimleniyordu. Olağanüstü yükleri -her göçte yüz binlerce İsviçre frangı- düşünüldüğünde, Böhm’ün Doğu leyleklerinin dönmemeleri karşısında soğukkanlılığını yitirmesi doğaldı. Önce kuşların güzergâhı üzerine iki Bulgar göndermiş, Bulgarlar da önce Joro Grybinski’yi sorguya çekip</p><p class="calibre3">masum olduğuna karar vermişler, sonra da Ido’yla karşılaşıp, çok daha tehlikeli olduğunu düşünerek öldürüp</p><p class="calibre3">bataklığın kenarına bırakmışlardı.</p><p class="calibre3">Sarah’ın anlattıklarına bakılırsa, genç kuşbilimcinin kaçakçılığın farkına vardığı açıktı. Bir akşam, Böhm’ün leyleklerinden birini tedavi ederken, halkaların içinde bir elmas bulmuş olmalıydı, işte o zaman planın farkına varmış, servetin hayalini kurmuştu. Hücum tüfekleri edinmiş, her akşam bataklıklara giderek halkalı leylekleri aramış, elmaslarını almıştı. Kısacası, Ido 1991 baharında leyleklerin yüküne el koymuştu. O andan sonra, iki varsayım vardı; ya îdo işkence altında konuşmuş, Bulgarlar da elmasları almışlardı. Ya da Ido susmuş, hazinesi bir yerde gizli kalmıştı. Bu varsayım aklıma daha yatkın görünüyordu. Yoksa Max Böhm beni neden leyleklerin peşine göndersin?</p><p class="calibre3">Oysa kuşların yükü her şeyi açıklamıyordu. Kaçakçılık ne zamandır yapılıyordu? Max Böhm’ün Afrika’daki suç ortaklan kimlerdi? Tek Dünya bütün bu işlerde nasıl bir rol oynuyordu? En önemlisi, elmaslar ile Rayko’nun yüreğinin çıkarılması arasında nasıl bir ilgi vardı? Yoksa o iki Bulgar Rayko’yu da mı öldürmüştü? Milan Curiç’in sözünü ettiği virtüöz cerrahlar onlar mıydı? Bütün bu soruların ötesinde, beni daha yalandan ilgilendiren başka sorular vardı; bu araştırmayı yürütmek için, Max Böhm neden beni seçmişti? Neden leylekler konusunda en ufak bir fikri bulunmayan, şebekeyle hiçbir ilgisi olmayan, daha da fenası, gerçeği öğrenebilecek olan beni?</p><p class="calibre3">Tüm hızımla Beytşan’a doğru yol alıyordum. Saat yediye doğru, işgal edilen topraklardaki çölleri geçtim. Uzakta, ışıkları tepelerde göz kırpan askerî kampları gördüm. Nablus yakınlarında, askerlerin oluşturduğu yeni bir barikatta durmak zorunda kaldım. Vilm’in verdiği elmas cebimde, dörde katlanmış bir kâğıdın içindeydi. Glock 21 de paspasın altında, güvende. Bir kez daha kuşlar hakkındaki konferansımı yineledim. Sonunda, geçmeme izin verdiler.</p><p class="calibre3">Saat ona doğru, Beytşan göründü. Akşamın kokulan uyanmış, gün kavuştuğunda günbatımına hâkim o ilginç tutkuyu besliyordu. Arabayı park edip Sarah’ın evine doğru yürüdüm. Işıklar sönüktü.</p><p class="calibre3">Vurduğumda, kapı kendiliğinden açıldı. Glock’umu çıkardım, namluya bir mermi sürdüm; insan silah kullanma reflekslerine hemen alışıyor. Oturma odasında kimse yoktu. Bahçeye koştum, branda bezini çekip kapağı açtım: Galillerden biri ve Glock 17 kaybolmuştu. Sarah gitmişti. Kendi usulünce. Bir asker gibi silahlı. Bir gece kuşu kadar hafif.</p><p class="calibre3">1</p><p class="calibre3">Yirmi üçüncü bölüm</p><p class="calibre3">Bir gün önceki gibi, saat üçte uyandım. 6 eylül. Sarah’ın yatağı üzerine yığılmış, elbiselerimle uyuyakalmıştım. Kibutz canlanıyordu. Kızıl gecenin içinde balık havuzlarına doğru yürüyen kadın ve erkeklerin arasına karıştım, onlara Sarah konusunda sorular sormaya çalıştım. Sorularım sadece düşmanca bakışlarla, anlaşılmaz cevaplarla karşılandı.</p><p class="calibre3">Kuş meraklılarına yöneldim. Kuşları daha uyanırken yakalayabilmek için, erkenden kalkıyorlardı.</p><p class="calibre3">Saat dörtte malzemeleri gözden geçirip, gün boyu kullanacakları filmlerini, erzak ve nevalelerini hazırlıyorlardı bile. Açık taraçalarda, İngilizce sorular sordum. Birkaç denemeden sonra, genç bir Hollandalı Sarah’ı tarifimden</p><p class="calibre3">çıkardı. Genç kadım bir gün önce, sabah saat sekiz sıralarında Neve Eytan sokaklarında gördüğünü söyledi. Netanya’ya gidecek otobüse, 133 numaraya biniyormuş. Gördüğü bir şeye çok şaşırmıştı; genç kadın yanında bir golf çantası taşıyordu.</p><p class="calibre3">Birkaç saniye sonra, gazı köklemiş, batıya doğru ilerliyordum. Sabah beşte Celile ovalan aydınlanmaya başlamıştı bile. Kaisareia yakınlarında bir benzin istasyonunda durup benzin aldım.</p><p class="calibre3">Koyu çayımı yudumlarken, rehberimi karıştırdım, Sarah’ın gittiği Netanya hakkında bilgi edinmeye çalıştım. Okuduklarım karşısında sıcak çay dolu fincanı elimden bırakacaktım, neredeyse: “Netanya.</p><p class="calibre3">Nüfusu: 107 200. İnce kumlu plajları ve sükûnetiyle ünlü bir tatil merkezi; bir de elmas tıraşında uzmanlaşmış bir sanayi kenti. Herzl So-kağı’nda, tıraşlama ve perdahlama çalışmalarına tanık olabilirsiniz…”</p><p class="calibre3">Lastiklerimden sesler çıkararak hareket ettim. Sarah olan biteni anlamıştı. Muhtemelen elmaslar da yanındaydı.</p><p class="calibre3">Saat dokuzda, deniz kenarına sığınmış, aydınlık ve büyük Netanya ufukta göründü. Peş peşe dizilmiş otel ve kliniklerden oluşan sahil yolunu izledim, Netanya’nın gerçek özelliğini anladım. Sayfiye görünüşü ardında bu kent, güneşlenerek dinlenen zengin ihtiyarların yuvasıydı. Kararsız siluetler, kurumuş yüzler, titrek eller. Bütün bu yaşlılar ne düşünür ki? Gençliklerini, yıldan yıla</p><p class="calibre3">sığınmacı kaderlerini yıpratan sayısız Yom Kippur’u mu? Tekrarlanan savaşları, çalışma kamplarının korkunçluğunu, kendi topraklarını kazanmak için verdikleri amansız kavgayı mı? Netanya İsrail’de yaşayanların son kalesi, anıların mezarlığıydı.</p><p class="calibre3">Biraz sonra yol sağda, elmasçıların mahallesi Herzl Sokağı’mn başladığı Atzma’ut Meydanı’na açıldı.</p><p class="calibre3">Otomobili park edip, yaya devam ettim. Yüz metre kadar sonra, işlek, gürültülü ve kokulu bir pazar atmosferinin hâkim olduğu, çok daha kalabalık bir mahalleye girdim. Pazarcıların tezgâhlarının altına, kapalı</p><p class="calibre3">panjurların ardına sızmaya çalışan gün ışığı dar sokakların gölgesini deli-yordu. Meyve kokuları, ter ve</p><p class="calibre3">baharat kokularına karışıyor, insanların omuzlan bitmek tükenmek bilmeyen, aceleci hareketlilikte birbirlerine çarpıyordu. Kippalar, siyah güneşler gibi, kalabalığın içinde görünüp kayboluyordu.</p><p class="calibre3">Ter içinde kalmama rağmen, Sarah’ın verdiği cırt cırttı bir kılıfla kemerime taktığım Glock 21</p><p class="calibre3">yüzünden ceketimi çıkaramıyor-dum. Birkaç saat önce, elinde elmaslarla, çantasında en gelişmiş</p><p class="calibre3">silahlarla buradan geçen genç Yahudi kadınmı düşünüyordum. Smilaski Sokağı’mn köşesinde aradığımı, elmas işleyicilerini</p><p class="calibre3">gördüm.</p><p class="calibre3">Küçücük dükkânlar, toz kokusu içinde, birbirlerinin üzerine abartmışlardı. Küçük tornaların gürültüsü insanın beyninde yankılanıyordu. Burada zanaatkârlık tüm haklarını korur gibiydi. Her kapımn önünde sabırlı, belli bir noktaya yoğunlaşmış biri oturuyordu. Daha ilk dükkân kapısından başlayarak, “Uzun boylu, sarışın bir kadın gördünüz mü?” diye sormaya başladım, “Size değerleri yüksek, tıraşlanmamış elmas gösterdi mi? O elmasların değerini öğrenmeye ya da satmaya mı çalışıyordu?” Her seferinde, çift odaklı gözlüklerin ya da tek göze takılmış pertavsızın ardından aynı inanmaz bakış, aynı hayır cevabı. Mahallenin düşmanlığı elle tutulur gözle görülür gibiydi.</p><p class="calibre3">Elmasçılar soru sorulmasından hoşlanmazlar. Dertten de. Onların görevi, taşların parlamasıyla başlar. Daha önce ya da elmasın çevresinde olanların bir önemi yoktur. Saat yarım olduğunda, tüm mahalleyi dolaşmış, buna karşılık en ufak bir şey öğrenememiştim. Birkaç dükkân sonra, ziyaretim sona erecekti. Saat bire çeyrek kala aynı sorula-1</p><p class="calibre3">n son kez, bu sefer kusursuz bir Fransızca konuşan yaşlı bir adama soruyordum. Tornasını durdurup, sordu: “Elinde golf çantası mı dediniz? Genç bir kadın?”</p><p class="calibre3">Saran buraya bir gün önce, akşam gelmişti. Tezgâhın üzerine bir elmas bırakmış ve “Ne kadar?” diye sormuştu. îshak Kniklevitz önce taşı ışığa tutarak kâğıt üzerindeki yansımasına bakmış, sonra da pertavsızla incelemişti. Elindeki taşı başka elmaslarla karşılaştırdıktan sonra, Sarah’ın getirdiğinin temizlik ve saflık bakımından kusursuz olduğu kanısına varmıştı. Yaşlı adam bir fiyat önermişti. Sarah hiç pazarlıksız</p><p class="calibre3">kabul etmişti önerilen fiyatı. Is-hak kasasını boşaltmıştı, ama mükemmel bir iş yaptığından emindi.</p><p class="calibre3">Yine de enayi değildi îshak. Bu görüşmenin uzun sürecek bir maceranın ilk adımı olduğunu biliyordu.</p><p class="calibre3">Onun gözünde, belgesiz satılan böylesi bir elmas, dertten başka bir şey getirmezdi. Benim gibi birinin ya da daha resmî bir görevlinin er ya da geç kapışma dikilmesini bekliyordu. Eğer tıraşlamaya zaman bulamazsa, elması iade etmesinin gerekebileceğinin farkındaydı.</p><p class="calibre3">Îshak saçları fırça biçimi kesilmiş, kartal profilli yaşlı bir adamdı. Dört köşe kellesi ve geniş</p><p class="calibre3">omuzlanyla kübist bir tabloyu andınyordu. Sonunda ayaklandı, -yan ayaklandı; dükkân öylesine alçaktı ki, konuşmanın başından beri iki büklüm duruyordum-birlikte öğle yemeği yememizi önerdi.</p><p class="calibre3">Anlaşılan İshak’m bana anlatacağı daha çok şey vardı. Üstelik Sarah da uzaklardaydı. Yüzümdeki teri sildim, elmas tıraşçısının peşine takılarak karmaşık sokak labirentine daldım.</p><p class="calibre3">Bir süre sonra, bir çardağın gölgelendirdiği küçük bir meydana vardık. Serin çatımn altına bir restoranın küçük masaları yerleştirilmişti. Çevrede piyasa olanca hızıyla sürüyordu. Tezgâhlarının ardından insanlar haykınyor, geçenler dirsekleriyle kendilerine yol açmaya çalışıyorlardı. Açık yeşil kerpiç duvarlar boyunca,</p><p class="calibre3">sanki gölgelere oyulmuşçasına hareketli öteki dükkânlar bu kalabalık merkezi, daha da canlı bir çemberle</p><p class="calibre3">çeviriyorlardı. Tam sağımızdan, mide bulandıncı bir kan kokusu burun deliklerimi doldurdu. Leş</p><p class="calibre3">kokulu kafeslerin, tüy sağanağının arasında bir adam, düzenli hareketlerle yüzlerce tavuğun boynunu vuruyordu. Kırmızılık nehir gibi akıyordu. Kasabın yanı başında dev gibi bir haham, elde Torah, durmadan eğilip kalkarak, bir şeyler mırıldanıyordu. Îshak gülümsedi: - Yahudi dünyasına pek alışkın değil gibisiniz, delikanlı. Kaşer, bu sizin için bir anlam ifade ediyor mu? Yediğimiz her şey bu gördüğünüz gibi kutsanır. Siz isterseniz bana hikâyenizi bir anlatın.</p><p class="calibre3">- îshak, size hiçbir şey anlatamam. Dün gördüğünüz kadının hayatı tehlikede. Ben de tehlikedeyim.</p><p class="calibre3">Bütün bu öykü yaklaşan herkes için uzun bir tehditten başka bir şey değil. Bana güvenin, sorularımı cevaplandırın ve</p><p class="calibre3">bu işten olabildiğince uzak durun.</p><p class="calibre3">- O genç kadını seviyor musunuz?</p><p class="calibre3">- Ben olsam, buradan başlamazdım, îshak. Ama diyelim ki, evet, o kızı seviyorum. Çılgmca. Bütün bu macera, kargaşa, duygu ve şiddet dolu bir aşk hikâyesi. Şimdi hoşunuza gitti mi?</p><p class="calibre3">îshak yine gülümsedi, îbranîce konuşarak günün yemeğini ısmarladı. Bana gelince, tavuk kokusu iştahımı tamamen kesmişti. Bir çay ısmarladım:</p><p class="calibre3">Elmas tıraşçısı devam etti:</p><p class="calibre3">- Benden ne gibi bir yardım bekliyorsunuz?</p><p class="calibre3">- Bana genç kadının getirdiği elmastan söz edin.</p><p class="calibre3">- Nefis bir taş. Çok büyük değil, olsa olsa birkaç kırat. Ama olağanüstü bir saflık ve beyazlıkta.</p><p class="calibre3">Bir elmasın değeri, değişmeyen dört kıstasa göre belirlenir: ağırlığı, saflığı, rengi ve biçimi.</p><p class="calibre3">Arkadaşınızın elması kesinlikle renksiz ve kusursuz denecek kadar temizdi. İçinde en ufak bir parçacık yoktu. Bir mucize.</p><p class="calibre3">- Kaynağının kuşkulu olduğunu düşündüğünüze göre, neden satın aldınız? Ishak’ın yüzü aydınlandı: - Çünkü benim mesleğim bu; elmas tıraşlarım ben. Kırk yılı aşkın bir süredir taşlan keser, façetalar, parlatırım. Bizim bahsettiğimiz elmas, benim gibi biri için gerçek bir smavdır. Bir elmasm güzelliğinde başrolü tıraşçı oynar. Yanlış bir kesim, her şeyin sonu olur, taşın değeri sıfıra iner. Tam tersine, başarılı bir kesim</p><p class="calibre3">taşı olduğundan büyük gösterebilir, değer kazandırır, yüceleştirir. O elması gördüğümde, kaderin bana bir</p><p class="calibre3">şaheser yaratmam için bir fırsat verdiğim düşündüm.</p><p class="calibre3">- Tıraşlanmadan önce, bu kalitede bir taş kaç para eder? îshak’m yüzü asıldı: - Bu bir para konusu değil.</p><p class="calibre3">- Bana cevap verin; o elmasın değerini bilmek zorundayım.</p><p class="calibre3">- Söylemesi güç. Beş ile on bin Amerikan dolan arasında.</p><p class="calibre3">Böhm’ün leyleklerini, değerli yükleriyle gökleri yararken düşündüm. Her yıl Avrupa’ya dönmüşler, Almanya, Belçika, İsviçre damlarının tepesinde aynı yuvalara konmuşlardı. Her baharda milyonlarca dolar.</p><p class="calibre3">- Böyle bir elmasın nereden gelebileceği konusunda bir fikriniz var mı?</p><p class="calibre3">- Elmas borsalarında yıl boyunca katlanmış kâğıtlar içinde dünyanın en güzel ham elmasları resmi geçit yapar. Nereden geldiklerini kimse bilemez. Hatta topraktan mı, yoksa sudan mı çı-kanldıklannı bile. Bir elmas, gerçekten isimsizdir.</p><p class="calibre3">- Böylesi kalitede bir taş, ender olmalı. Bu özellikte elmas üreten madenler bilinir mi?</p><p class="calibre3">- Tabiî bilinir. Ama günümüzde damar sayısı çok arttı. Tabiî hâlâ Güney Afrika ile Orta Afrika var.</p><div class="mbppagebreak" id="calibre_pb_13"></div></body>
</html>
