<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">I</p><p class="calibre3">Otuz beşinci bölüm</p><p class="calibre3">Bozuk ve çamurlu bir yolda saatlerce gittik. Güneş batıyordu. Camların üzerine tozdan vıcık vıcık, kuru bir yağmur iniyordu. Sonunda, Gabriel dayanamayıp, sordu: - Patron, bu hikâyeyi nereden biliyorsun, beyaz adam hakkındaki?</p><p class="calibre3">- Bu eski bir hikâye, Gabriel. Bırakalım onu. Sen ne düşünürsen düşün, ben buraya Pigmeler konusunda röportaj yapmaya geldim. Tek amacım bu.</p><p class="calibre3">Önümüzde, iki yanı barakalarla dolu, geniş bir patika açılıyordu. SCAD köyü göründü. Sağda, uzakta, bıçkıhane binaları seçiliyordu. Gabriel yavaşladı. Kırmızı toza bulanmış, vücutları tok bir sesle arabanın</p><p class="calibre3">çamurluklarına sürtünen erkek ve kadm kalabalığının arasından geçtik. Renklerin ve duyguların şiddetinden</p><p class="calibre3">bitkin düşmüştüm.</p><p class="calibre3">Köyün öteki ucunda, beton binalar yükseliyordu. Gabriel açıkladı: “Rahibe Pascale’in eski dispanseri. Yarın sabah ormana hareket etmeden önce, bu gece burada uyuyabilirsin.”</p><p class="calibre3">Küçük binaların içinde yüksek cibinliklerin altına saklanmış, naylon örtülü kamp yatakları göze çarpıyordu;</p><p class="calibre3">kısacası, rahat bir gece geçirmek için ne gerekiyorsa vardı, ileride kırmızı toprak yol, sonunda gerçek bir yeşil duvar gibi dikilen ormanın içine dalıyordu. Sadece bu sonsuzlukta yönünü kaybeden yol seçiliyordu. Gabriel birkaç siyahla birlikte arabayı boşalttı. Ben Bonafe’nin verdiği bölge haritasını incelemeye koyuldum. Boşunaydı. Gitmek istediğim yönde tek bir patika yoktu. Güneye doğru beş yüz kilometre boyunca uzanan sık ormanlardan önce adı belirtilen son nokta, SCAD’dı.</p><p class="calibre3">Bıçkıhane köyü sarmaşık ve bitkilerden oluşmuş</p><p class="calibre3">dev bir uçurumun kenarında, dengede durur gibiydi.</p><p class="calibre3">Birden, gözlerimi kaldırdım. Çevremizde değişik adamlar vardı. Boylan bir buçuk metreyi geçmiyordu.</p><p class="calibre3">Paçavralar, leş gibi tişörtler, yırtık gömlekler giyiyorlardı. Tenleri açık renkti, karamela rengi, yüzlerinde de tatlı bir tebessüm vardı. Gabriel hemen sigara tuttu. Gülüşmeler duyuldu. İri siyah anlattı: “İşte Akalar patron, Pigmeler. Hemen yakında, Zoumia’da, sazdan kulübelerde yaşarlar.”</p><p class="calibre3">Birkaç kadın göründü. Memeleri çıplak, kannları yuvarlak, başlarında yapraklardan ya da kumaş</p><p class="calibre3">parçalarından taçlar. Çocuklarını sırtlarında taşıyor, erkeklerden de fazla gülüyorlardı. Onlar da sigaralara keyifle uzandılar, zevkle tüttürmeye koyuldular. Kadınların hepsinin de saçı çok kısaydı. Bu kısa saçların içinde ince zevk ürünü hazineler görünüyordu. İçlerinden birinin ensesinde testere dişine benzer süslemeler vardı. Bir diğerinin kaşları nokta nokta bırakılmışken, şakaklarında yollar görünüyordu. Ciltlerindeki izler, eğriler, arabeskler, küçük figürler çizen şişmiş yaralar göze çarpıyordu. Bir ayrıntıyı fark edip dondum; buradaki bütün Pigmelerin dişleri sivriltilmişti.</p><p class="calibre3">Gabriel beni Zoko’ya kadar götürecek kuzeniyle, Beckes’yle tanıştırdı. Gözlerinden güneş gözlüğünü çıkarmayan, Adidas marka eşofmanlar giymiş, dal gibi ince ve uzun bir siyahtı. İnsanın cesaretini kıracak kadar sakindi. Dişlerini göstererek gülümsedi, başka hiçbir yorumda bulunmak gereği duymadan, ertesi sabah burada, yedide buluşacağımızı söyledi.</p><p class="calibre3">Gabriel de peşinden gitti. SCAD’da bir “aile yemeği” yemek istiyordu. Sekiz gün sonra, dispanserde bulunmasını söyledim. Başını salladı, göz kırptı, iyi şanslar diledi. Peugeot’nun uzaklaştığını duyduğumda, boğazım düğümlendi.</p><p class="calibre3">Biraz sonra hava karardı. Bir kadın yemek hazırladı. Payıma düşen manyok (dışkı kokulu, grimsi bir bulamaç) çanağını boşalttım, sonra da dispanserin damında uyumaya karar verdim. Yıldızların altında, pamuklu çarşafımın içine girdim. Gözlerim açık, uykunun bastırmasını bekledim. Birkaç saat sonra, sık ormanları görecektim. Büyük yeşili. İtiraf etmeliyim ki, maceramın başından beri ilk kez korkuyordum. Cangılm derinliklerinden bana hoş geldin diyen meçhul hayvanların boğuk homurtuları gibi inatçı bir korku. Otuz altıncı bölüm</p><br class="calibre1"/><p class="calibre3">Beckes ertesi sabah yedide göründü. Birlikte bir çay içtik. Duraklamalarla ve düşünce dolu “iyi”lerle kesilen, sınırlı bir Fransızca konuşuyordu. Öte yandan, güney bölgesini avucunun içi gibi biliyordu. Ona kalırsa önümüzde uzanan ve tomruk işletmesinin buldozerleri tarafından açılmış</p><p class="calibre3">yol, bir kilometre sonra sona erecekti. Ondan sonra, dar patikalarda ilerlemek gerekecekti. Böylesi patikalardan giderek, Zoko’ya üç buçuk günde varmayı umuyordu. Böylesi bir maratonun ne anlama geldiği konusunda en ufak bir fikrim olmadan, başımı sallayıp onaylıyordum.</p><p class="calibre3">Ekip yola koyuldu. Beckes yükümüzü taşımak için beş Pigme tutmuştu. Bizi karanlıkların sonuna kadar izlemeye kararlı görünen, sigara tüttürüp gülümseyen, paçavralar giymiş beş küçük adam. Bir de genç bir aşçı tutmuştu, Tina adında, güzelliğiyle insanı serseme çeviren bir M’Baka. Saçaklı bubu içinde salınarak</p><p class="calibre3">yürüyor, kişisel eşyalarını ve aletlerini koyduğu koca tencereyi başının üzerinde taşıyordu.</p><div class="mbppagebreak" id="calibre_pb_19"></div></body>
</html>
