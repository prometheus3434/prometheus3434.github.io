<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">minicik bir</p><p class="calibre3">dal koparmaya çalışıyordu. Önce Mar-cel’le konuştu, sonra bana baktı. “Kosta” dedi. Esmer ynzü çok gençti, ama en ufak bir tebessümde ifadesi bir bıçağın anlaşılmaz güzelliğine bürünüveriyordu.</p><p class="calibre3">Kosta bize katıldı. Birazdan, bir açıklığa vardık. Adamlar oradaydı. Bazıları, kaydırılmış</p><p class="calibre3">şapkalarının altında uyuyor ya da uyur gibi yapıyor, bazıları da iskambil oynuyordu. Bir diğeri ise bir ağaç kütüğüne kurulmuştu. Meşin gibi yüzler, kemerlerde ya da şapkalarda gümüş pırıltılar, en ufak bir saldırıda fırlamaya hazır bir güç. Ağaçların dibinde, yeni toplanmış bitkilerle dolu torbalar vardı.</p><p class="calibre3">Marcel kütükteki adama yöneldi. Uzun bir sohbetten sonra beni tanıştırdı, sonra da Fransızca ekledi: “Bu Marin’, Mariana’nın, yani bebekli kızın babası. Mariana, Rayko’nun karısıydı.” Genç kadın geride, çalılıkların arasında durmuştu. Marin’ bana baktı. Kara derisi iğne izleriyle delik deşikti; sanki yüzüne çivili bir maske çakılmış gibi. Gözleri çizgi gibi, saçları dalgalıydı.</p><p class="calibre3">Yüzünü ince bir bıyık bölüyordu. Altından kirli bir tişörtün göründüğü, yırtık bir ceket giyiyordu.</p><p class="calibre3">Onu selamladım, sonra öteki erkeklere dönüp eğildim. O zaman bakılma onuruna eriştim. Marin’ bana bakarak, Romanî konuştu. Marcel çevirdi: “Ne istediğini soruyor.”</p><p class="calibre3">- Ona leylekler hakkında bir soruşturma yaptığımı söyle. Geçen yıl neden kaybolduklarını öğrenmeye çalıştığımı. Ona Rayko’nun yardımına güvendiğimi anlat. Nasıl öldüğü beni ilgilendirmiyor. Ama kuşların</p><p class="calibre3">kaybolması, başka bilinmezler de içeriyor. Belki de Rayko leyleklerle ilgilenen Batılıları tanıyordu. Onun Max</p><p class="calibre3">Böhm adında biriyle ilişkisi olduğunu sanıyorum.</p><p class="calibre3">Ben konuştukça, Marcel inanmaz bir ifadeyle çeviriyordu. Anlattıklarımdan hiçbir şey anlamamıştı.</p><p class="calibre3">Yine de çeviriyor, Marin’ de çizgi gibi gözlerini benden ayırmadan, başını hafifçe eğerek dinliyordu. Sonra bir sessizlik oldu. Marin’ bir dakika boyunca bana baktı. Sonra konuştu. Uzun uzun. Dikkatle. Başka insanların vahşeti karşısında yıpranmış, yorgun ruhların kendilerine özgü sesiyle.</p><p class="calibre3"> Rayko belasını arıyordu, dedi Marin’. Ama yine de oğlum gibiydi. Çalışmıyordu, çalışmaması da önemli değildi. Ailesiyle ilgilenmiyordu, işte bu daha ciddiydi. Yine de ona kinlenmedim. Tabiatı buydu. İnsanlar onu rahat bırakmadılar. (Marin çuvaldan bir çiçek çıkardı.) Bu çiçeği görüyor musun? Bu bizim için sadece birkaç</p><p class="calibre3">leva kazanma yolu. Rayko için, bir soru, bir sır. O zaman da inceliyor, gözlüyor, okuyordu. Rayko gerçek bir</p><p class="calibre3">bilgindi. Bütün bitkilerin, bütün ağaçların adını, özelliklerini bilirdi. Kuşların da öyle.</p><p class="calibre3">Özellikle de bahar aylarında seyahat edenler. Senin şu leyleklerin gibi. Hesaplarını tutardı.</p><p class="calibre3">Avrupalı bazı gace’lere mektuplar gönderirdi. Mektup gönderdikleri arasında, biraz önce adını söylediğin o Böhm’ün de olduğunu sanıyorum.</p><p class="calibre3">Demek Rayko da Böhm’ün gözcülerinden biriydi. İsviçreli hiçbir şey söylememişti. Bir kör gibi ilerliyordum. Marin’ devam ediyordu:</p><p class="calibre3">- işte olanları sana bunun için anlatıyorum. Sen de Rayko gibisin, düşünenlerdensin. (Dalların arasından, Mariana’ya bakıyordum. Babasına fazla yaklaşmama niyetindeymiş gibi geliyordu.) Ama oğlumun ölümünün</p><p class="calibre3">senin kuşlarınla hiç ilgisi yok. Bu, başka bir dünyaya ait ırkçı bir cinayet. Rom nefretinin cinayeti. Her şey</p><p class="calibre3">ilkbaharda, nisan sonunda, yola başladığımızda oldu. Rayko’nun kendine özgü alışkanlıkları vardı.</p><p class="calibre3">Martla birlikte ata atlayıp buraya, vadinin kenarına kadar gelir, leylekleri gözlerdi. O zamanlar, ormanda yalnız yaşardı. Köklerle beslenir, açık havada uyurdu. Sonra da gelişimizi beklerdi. Oysa bu bahar, bizi karşılayacak kimse yoktu. Ovayı aradık, ormanı karış karış gezdik, sonra içimizden biri, ormanın</p><p class="calibre3">derinliklerinde Rayko’yu buldu. Vücudu soğumuştu. Hayvanlar cesedini yemeye başlamıştı. Böyle bir şey hiç görmedim. Rayko çıplaktı. Göğsü yarılmış, vücudunun her yeri yırtılmış, bir kolu ve kamışı neredeyse kökünden kesilmiş, tepeden tırnağa yaralar içinde. (Mariana, yaprakların gölgesinde narin, istavroz çıkardı.) Böylesine bir vahşeti anlamak için adamım, çok gerilere gitmek gerekir.</p><p class="calibre3">Sana bu öykülerden istediğin kadar anlatabilirim. Bizim Hindistan’dan geldiğimiz, bir dansçı kasttan olduğumuz, işte bunun gibi bir sürü şey anlatılır. Bütün bunlar salakça şeyler. Sana nereden geldiğimizi söyleyeyim: Bav-yera’daki insan avından, Romanya’daki köle pazarlarından, Polonya’da, Nazilerin bizi basit birer kobay gibi doğradıkları temerküz kamplarından. Sana anlatacağım adamım. Savaş sırasında</p><p class="calibre3">çok acılar çekmiş yaşlı bir Romni tanıyorum. Naziler kadını kısır-laştırdılar. Kadın hayatta kalmayı başardı. Birkaç yıl önce, Alman hükümetinin ölüm kampları kurbanlarına para verdiğini duymuş. Emeklilik hakkını elde edebilmesi için, sadece bir muayeneden geçmesi, bir bakıma çektiklerini kanıtlaması gerekiyormuş. Kadın muayeneden geçip belgeyi alabilmek için en yakın dispansere gitmiş. Orada, kapı açılınca kimi görmüş? Kampta onu ameliyat eden doktoru. Bu gerçek bir öykü adamım. Bu dediklerim Le-ipzig’de oluyor, bundan dört yıl önce. Kadın annemdi, bir metelik bile alamadan, kısa süre sonra öldü.</p><p class="calibre3">- iyi ama, bunun Rayko’nun ölümüyle ne ilgisi var?fcdiye sordum. Marcel çevirdi. Marin’ cevap verdi.</p><p class="calibre3">- İlgisi? (Marin’ ölümcül gözlerini üzerime dikti.) İlgisi, kötülüğün döndüğü, adamım. (Bir parmağıyla toprağı gösterdi.) Bu toprağın üzerinde, kötülük geri döndü.</p><p class="calibre3">Marin’ sonra göğsünü döverek Marcel’e bir şeyler söyledi. Marcel çevirmeden önce, tereddüt etti.</p><p class="calibre3">Marin’den</p><p class="calibre3">bir daha tekrarlamasını istedi. Sesler yükseldi. Marcel son sözleri anlayamıyordu. Sonunda, gözleri yaş içinde, bana dönüp fısıldadı:</p><p class="calibre3">- Katiller, Louis… Katiller Rayko’nun yüreğini çalmışlar. On birinci bölüm Sliven yolunda, kimse ağzını açmadı. Marin’ bazı başka ayrıntılar da anlatmıştı: Çingeneler cesedi bulduktan sonra, Sliven çevresinde viziteye çıkmış Çingene Doktor Curiç’e haber vermişler. Milan Curiç bir otopsi</p><p class="calibre3">yapabilmek için hastaneden bir ameliyathane ayrılmasını istemiş. İsteğini reddetmişler. Bir Çingene için yerleri yokmuş. Ölü de olsa. Arabayı bir dispanserin önüne çekmiş. Aynı şey. Konvoy sonunda Romlara</p><p class="calibre3">ayrılmış virane bir spor salonuna gitmiş. Otopsiyi orada, spor salonunun ekşi kokusunda, basket potalarının</p><p class="calibre3">altında yapmış Dr. Curiç. Kalbin çalındığını orada öğrenmişler. Ayrıntılı bir rapor yazıp polise vermiş, polis de dosyayı rafa kaldırmış. Romlardan kimse bu aldırmazlığa şaşırmamış. Çingeneler alışıkmış buna. Hayır, yaşlı Rom’u ilgilendiren, damadım “kimin” öldürdüğüydü. O katillerin adlarını öğrendiği gün, işte o gün güneş bıçakların sırtını okşayacaktı.</p><p class="calibre3">Yola çıkarken, garip bir şey oldu. Manana yanıma yaklaştı, elime sertleşmiş bir defter sıkıştırdı.</p><p class="calibre3">Bir şey söylemedi ama, defterin ne olduğunu anlamak için içine bir göz atmak yeterliydi: Rayko’nun not defteri. Leylekler hakkındaki görüşlerini, teorilerini yazdığı sayfalar. Hemen defteri torpido gözüne sakladım. Öğlen olduğunda, Sliven’e vardık. Son derece kişiliksiz bir sanayi şehri. Orta büyüklükte bir kent, orta yükseklikte binalar, ortalama bir keyifsizlik. Bu değersizlik sanki madenî bir toz gibi sokakları kaplıyor,</p><p class="calibre3">insanların yüzlerini binaların cephelerini örtüyordu. Marcel’in Çingene dünyasının önemli kişilerinden biri olan Markus Lazareviç’le randevusu vardı. Onunla öğle yemeğinde buluşacaktık, bütün duyduklarımıza rağmen, yemeği iptal etmek için çok geçti artık.</p><p class="calibre3">İştahsız, kimsenin masada kalmak için istek duymadığı bir yemek oldu. Markus Lazareviç bir doksan boyunda, çok esmer tenli, bileğinde künye, boynunda altın zincir, kendini yakışıklı sanan bir züppeydi. Çeşitli işlere girip çıkmış, milyonlarca leva kazanmış, başarılı Rom’un bulunmaz örneği.</p><p class="calibre3">Sanki astarı kurnazlıktan, dışı kadifeden dokunmuş gibi, ikiyüzlü biri.</p><p class="calibre3">- Anlıyor musunuz, dedi ingilizce. Bir taraftan da filtresi yaldızlı bir sigara içiyordu. Rayko’nun ölümüne çok üzüldüm. Ama bu işten hiç kurtulamayacağız. Hep aynı şiddet, hep aynı karmaşık öyküler.</p><p class="calibre3">- Size göre, bu Çingeneler arasında bir hesaplaşma mV?</p><p class="calibre3">- Ben böyle bir şey demedim. Belki de Bulgarlar yapmıştır. Ama Romlar arasında hep eski çekişmeler, kan davaları sürer. Her zaman yakılacak bir ev, kazanılacak kötü bir ad vardır. Bütün samimiyetimle söylüyorum: ben de Rom’um.</p><p class="calibre3">- Aman Tanrım, nasıl böyle konuşursun? diye araya girdi Mar-cel. Rayko’nun hangi koşullarda öldüğünü bilmiyor musun?</p><p class="calibre3">- iyi ya, Marcel. (Sigarasını küçük ve gri bir kül parçasından kurtardı.) Bir Bulgar serserisi sokakta, kanunda bir bıçakla bulunabilirdi, iş biterdi. Ama bir Rom, hayır. Onu ormanın içinde, kalbi sökülmüş bulmak gerekir.</p><p class="calibre3">Hâlâ batıl inançlara ve büyülere inanılan bu ülkede, bu ölüm zihinleri tehlikeli ölçüde sarstı.</p><p class="calibre3">- Rayko serseri değildi, diye çıkıştı Marcel.</p><p class="calibre3">“Salata kâseleri” geldi. Üzerleri rendelenmiş peynirle kaplı, yeşil yapraklar. Kimse dokunmadı.</p><p class="calibre3">Kahverengi halı döşeli, üzerlerinde beyaz örtüden başka ne bir çatal, ne bir tabak, hiçbir şey bulunmayan masaların olduğu kocaman ve bomboş bir salondaydık. Taklit kristal avizeler parıltısız sarkıyor, dışarıdaki güneşin soluk bir aksini yansıtıyordu. Her şey hiçbir zaman gelmeyecek bir ziyafet günü için hazırlanmış gibiydi. Markus devam etti: - Cesedin çevresinde hiçbir iz, hiçbir belirti yoktu. Bilinen tek şey, yüreğinin çalındığı. Bölge gazeteleri konuya saldırdı, akıllarına ne geldiyse yazdılar. Büyücülük, sihirbazlık öyküleri. Daha da beteri. (Markus sigarasını bastırdı. Marcel’in gözlerinin içine baktı.) Ne diyeceğimi tahmin ediyorsun.</p><p class="calibre3">Sözü nereye getireceğini anlamadım. Marcel Fransızca bir parantez açtı ve yüzyıllardan beri Romların yamyam olarak tanındıklarını anlattı.</p><p class="calibre3">- Eski bir efsaneden başka bir şey değil. Çocuk katili canavarın Çingenelere uyarlanması. Ama Rayko’nun yüreğinin kaybolması, çoğu kulübede titremelere neden oldu.</p><p class="calibre3">Markus’a bir göz attım, iri vücudu kımıldamıyordu. Yeni bir sigara yakmıştı.</p><p class="calibre3"><span class="italic"> Yıllardan beri, diye söze girişti, imajımızı düzeltmek için uğraşıyorum. Ama yeniden Ortaçağ’a döndük işte! Üstelik bunda herkes suçlu. Beni iyi dinleyin Mösyö Antioche. Bu anlattıklarım gerçek.</span></p><p class="calibre3">Ben sadece geleceği</p><p class="calibre3">düşünüyorum. (Ahtapot parmaklarını beyaz örtünün üzerine koydu.) Yaşam koşullarımızın iyileştirilmesi,</p><p class="calibre3">çalışma hakkımızın verilmesi-için uğraşıyorum.</p><p class="calibre3">Markus Lazareviç, Sliven bölgesinde siyasal bir kişilikti. Romların tek adayı olması, ona önemli bir güç kazandırıyordu. Marcel bana Lazareviç’in, elbisesinin güzel kumaşına asılmaktan mutlu, bir alay kirli çocukla, kruvaze kostümünün içinde Sliven gettosunda nasıl kasılarak gezindiğini anlatmıştı. Pis kokan müstakbel seçmenleri karşısında yüzünün nasıl buruşacağını tahmin edebiliyordum. Oysa bütün iğrenmesine rağmen, Romların gururunu okşaması gerekiyordu. Politik arzularının bedeliydi bu; şimdi de Rayko’nun ölümü tekerine çomak sokar gibiydi. Lazareviç durumu kendi görüşüne göre anlatıyordu:</p><p class="calibre3">- Bu ölümle bütün çabalarımız boşa gitti; özellikle de toplumsal alandakiler. Mesela, bir yardım kuruluşunun da katkısıyla, gettoda bir sağlık merkezi kurdum.</p><p class="calibre3">- Hangi yardım kuruluşu? diye sordum asabi bir şekilde.</p><p class="calibre3">- Tek Dünya. (Markus bunu Fransızca söylemiş, sonra da ingilizce tekrarlamıştı.) Only World. Tek Dünya. Birkaç gün içinde, birbirinden yüzlerce kilometre uzaklıktaki yerlerde, üçüncü kez karşılaşıyordum bu isimle. Markus devam ediyordu:</p><p class="calibre3">- Sonra o genç hekimler gitti. Acil bir görev, dediler bana. Ama bitmek tükenmek bilmeyen kavgalarımızdan, uyum sağlamama inadımızdan, gacoları küçümsemelerimizden bıktıklarını duyarsam, hiç şaşırmayacağım. Bana kalırsa, Rayko’nun ölümü içlerindeki son cesaret kırıntılarını da alıp götürdü.</p><p class="calibre3">- Doktorlar Rayko’nun ölümünden hemen sonra mı gittiler?</p><p class="calibre3">- Pek öyle denemez. Onlar Bulgaristan’dan geçen temmuzda ayrıldılar.</p><p class="calibre3">- Faaliyetleri neyi içeriyordu?</p><p class="calibre3">- Hastalarımızı tedavi ediyorlar, çocuklarımızı aşılıyorlar, ilaç dağıtıyorlardı. Bir tahlil laboratuvarlan ve küçük müdahaleler için ameliyat aletleri vardı. (Markus ne söylediğini bildiğini anlatmak istercesine, başparmağım işaret parmağına sürttü.) Tek Dün-ya’nın arkasında çok para var.</p><p class="calibre3">Çok.</p><p class="calibre3">Markus hesabı ödedi, on gün önce Moskova’da başarısızlıkla sonuçlanan darbe girişimine değindi. Ona göre her şey, herkesin belirgin bir rol oynadığı tek ve geniş bir siyasal programın parçasıydı.</p><p class="calibre3">Romların sefaleti, Rayko’nun öldürülmesi, sosyalizmin çöküşü, bütün bunlar, tabiî onun seçilmesiyle sonuçlanacak mantıklı bir</p><p class="calibre3">bütün oluşturuyordu.</p><p class="calibre3">En sonunda, restoranın çıkışında, ceketimin yakasım yokladı ve Volkswagen’in fiyatını sordu, dolar olarak. Sadece nasıl tepki göstereceğini görüp keyiflenmek için, olmayacak bir fiyat söyledim, îlk kez gözlerini kırptı. Arabanın kapısını çarptım. Bizi son bir kez selamladı, iri vücudunu otomobilin camına kasar eğdi. Sordu: “Anlamadım. Bulgaristan’a ne için geldim demiştiniz?” Kontak anahtarını çevirirken, leyleklerin öyküsünü özetledim. “Ya, gerçekten mi?” diye başladı gerçek bir Amerikan aksanıyla ve küçümseyen bir ifadeyle. Lastiklere patinaj yaptırarak hareket ettim.</p><p class="calibre3">On ikinci bölüm</p><p class="calibre3">Akşam altıda Sofya’ya dönmüştük. Hiç zaman kaybetmeden, Dr. Milan Curiç’e telefon ettim. Ertesi gün öğleden sonraya kadar, Plovdiv’de vizitede olacakmış. Karısı biraz ingilizce konuşuyordu. Kim olduğumu ve ertesi gün akşama doğru kocasını ziyaret edeceğimi anlattım. Milan Curiç’le karşılaşmanın benim için çok önemli olduğunu da ekledim. Kadın birkaç saniyelik bir tereddütten sonra adresi verdi, hatta yolu biraz tarif de etti. Telefonu kapadım, bir sonraki durağımı, İstanbul’u düşünmeye başladım.</p><p class="calibre3">Max Böhm’ün bana verdiği zarfta bir Sofya-lstanbul tren bileti ile bir de tren tarifesi vardı. Her gece on bir sıralarında, Türkiye’ye bir tren kalkıyordu. İsviçreli her şeyi hazırlamıştı. Birkaç dakika boyunca onu düşündüm. Bana onun hakkmda bilgi verebilecek birini tanıyordum: Nelly Braesler.</p><p class="calibre3">Ne de olsa, beni Böhm’e gönderen oydu. Telefonu kaldırdım, Fransa’daki analığımın numarasını çevirdim.</p><p class="calibre3">On kadar denemeden sonra başarılı olabildim. Uzaktaki zil sesini, sonra da Nelly’nin daha da uzaktan gelen sert sesini duydum.</p><p class="calibre3">-Alo?</p><p class="calibre3">- Ben Louis, dedim soğukça.</p><p class="calibre3">- Louis? Benim küçük Louis’m, nerelerdesiniz?</p><p class="calibre3">O yapmacık dost, tatlı sesi duyar duymaz, cildimin altında sinirlerimin gerildiğini hissettim.</p><p class="calibre3">- Bulgaristan’da.</p><p class="calibre3">- Bulgaristan’da! Orada ne yapıyorsunuz?</p><p class="calibre3">- Max Böhm için çalışıyorum.</p><p class="calibre3">- Zavallı Max. Yeni öğrendim. Gittiğinizi sanmıyordum.</p><p class="calibre3">- Böhm bir iş için para verdi. Ben de sözüme sadık kaldım. Ölümünden sonra da olsa.</p><p class="calibre3">- Bize haber verebilirdiniz.</p><p class="calibre3">- Bana haber vermesi gereken, sendin, Nelly (ben Nelly’yle senli benli konuşuyor, o ise bana “siz”</p><p class="calibre3">demek için çırpmıyordu). Max Böhm kimdi? Bana önereceği görev konusunda neler biliyordun?</p><p class="calibre3">- Benim küçük Louis’m, sesinizin tonu beni ürkütüyor. Max Böhm sıradan bir kuşbilimciydi.</p><p class="calibre3">Birbirimizi bir kuşbilim kongresinde tanıdık. Georges’un bu konularla ilgilendiğini bilirsin. Max bize pek sevimli geldi.</p><p class="calibre3">Üstelik, çok da seyahat etmişti. Aynı ülkelerde bulunduk ve…</p><p class="calibre3">- Mesela Orta Afrika Cumhuriyeti gibi mi?</p><p class="calibre3">Nelly bir an durakladı, sonra daha alçak bir sesle cevap verdi: - Orta Afrika Cumhuriyeti gibi, evet.</p><p class="calibre3">- Bana vereceği görev konusunda ne biliyordun?</p><p class="calibre3">- Hemen hemen hiç. Geçen mayısta Max bize dış ülkelerde gerçekleştirilecek kısa bir görev için bir öğrenci aradığım yazmıştı. Biz de doğal olarak seni düşündük.</p><p class="calibre3">- Bu görevin leyleklerle ilgili olduğunu biliyor muydun?</p><p class="calibre3">- Böyle bir şey hatırlar gibiyim.</p><p class="calibre3">- Bu görevin tehlikeli olabileceğini biliyor muydun?</p><p class="calibre3">- Tehlikeli mi? Aman Tanrım, hayır… Yön değiştirdim: - Max Böhm hakkında, ailesi, geçmişi hakkında ne biliyorsun?</p><p class="calibre3">- Hiç. Max çok içine kapanık bir adamdı.</p><p class="calibre3">- Sana karısından söz etmiş miydi? Hatta bazı hışırtılar duyuldu.</p><p class="calibre3">- Çok az, dedi Nelly boğuk bir sesle.</p><p class="calibre3">- Hiç oğlundan bahsetti mi?</p><p class="calibre3">- Oğlundan mı? Oğlu olduğunu bile bilmiyordum. Sorularınızı anlamakta güçlük çekiyorum Louis…</p><p class="calibre3">Daha da yoğunlaşan hışırtılar. Haykırdım:</p><p class="calibre3">- Son bir soru, Nelly: Max Böhm’ün kalp nakli yaptırdığım biliyor muydun?</p><p class="calibre3">- Hayır! (Nelly’nin sesi titriyordu.) Tek bildiğim, kalbinden rahatsız olduğuydu. Enfarktüsten öldü, değil mi? Louis, yolculuğunuzun bir anlamı kalmadı. Her şey bitti…</p><p class="calibre3">- Hayır, Nelly. Tam tersine, her şey yeni başlıyor. Seni daha sonra ararım.</p><p class="calibre3">- Louis, benim küçük Louis’m… Ne zaman dönüyorsunuz? Hışırtılar yeniden başladı.</p><p class="calibre3"> Bilmiyorum, Nelly. Georges’u öp. Kendine de iyi bak.</p><p class="calibre3">Telefonu kapadım. Analığımla her konuşmamdaki gibi, yine sarsılmıştım. Nelly hiçbir şey bilmiyordu.</p><p class="calibre3">Kuşkusuz Braesler’ler namussuz olamayacak kadar zengindi.</p><p class="calibre3">Saat sekiz olmuştu. Hızla Herve Dumaz’ya bir faks yazıp o gün öğrendiğim korkutucu bilgileri ilettim. Mesajın sonuna da Max Böhm’ün geçmişi hakkında kendi soruşturmamı yürüteceğimi yazdım.</p><p class="calibre3">O akşam, Marcel beni ve Yeta’yı bir restorana götürmeye karar vermişti. Geçirdiğimiz saatlerden sonra, oldukça tuhaf bir fikir. Ne var ki Minaüs aykırılıkların adamıydı; üstelik biraz gevşemeye ihtiyacımız olduğuna inanıyordu.</p><p class="calibre3">Restoran Ruski Bulvarı’nın üzerindeydi. Marcel metrdotel rolünü üstlenip, kapıdaki karşılayıcıya -beyaz ve kirli bir smokin ceketi giymişti-terasta oturmanın mümkün olup olamayacağım sordu. Adam başını sallayarak onayladı, merdiveni gösterdi. Teras birinci kattaydı.</p><p class="calibre3">Geniş bulvara hâkim, açık pencereli, büyük bir salondu burası. Buraya kadar gelmeyi beceren kokular, beni ihtiyata davet ediyordu: kızarmış et, sosis, füme domuz… Yerleştik. Dekora bir göz attım: ahşap benzeri doğramalar, kahverengi bir halı, bakır avizeler. Alçak sesle konuşan aileler.</p><p class="calibre3">Sadece loş bir köşeden yüksek sesler geliyordu: yerel votka arkinin ölçüsünü kaçırmış bir grup Bulgar. Marcel bilgiç bir tavırla Yeta’nın ısmarlayacaklarını belirlerken, ben de İngilizce’ye çevrilmiş mönüyü elime aldım. Göz ucuyla onları</p><p class="calibre3">izliyordum. Uzun sakalı ve sivri kellesiyle Mar-cel’i. Dimdik oturmuş, çevresine korku dolu gözlerle bakan Yeta’yı. Küçük kemirgen suratı dağınık gri saçlarının arasından güvensizce bakıyordu. Bu iki kuşu bir araya getiren bağlan tahmin edemiyordum. Dün akşamdan beri, tek bir kelime bile etmemişti Romni.</p><p class="calibre3">Garson geldi. Güçlükler de hemen başladı. Ne “salata” kalmış-” ti ne de patlıcan ezmesi. Hatta ne de turşiya (sebze yemeği). Hele balık, hiç. Sabrım taşmak üzereyken, garsona mutfakta ne olduğunu sordum. “Sadece et” dedi Bulgarca, dudağında tatsız bir tebessümle. O zaman bonfilenin yanındaki garnitürde -yeşil bezelye ve patates-karar kıldım, eti istemediğimi tekrar tekrar söyledim. Marcel bana iştahsızlığım konusunda bir fırça çekti, kesin Psikolojik saptamalarda bulundu.</p><p class="calibre3">Yarım saat kadar sonra, ısmarladığım sebzeler geldi. Yarımda da, neredeyse hiç pişirilmemiş, kanlı bir et parçası. Birden midem</p><p class="calibre3">kalktı. Garsonun yakasına yapışıp, tabağı hemen götürmesini söyledim. Adam debelendi. Tabaklar uçtu, bardaklar kırıldı. Garson küfretti; sonra o da yakama yapıştı. Ayağa kalkmış, dövüşmeye hazırlanıyorduk ki, Marcel aramıza girmeyi başardı. Garson hakaretler ederek tabağı götürürken, köşedekiler kadehlerini</p><p class="calibre3">kaldırıp, beni cesaretlendirmeye çalıştılar. Çılgın gibiydim, tepeden tırnağa titriyordum.</p><p class="calibre3">Gömleğimi düzelttim,</p><p class="calibre3">sakinleşmek için balkona çıktım.</p><p class="calibre3">Şimdi Sofya’yı serinlik sarıyordu. Balkon Ulusal Meclis’in de bulunduğu Narodno-Sabranye Meydanı’na hâkimdi. Bulunduğum yerden, yavaş yavaş ışıklanan kentin büyük bir bölümünü görebiliyordum.</p><p class="calibre3">Sofya bir vadinin dibine kurulmuştur. Akşam olduğunda, çevresindeki dağlar yumuşak bir maviye bürünür. Tam tersine, kırmızı-kahverengi olan kent, bütün dikkatleri kendi üzerinde toplar gibidir.</p><p class="calibre3">Kırmızıya çalan</p><p class="calibre3">binalarıyla ve kireçli duvarlanyla, dikilmiş, sıkıntılı, masalımsı Sofya bana Balkanlar’ın yüreğinde bir gurur</p><p class="calibre3">kenti gibi görünür. Doğu ülkelerinin sefaleti klişeleriyle hiç de uyuşmayan canlılığı ve çeşitliliği beni şaşırtıyordu. Kuşkusuz Sofya da gri binalar, kalabalık benzin istasyonları, boş</p><p class="calibre3">dükkânlar konusunda payına düşeni almıştı ama aynı zamanda açık ve havadar, şirin ve çılgın bir yerdi, insanı hazırlıksız yakalayan rölyefi, turuncu tramvayları, renkli dükkânları kente gösterilerin kahkaha ile korku arasında gidip geldiği tuhaf bir lunapark görüntüsü kazandırıyordu.</p><p class="calibre3">Marcel terasta yanıma geldi.</p><p class="calibre3">- Daha iyi misin şimdi? diye sordu omzuma vurarak.</p><p class="calibre3">- İyiyim.</p><p class="calibre3">Asabi bir kahkaha attı:</p><p class="calibre3">- Çingene restoranımı seninle ortak kurmayı düşünemiyorum.</p><p class="calibre3">- Özür dilerim Marcel, dedim. Seni uyarmam gerekirdi. Küçük bir parça bonfile bile kaçmam için yeterlidir.</p><p class="calibre3">- Vejetaryen misin?</p><p class="calibre3">- Öyle de denebilir.</p><p class="calibre3">- Önemli değil. (Gözlerini ışıklandırılmış kentin üzerinde gezdirip tekrarladı.) Önemli değil. Ben de fazla aç değildim. Bu restorana gelmek iyi bir fikir değildi.</p><p class="calibre3">Birkaç saniye sustu.</p><p class="calibre3">- Rayko dostumdu Louis. Gerçek ve sevecen bir dost, ormanı herkesten daha iyi tanıyan, her bitkinin yerini bilen harika bir gençti. O Nikoliçlerin beyniydi. Hasat sırasında bütün görev ondaydı.</p><p class="calibre3">- Öyleyse nasıl oldu da Rayko’yu altı aydır görmedin? Neden ]&lt;imse sana öldüğünü bildirmedi?</p><p class="calibre3">- Geçen bahar Arnavutluk’taydım. Orada korkunç bir açlık baş gösteriyor. Fransız yetkilileri harekete geçirmeye çalışıyorum. Marin’ ve ötekilerine gelince, bana neden haber versinler ki?</p><p class="calibre3">Dehşet içindeydiler. Hem üstelik, sonuçta ben de bir gaceyim.</p><p class="calibre3">- Rayko’nun ölümü konusunda, senin fikrin ne ?</p><p class="calibre3">Marcel omuz silkti. Sanki düşüncelerini toparlamak istermiş gibi, bir süre bekledi.</p><p class="calibre3">- Bir açıklamam yok. Romların dünyası, şiddet dünyasıdır. Her şeyden önce, kendi aralarında.</p><p class="calibre3">Kolayca bıçak çekerler, yumruk atmalanysa daha da kolaydır. Küçük haydutlar gibi yaşarlar. Ama en korkunç şiddet dışarıdan gelir. Gacelerin şiddeti. Bıkmayan, aman vermeyen, onları her yerde sıkıştıran, yüzyıllardan beri</p><p class="calibre3">peşlerini bırakmayan bir şiddet. Bulgaristan’ın, Yugoslavya’nın, Türkiye’nin büyük kentlerinin yakınlarında o</p><p class="calibre3">kadar çok teneke mahallesi gördüm ki. Sonu olmayan bir ırkçılığa karşı korunmaya çalışan, işsiz ve geleceksiz ailelerin yaşadığı, çamurun içinde, birbirine dayanarak ayakta durmaya çalışan barakalar. Bazen saldırılar şiddetle, dolaysız gelir. Başka zamanlardaysa daha gelişmiş yöntemler kullanılır. Yasalardan ve yasal önlemlerden söz ediyorum. Ne var ki sonuç hep aynıdır: Romlar, dışarı! Tanık olduğum bütün polisli, buldozerli, yangınlı mahalle tahliyelerini bir bilsen… Bir de baraka kalıntılarında, araba yangınlarında ölen çocukları gördüm Louis. Romlar vebadır, lanetlenecek bir hastalıktır. Tamam öyleyse, Rayko’ya ne oldu? Gerçekten, bilmiyorum. Belki de ırkçı bir cinayettir. Ya da Romları bölgeden kovmak için bir uyan. Hatta bütün suçu onların üzerine yıkmak için bir strateji. Her ne olursa olsun, Rayko pis bir öykünün masum kurbanı oldu.</p><p class="calibre3">Bütün bilgileri kaydettim. Belki de bu “pis öykünün” Max Böhm ve sırlarıyla bir ilgisi yoktu.</p><p class="calibre3">Konuyu değiştirdim:</p><p class="calibre3">- Tek Dünya hakkında ne düşünüyorsun?</p><p class="calibre3">- Gettodaki doktorlar mı? Kusursuzdular. Anlayışlı ve fedakâr. Dk kez Bulgaristan Romlarına gerçek bir yardım yapılmıştı.</p><p class="calibre3">Marcel bana döndü:</p><p class="calibre3">- İyi de senin Louis, bütün bu olayların içinde, senin yerin ne? Marin’le konuşurken anlattığın ciddi şey de ne? Hem leylekler bu işte ne arıyor?</p><p class="calibre3">- Ben de bir şey bilmiyorum. Senden sakladığım bir şey var, Marcel; bana leylekleri izlemem için para veren, Max Böhm’dü.</p><p class="calibre3">Adam arada öldü, onun ölümünden beri de esrar perdesi daha da yayılıyor. Sana daha fazlasını söyleyemeyeceğim ama, emin olduğum tek bir şey var, o da kuşbilimcinin kirli işlere bulaştığı.</p><p class="calibre3">- Öyleyse işi neden kabul ettin?</p><p class="calibre3">- Beni her türlü entelektüel meşgaleden uzak tutan zorlu bir eğitim döneminden çıktım. On yıl boyunca, hiçbir şey yaşamadım, hiçbir şey görmedim. İnsanın içinde korkunç bir boşluk, kafasını duvarlara vurduracak bir yaşama açlığı bırakan bu kandır-macaya bir son vermek istedim. Bu, benim için bir tutku gibiydi. İhtiyar Max</p><p class="calibre3">bana Avrupa’yı, Ortadoğu’yu, Afrika’yı gezip leylekleri izlememi önerdiğinde, bir an bile tereddüt etmedim.</p><p class="calibre3">Yeta yanımıza geldi. Sabırsızlanıyordu. Garson ona hizmet etmemekte direniyordu. Sonunda hiçbirimiz bir şey yiyemedi. Karanlıkta, gök koyu yünden derinlikler açıyordu.</p><p class="calibre3">- Dönelim, dedi Marcel. Fırtına geliyor.</p><p class="calibre3">Odam kişiliksiz, ışığım güçsüzdü. Yağmur yağmak zahmetine katlanmazken, dışarıda gök güdüyordu.</p><p class="calibre3">Hava boğucu olmasına rağmen, odada klima yoktu. Böyle bir ısı, şaşırtıcıydı. Başından beri Doğu ülkelerini ölümcül bir soğukta, yeterince ısıtılamamış mekânlarda kürk şapkalar olarak düşünmüştüm.</p><p class="calibre3">On buçukta, Argos verilerini kontrol ettim. Sliven’deki ilk iki leylek, çoktan Boğaziçi Köprüsü’nün yolunu tutmuştu bile. Kayıtlar her ikisinin de akşam altıyı çeyrek geçe sıralarında, Türk sınırı yakınındaki Svilengrad’a indiklerini gösteriyordu. Bu akşam Sliven’e bir leylek daha gelmişti.</p><p class="calibre3">Ötekiler de peşinden gelecekti kuşkusuz. Öteki rotayı, Batı güzergâhını da inceledim: İspanya ve Fas yolunu seçen sekiz leyleği… Çoğu Cebelitarık Boğazı’nı aşmış, Sahra’ya doğru uçuyorlardı.</p><p class="calibre3">Fırtına hâlâ dinmemişti. Yatağıma uzandım, ışığı söndürüp baş ucu lambamı yaktım. İşte ancak o zaman</p><p class="calibre3">Rayko’nun defterini açtım.</p><p class="calibre3">Leyleğe düzülmüş gerçek bir methiye. Rayko her şeyi kaydetmişti: kuşların geçişi, yuva sayısı, yavru sayısı, kazalar… Ortalamaları hesaplıyor, bunlardan sistemler çıkarmaya çalışıyordu.</p><p class="calibre3">Defteri Max Böhm’ün çok hoşuna gidecek sütunlarla, sayılarla doluydu. Defterin kenarına, yetersiz bir İngilizce’yle kendi görüşlerini</p><p class="calibre3">yazıyordu. Ciddi, dostça, esprili görüşler. Sliven’de yuva kuran çiftlere isimler takmış, defterin sonundaki</p><p class="calibre3">bölüme de isimlerin nedenlerini sıralamıştı. Yosundan bir örtünün üzerine yuvalanan “Gümüş</p><p class="calibre3">Külleri”, erkeğinin asimetrik bir gagaya sahip oldu-</p><p class="calibre3">ğu “Çekici Gagaları”, güneş kızanp batarken konan “Kızıl Baharları” işte böyle tanıdım.</p><p class="calibre3">Rayko gördüklerini teknik şemalarla ve anatomik incelemelerle de süslüyordu. Diğer krokilerdeyse çeşitli halka şekilleri çiziliydi: Fransız, Alman, Hollanda bilezikleri, bir de tabiî Böhm’ün-kiler. Rayko her çizimin yanma tarihini ve görüldüğü yeri yazmıştı. Bir ayrıntı dikkatimi çekti; çift halkalı leylekler, iki değişik halka modeli taşıyorlardı. Doğum tarihlerini gösteren halka inceydi, tek bir parçadan oluşuyordu. Böhm’ün daha sonra taktığı ise daha kalındı, bir kıskaç gibi açılıyordu. Gidip fotoğrafları buldum, kuşların bacaklarım inceledim. Rayko doğru görmüştü.</p><p class="calibre3">Halkalar aynı değildi. Bu ayrıntının üzerinde düşündüm. Öte yandan, halkaların üzerindeki yazılarda hiçbir farklılık yoktu; tarih ve takıldıkları yer, hepsi bu kadar.</p><p class="calibre3">Dışarıda, yağmur nihayet yağmaya karar vermişti. Camlan açtığımda serin hava içeri doldu. Uzakta Sofya, gümüş fırtınasına tutulmuş bir galaksi gibi, ışıklarım yayıyordu. Okumaya devam ettim.</p><p class="calibre3">Son sayfalar 1991 leyleklerine ayrılmıştı. Rayko’nun son ilkbaharı. Joro gibi Rayko da şubat ve mart aylarında Böhm’ün leyleklerinin dönmediğinin farkına varmıştı. Joro gibi o da bunu kuşların yaralı ya da</p><p class="calibre3">hasta olmalarına bağlamıştı. Rayko’nun bana söyleyecek başka bir şeyi yoktu. Notlarım okuyarak son günlerini izledim. 22 nisan tarihli sayfa boştu.</p><p class="calibre3">On üçüncü bölüm</p><p class="calibre3">- Tarih boyunca Çingenelerin göçebeliği, daha çok gacelerin sonu gelmez ırkçılığının bir sonucu gibi görünüyor.</p><p class="calibre3">Sabahın altısında, Bulgar tarlalarının uzaktan söken şafağında ben otomobili kullanırken, Marcel çoktan konferansına başlamıştı.</p><p class="calibre3">- Göçebe olarak kalmış Çingeneler, toplumun en yoksulları, en mutsuzlarıdır. Her baharda, geniş ve sıcak bir evin hayalim kurarak yola düşerler. Aym zamanda asıl çelişki de buradadır, bu göçebelik Çingene</p><p class="calibre3">kültürünün ayrılmaz bir parçasıdır. Yerleşik Romlar bile, düzenli olarak seyahat ederler. Erkekler kanlarıyla böyle tanışır, aileler böyle birleşir. Bu gelenek, fizikî yer değişikliğinin de ötesinde, bir yaşam biçimi, bir ruh</p><p class="calibre3">halidir. Bir Rom’un evi, hep kocaman bir çadır gibidir; toplumsal hayatm temeli olan, eşyanın, yerleşimin</p><p class="calibre3">süslerin araba içini hatırlattığı büyük bir odadır.</p><p class="calibre3">Yeta arkada uyuyordu. Ağustosun 31’ine gelmiştik. Bulgaristan’da topu topu on altı saatim kalmıştı.</p><p class="calibre3">Marin’le bir daha görüşüp sorular sormak, bir de 23 ve 24 nisan 1991 tarihli yerel gazetelere bakmak için Sliven’e</p><p class="calibre3">gitmeyi kafama koymuştum. Polis dosyayı rafa kaldırmış olsa da, gazeteciler bazı ilginç ayrıntılar yakalamış olabilirlerdi belki de. Bütün bu araştırmalardan önemli bir sonuç çıkarmayı ummuyordum, ama bugün yapacaklarım akşamüstü Dr. Curiç’le buluşmama kadar beni oyalayacaktı. Öte yandan, geniş</p><p class="calibre3">ovanın kenarındaki leylekleri de uyanırken yakalamak istiyordum.</p><p class="calibre3">Gazeteleri ziyaretimiz hiçbir işe yaramadı. Rayko cinayetiyle ilgili makaleler bir ırkçı söylemler furyasından başka bir şey değildi. Markus Lazareviç haklıydı: Rayko cinayeti zihinleri sarsmıştı.</p><p class="calibre3">Atkitno gazetesi Romlar arası hesaplaşma savını benimsiyordu. Makaleye göre iki toplayıcı klanı bir bölge için kapışmışlardı. Makale sonunda Romlara karşı bir iddianameye dönüşüyor, son birkaç ayda Sliven’i</p><p class="calibre3">sarsan ve Çingenelerin başrolleri paylaştıkları bir dizi skandali hatırlatıyordu. Kısacası, Rayko cinayeti bu skandalların en önemlisi, zirvesiydi. Çingenelerin ormanları savaş alanına çevirmelerine, Bulgar köylüleri,</p><p class="calibre3">özellikle de gezmeye gelen çocukları için tehlikeli bir yere dönüştürmelerine izin verilmemeliydi.</p><div class="mbppagebreak" id="calibre_pb_7"></div></body>
</html>
