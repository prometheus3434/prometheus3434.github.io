<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">Elmas</p><p class="calibre3">kaçakçılığından geriye sadece bu soru kalmıştı, kanatlı kuryelerin öyküsü çoktan bitmişti. Geriye bütün bu olayların perde arkasındaki adam, Afrikalı “hekim” kalıyordu.</p><p class="calibre3">Herif en azından on beş yıldır, dünyanın çeşitli köşelerinde kurbanlarını canlı canlı ameliyat ediyor, kalplerini çalıyordu, insanın aklına ilk gelen, organ kaçakçılığıydı tabiî; ne var ki ayrıntılar gerçeğin çok daha karmaşık olduğunu kanıtlıyordu. Cerrahın böylesi bir sadistlik uygulamasının ardındaki neden neydi? Alıcıların</p><p class="calibre3">ülkesinde bir organ kaçakçılığı şebekesi kurmak çok daha kolay olacakken, neden dünya çapında ve böylesine ciddi bir seçim yapmak ihtiyacmı duyuyordu? Yoksa belirli bir doku grubunun mu peşindeydi? Şu anda elimde sadece iki önemli ipucu vardı.</p><p class="calibre3">Birinci ipucu: “hekim” ile Max Böhm 1972 ile 1977 yıllan arasında ekvator ormanlarında, Isviçreli’nin gezileri sırasında, tesadüfen tanışmışlardı. Demek ki cerrah Kongo’da ya da Orta Afrika’da oturuyordu; ömrünü cangılın ortasında geçirmediği de muhakkaktı. Kısacası iki ülkenin sınırları ve hastanelerinde adamın izine</p><p class="calibre3">rastlayacağımdan emindim, ama elimde resmî bir yazı olmadan bu kurumlardan istediğim bilgileri nasıl</p><p class="calibre3">alırdım? Bir başka yol da, Avrupalı uzman kalp cerrahlarına sorular sormamdan geçiyordu. 1977</p><p class="calibre3">yılında, Max Böhm’e cangılın ortasında kalp nakledebilecek biri, olağanüstü bir uzman olmalıydı.</p><p class="calibre3">Fransızca konuşan, Afrika’nın ortasına sürgüne gitmiş böylesi bir virtüözün izini bulmak güç olmamalıydı. îşte o zaman Max Böhm’ün otopsisini gerçekleştiren ve Dumaz’ya soruşturmasında yardımcı olan Dr. Catherine Warel’i hatırladım.</p><p class="calibre3">ikinci ipucu, Tek Dünya’ydı. Katil, kurumun kurucularının haberi olmadan analiz ve bilgi mekanizmasından yararlanıyor, bu sistem sayesinde dünya üzerindeki kurbanlarını belirtiyordu.</p><p class="calibre3">Sahada da tedavi merkezlerinin helikopterlerini, mikroptan arındırılmış çadırlarını ve diğer lojistik imkânlarını kullanıyordu. Böylesine rahat hareket edebilmesi için, kuşkusuz örgüt bünyesinde çok önemli bir yeri olması gerekirdi. Kısacası, Tek Dünya’nın örgütlenme şemasına ihtiyaç vardı. Bu bilgileri Afrika’dan getirdiğim notlarla karşılaştırdığımda, belki de bütün rastlantıların arasında bir adın parladığını görecektim. Bu konuda da resmî bir kimliğimin olmamasının güçlüğünü yaşıyordum. Hiçbir yetkim, özel hiçbir görevim yoktu. Dumaz</p><p class="calibre3">uyarmıştı beni, “Dünya çapında tanınmış bir yardım örgütüne saldırmak kolay değildir” demişti.</p><p class="calibre3">Kişisel soruşturmam, ayak sürüyordu kısacası, incinmiş, hayal kırıklığına uğramış, şimdiye kadar yaşadıklarımdan çok daha derin bir yalnızlığa itilmiştim.</p><p class="calibre3">Hayatta kalmam bile, bir mucizeydi. Kanlı şebekenin karşısına çıkabilmek için, bir an önce polisten yardım istemek</p><p class="calibre3">zorundaydım.</p><p class="calibre3">Sabahın yedisiydi. Herve Dumaz’nın ev telefonunu çevirdim. Cevap yoktu. Kendime bir çay yaptım, kafamdan karanlık düşünceler geçirerek, salona gittim. Sehpanın üzerine yığdığım postayı gözden geçirdim:</p><p class="calibre3">davetiyeler, üniversite arkadaşlarımdan gelen mektuplar, entelektüel dergiler ve gazeteler… Son birkaç günün Le Monde gazetelerini alıp, dalgın gözlerle baktım.</p><p class="calibre3">Birkaç saniye sonra, şaşkınlık içinde aşağıdaki haberi okuyordum: Elmas borsasında cinayet 27 eylül 1991 günü, Anvers’teki ünlü Beurs voor Diamanthandel’in bürolarında bir cinayet işlendi.</p><div class="mbppagebreak" id="calibre_pb_27"></div></body>
</html>
