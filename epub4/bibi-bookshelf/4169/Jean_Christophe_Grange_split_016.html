<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Leyleklerin Uçuşu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre3">Kamplardaki</p><p class="calibre3">sıhhî tesisat eksikliği, her çeşit hastalığa davetiye çıkarıyordu.</p><p class="calibre3">Akşama doğru, yeni bir saldın başladı. Uzaktan silah sesleri, göz yaşartıcı bombaların ıslığı, Balatakamp’ın dar sokaklarında koşup kendilerini koruyan zincirden boşanmış, nefretten çılgına dönmüş çocukların</p><p class="calibre3">çığlıkları duyuldu. Kısa süre sonra, yaralılar gelmeye başladı. Çarşaflarının içinde isteri krizleri geçiren, öksürüklerle sarsılıp boğulur gibi olan mosmor çocuklarını taşıyan, gözleri yaşlı kadınlar. Sedyelerde</p><p class="calibre3">kıvranan, yaralı, elbiseleri kan içinde, soluk benizli çocuklar. Oğullarının ellerini tutan, ameliyatı bekleyen ya</p><p class="calibre3">da dışarıda, tozların içinde intikam yeminleri eden babalar.</p><p class="calibre3">Üçüncü gün, bir israil ambulansı beni almaya geldi. Ülkeme dönüşümü beklerken, beni Kudüs’te rahat bir hastaneye nakletmek istiyorlardı. Reddettim. Bir saat kadar sonra, Turizm Bakanlığı’n-dan resmî bir heyet gelip, bana daha iyi yemekler, daha rahat bir şilte ve başka kolaylıklar önerdi. Yine reddettim. Araplarla dayanışma nedeniyle değil, bu çadır saklanabileceğim tek yer olduğu için; dolu şarjörüyle Glock hâlâ şiltemin altındaydı, israilliler işgal altındaki topraklarda başıma gelebilecek her şeyden sadece benim sorumlu olduğumu kabul ettiğimi belirten bir belge getirdiler, imzaladım. Karşılığında, yeni bir kiralık araba istedim.</p><p class="calibre3">israilliler gittikten sonra yıkandım, leş gibi bir aynada yüzümü inceledim. Cildim daha da koyulaşmıştı, üstelik gözle görülür ölçüde zayıflamıştım. Elmacıkkemiklerim cildimi bir kurukafa gibi geriyordu.</p><p class="calibre3">Dikkatle, ağzımı kapayan sargı bezini kaldırdım. Altdudağımın altına yapışmış yara izi, dikenli telden dokunmuşçasına, neredeyse ikinci bir tebessüm gibi duruyordu. Bu yeni yüze bakıp düşündüm.</p><p class="calibre3">Sonra durmadan gelişen kişiliğimi. Bu gelişmeden karanlık, ateşli ve ölümcül bir iyimserlik çıkarıyordum. Sanki 19</p><p class="calibre3">ağustosta yola çıkışım sadece beni ilgilendiren bir kıyamet günü gibi geliyordu şimdi. Kesinlikle bağlantısız,</p><p class="calibre3">korkunç tehlikelere atılan, ama her gün bulduğu yeni gerçeklerle ödüllendirildiğine inanan Adsız Yolcu oluvermiştim, birkaç haftada. Hem, Saran da söylememiş miydi, “hiç kimse” olduğumu. Parmak izsiz ellerim bu yeni özgürlüğün sembolü olmuştu.</p><p class="calibre3">O gece, Tek Dünya’yı düşündüm. Kuşkulanm iyice sallantıdaydı. Yanlarında geçirdiğim birkaç gün boyunca, örgütlerinin gerçek değerini anlama imkânı bulmuştum; burada sahtekârlıktan, gereksiz ameliyattan ya da organ kaçakçılığından eser yoktu. Tek Dünya çalışanları gerçekten de mesleklerini dikkatle ve fedakârlıkla yapan yardımsever hekimlerdi. Aynı örgüt sürekli olarak yoluma çıksa da, Sikkov gibileri örgüt adına çalıştıklarını iddia etseler de, Max Böhm esrarlı bir amaçla, servetini örgüte bağışlamış olsa da, organ kaçakçılığı iddiası hiçbir sonuca varmıyordu. Oysa bir bağ vardı, bundan emindim.</p><p class="calibre3">Yirmi altıncı bölüm</p><p class="calibre3">Kampta tanıştığım, Tek Dünya’nın İsviçreli doktorlarından Christian Lodemberg 10 eylül günü dikişlerimi aldı. Hemen, birkaç hece söylemeye çalıştım. Tahmin ettiğimin tersine, heceler yapış</p><p class="calibre3">yapış ağzımdan açık ve anlaşılır çıktı. Konuşma yeteneğime yeniden kavuşmuştum. Aynı akşam, Christian’a leyleklerin peşinde</p><p class="calibre3">dolaşan bir kuşbilimci olduğumu anlattım. Christian kuşkulu görünüyordu.</p><p class="calibre3">- Buralarda leylek var mı? diye sordum.</p><p class="calibre3">- Leylek mi?</p><p class="calibre3">- Hani şu siyah beyaz kuşlar.</p><p class="calibre3">- Haa… (Christian açık renk gözleriyle, sözlerimden çifte anlam çıkarmaya çalışıyordu.) Hayır, Nablus’ta o dediklerinden yok. Bunun için Beytşan’a, Şeria Irmağı Vadisi’ne gitmen gerekecek.</p><p class="calibre3">Ona yolculuğumu, Avrupa’da ve Afrika’da uyduyla yapılan izlemeleri anlattım.</p><p class="calibre3">- Miklos Sikkov adında birini tanıyor musun? diye sordum. Birleşmiş Milletler’de çalışıyormuş.</p><p class="calibre3">- İsmi bana hiçbir şey hatırlatmıyor. Christian’a katilin pasaportunu uzattım.</p><p class="calibre3">- Bu herifi tanıyorum, dedi fotoğrafa bakarak. Bu pasaportu nereden buldun?</p><p class="calibre3">- Onun hakkında ne biliyorsun?</p><p class="calibre3">- Fazla bir şey bilmiyorum. Arada sırada buralarda dolaşır. Karanlık bir herif. (Christian susup, gözlerini bana dikti.) Senin kaza geçirdiğin gün öldürüldü.</p><p class="calibre3">Christian metalik mavi pasaportu iade etti.</p><p class="calibre3">- Yüzünün yerinde yeller esiyordu. Yalandan ateşlenmiş on al-ti tane 45 milimlik kurşun yemiş suratına. Böylesi bir iğrençlik görmedim. Burada 45’liklere pek rastlanmaz. Aslına bakarsan, bildiğim tek 45’lik, senin şiltenin altındaki.</p><p class="calibre3">- Nasıl öğrendin?</p><p class="calibre3">- Kendi adıma küçük bir aramayla.</p><p class="calibre3">- Ya Sikkov, onu ne zaman buldunuz?</p><p class="calibre3">- Senden hemen sonra, bulunduğun yerin birkaç sokak ötesinde. O kargaşada kimse onun ile senin aranda bir bağ kurmadı. Başlangıçta, Filistinliler arası bir hesaplaşma sanıldı. Sonra elbisesi, silahı tanındı; her şeyi. Parmak izleri incelemesi -Tek Dün-ya’da hepimiz fişliyiz-Bulgar’ın kimliğini doğruladı. Otopsiyi</p><p class="calibre3">gerçekleştiren doktorlar kafatasında bir sürü mermi buldu. Raporu, yani numarasız ve adsız o gizli belgeyi</p><p class="calibre3">okudum. Okur okumaz da bu işte bir iş olduğunu anladım. Birincisi, adamın ölümü kuşku uyandırıyordu, ikincisi, ölen, o karanlık Bulgar’dı. Şin-bet’e bunun basit bir kaza olduğunu, ölünün bizim örgütten biri olduğunu, bu konunun israil polisinin görev alanına girmediğini açıkladık. Bizler Birleşmiş Milletler koruması altındayız, israilliler çenelerini kapar. Ondan sonra kimse cinayetten ya da 45’lik-ten söz etmedi. Konu unutuldu.</p><p class="calibre3">- Sikkov kimdi?</p><p class="calibre3">- Bilmiyorum. Soyulmamızı önlemek üzere Cenevre tarafından gönderilmiş bir çeşit paralı asker.</p><p class="calibre3">Sikkov tuhaf bir vatandaştı. Geçen yıl birkaç kez, belirli tarihlerde geldi.</p><p class="calibre3">- Ne zaman?</p><p class="calibre3">- Pek hatırlamıyorum. Galiba eylüldü. Bir de şubat. Leyleklerin israil’den geçme tarihleri; bir teyit daha. Sikkov</p><p class="calibre3">gerçekten de Böhm’ün “piyonlarından” biriydi.</p><p class="calibre3">- Cesedi ne yaptınız? Christian omuz silkti:</p><p class="calibre3">- Gömdük. Sikkov, ailesinin gelip arayacağı insanlardan değildi.</p><p class="calibre3">- Onu kimin öldürdüğünü merak etmediniz mi?</p><p class="calibre3">- Sikkov karanlık bir herifti. Ölümü kimseyi üzmedi. Onu sen mi öldürdün?</p><p class="calibre3">- Evet, diye fısıldadım. Ama daha fazlasını anlatamam. Sana leylekler peşindeki yolculuğumu anlattım. Sikkov’un da onları izlediğinden eminim. Sofya’dayken, o ve başka bir Bulgar beni öldürmeye çalıştı. Bir sürü masumu vurdular. Kavgada suç ortağım gebertip kaçtım. Sonra Sikkov beni burada buldu. Aslında, bundan</p><p class="calibre3">sonra nereye gideceğimi de biliyordu.</p><p class="calibre3">- Nasıl bilebilirdi ki?</p><p class="calibre3">- Leyleklerin sayesinde. Sikkov’un burada ne haltlar karıştırdığını gerçekten bilmiyorsun, değil mi?</p><p class="calibre3">- Tıbbî hiçbir şey yapmıyordu en azından. Bu yıl, bundan on beş gün önce geldi. Sonra, hemen gitti.</p><p class="calibre3">Onu bir daha gördüğümde, ölmüştü.</p><p class="calibre3">Anlaşılan Sikkov leylekleri israil’de beklerken, “birileri” beni vurmak üzere onu Bulgaristan’a çağırmıştı.</p><p class="calibre3">- Sikkov’un elinde gelişmiş silahlar vardı. Bunu nasıl açıklıyorsun?</p><p class="calibre3">- Cevabı elinde tutuyorsun. (Elimde hâlâ metalik mavi pasaport vardı.) Birleşmiş Milletler güvenlik görevlisi olarak Sikkov, Birleşmiş Milletler Barış Gücü silahlarının eşine sahipti kuşkusuz.</p><p class="calibre3">- Sikkov’da Birleşmiş Milletler pasaportu ne arıyor?</p><p class="calibre3">- Böylesi bir pasaport çok pratiktir. Sınırlardan geçmek için vizeye gerek kalmaz, kontrollerde de durdurulmazsın. Birleşmiş Milletler çok seyahat eden görevlilerimize bazen bu pasaportlardan verir.</p><p class="calibre3">Bir çeşit “iyilik” senin anlayacağın.</p><p class="calibre3">- Tek Dünya, Birleşmiş Milletler’e çok yakın mıdır?</p><p class="calibre3">- Oldukça. Yine de bağımsız çalışırız.</p><p class="calibre3">- Max Böhm adı sana bir şey hatırlatıyor mu? -Alman mı?</p><p class="calibre3">- Ülkende oldukça ünlü, isviçreli bir kuşbilimci. Ya Ido Gabor?</p><p class="calibre3">- Hayır.</p><p class="calibre3">Milan Curiç ve Markus Lazareviç adları da Christian için yabancıydı. Yine sordum: - Sizler organ nakli gibi önemli ameliyatlar da gerçekleştiriyor musunuz? Christian omuz silkti: - Elimizde o kadar gelişmiş alet yok.</p><p class="calibre3">- Muhtemel organ uyuşmazlıklarım belirlemek için, doku analizi de mi yapmıyorsunuz?</p><p class="calibre3">- Yani HLA1 örneklemesi mi, demek istiyorsun? (Sözünü ettiği kavramı defterime not ettim.) Hayır, hiç. Neyse, belki. Bilmiyorum. Hastalarımız üzerinde bir sürü tahlil yaparız. Ama doku örneklemesini neden yapalım? Ameliyatı gerçekleştirecek alet olmadıktan sonra.</p><p class="calibre3">Son sorumu sordum:</p><p class="calibre3">- Sikkov’un öldürülmesi dışında, buradayken olağandışı şiddet-• lere, Intifada’yla uyuşmayacak acımasızlıklara tanık oldun mu?</p><p class="calibre3">I. Human Leucocyte Antigens: insan Lökosit Antijeni, (ç.n.) Christian başıyla hayır işareti yaptı: - Burada bu dediğin ilginçlikler yok.</p><p class="calibre3">Şimdi artık sanki beni ilk kez görüyormuşçasına bakıyordu; sonunda asabi bir kahkaha attı.</p><p class="calibre3">- Bakışların ödümü koparıyor. Aslma bakarsan, dilsiz halini tercih ederim! Yirmi yedinci bölüm îki gün sonra, Kudüs’e gitmek üzere yola çıkıyordum. Yoldayken, yeni planımı geliştirdim.</p><p class="calibre3">Leyleklerin izini sürmekte her zamankinden daha kararlıydım. Ama bu kez yön değiştirecektim; Sikkov’un İsrail’de</p><p class="calibre3">bulunması, düşmanlarımın kuşların göçünü izlediğimi öğrendiklerinin kamtıydı. Bu nedenle, onları şaşırtmak üzere batı leyleklerim izlemeye karar verdim. Bu yön değişikliğinin iki yaran olacaktı; birincisi, saldırganları</p><p class="calibre3">ekecektim, hiç olmazsa bir süre için. Öte yandan, Orta Afrika’ya varmış olmaları muhtemel leylekler beni</p><p class="calibre3">doğrudan kaçakçılara götürecekti.</p><p class="calibre3">Öğleden sonra dörde doğru, tümüyle ıssız Ben-Gurion Havaalanı’na vardım. Akşama doğru, Paris’e bir uçak kalkacaktı. Para bozdurup, bir telefon kulübesi aradım.</p><p class="calibre3">Önce telesekreterimi aradım. Dumaz birkaç kez telefon etmişti. Endişelenmiş, uluslararası arama emri çıkarmaya hazırlanıyordu. Endişelenmek için yeterli nedeni vardı: bir hafta kadar önce, onu hemen ertesi</p><p class="calibre3">gün arayacağıma söz vermiştim. Mesajlarından, soruşturmasının gelişimini izledim. Dumaz Anvers’ten dönmüş, “önemli buluşlardan” söz ediyordu. Anlaşılan müfettiş elmas borsasını ziyareti sırasında Max</p><p class="calibre3">Böhm’ün izine rastlamıştı.</p><p class="calibre3">Wagner de sessizliğimden meraklanmış, birkaç kez telefon etmişti. Leyleklerin güzergâhını yakından izlerken, bir yandan da bana tüm gelişmeleri özetleyen bir faks mesajı göndermişti. Bir de Nelly Braesler’nin telefonu vardı. Önce Dumaz’nın direkt numarasını tuşladım. Müfettiş sekiz çalıştan sonra cevap verdi, sesimi</p><p class="calibre3">duyunca sıçradı:</p><p class="calibre3">- Louis, neredesiniz? Öldüğünüzü sandım.</p><p class="calibre3">- Pek uzağından geçmedim. Bir Filistin kampına sığınmıştım.</p><p class="calibre3">- Filistin kampı mı?</p><p class="calibre3">- Bütün bunları daha sonra, Paris’te anlatırım. Bu akşam dönüyorum.</p><p class="calibre3">- Araştırmadan vaz mı geçiyorsunuz?</p><p class="calibre3">- Tam tersine, daha büyük güçle devam ediyorum.</p><p class="calibre3">- Neler öğrendiniz?</p><p class="calibre3">- Çok şey.</p><p class="calibre3">- Mesela?</p><p class="calibre3">- Telefonda hiçbir şey anlatamam. Bu akşam telefonumu bekleyin, sonra da bana hemen bir faks çekin.</p><p class="calibre3">Tamam mı?</p><p class="calibre3">- Tamam, ben…</p><p class="calibre3">- Hoşça kalın.</p><p class="calibre3">Telefonu kapadım, sonra da Wagner’i aradım. Bilim adamı doğu leyleklerinin Sudan’a doğru ilerlediklerini doğruladı; kuşlann büyük çoğunluğu Süveyş Kanalı’nı aşmıştı. Bu kez batı leyleklerini izleme kararımdan bahsederek, onların nerede olduklarını sordum. Bunun için bir neden uydurmam gerekti: kuşları Afrika</p><p class="calibre3">savanasında görmek için sabırsızlandığımı, oradaki davranışlarını ve beslenmelerini izlemeye can attığımı</p><p class="calibre3">anlattım. Ulrich bilgisayarına bakıp, istediğim bilgileri verdi. Kuşlar bu günlerde Sah-ra’yı geçiyorlardı. Bazıları şimdiden Mali’nin ya da Nijer Delta-sı’nın yolunu tutuyor, bazılanysa Nijerya’ya, Senegal’e ya da</p><p class="calibre3">Orta Afrika’ya gidiyordu. Wagner’e yeni uydu haritasını ve kuşların kesin yerlerini faksla bildirmesini söyledim.</p><p class="calibre3">Bagajlarımı teslim etmenin zamanı gelmişti. Glock 21’i büyük bir itinayla sökmüş, iki metal parçayı -namluyu ve hazneyi-Christian’ın bana verdiği yağlı alet kutusuna saklamıştım. Öte yandan, tüm fişekleri atmak</p><p class="calibre3">zorunda kalmıştım. Rezervasyon bölümünde, israil Turizm Bakanlığı’ndan bir yetkili beni bekliyordu.</p><p class="calibre3">Oldukça</p><p class="calibre3">dostça bir tavırla, beni Balatakamp’tan beri izlediğini saklamadı. Onu takip etmemi istedi, ben de en ufak bir kontrolden ya da aramadan geçmeksizin, elimde bagajlarım, gümrük bürolarını atlama zevkini yaşadım. “Arzumuz” dedi rehberim, “sizi israil kurallarının can sıkıcı formalitelerinden kurtarmak.” Bir kez daha Balatakamp’taki “kazaya” ne denli üzüldüğünü tekrarladı, sonra da bana iyi yolculuklar diledi. Bekleme salonundayken, 45 milimlik kurşunları almadığım için kendime sessizce küfrettim.</p><p class="calibre3">Akşam yedi buçukta havalandık. Uçakta, Christian’ın bana verdiği kitabı, Pierre Doisneau’nun kendi hayatını anlattığı Les Chemins de l’espoir’ı açtım. Altı yüz sayfalık tuğlayı çapraz yöntemle inceledim. Belirli bir ustalıkla yazılmış, ulu duygularla yoğ-</p><p class="calibre3">rulmuş bir kitaptı. Örneğin, bir yerinde. “… Hastaların yüzü solgundu” deniliyordu. “Kükürdün yakıcı ve</p><p class="calibre3">melankolik renginde yumuşak bir ışıkla, usulca aydınlatıyorlardı çevrelerini. O sabah, o çocuklann çiçekler, korumam ve sağlıklı hayata iade etmem gereken hasta çiçekler olduklarını anladım…”</p><p class="calibre3">Ya da: “Muson mevsimi yaklaşıyordu. Onunla birlikte de yenilmez hastalık ve çürümüş cesetlerin kokusu. Kent kırmızıya bürünecek, sokaklar ölümü çağıracaktı. Mahalle önemli değildi, hastalık önemli değildi, insan ıstırabı görüntüsü yayılacak ve ıslak kaldırımlara yapışıp kalacaktı.</p><p class="calibre3">Tanınmayan bedenlerin kör geceye</p><p class="calibre3">teslim edildiği, insanlığın ateşli sınırlarına kadar…”</p><p class="calibre3">Daha da ileride: “… Halil’in yüzü kıpkırmızıydı. Çarşafı ısırıyor, gözyaşlarını durdurmaya çalışıyordu. Benim önümde ağlamak istemiyordu. Hatta tersine, derinlerden gelen gururuyla, bana bakıp gülümsüyordu çocuk. Birden, kan tükürdü. Bunun bazen son-. suz karanlıkların habercisi, sonsuzluğa girişi selamlayan çiy olduğunu anladım…”</p><p class="calibre3">Üslubu çelişkiliydi. Bu tanımlamalardan, bu yazıdan bir çeşit büyülenmişlik yükseliyordu. Doisneau, Kalküta acılarının biçimini değiştiriyor, bir bakıma bu ıstıraba rahatsız edici bir güzellik kazandırıyordu. Yine de kitabın başarısının, Hindistan halkının engellenemez felaketiyle boğuşan bu Fransız hekiminin yalnız</p><p class="calibre3">yaşamına bağlı olduğunu tahmin ediyordum. Doisneau her şeyi anlatıyordu: teneke mahallelerinin sefaletini,</p><p class="calibre3">çamur ve hastalık içinde fareler gibi yaşayan milyonlarca insanı; kanlarını, gözlerini satarak ya da araba çekerek hayatta kalanların iğrençliğini…</p><p class="calibre3">Les Chemins de l’espoir Manici bir kitaptı. Bir yanda, kalabalıkların günlük, dayanılmaz acıları vardı. Öte yanda da “hayır” diye haykıran ve bu ıstıraplı halkı iyileştiren yalnız bir adam.</p><p class="calibre3">Doisneau’ya göre, Bengalliler acı karşısında gerçek bir vakar geliştirmeyi başarmışlardı. Halk “mutsuzluğun gururu” konusunda yazılmış</p><p class="calibre3">öykülerden hoşlanır. Kitabı kapadım. Bana hiçbir şey öğretmemişti: Tek Dünya ve kurucusunun suçlanamaz</p><p class="calibre3">olması dışında.</p><p class="calibre3">Uçak geceyarısına doğru indi. Roissy-Charles-de-Gaulle gümrüğünden geçtim, sonra da aydınlık gecede bir taksiye bindim. Yurda dönmüştüm.</p><div class="mbppagebreak" id="calibre_pb_16"></div></body>
</html>
