<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_29">XIV</h2>

  <p class="normal">“Sen bütün bu söylediklerini bana ilişkin gözlemlerinden mi çıkarıyorsun?”</p>

  <p class="normal">“Sana ilişkin gözlemlerimden bunlardan çok daha fazlasını çıkarıyorum Saşa; aradan üç yıl daha geçsin, sen şu sevgili tıp bilimini unutacaksın, üç yıl daha sonra okumayı unutacaksın ve düşünsel yaşamını sürdürme yetilerinden bir tek görme kalacak, benden başka hiçbir şeyi göremeyeceğin biçimde dumura uğrayacak.”</p>

  <p class="normal">Bunlar kısa konuşmalardır ve aralarında pek sık geçmez; arada bir söz açarlar bunlardan.</p>

  <p class="normal">“Evet, her yıl sana olan düşkünlüğüm daha da güçlenecek.”</p>

  <p class="normal">“Afyon yutmayı alışkanlık haline getirenlerin durumunu bilirsin, gün geçtikçe afyona olan düşkünlükleri artar; bir kez afyonun verdiği zevki öğrenen artık kendini bu zevkten yoksun bırakamaz olur, afyona olan düşkünlüğü hiçbir zaman azalmaz, hep artar.”</p>

  <p class="normal">“Evet, bütün güçlü duygular, tutkunluklar, afyon tutkunluğuna benzer, zamanla doğru orantılı olarak sürekli güçlenir.”</p>

  <p class="normal">“Tutkunluk, doyma nedir bilmez! Olsa olsa birkaç saatlik bir doygunluk duyabilir.”</p>

  <p class="normal">“Kafaları saçma düşlerle dolu olan düşseverler içindir doygunluk, gerçek yaşamda değil, düşler dünyasında yaşamayı seven, kafaları boş düşlerle iğdiş olanlar için... Gerçek insan –canlı yürek–, doygunluk nedir bilmez.”</p>

  <p class="normal">“Kendimi aç bırakmıyorum, her gün doya doya ve iştahla yemek yiyorum diye iştahım azalıyor mu? Tam tersine, kendime mükemmel sofralar donattığım için iştahım daha da artıyor. İştahımı ancak yaşamımla birlikte yitirebilirim, onsuz yaşayabilmem olanaksız (Materyalizmin bu kadar kabasına pes(!) diyorum ben; basiretli okurum da başıyla beni onaylıyor).”</p>

  <p class="normal">“İnsanda bağlılık duygusu zaman geçtikçe zayıflar mı, güçlenir mi? Bir dostluk başladığından bir hafta, bir yıl sonra mı güçlüdür, vazgeçilmezdir, yoksa yirmi yıl sonra mı? Yeter ki kişilikleri birbiriyle sıkı dost olmaya uygun insanlar olsunlar bunlar.”</p>

  <p class="normal">Bunlar kısa konuşmalardır ve aralarında pek sık geçmez. Aslında bunları sık sık ve uzun konuşmanın bir anlamı da yoktur.</p>

  <p class="normal">Şunlarsa hem daha uzun, hem de aralarında daha sık geçen konuşmalardır:</p>

  <p class="normal">“Saşa, aşkın öyle büyük bir güç veriyor ki... bu güçle bağımsız oluyorum, hatta sana bile bağlı olmaktan çıkıyorum. Ya benim aşkım sana ne veriyor?”</p>

  <p class="normal">“Senin aşkın bana?.. Aynı gücü veriyor... Bu güç, sinirlerim için sürekli, güçlü ve sağlıklı bir uyaran oluyor, sinir sistemimi geliştirip güçlendiriyor (yine mi kaba materyalizm? diyoruz biz basiretli okurumla); böylece aşkın bende yeni yeni zihni ve ahlaki güçler geliştiriyor.”</p>

  <p class="normal">“Evet, Saşa, herkesten duyuyorum bunu... Ben göremiyorum, çünkü benim gözlerim satılmış gözler. Ama başkaları görüyor, gözlerin pırıl pırıl, bakışların güçlü, delercesine...”</p>

  <p class="normal">“Veroçka, canım, senin önünde kendimi övmeme de yermeme de gerek yok, çünkü biz bir ve aynı insanız; ama yine de şunu söylemek zorundayım, bu duygu gerçekten de insanın gözlerinde yansımalı. Aşkın benim zihinsel gücümü öyle artırdı ki, eskiden, yaptığım deneylerden gerekli sonuçları çıkarabilmem için birkaç saat gerekirken, şimdi bir saat yetiyor. Şimdi aynı anda pek çok deneyin sonucunu birden kucaklayabiliyor zihnim; ulaştığım sonuçlar çok daha kapsamlı, çok daha eksiksiz oluyor. İçimde ufacık bir deha çekirdeği olsaydı, Veroçka, yüreğimi dolduran bu güçlü duyguyla büyük bir dahi olurdum ben. Doğa bana bilimde ufacık da olsa yeni bir şey yaratabilecek bir güç vermiş olsaydı, içimdeki bu duyguyla bilim dünyası için devrim diye nitelenebilecek şeyler yaratırdım. Ama ben niteliksiz, kaba bir işçiyim; küçük, özel birtakım sorunları inceleyen basit bir işçi... Evet, seninle birlikte olmazdan önce ben, böyle basit bir işçiydim işte. Bugün, sen de biliyorsun ki, böyle bir insan değilim artık; benden çok şey bekleniyor, tıp biliminin çok önemli bir dalında yapmakta olduğum çalışmalarla daha önce bilinen pek çok şeyi değiştireceğim düşünülüyor; sinir sisteminin dağılımına ilişkin çalışmalarımdan söz ediyorum... Ve ben de benden beklenen bu başarıyı göstereceğime inanıyorum. Aslında 24 yaşındaki bir insan 29 yaşındaki (daha sonra 30, 31 denecek ve bu böylece gidecek) bir insana göre çok daha gözüpek, yeni ve geniş düşüncelere sahiptir, ama bu bende tam tersi bir durum gösteriyor; benim şimdiki düşüncelerim beş yıl önceki düşüncelerimden çok daha geniş boyutlu. Ve ben durmadan geliştiğimi hissediyorum; sen olmasaydın bende bu gelişmeler olmazdı. Seninle birlikte olmazdan önceki son iki üç yıl bende gelişme falan durmuştu. Sen bana ilk geçliğimin canlılığını, diriliğini verdin, beni durup kaldığım yerden çıkaracak, ilerilere götürecek gücü verdin; sen olmasaydın benim o durup kaldığım yer, hayatta ulaştığım son yer olacaktı.”</p>

  <p class="normal">“Ya insanın içindeki çalışma gücü, Veroçkam, bu az şey midir? İnsan hayatını bu güce göre düzenlemeye görsün, bu gücün şahlanışını çalışma hayatının her alanında duymaya başlıyor. Bir fincan kahve ya da bir bardak içkinin beyin gücüyle çalışan insanların zihinsel gücünü nasıl etkilediğini bilirsin, bir saatlik bir canlanma verir insana bunlar, ama hemen sonra bu bir saatlik canlanmanın gücüne eşit bir gevşeme, uyuşma başlar; bense bu canlılığı içimde sürekli duyuyorum, sinir sistemim sürekli olarak bu canlı, güçlü uyarana ayarlanmış durumda (Basiretli okurumla bir ağızdan, yetti artık bu kaba materyalizm(!) diyoruz).”</p>

  <p class="normal">Şu konuşmalarsa daha sık ve daha uzun oluyor.</p>

  <p class="normal">“Aşkın insandaki bütün güçleri nasıl uyardığını yaşamamış olanlar, gerçek aşkın ne olduğunu bilmiyor demektir.”</p>

  <p class="normal">“Başkasının yücelmesine yardım etmede ve kendini yüceltmededir aşk.”</p>

  <p class="normal">“Etkinlikte bulunma olanaklarından yoksun olanlara aşk bu olanakları verir. Bu olanaklara sahip olanlara, ellerindeki olanaktan yararlanma gücünü verir.”</p>

  <p class="normal">“Seven insan, sevdiği kadını bağımsızlığa yücelten insan!”</p>

  <p class="normal">“Seven insan, aşktan kafası ışık, bileği güç alan insan!”</p>

  <p class="normal">Ve aralarında en sık geçen konuşmalar:</p>

  <p class="normal">“Boccacio’yu okuyorum, birtanem (tuh sana ahlaksız karı(!) diyoruz basiretli okurumla yüzümüzü buruşturarak. Kadın başınla Boccacio okumaya utanmıyor musun? Bunu ancak biz ikimiz okuyabiliriz! Bunları söylerken bir yandan da benim içimden şu düşünceler geçiyor: Bir kadın basiretli okurla beş dakika baş başa kalmaya görsün, duyacağı bayağılık edebiyatı Boccacio’da varolduğu söylenen açık saçıklıkları mumla aratır; öte yandan onun bu edebiyatı içinde Boccacio’daki aydınlık, tertemiz, taptaze düşüncelerin kırıntısına rastlanmaz). Saptaman doğru, sevgilim; müthiş bir yetenek, Boccacio. Duyguların derinliğine varma ve ruhbilimsel çözümlemeler yönünden Şekspir’in en güzel oyunlarıyla aynı kefeye konulabilecek öyküleri var.”</p>

  <p class="normal">“Ya sıkılma perdesini yırtıp attığı öykülerini nasıl buldun? Eğlendirici değil mi?”</p>

  <p class="normal">“Eğlendirici olanları yok değil, ama ben genel olarak bütün kaba farsları sıkıcı buluyorum.”</p>

  <p class="normal">“Ama onu hoş görmelisin. Unutma ki günümüzden 500 yıl önce yaşamış Boccacio; bize şimdi açık saçık gibi görünen şeyler, o zamanlar hiç de böyle sayılmıyordu.”</p>

  <p class="normal">“Bizim bugünkü yaşam biçimimize ilişkin pek çok şey de, değil 500 yıl sonra, bundan çok daha kısa bir süre sonra, geleceğin kuşaklarına kim bilir ne kadar kaba ve kirli görünecektir. Her neyse, benim asıl sözünü etmek istediğim, onun tutku dolu, yüce aşkları anlattığı öyküleri. Bu öykülerde yazarın yeteneğinin ne denli derin olduğunu görüyoruz. Ama yine de ne var biliyor musun Saşa, Boccacio’nun müthiş bir yetenekle anlattığı aşk öykülerinden anlıyorum bunu; o yıllarda insanlar aşkın insan yüreğini ne denli büyük bir heyecanla titrettiğini anlayamıyorlar, aşkı bugün bizim duyumsadığımız derinlikte duyumsayamıyorlardı; oysa Boccacio’nun çağı için, aşkın tam anlamıyla tadının çıkarıldığı çağ denir. Hayır canım! Aşktan bugün bizim aldığımızın yarısını bile alamıyordu o günkü insanlar; duyguları çok yüzeyseldi, aşkı bizim gibi derinliğine duyumsayamıyorlardı, uçucu, gelip geçici şeylerdi duydukları.”</p>

  <p class="normal">“Bir duyum, organizmanın ne kadar derinlerinde yaratılmışsa, o kadar derin bir duyumdur. Yalnızca dışsal birtakım etkenlerle doğan bir duyum, hayatın yalnızca kendini doğuran dışsal yanını kapsıyor ve çok kısa bir süre sonra yok oluyor. Bir insan yalnızca kendisine bir bardak şarap sunulduğu için şarap içiyorsa, şarabın lezzetini bilmiyor demektir; şarap böyle bir insana pek az tat, pek az keyif, haz veriyordur. Bir şeyin kökleri derinlerde, hayal gücünde ise ve hayal gücü tat çıkarmak, haz duymak için kendine bir yol, bir bahane arıyorsa, o şeyden duyulan haz çok büyük oluyor, ısısı hissedilebilir bir şekilde yükselen kan, damarlarda daha bir coşkuyla akmaya başlıyor, bu insana gerçekten büyük bir mutluluk hissi veriyor, tat, doyum sağlıyor. Ama tat çıkarma arzumuzun kaynaklandığı ilişkilerin kökü, ahlaki hayatımızın en derinlerine uzanıyorsa, bu durumda duyulan haz, ötekilerle kıyaslanamayacak kadar sarsıcı oluyor; heyecanımız en kılcal sinirlerimize kadar yayılıyor, tüm sinir sistemimiz uzun ve güçlü bir sarsıntıyı yaşıyor. Isı tüm göğsümüzü kaplıyor; bu artık düşlemin doğurduğu bir yürek çarpıntısı değildir, hayır; bu, göğsümüzün anlatılmaz bir canlılık, dirilikle dolup taşmasıdır. İnsanı kuşatan atmosferin, soluduğumuz havanın nitelik değiştirmesi gibi bir şeydir bu, sanki hava daha bir temiz, oksijence daha zengindir, ılık bir güneş altında ısınmanın verdiği duyuma benzer bu haz, ancak yine de aralarında büyük fark vardır, çünkü ilkinde ısı ve canlılık duygusu, okşayıcı gücünü azaltabilecek ara birtakım ögelere uğramadan doğrudan doğruya sinirlerimizce algılanır.”</p>

  <p class="normal">“Kadınlara dayatılmış olan bu saçma giyinme yöntemlerinden zamanında kurtulabildiğime öyle seviniyorum ki... Çok doğru, kanın akışı hiçbir şeyle hiçbir biçimde engellenmemeli. Bunu başarmış bir insanın teninin rengi elbette hayranlık uyandıracaktır. Saçma sapan şeylerle sağlığımızı tehlikeye atıyoruz. Yazık değil mi bacaklarımıza? Çorap bacağa kendiliğinden tutunmalı; bacağı hafifçe ve bütünüyle sarmalı, o zaman bacak çizgisi düzeliyor, kesik yer kayboluyor.”</p>

  <p class="normal">“Ama, bak bu kolay geçecek bir şey değil. Oysa ben topu topu üç yıl korse taktım, seninle evlenmeden önce bırakmıştım korseyi. Ama korse olmasa da roblarımız belimizi çok sıkıyor. Bununla birlikte, bacaklarımız nasıl kurtuldularsa, belimiz de kurtulacak, öyle değil mi? Evet, hatta kurtulmaya başladı bile! Ah, ne kadar sevinçliyim! Ama üzerimizde taşıdığımız giysiler öyle sıkıcı, öyle bunaltıcı ki! Yunanlı kadınların bizden çok daha akıllı olduklarını anlamamız gerek artık, giysilerimiz onlarınki gibi omuzdan aşağı doğru akmalı, dökümlü, zengin olmalı. Bizim şimdi üzerimizde taşıdığımız giysiler endamımızı berbat ediyor! Ama bak benim çizgilerim düzelmeye başladı, bu beni öyle sevindiriyor ki!”</p>

  <p class="normal">“Veroçkam, öyle güzelsin ki!”</p>

  <p class="normal">“Saşa, öyle mutluyum ki!”</p>

  <p class="indentmetin">Suların şırıltısıdır</p>

  <p class="indentmetin">Tatlı sözleri;</p>

  <p class="indentmetin">Gülümsemesi,</p>

  <p class="indentmetin">Öpüşleri. <sup class="calibre3"><a href="../Text/1_split_083.html#footnote-100-19" id="footnote-100-19-backlink">[19]</a></sup></p>

  <p class="indentmetin">Sevgilim gel, söndür beni</p>

  <p class="indentmetin">Ateşli öpüşlerinle:</p>

  <p class="indentmetin">Yanındayım ve öpmedin mi beni</p>

  <p class="indentmetin">Kanımı alevler sarıyor</p>

  <p class="indentmetin">Yanındayım ve öpmedin mi beni</p>

  <p class="indentmetin">Yüzümü ateşler basıyor.</p>

  <p class="indentmetin">Yüreğim göğsümden fırlayacak sanki</p>

  <p class="indentmetin">Gözlerim, bak, nasıl da ışıl ışıl</p>

  <p class="indentmetin">Gecenin en parlak yıldızları gibi. <sup class="calibre3"><a href="../Text/1_split_084.html#footnote-100-20" id="footnote-100-20-backlink">[20]</a></sup></p>
</body>
</html>
