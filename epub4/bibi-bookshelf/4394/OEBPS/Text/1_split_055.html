<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_55">XIV</h2>

  <p class="normal">Katerina Vasilyevna’daki canlanma sürüyordu. Hatta artık bu canlılık sürekli bir niteliğe bürünmüş, onun kimliği, gerçek kişiliği olmuştu. Katerina Vasilyevna Biyumont’un kendisine bağlanmasının nedeni olarak da kendindeki bu canlanmayı görüyordu. Biyumont’a gelince, onun da sürekli Katerina Vasilyevna’yı düşündüğü apaçık ortadaydı. Kirsanovlar konusunda anlattıklarını iki üç kez dinledikten sonra, “Tamam,” dedi, “artık onlar hakkında öğrenmek istediğim şeyleri öğrendim. Yardımlarınız için size çok teşekkür ederim,” “Canım daha ne biliyorsunuz ki? Onların birbirlerini çok sevdiklerini ve çok mutlu olduklarını bile daha yeni söyledim size,” “Gerçekten başka bir şey bilmeme gerek yok. Hem ben bütün bunları önceden de biliyordum,” Böylece konuşmaları başka bir konuya çevrilmişti.</p>

  <p class="normal">Katerina Vasilyevna onun Bayan Kirsanova konusundaki ilk sorusu üzerine doğal olarak onun Vera Pavlovna’ya âşık olduğunu düşünmüştü. Ama böyle bir durumun olmadığı şu anda açıkça belliydi. Katerina Vasilyevna’nın tanıdığı kadarıyla Biyumont birilerine âşık olabilecek bir insan değildi. ‘Ama yine de âşık olabilir. Hele şu anda birine âşıksa, bu kesinlikle benden başkası değildir.’ İşte böyle düşünüyordu Katerina Vasilyevna.</p>
</body>
</html>
