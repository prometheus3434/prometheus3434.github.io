<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_51">X</h2>

  <p class="normal">Biyumont akşam yemeği için oturdukları sofrada topu topu üç kişi olduklarını gördü: Kendisi, ihtiyar, ve ihtiyarın kızı; sarışın bir kız bu, ve sürekli dalgın, düşünceli duruyor.</p>

  <p class="normal">Yemekte Polozov bir şeyler anlatıp duruyordu:</p>

  <p class="normal">“Şu fabrikadaki payımın bir gün benim için böylesine önemli olabileceği kırk yıl geçse aklıma gelmezdi! İnsana yaşlılık günlerinde bu tür darbeler oldukça ağır geliyor. Allahtan ki, servetini batırmama Katya hiç aldırmadı; evet, bu servet benden çok onun sayılırdı, çünkü sermayenin büyük bölümü rahmetli annesine aitti. Aslında tabii ben her rubleyi yirmi ruble yaptım; demek ki kızım annesinden kalan miras yoluyla değil, benim çalışmamla zengin olacaktı. Çalışma deyince, doğrusu az çalışmamışımdır ben! Tabii bir tek çalışmakla olacak iş değil, yetenek de olacak insanda! Yani alın teri olacak, ama en önemlisi akıl olacak insanda..!”</p>

  <p class="normal">İhtiyar bu şekilde epeyce bir süre kendini övdü durdu. Sonunda, başladığı sözlere dönerek; böyle bir darbeye dayanmanın çok güç olduğunu, hele Katyacığı olanlara fazla üzülseydi herhalde aklını oynatacağını söyledi. Ama işte Katya onun bütün servetini yitirmesine aldırmadığı gibi, üstelik kendisini destekliyordu da. Biyumont, Amerikan ahlakına vurduğunda, çabuk zengin olmada da, birden iflas etmede de olağanüstü bir yan görmediği gibi, kişisel düşüncesi gereği de, ne üç-dört milyon kazanmayı olağanüstü övgüye değer bir akıl, ne de hâlâ mükemmel bir aşçıya sahip olacak şekilde bir iflası çok üzülünecek bir durum olarak nitelemeye hevesli görünüyordu. Ama yine de, ihtiyara bu uzun konferansını ilgiyle dinlediğini ve dertlerini paylaştığını gösterecek bir şeyler söylemesi gerekiyordu. Bunun için: “Evet,” dedi, “bu tür tatsızlıklara karşı bütün aile dayanışma içinde olabiliyorsa, bu bile insanı büyük ölçüde rahatlatmaya yeter.”</p>

  <p class="normal">“Sözlerimi pek inandırıcı bulmamış gibi konuşuyorsunuz, Karl Yakovloviç. Katya’nın dalgın ve düşünceli haline bakıp da, onun yitirdiğimiz servete üzüldüğünü sanıyorsanız, aldanıyorsunuz. Hayır, Karl Yakovloviç, eğer böyle düşünürseniz, Katya’ya haksızlık etmiş olursunuz. Bizim derdimiz bambaşka, biz Katya’yla, insanlara olan güvenimizi yitirdik.”</p>

  <p class="normal">Polozov bunları, tecrübeli ihtiyarların, çocukların iyi niyetli ama toyca düşüncelerinden söz edişleri gibi, yarı şaka yarı ciddi söylemişti.</p>

  <p class="normal">Katerina Vasilyevna’nın yüzü kızardı. Babasının, sözü onun duygularına getirmesi pek hoş olmamıştı. Ama böyle konuşmakta babasını hoşgörmesi için ona olan derin sevgisinin dışında bir de şu bilinen olay vardı ki, ihtiyarcık bu sözlerinde hiç de haksız sayılmazdı; eğer konuşulacak bir şey bulunamıyorsa ve evde bir kedi ya da köpek varsa, onlardan konuşulur, kedi de köpek de yoksa, o zaman çocuklardan söz açılır. Havalar, artık kısırlığın üçüncü ve son aşamasıdır.</p>

  <p class="normal">“Hayır, babacığım, siz benim suskunluğumu çok yüce nedenlere bağlamaya çalışıyorsunuz. Oysa neden çok basit, yapım böyle benim; durgun bir insanım; canım sıkılıyor.”</p>

  <p class="normal">“İsteyen herkes durgun olabilir tabii,” dedi Biyumont. “Ama can sıkıntısı dediniz miydi iş değişir ve bana sorarsanız bu bağışlanmaz bir şeydir. Can sıkıntısı İngiliz dostlarımız arasında yaygın bir modadır, ama biz Amerikalılar can sıkıntısı nedir bilmeyiz. Çünkü işimiz başımızdan aşkındır ve canımızın sıkılmasına zamanımız kalmaz. Ruslar bence... (Amerikanizmini düzeltti) yani bana kalırsa Ruslar da kendilerini böyle görmeliler. Rusların yapacak çok işleri var, ama ne görüyoruz, hemen içlerine kapanıp kara düşüncelere dalıyorlar. Doğrusu bu konuda İngilizler bile sizinle yarışamazlar. O İngilizler ki, tüm Avrupa’da ve sizin ülkenizde dünyanın en sıkıntılı insanları olarak ün salmışlardır. Gerçi bu konuda Fransızlar onlardan bir gömlek daha ileridir, ama İngilizler de, sizlerden bir gömlek ileridirler, sizden daha konuşkan, daha canlı, daha neşelidirler. Bir de sizin İngiltere’ye giden gezginleriniz İngilizlerin çok sıkıntılı insanlar olduklarını anlatır dururlar! Bu baylar gözlerini biraz da kendi yurttaşlarına çevirseler ya!”</p>

  <p class="normal">“Ruslar içlerine kapanıp kara kara düşünüyorlar diyorsunuz,” dedi Katerina Vesilyevna, “iyi ama ne yapabilirler ki başka? Gerçekten de kollarını kavuşturup oturmaktan başka ne yapabilirler? Örneğin, bana bir iş gösterin, bakın bakalım yine sıkılıyor muyum?”</p>

  <p class="normal">“Demek iş istiyorsunuz kendinize? Bu da sorun mu allahaşkına? Çevrenizi nasıl bir cehaletin sardığını görmüyor musunuz? Memleketiniz (İngilizmini düzeltti) yani yurdunuz hakında böyle konuştuğum için bağışlayın, ama ben de bu ülkede doğdum, benim de yurdum sayılır burası, bu bakımdan fazla merasime gerek görmüyorum, Türk cahilliği ve Japon acizliği sarmış her yanı, görmüyor musunuz? Bir ozanımızın dediği gibi, yurdumuzdan nefret ediyorum, çünkü onu kendi varlığımı sever gibi seviyorum. Bu memlekette yapılacak çok iş var.”</p>

  <p class="normal">“Tek başına, hele bir kadın olarak tek başına, ne yapılabilir ki?”</p>

  <p class="normal">“Ama Katyacığım sen zaten pek çok şey yapmıyor musun?” diye atıldı Polozov. “Size onun bir gizini açacağım Karl Yakovliç. Can sıkıntısından kız çocuklarına dersler veriyor. Her gün sabah saat ondan on üçe kadar öğrencileriyle uğraşıyor.”</p>

  <p class="normal">Biyumont, Katerina Vasilyevna’ya saygıyla baktı.</p>

  <p class="normal">“İşte bu tam bize uygun, yani Amerikanca bir şey. Amerikanca derken, tabii Kuzey Amerika’yı, özgür Amerika’yı kastediyorum. Güney eyaletlerimiz Meksika’dan, hatta Brezilya’dan beter durumda (Biyumont ateşli bir kölelik karşıtıydı). Dediğim gibi, bu tam bize göre bir hareket... Madem böyle, neden hâlâ canınız sıkılıyor?”</p>

  <p class="normal">“Siz buna ciddi bir uğraş mı diyorsunuz, Mr. Biyumont? Bir gönül eğlencesinden başka bir şey değil bu. Belki yanılıyorum, belki hatta siz şimdi benim bir materyalist olduğumu düşüneceksiniz, ama...”</p>

  <p class="normal">“Rica ederim, hayatta tek amacı, tek düşüncesi dolar olan bir ulusun çocuğuna mı söylüyorsunuz bunu?..”</p>

  <p class="normal">“Siz şaka ediyorsunuz, ama ben size düşüncelerimi açmaya gerçekten çekiniyorum. Yani düşüncelerimi, eğitimin yararsızlığını savunan obskurantların<sup class="calibre3"><a href="../Text/1_split_095.html#footnote-100-31" id="footnote-100-31-backlink">[31]</a></sup> düşüncelerine benzer bulacağınızdan korkuyorum.”</p>

  <p class="normal">‘Şu işe bak!’ diye düşündü Biyumont. ‘Meğer hangi düzeye ulaşmış! Çok ilginç bir kız bu doğrusu!’</p>

  <p class="normal">“Ben de bir obskurantım Katerina Vasilyevna, yani Güney eyaletlerimizdeki kara cahil zencilerden yanayım, onları boyunduruk altında tutan aydın beyazlara ise şiddetle karşıyım. Amerikan nefretime kapılarak coştuğum için bağışlayın. Ama inanın sizin düşüncelerinizi öğrenmek benim için çok ilginç olacak.”</p>

  <p class="normal">“Düşüncelerim epeyce tatsız ve soğuk şeyler Mr. Biyumont, ama bende bu düşünceleri hayatın kendisi uyandırdı. Yapmakta olduğun iş tek yanlı; üstelik de bu ‘tek yan’, halkın yararına çalışmak isteyen insanların yönelmeleri gereken ‘asıl yan’ değil. Şunu söylemek istiyorum, insanlara ekmek verin, okuma yazma işini onların kendileri de hallederler. İşe ekmekten başlamak gerek yani, yoksa bütün zamanınızı boşa harcamış olursunuz.”</p>

  <p class="normal">“Madem öyle neden başlamanız gereken yerden başlamıyorsunuz işe?” Konuşma Biyumont’u iyice sarmaya başlamıştı. “Bu olanaksız bir şey değil, bunun bizde, Amerika’da çeşitli örnekleri olduğunu biliyorum.”</p>

  <p class="normal">“Dedim ya size, bir kadın olarak tek başıma ne yapabilirim? İşe nerden ve nasıl girişeceğimi bile bilmiyorum. Bir iş yapabilmek için nerde, nasıl bir olanak bulunduğunu bir bilebilsem... Kızların her bakımdan elleri kolları bağlanmış. Yalnızca kendi odamda özgür olabiliyorum. İyi ama küçücük bir odada da ne yapabiliriz ki? Ancak masanın üzerine bir kitap açar ve okuma öğretebilirim. Tek başıma nereye gidebilirim? Tek başıma kimlere başvurabilirim? Ve tek başıma ne iş yapabilirim?”</p>

  <p class="normal">“Ama Katyacığım, sen galiba beni bir despot olarak gösterdin? Bana dersimi verdiğin günden beri beni bu konuda suçlaman haksızlık olur.”</p>

  <p class="normal">“Babacığım o olaydan dolayı nasıl utanç içinde olduğumu biliyorsunuz. O sıralar daha çocuk sayılırdım. Hayır, babacığım, siz çok iyi bir insansınız ve beni hiç sıkmıyorsunuz. Bizi sıkan, elimizi kolumuzu bağlayan, toplum. Mr. Biyumont, Amerika’da kızların özgür oldukları doğru mu?”</p>

  <p class="normal">“Doğrusu bu gurur duyduğumuz bir yanımızdır. Aslında tabii bizde de olması gerektiği gibi değil daha bu işler. Ama yine de sizinle, yani Avrupalılarla aramızda bir karşılaştırma yapmak bile olanaksız. Size, Amerika’daki kadın özgürlüğüne ilişkin anlatılan şeylerin hepsi doğru.”</p>

  <p class="normal">Katerina Vasilyevna babasına dönerek yarı şaka yarı ciddi:</p>

  <p class="normal">“Öyleyse babacığım,” dedi, “Mr. Biyumont fabrikayı satın alınca biz de Amerika’ya gidelim. Hiç değilse orada bir şeyler yapabilirim. Ah, bu ne büyük bir mutluluk olurdu!”</p>

  <p class="normal">Biyumont:</p>

  <p class="normal">“Petersburg’da da bir şeyler yapabilirsiniz,” dedi.</p>

  <p class="normal">“Söyleyin öyleyse ne yapabileceğimi.”</p>

  <p class="normal">Biyumont bir iki saniye ikirciklenir gibi oldu: ‘İyi ama ben buraya niye gelmiştim? Ondan iyi kim yardımcı olabilir bu konuda bana?’</p>

  <p class="normal">“Ekonomi biliminin ulaştığı son ilkelerin uygulamalarının yapıldığından haberiniz yok mu? Bu sıralar bu konuda birtakım deneyler yapılıyor.”</p>

  <p class="normal">“Evet, okumuştum, herhalde çok ilginç ve çok yararlı deneyler bunlar. Benim de böyle bir deneye katılabileceğimi mi söylemek istiyorsunuz? Ama nerde, nasıl?”</p>

  <p class="normal">“Bayan Kirsanova’nın böyle bir uygulaması var.” “Kirsanova mı? O da kim? Durun bir dakika, kocası doktor mu bu söylediğiniz hanımın?”</p>

  <p class="normal">“Kocasını tanıyor musunuz? Ve tanıdığınız halde o size karısının başlattığı uygulama hakkında bir şey söylemedi mi?”</p>

  <p class="normal">“Onunla tanışmamız çok eski bir olay. Kendisi o sıralar evli değildi. Ben ağır hastaydım, birkaç kez ziyaretime geldi ve beni iyileştirdi. Ah, ne harika bir insandı! Karısı da onun gibi mi?”</p>

  <p class="normal">Ama Kirsanova ile nasıl tanışılacak? Biyumont mu sağlasın bu tanışmayı? Ama olur mu? Kirsanovlar Biyumont’un daha adını bile bilmiyorlar ki... Yok canım, aracıya ne gerek var, Kirsanova yaptığı işe ilgi duyan birini selamsız sabahsız karşısında görürse herhalde daha çok sevinir. Adrese gelince, o da doktor Kirsanov’un çalıştığı hastaneden öğrenilebilir.</p>
</body>
</html>
