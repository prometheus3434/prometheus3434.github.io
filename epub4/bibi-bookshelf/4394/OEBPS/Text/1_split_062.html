<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_62">XXI</h2>

  <p class="normal">Coşkuyla çalışıyor, neşe içinde yaşıyorlardı. Yaşamın tadını çıkarıyor ve geleceğe hiç kaygısızca değilse de, gün geçtikçe her şeyin daha güzel olacağına olan derin bir inançla bakıyorlardı. Önceki yılı ve geçen yılı böyle yaşamışlardı, bu yılları da böyle geçiyordu... Kış sona ermek üzereydi, karlar erimeye yüz tutmuştu. Vera Pavlovna “Bir kezcik daha kış pikniği yapamayacak mıyız?” diye soruyordu. “Bir ayaz çıksa da şu karların erimesi dursa!” Kimse cevap veremiyordu bu soruya; günler geçiyor, karlar durmadan eriyordu; kış pikniği hayali suya düşmek üzereydi. Ama işte tam hayallerini büsbütün yitirmek üzere oldukları bir sırada kara kış ortasında olduğu gibi lapa lapa kar yağmaya başladı, karı hafif bir ayaz izledi. Gökyüzü masmaviydi, demek akşam da harika geçecekti... Tam piknik havası! Hemen yola çıkmak gerek, herkese haber verecek zaman yok, el altındaki en küçük grupla, olduğu gibi, törensiz, hazırlıksız, hemen yola çıkmak gerek.</p>

  <p class="normal">Akşam iki kızakla yola çıktılar. Kızağın birinden neşeli konuşmalar yükseliyor, öbür kızaksa tümden coşmuş durumda. Kentin dış mahallelerini geçer geçmez gırtlaklarını yırtarcasına bir şarkı tutturuyorlar... hem de öyle bir şarkı ki!..</p>

  <p class="indentmetin">Kapıdan da kapıdan</p>

  <p class="indentmetin">Kaçtı genç kız kapıdan</p>

  <p class="indentmetin">Vay, vay akçaağaç kapı</p>

  <p class="indentmetin">Parmaklıklı yeni kapı</p>

  <p class="indentmetin">Parmaklıkların işe yaramadı mı?</p>

  <p class="indentmetin">“Nemrut babam, huysuz babam,</p>

  <p class="indentmetin">İmansız, insafsız babam</p>

  <p class="indentmetin">İzin versen de geceleri</p>

  <p class="indentmetin">Alsam yanıma gençleri</p>

  <p class="indentmetin">N’olur sanki?</p>

  <p class="indentmetin">Seni kim dinler be ihtiyar?..</p>

  <p class="indentmetin">İşte kaçtım gidiyorum</p>

  <p class="indentmetin">Avutacağım gençler sizi</p>

  <p class="indentmetin">Sıkı durun geliyorum”</p>

  <p class="normal">Beğendiniz mi şarkıyı? Edepsizliğin bu kadarına pes doğrusu!</p>

  <p class="normal">Bu kızaktakilerin bütün yaptıkları bu kadarla kalsa yine iyi! Bazen kızaklarından inip yürüyorlar, iki kızağın arası çeyrek verst kadar açılıyor, bazen de kızağı deli gibi sürmeye başlıyorlar, yeri göğü inleten ıslıklarla, çığlıklarla öndeki kızağı geçiyorlar. Tam öndeki kızağın hizasına geldiklerinde, yine neşeli olan ama kendileri gibi çılgın olmayan bu kızaktakileri kartopu yağmuruna tutuyorlar. Çılgın olmayan kızaktakiler bu türden birkaç kartopu saldırısına ses çıkarmadan katlandıktan sonra, onlardan öç almaya karar veriyorlar. Çılgın kızağın kendilerini geçmesine izin veriyorlar, sonra onlara belli etmeden yeni yağmış yumuşacık kardan kızaklarına yeterince stok yapıyorlar. İşte çılgın kızaktakiler onların kendilerini geçmesi için yeniden duruyorlar. Çılgın olmayan kızaktakiler, kızaklarının ağzına kadar cephane yüklü olduğunu göstermeden usulca geçip gidiyorlar. Az sonra görürsünüz siz gününüzü! Derken çılgın kızak yeniden ıslıklarla, haykırışlarla üzerlerine gelmeye başlıyor. Çılgın olmayan kızaktakiler son hazırlıklarını yapıyorlar. Ama o ne? Çılgın kızak birden sağa sapıyor, orda kocaman bir çukur var... Ama onlara her şey vız geliyor, nerdeyse on metrelik koca çukuru sıyırırcasına yandan geçip dörtnala yollarına devam ediyorlar. “Bunu o yaptı, dizginler onun elindeydi, önde ayakta durmuş, kızağı yönetiyordu.” Çılgın olmayan kızaktakiler böyle söylüyor ve haykırıyorlar: “Hayır, yanınıza bırakmayacağız bunu, yetişip öcümüzü alacağız!” Çılgınca bir yarış başlıyor aralarında. Yetişecekler mi, yetişemeyecekler mi? “Yetişeceğiz!” diye haykırıyor çılgın olmayan kızaktakiler. Az sonra umutları kırılır gibi oluyor: “Hayır, olanaksız onlara yetişmemiz!” Sonra yeni bir umut, yeni bir sevinç: “Yetişiyoruz!” Çılgın kızaktakiler: “Eyvah, yetişiyorlar!” diye haykırıyorlar. Az sonra da sevinçle ekliyorlar: “Bak, yetişemediler işte!” Yetişebilecekler mi, yetişemeyecekler mi?</p>

  <p class="normal">Çılgın olmayan kızakta Kirsanovlar ve Biyumontlar oturuyor. Çılgın kızakta ise dört delikanlı ve bir genç kadın var, bu kızağın bütün çılgınlığını yaratan da bu genç kadın.</p>

  <p class="normal">Fabrikanın giriş kapısında arkadan gelen kızaktakileri karşılıyor:</p>

  <p class="normal">“Mesdames ve messieurs! Hoş geldiniz! sizi yeniden gördüğümüze çok sevindik...” Sonra kendi kızağındaki gençlere dönüyor: “Çocuklar, hanımlara kızaktan inmeleri için yardım etsenize!”</p>

  <p class="normal">“Hadi, çabuk, doğru içeriye! Ayazdan herkesin yüzü nasıl da al al olmuş!”</p>

  <p class="normal">“Selam, sevimli ihtiyar! Aşkolsun Katerina Vasilyevna, siz bu sevimli delikanlı için mi ihtiyar diyordunuz? Görün bakın, bana bile kur yapacaktır şimdi! Ne dersiniz, sevimli ihtiyarcık, kur yapacak mısınız bana?”</p>

  <p class="normal">Çılgın kızağın genç kadınının, bembeyaz olmuş favorilerini tatlı tatlı okşamasından içi bayılır gibi olan Polozov:</p>

  <p class="normal">“Elbette yapacağım,” diyor.</p>

  <p class="normal">“Çocuklar, onun bana kur yapmasına izin veriyor musunuz?”</p>

  <p class="normal">Gençlerden biri:</p>

  <p class="normal">“Evet, veriyoruz,” diyor.</p>

  <p class="normal">Öteki üçü:</p>

  <p class="normal">“Hayır, hayır olmaz!” diye atılıyorlar.</p>

  <p class="normal">İyi ama bu çılgın kızağın genç kadını neden baştan ayağa karalar içinde? Yas mı tutuyor, yoksa bu onun bir kaprisi mi?</p>

  <p class="normal">Odanın bir duvarı boyunca uzanan sedire kendini atarken:</p>

  <p class="normal">“Fakat iyi yorulmuşum,” diyor, “çocuklar çokça yastık koyun sırtıma doğru... Yalnız bana değil, öteki hanımlara da... Herhalde onlar da yorulmuşlardır.”</p>

  <p class="normal">“Doğrusu pestilimizi çıkardınız hepimizin!” diyor KaterinaVasilyevna.</p>

  <p class="normal">“Ardınız sıra çukurlara gire çıka hiçbirimizde hal kalmadı!” diyor Vera Pavlovna da.</p>

  <p class="normal">“Bereket versin fabrikaya kadar bir verstlik yolumuz kalmıştı!” diyor Katerina Vasilyevna.</p>

  <p class="normal">Onlar da kendilerini sedire atıp, sırtlarını yastıklara dayıyorlar. “İşin püf noktasını bilmiyorsunuz siz. Kızakla dörtnala fazla gitmemişe benziyorsunuz. Eğer benim gibi ayakta dursaydınız, size de çukurmuş, hendekmiş vız gelirdi!”</p>

  <p class="normal">Kirsanov hem kendi adına, hem de Biyumont adına:</p>

  <p class="normal">“Doğrusu biz bile perişan olduk!” diyor.</p>

  <p class="normal">İkisi birden, sedire, karılarının yanına oturuyor, Kirsanov kolunu Vera Pavlovna’nın boynuna doluyor. Biyumont da Katerina Vasilyevna’nın elini tutuyor. Eh, idil dediğiniz de böyle olur işte! Tablonun güzelliğine bir bakın hele! Böyle mutlu birliktelikleri izlemek çok hoş oluyor doğrusu! Ama karalar içindeki hanımın yüzü bir an için gölgeleniyor; bunu yol arkadaşı olan gençlerden biri dışında hiç kimse fark etmiyor... Genç kadının yüzünün gölgelendiğini gören delikanlı pencerenin önüne gidip ayazın camlarda çizdiği nakışlara bakıyor.</p>

  <p class="normal">“Mesdames, bildiğim kadarıyla yaşam öyküleriniz çok ilginç... Ben bunları bir de sizin ağzınızdan dinlemek isterim... İçinde hem hüzün, hem sevinç olan ve sonları mutlulukla biten öyküler... İyi ama bizim ihtiyar delikanlı nerde?”</p>

  <p class="normal">Katerina Vasilyevna:</p>

  <p class="normal">“Evsahibi ya,” diyor, “içerde yiyecek bir şeyler hazırlıyor... Bayılır konuk ağırlamaya!”</p>

  <p class="normal">“Eh, ağırlasın bakalım... Hadi, hanımlar, sizi dinliyorum... Yalnız kısa olsun... Ben kısaca anlatılan şeyleri severim.”</p>

  <p class="normal">“Ben çok kısa anlatacağım öykümü,” diyor Vera Pavlovna. “Zaten bütün öykü benden başlıyor. Benden sonra sırası gelen, öyküyü benim kaldığım yerden sürdürsün. Yalnız sizi uyarıyorum, benim öykümün sonunda bir giz var.”</p>

  <p class="normal">“Öyleyse beyleri dışarı kovalayalım. Yoksa şimdilik onlar da kalsınlar mı?”</p>

  <p class="normal">“Hayır, gerekmez, onlar da dinleyebilirler.”</p>

  <p class="normal">Ve</p>

  <p class="normal">Vera Pavlovna öyküsüne başlıyor.</p>

  <p class="normal">“Ha, ha, ha! Ne hoş bir kadınmış şu Jüli! Çok sevdim kendisini! Demek hem diz çöküyor, hem küfrediyor, hem de ayıp utanma nedir bilmiyor! Çok hoş doğrusu! Canım benim!””Bravo, Vera Pavlovna! Demek, ‘yoksa kendimi pencereden atarım!’ dediniz ha? Bravo, doğrusu!”</p>

  <p class="normal">Karalar içindeki hanım Vera Pavlovna’yı alkışlamaya başlıyor. Onun alkışladığını gören gençler buyruk verilmişçesine çılgın bir alkış tutturuyorlar; bir yandan da “Bravo!” “Hurra!” diye bağırıyorlar.</p>

  <p class="normal">İki üç dakika sonra Katerina Vasilyevna korkuyla:</p>

  <p class="normal">“Neyiniz var?” dedi, “Hasta falan mısınız yoksa?”</p>

  <p class="normal">“Yok, endişe edilecek bir durum değil... lütfen bir bardak su verin!” İşte Mosolov getiriyor bile! “Teşekkürler, Mosolov...” Demin pencere önünde ayazın camlarda oluşturduğu nakışları izleyen gencin uzattığı bardağı aldı. “Görüyorsunuz, değil mi, kendisini ne güzel yetiştirmişim! Daha söylenmeden ne yapacağını biliyor!.. Tamam artık, bir şeyim kalmadı. Geçti. Devam edin lütfen, dinliyorum öykünüzü.”</p>

  <p class="normal">Ancak, beş dakika sonra yerinden kalkarak:</p>

  <p class="normal">“Hayır,” dedi, “çok yorulmuşum... Gidip biraz uyusam fena olmayacak. Bir, bir buçuk saat yeter. Görüyorsunuz ya, son derece içten ve teklifsizim, şimdilik izninizle. Gidelim, Mosolov. İhtiyar delikanlımızı bulalım, o bize yatacak bir yer gösterir.”</p>

  <p class="normal">Katerina Vasilyevna atılarak:</p>

  <p class="normal">“İzin verin, ben ilgileneyim sizinle,” dedi.</p>

  <p class="normal">“Rica ederim, rahatsız olmanıza hiç gerek yok.” Gençlerden biri trajik bir pozla:</p>

  <p class="normal">“Demek bizi terk ediyorsunuz!” dedi. “Bilseydik yüreklerimizi deşmek için hançerlerimizi alırdık yanımıza! Şimdi neyle deşeceğiz yüreklerimizi?”</p>

  <p class="normal">Öteki delikanlı “yüreklerini deşecek” bir şey bulmanın sevinciyle:</p>

  <p class="normal">“Az sonra yemeğe oturacağız ya... Çatallar ne güne duruyor!” dedi.</p>

  <p class="normal">Karalar içindeki hanım gençlerin trajik pozunu taklit ederek:</p>

  <p class="normal">“Ah, hayır! Ülkemizin kurtuluş umudunun zamanından önce “yok olup gitmesini kabul edemem!” dedi, “silin gözyaşlarınızı yavrularım, sakin olun! Mosolov! Lütfen masanın üzerine küçük bir yastık koy!”</p>

  <p class="normal">Mosolov masanın üzerine bir yastık koydu. Karalar içindeki genç kadın görkemli bir pozla masanın yanına geçti, elini ağır ağır yastığın üzerine indirdi.</p>

  <p class="normal">Gençler bir bir eğilip elini öptüler.</p>

  <p class="normal">Katerina Vasilyevna yorgun konuğunu yatırmaya gitti.</p>

  <p class="normal">Onlar salondan çıkınca, çılgın olmayan kızaktaki üç kişi bir ağızdan:</p>

  <p class="normal">“Ah, zavallı!” dediler.</p>

  <p class="normal">Buna karşılık üç delikanlı da bir ağızdan:</p>

  <p class="normal">“Ne zavallısı? Görmüyor musunuz, acısına nasıl yiğitçe katlanıyor?” dediler.</p>

  <p class="normal">“Evet, o yiğit bir kadındır!” diye ekledi Mosolov da.</p>

  <p class="normal">“Onu çoktandır mı tanıyorsun?”</p>

  <p class="normal">“Üç yıldır.”</p>

  <p class="normal">“Peki ya ötekini... adamı... onu da iyi tanır mıydın?”</p>

  <p class="normal">“Evet... Rica ederim keyfinize bakın!” Çılgın olmayan kızaktakilere dönerek söylemişti bunu. “Hiçbir şeyi yok, çok yoruldu ondan, şimdi geçer.”</p>

  <p class="normal">Vera Pavlovna, Kirsanov ve Biyumont bu sözlere inanmıyormuş gibi bakıştılar; Vera Pavlovna kuşkulu kuşkulu başını salladı:</p>

  <p class="normal">“İnanmalısınız ama. Yoruldu, o kadar. Biraz uyusun, bir şeyi kalmaz.”</p>

  <p class="normal">“Bizi kandıramazsınız,” dedi Kirsanov. “Yorgunmuş! İnanmıyorum!”</p>

  <p class="normal">Kayıtsızca ve sakinleştirici bir sesle söylemişti bunları.</p>

  <p class="normal">On dakika sonra Katerina Vasilyevna döndü. Mosolov dışında altı kişi bir ağızdan sordular:</p>

  <p class="normal">“Ne oldu?”</p>

  <p class="normal">“Yatar yatmaz uyudu.”</p>

  <p class="normal">“Demiştim ben size!” dedi Mosolov öteden.</p>

  <p class="normal">Katerina Vasilyevna:</p>

  <p class="normal">“Zavallı!” dedi, “öyle acıyorum ki ona!.. Onun yanında ayrı ayrı duralım. Veracığım, biz ikimiz birlikte; Çarli, sen de Kirsanov’la!”</p>

  <p class="normal">“Size keyfinize bakın diyorum,” dedi Mosolov. “İstediğimiz kadar bağırabilir, dans edebiliriz, uykusu çok ağırdır, hiçbir şey duymaz!”</p>

  <p class="normal">Eh, madem önemsiz bir rahatsızlık, madem uykusu da çok ağır, gerçekten ne diye böyle sessiz durulsun ki? Karalar içindeki hanımdan kaynaklanan ve on beş dakikadır sürmekte olan üzücü hava büsbütün değilse de yavaş yavaş dağılmaya başladı. Akşam, onsuz olarak yavaş yavaş, eski akşamlara benzemeye başladı, az sonra da tümüyle eski neşeli, taşkın havalarına girdiler.</p>

  <p class="normal">Tümüyle mi? Hayır, yine de tümüyle değil. Vera Pavlovna’yla Katerina Vasilyevna üç beş kez göz göze geldiler; yüzlerinde ağır bir keder anlatımı vardı. Vera Pavlovna iki kez kocasının kulağına eğilip “Saşa... bu, ya benim de başıma gelirse?” dedi. Kirsanov ilkinde ne diyeceğini bilemedi, ama ikincisinde “Hayır Veroçka... senin başına böyle bir şey gelemez!” dedi. “Gelemez mi? emin misin?” “Evet eminim!” Katerina Vasilyevna da iki kez kocasının kulağına gizlice eğilip: “Çarli, benim başıma böyle bir şey gelmez, değil mi?” dedi. İlkinde Biyumont yalnızca gülümsedi; ne neşe, ne de yatıştırıcı bir anlam vardı gülümsemesinde. İkincisinde, “Büyük olasılıkla, hayır!” dedi. “Gelmeyecektir senin başına böyle bir şey.”</p>

  <p class="normal">Ama bunlar duydukları üzüntünün yalnızca bir anlık yankılarıydı, o da, işin en başında... Akşam ilerledikçe canlandılar, coştular, yarım saat sonra neşelerine diyecek yoktu. Gevezelik ettiler, şakalaştılar, oyunlar oynadılar, şarkı söylediler. Mosolov onların içleri rahat etsin diye hâlâ, “Uykusu çok derindir” deyip duruyor ve uykusunun nasıl derin olduğuna ilişkin çeşitli örnekler veriyordu. Gerçekten de onun uykusunu engelleyecek bir durumları yoktu, yattığı oda, bir merdiven, bir koridor ve üç oda ötede, evin taa öbür ucundaydı..</p>

  <p class="normal">Böylece akşam tümüyle havasını buldu.</p>

  <p class="normal">Gençler, hep olduğu gibi, bazen hep birlikte ötekilerin yanında toplanıyorlar, bazen ayrılıyorlardı; bazen hepsi değil, biri ikisi orda kalıyor, biri ikisi buraya geçiyordu. Örneğin iki kez hepsi Biyumont’un başına toplandı; iki kez Vera Pavlovna onları Biyumont’tan, dolayısıyla ciddi konuşmadan ayırdı.</p>

  <p class="normal">Konuşmaları her şey üzerineydi ve konuşma dışında kalan kimse yoktu, bütün topluluk katılıyordu tartışmalara. Ama uzun sürmüyordu tartışmaları.</p>

  <p class="normal">Hepsi birlikte oturuyordu. Az önce trajik bir poz almış olan genç:</p>

  <p class="normal">“Pekâlâ, şimdi sonuçta iyi mi oldu, kötü mü?” diye sordu:</p>

  <p class="normal">Vera Pavlovna:</p>

  <p class="normal">“İyiden çok, kötü,” dedi.</p>

  <p class="normal">Katerina Vasilyevna:</p>

  <p class="normal">“Neden, Veroçka?” diye sordu.</p>

  <p class="normal">Öteden, Biyumont:</p>

  <p class="normal">“Şöyle ya da böyle, hayat bunsuz olmuyor!” dedi.</p>

  <p class="normal">Kirsanov da Biyumont’u onayladı:</p>

  <p class="normal">“Elbette! Kaçınılmaz bir şey bu!”</p>

  <p class="normal">Soruyu ilk soran genç:</p>

  <p class="normal">“Eh, mademki bu kötü iyi bir kötü, öyleyse iyi demektir!” dedi.</p>

  <p class="normal">Öteki üç delikanlı da başlarını sallayarak arkadaşlarını onayladılar: “Bravo Nikitin!”</p>

  <p class="normal">Gençler ayrı bir köşede oturuyordu.</p>

  <p class="normal">Mosolov:</p>

  <p class="normal">“Ben onu... adamı tanımıyordum Nikitin,” dedi, “ama sen galiba tanıyordun?”</p>

  <p class="normal">“Evet, gördüm kendisini. Ama o zamanlar daha çocuktum.”</p>

  <p class="normal">“Peki gördüklerinden anımsayabildiğin kadarıyla, ne diyebilirsin onun için? Büyük dostluklarının coşkusuyla biraz abartmıyorlar mı kendisini?”</p>

  <p class="normal">“Hayır.”</p>

  <p class="normal">“Peki ondan sonra kendisini hiç gören olmamış mı?”</p>

  <p class="normal">“Hayır. Ama o sırada Biyumont Amerika’daymış, ona soralım.”</p>

  <p class="normal">“Gerçekten de! Karl Yakovloviç, bir dakika bakar mısınız? Siz Amerika’dayken şu sözünü ettiğimiz Rusla karşılaşmış mıydınız?”</p>

  <p class="normal">“Hayır.”</p>

  <p class="normal">“Çünkü Rusya’ya dönmesi gerekiyormuş, ondan galiba?”</p>

  <p class="normal">“Evet.”</p>

  <p class="normal">Nikitin:</p>

  <p class="normal">“Aklıma öyle hoş bir şey geldi ki çocuklar!” dedi. “O ve karalar içindeki yaslı hanım... Ne güzel bir çift oluştururlardı; değil mi?”</p>

  <p class="normal">Vera Pavlovna:</p>

  <p class="normal">“Çocuklar, biriniz şarkıda bana eşlik etmek için buraya gelsin!” dedi. “O ne, iki kişi birden mi geliyor? İşte bu çok güzel”</p>

  <p class="normal">Mosolov’la Nikitin yalnız kalmışlardı.</p>

  <p class="normal">Mosolov:</p>

  <p class="normal">“Sana çok ilginç bir şey göstereyim mi Nikitin?” dedi. “Sen şimdi onun uyuduğunu mu sanıyorsun.”</p>

  <p class="normal">“Hayır.”</p>

  <p class="normal">“Sakın bundan kimseye söz etme. Daha sonra, kendisini iyice tanıdıktan sonra bunu ona söyleyebilirsin. Başka birine, kesinlikle! O bu konuda fazla konuşulmasını sevmiyor.”</p>

  <p class="normal">Evin pencereleri alçaktı.</p>

  <p class="normal">Mosolov:</p>

  <p class="normal">“Evet, şu oda... Bak, görüyor musun?”</p>

  <p class="normal">Karalar içindeki hanım koltuğunu masaya iyice yaklaştırmış, sol kolu masaya dayalı, hafifçe öne eğik başına eliyle destek vererek oturuyordu. Eli, alnının ve saçlarının bir kısmını örtüyordu. Sağ elinin parmakları masanın üzerinde piyano çalar gibi kıpır kıpırdı. Yüzü dalgın, düşünceli ve kederliydi. Ama bu yüzdeki en baskın anlam, sertlikti. Kaşları bir çatılıyor, bir açılıyordu.</p>

  <p class="normal">“Hep böyle midir, Mosolov?”</p>

  <p class="normal">“Gördüğün gibidir işte. Haydi artık dönelim, yoksa resmen soğuk alacağız. Farkında mısın, on beş dakikadır burda duruyoruz.”</p>

  <p class="normal">Ötekilerin yanına dönerken, antreden yansıyan ışıkta arkadaşının gözlerine gözlerini diken Nikitin:</p>

  <p class="normal">“Ne kadar duygusuz adamsın!” dedi.</p>

  <p class="normal">“İnsan alışıyor... Sen ilk görüyorsun da ondan...”</p>

  <p class="normal">Sofra hazırdı.</p>

  <p class="normal">“Votka da esaslıya benziyor!” dedi Nikitin, “vay, nasıl da sertmiş! Soluğum kesildi yahu!”</p>

  <p class="normal">Mosolov:</p>

  <p class="normal">“Seni muhallebi çocuğu!” dedi. “Ne bu be, gözlerinden yaş fışkırıyor!”</p>

  <p class="normal">Herkes Nikitin’e yüklenmeye başladı. “Canım genzime bir şey kaçtı. Yoksa ben içkiyi su gibi içerim!” diye savunuyordu kendini Nikitin.</p>

  <p class="normal">Derken saat sorulmaya başlandı. Daha yeni on bir olmuş. Eh, öyleyse yarım saat kadar daha oturulup konuşulabilir.</p>

  <p class="normal">Yarım saat sonra Katerina Vasilyevna karalar içindeki hanımı uyandırmaya gitti. Yaslı hanım onu kapıda karşıladı, uykudan sonra tatlı tatlı geriniyordu.</p>

  <p class="normal">“İyi uyuyabildiniz mi?”</p>

  <p class="normal">“Hem de nasıl!”</p>

  <p class="normal">“Şimdi nasıl hissediyorsunuz kendinizi?”</p>

  <p class="normal">“Demir gibiyim. Ciddi bir şeyim olmadığını söylemiştim zaten. Yoldaki çılgınlıklardan yoruldum herhalde. Ama artık çılgınlık yok! Hepimiz çok ciddi olacağız!”</p>

  <p class="normal">Ama hayır, ciddi olmayı yine başaramadı! Beş dakika sonra Polozov’u baştan çıkarıyor, gençlere emirler yağdırıyor, eline aldığı iki çatalı masaya vurarak birtakım marşlar çalıyordu. Bir yandan da durmadan herkese çabuk olmasını söylüyordu; ama onun yeni baştan coştuğunu gören ötekiler kendilerini havaya kaptırmışlar, gitmekte hiç acele etmiyorlardı.</p>

  <p class="normal">Sonunda masadan kalkıp:</p>

  <p class="normal">“Atlar hazır mı?” dedi.</p>

  <p class="normal">“Daha değil... Kızaklara koşuyorlar.”</p>

  <p class="normal">“Gerçekten dayanılmazsınız! Neyse, madem öyle, Vera Pavlovna lütfen bir şarkı söyleyin... Sesinizin çok güzel olduğunu duydum.”</p>

  <p class="normal">Vera Pavlovna bir şarkı söylüyor.</p>

  <p class="normal">Karalar içindeki hanım:</p>

  <p class="normal">“Sizden sık sık şarkı söylemenizi rica edeceğim, Vera Pavlovna!” diyor.</p>

  <p class="normal">Herkes, hep bir ağızdan:</p>

  <p class="normal">“Biz de sizden bir şarkı istiyoruz!” diye haykırıyor.</p>

  <p class="normal">Ama fazla ısrara gerek kalmıyor, hemen piyanonun başına geçiyor.</p>

  <p class="normal">“Hay hay söyleyeyim... Ancak ben pek beceremem şarkı söylemesini. Yine de, beceremem diye söylemekten geri durmam... Şimdi; mesdames ve messieurs, sizler için söyleyeceğim. Siz de çocuklar... sakın annenizle alay etmeye kalkışmayın!” Bu arada parmakları tuşlar üzerinde geziniyordu. “Evet, sakın gülmeyin çocuklar! Çünkü kendimi duygularıma tümüyle kaptırarak söyleyeceğim... Şarkı söyleyişimi komik bulur da gülerseniz karışmam!”</p>

  <p class="normal">Çok ince, nerdeyse ciyak ciyak bir sesle söylemeye başladı:</p>

  <p class="indentmetin">Ne inlersin mor...</p>

  <p class="normal">Gençlerden biri kikirdedi; ötekilerin de yüzünde alaycı bir gülümseme belirdi. Karalar içindeki hanımın da gülmemek için kendini zor tuttuğu belli oluyordu.</p>

  <p class="normal">İlkinden de tiz bir sesle sürdürdü şarkısını:</p>

  <p class="indentmetin">... güvercinim,</p>

  <p class="indentmetin">Gece gündüz durmadan...</p>

  <p class="indentmetin">Eşinden mi ayrıldın ki?</p>

  <p class="normal">ama bu dizede sesi cidden titredi ve şarkıyı sürdüremedi. “Olmuyor... Ve iyi ki de olmuyor... Size daha güzel bir şarkı söyleyeceğim... Annenizin öğüdüne kulak verin çocuklarım, sakın âşık olmayın! Âşık olmayın, çünkü sizin evlenmemeniz gerekiyor.” Tüm salonu dolduran güçlü bir kontralto sesle yeni bir şarkıya başladı:</p>

  <p class="indentmetin">“Ey, köyümün kara gözlerinde<sup class="calibre3"><a href="../Text/1_split_098.html#footnote-100-34" id="footnote-100-34-backlink">[34]</a></sup></p>

  <p class="indentmetin">Yıldızlar ışıyan kızları!</p>

  <p class="indentmetin">Yavuklunuz olmak elbet çok güzel</p>

  <p class="indentmetin">Ama...</p>

  <p class="normal">çocuklar bilseniz bu ‘ama’ öyle aptalca ki!</p>

  <p class="indentmetin">... özgür gençlik her şeyden güzel.</p>

  <p class="normal">Elbette bu yüzden istemiyor değil evlenmeyi... Peki ya neden? Bakın, neden:</p>

  <p class="indentmetin">Yiğidim sözümü dinle;</p>

  <p class="indentmetin">Sakın evleneyim deme!</p>

  <p class="normal">Hayır, çocuklar, bu da çok saçma oldu! Bundan sonrakiler de saçma! Biliyor musunuz, çocuklarım; âşık da olabilirsiniz, evlenebilirsiniz de... Yalnız eşinizi iyi seçeceksiniz, yalan olmayacak aranızda, anlıyor musunuz, yalan olmayacak! Şimdi size kendi evliliğimin şarkısını söyleyeyim; eski bir romanstır bu, ama ben de taze genç kız değilim ki, baksanıza şu halime, nasıl kocamış bir karıyım! Efendim, ben bir İskoçyalı dilberim. Dalton’daki şatomuzun balkonunda oturuyorum; sarı saçlarım lüle lüle omuzlarıma dökülüyor. Hemen yanı başımızda bir orman ve Bringal ırmağı var. Sevgilim gizlice balkonuma yaklaşıyor. Gizlice, çünkü ben varsılım, o yoksul. Ben baron kızıyım, lord kızıyım; ama onu çok seviyorum ve ona şu şarkıyı söylüyorum:</p>

  <p class="indentmetin">Güzel Bringal’imizin sarptır kıyısı</p>

  <p class="indentmetin">Ve yemyeşil orman, iki yakası</p>

  <p class="indentmetin">Bana babamın sarayından güzel gelir</p>

  <p class="normal">gerçekten de babamın sarayı çok sevimsiz, soğuk bir yerdi,</p>

  <p class="indentmetin">Dostumun gizlendiği sık ağaçlar arası.<sup class="calibre3"><a href="../Text/1_split_099.html#footnote-100-35" id="footnote-100-35-backlink">[35]</a></sup></p>

  <p class="normal">Elbette, ben sevgilimin sık ağaçlar arasında gizlendiğini çok iyi biliyorum. Sevgilim her gün gizlendiği yeri değiştiriyor. Ona işte bu şarkıyı söylüyorum ve, ‘Al götür beni canım,’ diyorum. Peki o bana ne cevap veriyor dersiniz?</p>

  <p class="indentmetin">Şimdi sen küçükha</p>

  <p class="indentmetin">Bana varmak istiyorsun</p>

  <p class="indentmetin">Unutmak soyunu sopunu</p>

  <p class="normal">öyle ya, biz soyluyuz, hem de tanınmış bir aileyiz.</p>

  <p class="indentmetin">Benim olmak istiyorsun</p>

  <p class="indentmetin">Ama hiç düşündün mü:</p>

  <p class="indentmetin">Yanımda seni nasıl bir yazgı bekliyor?</p>

  <p class="normal">Sen avcı mısın diyorum. Hayır, diyor. Sakın brakonyer<sup class="calibre3"><a href="../Text/1_split_100.html#footnote-100-36" id="footnote-100-36-backlink">[36]</a></sup> olmayasın? Çok yaklaştın, diyor. Ve bana bir şarkı söylüyor:</p>

  <p class="indentmetin">Biz, karanlıkların çocukları!</p>

  <p class="normal">Çünkü, çocuklar mesdames ve messieurs, biz bildiğiniz gibi kötü, çok kötü insanlarız.</p>

  <p class="indentmetin">Eskiden kimdik</p>

  <p class="indentmetin">Ve kimiz şimdi</p>

  <p class="indentmetin">Unutmamız gerek</p>

  <p class="normal">Ah, diyorum, anlamıştım zaten, haydutsun sen! Öyle değil mi, çocuklar, haydut değil mi benim sevgilim? Evet, haydut. Ve bu haydut bana ne cevap verdi biliyor musunuz?</p>

  <p class="indentmetin">Ben sana yar olamam</p>

  <p class="indentmetin">Ben, kuytu ormanların adamı</p>

  <p class="normal">Bu tümüyle gerçek işte! İnsan ayağı değmemiş ormanlarda yaşıyordu sevgilim. Bana kendisinden uzak durmamı söylemesi de bu yüzden.</p>

  <p class="indentmetin">Tehlikelerle dolu yanım yörem,</p>

  <p class="normal">eh, elbette tehlikelerle dolu olacak, orman bu, hem de kuytu orman... vahşi hayvanlar filan...</p>

  <p class="indentmetin">Ve sonum çok acı.</p>

  <p class="normal">İşte bu doğru değil çocuklar, sonu niye acı olsun ki? Ama işte nedense biz o sırada böyle düşünüyorduk. Yine de ben kendisine şu cevabı verdim:</p>

  <p class="indentmetin">Güzel Bringal’imizin sarptır kıyısı.</p>

  <p class="indentmetin">Ve yemyeşil orman iki yakası</p>

  <p class="indentmetin">Bana babamın sarayından güzel gelir</p>

  <p class="indentmetin">Dostumun gizlendiği sık ağaçlar arası.</p>

  <p class="normal">Bütün bunlar gerçektir çocuklar. Demek ki, bana acımanız gerekmez, çünkü yazgımın ne olacağı konusunda önceden uyarılmıştım ben, başıma neler geleceğini biliyordum. Böylece, sonuç, evlenebilirsiniz çocuklar. Ancak işin içinde yalan olmayacak ve seçiminizi iyi yapacaksınız.</p>

  <p class="indentmetin">İşte ay yükseliyor</p>

  <p class="indentmetin">Öyle sessiz, öyle sakin</p>

  <p class="indentmetin">Kavgaya hazır yiğidim</p>

  <p class="indentmetin">Tüfeğini dolduruyor.</p>

  <p class="indentmetin">Sarılıyor sevdiceği: “Canım benim</p>

  <p class="indentmetin">Talihin açık olsun</p>

  <p class="indentmetin">Korkmadan dövüş</p>

  <p class="indentmetin">Titremesin kavgada elin”<sup class="calibre3"><a href="../Text/1_split_101.html#footnote-100-37" id="footnote-100-37-backlink">[37]</a></sup></p>

  <p class="normal">Çocuklar, bakın, işte böylelerine âşık olunur ve böyleleriyle evlenilir.</p>

  <p class="normal">(Birisi, ‘Sana söylediklerimi unut Saşa’cığım, bu sözlere kulak ver!’ diye fısıldıyor kocasına ve elini kuvvetle sıkıyor. Öteki de kocasına eğilip, ‘Ah, ben de sana bunları söyleyebilseydim...’ diyor, ‘ama bundan sonra söyleyeceğim.’)</p>

  <p class="normal">Çocuklar, işte böylelerini sevmenize iznim var. Hem yalnız iznim mi? Alkışlıyorum da böyle sevgileri. Baksanıza şu sözlere:</p>

  <p class="indentmetin">Canım benim, korkmadan dövüş</p>

  <p class="indentmetin">Titremesin kavgada elin.</p>

  <p class="normal">Çocuklar, sizlerle neşem iyice yerine geldi. Mademki neşelendik, neşenin olduğu yerde içki de olmalı, öyle değil mi?</p>

  <p class="indentmetin">Ey saki şarap doldur</p>

  <p class="indentmetin">Bal doldur, şarap doldur.</p>

  <p class="normal">“Bal” dememizin nedeni çocuklar, şarkıdan bir tek bile sözcük atamayız da ondan. Şampanyamız kaldı mı? Çok güzel! Açın bakalım!</p>

  <p class="indentmetin">Ey saki şarap doldur</p>

  <p class="indentmetin">Bal doldur, şarap doldur</p>

  <p class="indentmetin">İçelim başlar dönsün</p>

  <p class="indentmetin">Muhabbet, neşe olsun!<sup class="calibre3"><a href="../Text/1_split_102.html#footnote-100-38" id="footnote-100-38-backlink">[38]</a></sup></p>

  <p class="normal">İyi ama saki kim? Saki, benim.</p>

  <p class="indentmetin">Kaşları kalem saki</p>

  <p class="indentmetin">Pabucu simli saki.”</p>

  <p class="normal">Bunu söylerken yerinden kalktı, parmaklarını kaşlarının üzerinden geçirdi, topuklarını yere vurdu.</p>

  <p class="normal">“Doldurdum kadehlerinizi, şampanyalarınız hazır mesdames, mesieurs, çocuklar ve ihtiyar delikanlı! Haydi içelim, başlar dönsün, muhabbet neşe olsun!”</p>

  <p class="normal">“Sakinin şerefine! Sakinin şerefine!”</p>

  <p class="normal">“Teşekkürler! Kendi sağlığıma içiyorum.”</p>

  <p class="normal">Yeniden piyanonun başına geçti, yeni bir şarkıya başladı:</p>

  <p class="indentmetin">Acılar yok olsun!</p>

  <p class="indentmetin">Yok olsun!</p>

  <p class="indentmetin">Ve yenilenmiş yürekler</p>

  <p class="indentmetin">Sonsuz sevinçlere yuva olsun!</p>

  <p class="normal">“Olacak! Kesin olacak!”</p>

  <p class="indentmetin">Aydınlık günü getiren ışık</p>

  <p class="indentmetin">Kovalarken kara korkuyu</p>

  <p class="indentmetin">Soğuk ve karanlık soluk soluğa:</p>

  <p class="indentmetin">Çünkü ışık ve sıcaklık kovalıyor onları</p>

  <p class="indentmetin">Çürük kokusu artık yok olmakta</p>

  <p class="indentmetin">Her yanda yalnızca gül kokuları...<sup class="calibre3"><a href="../Text/1_split_103.html#footnote-100-39" id="footnote-100-39-backlink">[39]</a></sup></p>
</body>
</html>
