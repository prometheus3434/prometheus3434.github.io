<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_60">XIX</h2>

  <p class="normal">Aynı akşam, birbirine bitişik iki daire kiralamaya karar verdiler. Bu şekilde uygun iki daire bulunana kadar Biyumontlar fabrikada, firmanın fabrika müdürü için hazırlattığı lojmanda kaldılar. Yeni evlilerin bir süre için kentten uzakta kalmaları, şimdi tüm Avrupa’da hızla yayılmakta olan güzel İngiliz geleneğinin de yerine getirilmesi sayılabilirdi.</p>

  <p class="normal">Bir buçuk ay sonra istedikleri gibi bitişik iki daire buldular ve taşındılar. Biyumontlar’dan boşalan fabrika lojmanına da ihtiyar Polozov yerleşti, lojmanın büyük oluşu, ona tam olarak değilse de, eski görkemli günlerini hatırlatıyordu. Fabrikada kalmak istemesinin bir nedeni de tüm o yörelerde herkesin kendisine büyük saygı göstermesiydi; çevredeki büyük küçük tüm fabrikaların yönetici ve çalışanlarının, esnaf birliklerinin, işçilerin onu o yörenin en saygın kişisi gibi görmelerini çok benimsemişti ve bu durum kendisini son derece hoşnut ediyordu. Damadı hemen her sabah fabrikaya geliyor, kızı da hemen her gün ona eşlik ediyordu. Yazınsa –daça gibi gördükleri için–, büsbütün fabrikaya yerleşiyorlardı (şimdi de, her yaz yine oradalar). Yılın yaz mevsimi dışındaki zamanlarında ihtiyar yukarıda da söylediğimiz gibi sabahları kızını ve damadını (damat hâlâ Kuzey Amerika vatandaşıydı) kabul ediyor, akşamlarıysa onlara konukluğa gelenleri ağırlamaktan büyük zevk duyuyordu. Bu konuklar bazen yalnızca Kirsanovlar ve başka birkaç genç oluyor, bazen de çok kalabalık oluyorlardı. Böylece fabrika Kirsanovlar’ın ve Biyumontlar’ın yakın çevresi için vazgeçilmeyen bir ziyaret yeri oluyordu. Polozov hemen her akşamki bu konuk saldırılarından hiç yakınmıyordu. Hem neden yakınsındı ki, bu dost akşamlarında o hep eski görkemli günlerdeki gibi saygın evsahibi rolünde oluyordu.</p>
</body>
</html>
