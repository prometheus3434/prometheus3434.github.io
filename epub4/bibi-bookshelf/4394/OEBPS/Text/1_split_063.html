<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">Altıncı Bölüm</h1>

  <p class="h3baslik">DEKOR DEĞİŞİYOR</p>

  <p class="normal">“Pasaja çek!” dedi karalar içindeki hanım.</p>

  <p class="normal">Ama artık karalar içinde değildi: Üzerinde açık pembe bir elbise ve beyaz bir pardesü, başında pembe bir şapka vardı; elinde bir demet çiçek tutuyordu. Bu kez yanında Mosolov’un yanı sıra Nikitin de vardı. Nikitin’le Mosolov arabanın önünde oturuyorlardı. Önde, arabacının yanında üçüncü bir genç daha görülüyordu. Peki kadının yaşı kaçtı? Kendi dediği gibi 25 mi, yoksa 20 mi? Neyse, bu onun bileceği bir şey, biz karışmayalım.</p>

  <p class="normal">“Evet, sevgilim, iki yıldır bugünü bekliyordum, hatta iki yıldan bile fazla (gözüyle Nikitin’i gösterdi), onunla tanıştığımdan beri... O sıralar da seziyordum bunu, ama o zaman ne de olsa yalnızca bir umuttu bu; çok kısa bir zaman sonra ise kesinlikle inandım gerçekleşeceğine.”</p>

  <p class="normal">“Hop hop, bir dakika!” diyor okurum, hem bu kez yalnızca basiretli okurum da değil, birazcık düşününce durumun tuhaflığını fark eden bütün okurlarım: “Bütün bunlar Nikitin’le tanışmasının üzerinden iki küsur yıl geçtikten sonra mı oluyor?”</p>

  <p class="normal">“Evet,” diyorum ben.</p>

  <p class="normal">“Canım o Nikitin’le bu kışın sonunda tanışmamış mıydı? Hani şu, Kirsanovlar ve Biyumontlar’la gittikleri piknikte...”</p>

  <p class="normal">“Evet, öyle.”</p>

  <p class="normal">“Canım olur mu? Siz bize 1865 yılını anlatmaya başladınız?”</p>

  <p class="normal">“Evet.”</p>

  <p class="normal">“İnsaf edin efendim, olacak şey mi bu?”</p>

  <p class="normal">“Ben kesinlikle bildikten sonra neden olmasın?”</p>

  <p class="normal">“Kesin, rica ederim, sizin bu saçmalarınızı kim dinler?”</p>

  <p class="normal">“Gerçekten dinlemek istemiyor musunuz?”</p>

  <p class="normal">“Elbette istemiyorum... Ne sandınız siz beni?”</p>

  <p class="normal">“Eh, madem siz beni şu anda dinlemek istemiyorsunuz, ben de hikâyemin devamını sizin dinlemek isteyeceğiniz güne dek ertelerim. O günün çok uzaklarda olduğunu hiç sanmıyorum.”</p>

  <p class="normal">4 Nisan 1863</p>
</body>
</html>
