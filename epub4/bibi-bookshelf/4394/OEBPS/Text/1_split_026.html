<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_27">XII</h2>

  <p class="h3baslik">Konu Dışına Çıkış: “Mavi Çoraplar”<sup class="calibre3"><a href="../Text/1_split_082.html#footnote-100-18" id="footnote-100-18-backlink">[18]</a></sup></p>

  <p class="normal">Basiretli okurum büyük bir heyecanla ama yine de ağırbaşlılığı elden bırakmadan şöyle haykırıyor:</p>

  <p class="normal">“Seni mavi çorap seni! Hem de masmavi çorap seni! Nefret ediyorum senden, senin aptallığından, gevezeliklerinden!”</p>

  <p class="normal">Pes doğrusu! Meğer ne kopmaz bağlarla bağlıymışız birbirimize basiretli okurumla! Bir kez o bana sövdü, iki kez de ben kendisini sille tokat kovdum, ama yine de birbirimize sımsıcak sözler etmekten geri duramıyoruz. Ne gelir elden, kalp kalbe karşıdır demişler.</p>

  <p class="normal">“Ey benim basiretli okurum,” diyorum ben de ona, “haklısın, mavi çorap denen yaratık gerçekten de aptal, sıkıcı, geveze, dayanılmazdır. Bunu iyi bildin. Ama bilemediğin şey bu yaratığın kim olduğu. Onu da şimdi öğreneceksin, aynada görür gibi göreceksin mavi çorabı. Mavi çorap doğallıktan uzak, anlamsız, abartılı bir heyecanla bilimden ya da yazından söz açar, ama bilim de, yazın da onun zerre kadar anlamadığı, yalnızca anlamadığı değil, hatta ilgilenmediği şeylerdir. Peki öyleyse neden böyle yapar? Çok basit, ne kadar akıllı olduğunu (oysa doğa ona aklın kırıntısını vermemiştir), ne kadar yüce ülkülere sahip olduğunu (oysa oturduğu sandalyenin sahip olduğundan daha yüce ülkülere sahip değildir) ve ne kadar bilgili olduğunu (oysa ancak bir papağan kadar bilgilidir) göstermek için... Bak bakayım şu aynaya gördüğün yağlanmış dümdüz saçlı, züppe kılıklı mendeburu tanıyacak mısın? Tanıyamadın mı? Sensin bu yahu, sensin! İster sakalını göbeğine kadar uzat, ister sinek kaydı tıraş ol, aradığım mavi çorap, en halis, en mavi çorap sensin! Seni iki kez kitabımdan sille tokat kovmamın nedeni de senin mavi çorap olman. Çünkü ben mavi çoraplara dayanamam. Ve mavi çoraplar biz erkeklerin arasında kadınların arasında olduğundan on kat daha fazladır.</p>

  <p class="normal">Yararlı bir amaç için bir işe sarılmış insan. İşi ne olursa olsun, üzerindeki giysi ister kadın, ister erkek giysisi olsun, insandır; kendi işiyle uğraşmakta olan bir insandır, o kadar.</p>
</body>
</html>
