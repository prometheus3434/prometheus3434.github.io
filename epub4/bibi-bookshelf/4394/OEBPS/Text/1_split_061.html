<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_61">XX</h2>

  <p class="normal">İki aile de kendi bildikleri gibi yaşıyor. Hafta arasında dairelerden birinde büyük bir gürültü, ötekinde ise müthiş bir sessizlik oluyor. Aralarında akraba gibi görüşüyorlar; kimi gün belki on kez uğruyorlar birbirlerine, ama iki üç dakikalık kısa ziyaretler oluyor bunlar. Kimi günse, dairelerden biri tümüyle boşalıyor, olduğu gibi karşı daireye göçüyor. Fazla konuk geldiği günlerde duruma göre davranıyorlar, yani isterlerse iki daire arasındaki kapıları kapalı tutuyorlar (çünkü iki dairenin salonlarını birleştiren kapı genellikle kapalıdır, sürekli açık olan kapı Vera Pavlovna’yla Katerina Vasilyevna’nın odaları arasındaki kapıdır); konukları çok olduğunda ise, salonları birleştiren kapıyı da açıyorlar; işte o zaman konuklar kimin konuğu olduklarını, kendilerini Vera Pavlovna’nın mı, Katerina Vasilyevna’nın mı ağırladığını şaşırıyorlar; yalnız konuklar mı, kimi kez evsahipleri bile şaşırıyorlar, o anda kimin evsahibi olduğunu. Yalnız bazen şöyle bir ayrım yapılabiliyor: Gençler, eğer oturuyorlarsa, daha çok Katerina Vasilyevna’nın bölümünde oturuyorlar, yok eğer oturmuyorlarsa, daha çok Vera Pavlovna’nın bölümünde oluyorlar. Gelgelelim, gençlere de konuk diyebilmemiz mümkün değil, onların hepsi “bizimkiler”. Vera Pavlovna kendilerini bazen teklifsizce kovabiliyor: “Hadi bakalım çocuklar, kafamı şişirdiniz, biraz da Katenka’ya geçin; o sizden hiç bıkmıyor!” Ya da: “Yahu Katenka’nın yanında ne kadar uslusunuz, niçin benim yanımda böyle azıyorsunuz? Oysa ben ondan daha büyüğüm, asıl bana saygılı olmanız gerekmez mi?” “Bize bu soruları boşuna soruyorsunuz; biz onu sizden daha çok seviyoruz!” “Katyacığım, bunlar seni benden neden daha çok seviyorlar?” “Benden daha az papara yiyorlar da ondan.” “Evet, Katerina Vasilyevna bize çocukmuşuz gibi davranmıyor, biz de onun yanında ciddi, aklı başında insanlar oluyoruz.”</p>

  <p class="normal">Geçen kış icat ettikleri yeni bir eğlence gerek kendileri, gerekse konukları tarafından çok tutulmuştu. Ancak, yalnızca gençler ve çok yakın bir iki tanıdıklarıyla oynayabiliyorlardı bu “oyun”u. İki dairenin piyanosunu sırt sırta birleştiriyorlar, sonra gençler çektikleri kuraya göre ikiye ayrılarak iki ayrı koro oluşturuyorlardı. Sevgili ablalarını yüzleri birbirine dönük olarak piyanolara oturttuktan sonra her koro kendi prima donnasının arkasında yer alıyor ve aynı anda şarkıya başlıyordu. Vera Pavlovna korosuyla “La donna e mobile”yi söylerken, Katerine Vasilyevna ve korusu “Küstüm sana”yı söylüyordu. Ya da Vera Pavlovnagil Béranger’ın<sup class="calibre3"><a href="../Text/1_split_096.html#footnote-100-32" id="footnote-100-32-backlink">[32]</a></sup> Lizettasından bir şarkı söylerken, Katerina Vasilyevnagil “Yeryomuşka’nın Şarkısı”nı<sup class="calibre3"><a href="../Text/1_split_097.html#footnote-100-33" id="footnote-100-33-backlink">[33]</a></sup> söylüyorlardı. Bu kış buna yeni bir şey daha eklediler: Prima donnalar, “İki Grek filozofunun zarafet üzerine tartışmaları”nı kendilerine göre değiştirdiler: Katerina Vasilyevna gözlerini göğe doğru kaldırıp baygın iç çekerek “Ey ruhumu vecde getiren ilahi Şiller!” diyor, Vera Pavlovna ise, “Karolyov Mağazası’nın son moda prünel pabuçlarındaki şu güzelliğe bakın!” diyerek bacağını ileri uzatıp ayakkabısını gösteriyordu. Bu karşılıklı atışmaya gençlerden biri gülecek olursa, köşede ayakta durma cezasına çarptırılıyordu. Sonuçta o gecenin toplam 10-12 konuğundan köşe cezasına çarptırılmayan ve “Ronser”i oturdukları yerden dinlemeye devam eden iki ya da üç kişi ya kalıyor, ya kalmıyordu. Biyumont’u kandırarak konserin verildiği salona getirip de ardından da köşe cezası için gençlerin yanına yolladıklarında, neşeleri anlatılmaz bir taşkınlığa ulaşıyordu.</p>

  <p class="normal">Daha ne desek? Atölyeler kardeşçe dayanışarak varlıklarını sürdürüyor; şimdi üçe ulaştı sayısı atölyelerin: Katerina Vasilyevna’nın makineleri de ne zamandır tıkır tıkır çalışıyor. Hatta Katerina Vasilyevna, Vera Pavlovna’nın atölyesiyle de ilgileniyor. Çünkü bu yıl –affedersiniz– Vera Pavlovna tıp fakültesini bitiriyor; şimdi bitirme sınavları var, sınavlardan sonra atölyeyle artık hiç ilgilenemeyecek. “Ah, ne yazık ki şu atölyeleri dilediğimizce geliştirmemize olanak yok, oysa ne kadar çabuk gelişir, yayılırlardı!” diyor. Katerina Vasilyevna bu sözlere karşılık vermiyor, ama gözlerinde müthiş bir öfke ve kin anlatımı beliriyor. “Katya” diyor Vera Pavlovna, “senin kanın benimkinden de deli akıyor... Neyse ki babanın elinde üç beş kuruş var... Hiç değilse bu iyi.” “Evet,” diyor Katya, “en azından oğlum yönünden kaygılanmayacağım.”(Demek bir oğlu olmuş, hiç haberimiz yok!) “Ah Katya, gözlerinde demin beliren anlam bana bir anda neler düşündürttü! Ama biz seninle sakin bir yaşam süreceğiz, öyle değil mi?” Katerina Vasilyevna susuyor. “Hadi, Katya, evet de, hatırım için, lütfen...” Katerina Vasilyevna gülümsüyor: “Bu iş benim ‘evet’ime ya da ‘hayır’ıma bağlı olmadığı için, hay hay, sana istediğin kadar ‘evet’ diyeyim; evet, evet, evet, biz seninle sakin yaşayacağız.”</p>

  <p class="normal">Hayret, gerçekten de sakin bir yaşam sürüyorlar. Dostça, kardeşçe, sessizce, çalışıp didinerek, gülüp eğlenerek yaşayıp gidiyorlar. Ancak bundan sakın onların hikâyesinin burda bittiği sonucunu çıkarmayın. Onlar dört genç insan ve dördünün de içi içine sığmıyor, dördü de eylem dolu, şu anda sağlam bir temele dayalı dostça ve güzel bir yaşam kurmuş olmaları, kesinlikle onların hayatını ilginç olmaktan çıkarmıyor; hatta tam tersine, onlara ilişkin anlatacağım daha pek çok şey var ve bu anlatacaklarım, bundan önce anlattıklarımdan çok daha ilginç.</p>
</body>
</html>
