<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_53">XII</h2>

  <p class="normal">Biyumont sık sık Polozovlar’ı ziyaret etmeye başlamıştı. ‘Neden olmasın,’ diye düşünüyordu ihtiyar, ‘Biyumont yabana atılacak bir insan değil. Eski durumumuz olsa Katya kuşkusuz kendine çok daha iyi bir koca bulabilirdi; ama Katyam o zamanlar da ikbal peşinde koşan bir kız değildi. Şimdiyse bundan iyisi can sağlığı.’</p>

  <p class="normal">Gerçekten de Biyumont yabana atılacak bir insan değildi ve Katya için uygun sayılabilirdi. Bir kez, bundan böyle hep Rusya’da kalacağından, çünkü Rusya’yı anayurdu saydığından söz ediyordu. Sonra ciddi, aklı başında bir insandı. 30 yaşında olmasına karşın, sıfırdan başlayarak kendine iyi bir yer edinmişti. Gerçi Rus olsaydı Polozov onun soylu olmasını isterdi, ama yabancılarda, özellikle Fransızlarda ve bunlardan da çok Amerikalılar’da böyle şeyler aranmıyordu; Amerika’da adam bugün kunduracı çırağıdır, yarın bir bakmışsın general, öbür günse Başkan oluvermiş, daha sonra ise aynı adamı bir yerde memur ya da avukat olarak görmek kimseyi şaşırtmaz. Çok cins bir millet bu Amerikalılar, bir insanda yalnızca para ve akıl olup olmadığına bakılır onlarda, ‘Doğrusu da bu,’ diye düşünmeye devam ediyordu Polozov, ben de onlar gibi değil miyim? Ticaretle uğraştım, bir tüccar kızıyla evlendim. En önemli şey para. Ama aklı da yabana atmayacaksın, akıl olmadı mı para kazanamazsın. Ama o para kazanacaktır, zaten tutmuş bile para kazanmanın yolunu. Fabrikayı satın alıp müdür olacak, sonra bir de bakmışsın firması kendine fabrikadan bir pay verivermiş. Oluyor çünkü onlarda böyle şeyler, onlarda bu işler bizde olduğu gibi değil... Sonra gelsin milyonlar...”</p>

  <p class="normal">Polozov’un, damadının milyoner olacağına ilişkin hayalleri, tıpkı Mariya Alekseyevna’nın, ilk damadının içki işine el atıp vurgunu vuracağına ilişkin hayalleri gibi herhalde gerçekleşmeyecekti, ama her şeye karşın Biyumont yabana atılamayacak bir adamdı ve işin bu yanında kuşku duyacak bir şey yoktu.</p>

  <p class="normal">Ancak, Biyumont’u damadı gibi görmekte yanılmış olmasındı sakın? İhtiyarın bu konuda bir kuşkusu var idiyse bile, bu kuşku, Biyumont’un iki hafta süreyle kendilerine gelip gitmesinden ve fabrikanın satışı işinin birkaç gün gecikebileceğini söylemesinden sonra tümüyle yok oldu. Aslında satış işinin gecikme nedeninin belki bununla hiçbir ilgisi yoktu. Çünkü Mr. Loter’in gelmesini beklemiyor bile olsalar, sözleşmenin düzenlenmesi işini bir haftadan önce bitirmeleri olanaksızdı; oysa Mr. Loter dört gün sonra Petersburg’da olacaktı. Biyumont bu konuda şöyle demişti: “Aslında sizinle tanışıp dost olmamış olsaydım, bu işi ben kendim bitirecektim. Şimdiyse bu işi benim yapmam hiç doğru olmaz, sizinle tanışıklığımı firma yanlış değerlendirebilir. Herhangi bir yanlış anlamayı önlemek için, firmama, satış görüşmeleri sırasında fabrikanın müdürüyle dost olduğumu ve müdürün hayattaki tek sermayesinin bu fabrikadaki payı olduğunu, bu yüzden satış anlaşmasını tamamlaması için bir başkasını göndermelerini istedim; onlar da işte Mr. Loter’i gönderiyorlar.”</p>

  <p class="normal">Ne kadar da temkinli ve akıllı! Ama öte yandan da onun bu davranışı Katya’yla evlenme niyetinde ne kadar ciddi olduğunu göstermiyor mu? Öyle ya, satıcıyla sıradan bir tanışıklık böylesine dikkatli olmayı neden gerektirsin?</p>
</body>
</html>
