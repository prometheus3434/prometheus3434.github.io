<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_58">XVII</h2>

  <p class="normal">Ertesi gün saat üçte Katerina Vasilyevna Vera Pavlovna’ya gitti.</p>

  <p class="normal">Daha odadan içeri girerken:</p>

  <p class="normal">“Yarın değil öbür gün evleniyorum Vera Pavlovna,” dedi, “bu akşam size nişanlımı getireceğim.”</p>

  <p class="normal">“Herhalde Biyumont’la evleniyorsunuz, değil mi? Ne zamandır aklınızı başınızdan alan, sizi çılgına çeviren adamla?”</p>

  <p class="normal">“Kimin? Benim mi aklım başımdan gitmiş? Her şey böylesine sessiz, sakin, aklı başında olmuşken mi söylüyorsunuz bunları?”</p>

  <p class="normal">“Onunla konuşmalarınız hiç kuşkusuz sessiz, sakin ve aklı başında olmuştur. Ama biliyor musunuz, benimle hiç de öyle konuşmuyorsunuz.”</p>

  <p class="normal">“Gerçekten mi? Bakın bu çok ilginç işte. Neyse, ben size daha ilginç bir şey söyleyeyim: O sizi çok seviyor Vera Pavlovna, sizi, yani ikinizi, ama sizi Aleksandr Matyeviç’ten daha çok seviyor.”</p>

  <p class="normal">“Canım bunda şaşacak ne var, onu bana anlatırkenki taşkınlığınızın binde birini de beni ona anlatırken gösterdiyseniz, tamam...”</p>

  <p class="normal">“Onun sizi benim aracılığımla mı tanıdığını sanıyorsunuz? Bütün sorun da burda işte Vera Pavlovna, o sizi benden önce ve benden çok daha iyi tanıyor.”</p>

  <p class="normal">“İşte bu ilginç! İyi ama nasıl olur?”</p>

  <p class="normal">“Nasıl mı? Bakın anlatayım. Petersburg’a ilk geldiği günden beri sizinle görüşmeyi çok istiyormuş. Ancak size yalnız başına gelmektense, karısı ya da nişanlısıyla gelmesinin daha doğru olacağını düşünerek ziyaretini ertelemiş durmuş. Gördüğünüz gibi, kendisiyle evliliğimiz, onun sizinle görüşme arzusunun bir sonucudur.”</p>

  <p class="normal">“Yani benimle tanışmak için mi sizinle evleniyor!?”</p>

  <p class="normal">“Canım o benimle elbette sizin için evlenmiyor. Yani benimle evlenmesi size olan sevgisinden kaynaklanmıyor. Ama düşünsenize: O Petersburg’a gelmeseydi bizim dünyada birbirimizden haberimiz olabilir miydi? O Petersburg’a gelmeseydi biz sizinle tanışabilir miydik? Onun Petersburg’a gelmesinin nedeni ise ben değilim, sizsiniz. Doğrusu çok komiksiniz Vera Pavlovna!” Vera Pavlovna heyecanla:</p>

  <p class="normal">“Ruşçası İngilizcesinden daha iyi demiştiniz, değil mi?” dedi.</p>

  <p class="normal">“Rusçası benim Rusçam kadar, İngilizcesi benim İngilizcem kadar diyeyim, siz anlayın.”</p>

  <p class="normal">“Katya, canım, ne kadar mutluyum, bilemezsin!” Vera Pavlovna atılıp konuğunu kucakladı. “Saşa, buraya gel, çabuk, çabuk!”</p>

  <p class="normal">“Ne oldu Veroçka? A, merhaba Katerina Va...</p>

  <p class="normal">Kirsanov konuğun adını tamamlayamadı, çünkü konuk bir anda boynuna sarılmış, onu öpmeye başlamıştı.</p>

  <p class="normal">“Bugün Paskalya, Saşa... Katenka’ya, seni kutsuyorum de!”</p>

  <p class="normal">“Yahu ne oluyor, anlatsanıza!”</p>

  <p class="normal">“Otur da Katya anlatsın, daha ben de doğru dürüst bir şey bilmiyorum. Yeter artık kocamı öptüğün Katya! Hem de benim yanımda! Hadi artık, her şeyi tek tek anlat bize.”</p>
</body>
</html>
