<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_31">1</h2>

  <p class="normal">Ozan şarkısına başlıyor ve bir sahne canlanıyor:</p>

  <p class="normal">Göçebe çadırları. Çadırların çevresinde koyunlar, atlar, develer. Ötelerde zeytin ve incir koruları. Uzaklarda, kuzey batıya doğru ufuk çizgisinin oralarda, yüksek dağların çifte sırtları. Dağların dorukları karla, etekleri sedir ağaçlarıyla örtülü. Ama göçebe erkeklerin gövdeleri sedir ağaçlarından daha dik, daha düzgündür ve kadınları palmiyelerden daha endamlıdır. Yaşam alabildiğine gevşek, tembel, rehavetle doludur burda. Yapılan tek şey sevişmektir. Günler okşamalarla, oynaşmalarla, aşk şarkılarıyla geçti.</p>

  <p class="normal">“Hayır,” diyor ışık saçan güzel, “bu şarkılar benim için yakılmamıştır. Ben o zamanlar yoktum. Bu gördüğüm kadın köledir. Bense eşitliğin olmadığı yerde olmam. Şu kadının adı da Astarte’dir.<sup class="calibre3"><a href="../Text/1_split_088.html#footnote-100-24" id="footnote-100-24-backlink">[24]</a></sup> Kraliçe! İşte, o, bak!”</p>

  <p class="normal">Gözalıcı bir kadın. Kollarında, ayak bileklerinde ağır altın bilezikler; boynunda altınla çevrelenmiş ağır inci ve mercan kolyeler. Saçları esanslarla ıslatılmış. Yüzünde kölece yaltaklanma var, gözleri şehvetten donuklaşmış.</p>

  <p class="normal">“Hadi, efendine olan yükümlülüğünü yerine getir; iki yağma arasında dinlenirken zevkten inlet onu; bunu yapmaya mecbursun, çünkü o seni satın aldı. Eğer onu sevmezsen ölümlerden ölüm beğen!”</p>

  <p class="normal">Önünde yerlere kapanmış kadına bunları söylüyor Astarte. “Görüyorsun, değil mi,” diyor ışık saçan güzel, “bu kadın ben değilim.”</p>

  <p class="normal">Ozanın esin dolu şarkısı yeniden yükseliyor ve yeni bir sahne canlanıyor:</p>

  <p class="normal">Kent, kuzeyde ve doğuda dağlar. Doğu, güney ve batıda, üç yönde birden deniz. Gözkamaştırıcı bir kent. Evleri ne yüksek, ne de dışardan bakıldığında süslü. Ama ne çok tapınak var kentte! Olağanüstü güzellikte tapınaklar! Özellikle de şu tepedekiler; tepeye, son derece güzel, zarif bir kapıyla başlayan basamaklardan çıkılıyor. Tepe tümüyle tapınaklarla ve toplumsal işlevi olan yapılarla dolu. Bu tapınakların ve yapıların bir tanesi bile, günümüzün en görkemli başkentinin büyüklüğüne büyüklük, ününe ün katar. Bu tapınaklarda ve kentin her yanında sayısız heykel. Bu heykellerden bir tanesi bile, bulunduğu müzeyi tek başına dünyanın bir numaralı müzesi yapmaya yeter. Hele halk, alanları, sokakları dolduran insanlar!.. Bu genç kızların, delikanlıların her biri heykeller için model olabilecek güzellikte! Canlı, etkin, neşe dolu bir halk! Aydınlık, incelik dolu bir yaşam! Dışardan alabildiğine gösterişsiz, yalın görünen evlerin içi, inceliğin zenginliğini ve hayattan zevk almanın engin hünerini yansıtıyor. Bu evlerin içindeki herhangi bir eşyaya takılan bir göz, bir daha kendini ondan alamaz. Güzelliğin gizini kavramış bu güzel insanlar, aşk için, güzelliğe hizmet için yaşıyorlar. İşte bu sürgün dönüyor kente; egemenini deviren kentin başına yeniden egemen olmaya... Sürgünün neden döndüğünü herkes bildiği halde neden bir tek kişi bile ona el kaldırmıyor? İki tekerlekli arabada, sürgünün hemen yanında bir kadın var; bu kentin kadınlarından da güzel bir kadın bu, halka sürgünü gösteriyor, onu kabul etmeleri için yalvarıyor, sürgünün kendi koruması altında bulunduğunu söylüyor. Kadının gözkamaştırıcı güzelliği karşısında yerlere kadar eğilen halk, yönetimi kendi eliyle kadının sevgilisi Psistratus’a<sup class="calibre3"><a href="../Text/1_split_089.html#footnote-100-25" id="footnote-100-25-backlink">[25]</a></sup> veriyor. İşte mahkeme; yaşlı, asık yüzlü yargıçlar: Halk gönül akışlarına kapılabilir, ama onlar, asla. Areopagos<sup class="calibre3"><a href="../Text/1_split_090.html#footnote-100-26" id="footnote-100-26-backlink">[26]</a></sup> kararlarını kıl sektirmeden, nerdeyse acımasız bir doğrulukta vermesiyle ün salmıştır; ikiyüzlülük, yaltaklanma nedir bilinmez burda. Tanrılar ve tanrıçalar bile anlaşmazlıklarını Areopagos’un kararına bırakırlar. Az sonra Areopagos yargıçlarının huzuruna bir kadın çıkacak; çok ağır suçlar işlemiş, Atina’yı mahvetmiş bir kadın bu; herkes onun suçlu olduğunu biliyor. Yargıçların da içlerinden verdikleri karar bu. Ve işte Areopagos’ta Aspasya<sup class="calibre3"><a href="../Text/1_split_091.html#footnote-100-27" id="footnote-100-27-backlink">[27]</a></sup> görünüyor: Atina’yı mahveden kadın. Ama o ne? Bütün yargıçlar Aspasya’nın önünde yere kapanıyor ve “Sen yargılanan olamazsın, çok güzelsin!” diyorlar. Güzelliğin saltanatı bu değilse nedir? Aşkın saltanatı bu değilse nedir?</p>

  <p class="normal">“Hayır,” diyor ışıklar saçan güzel, “ben o zamanlar yoktum. Onlar kadına tapıyorlardı ama onu kendilerine eşit görmüyorlardı. Kadını yalnızca şehvet kaynağı olarak gördükleri için önünde yerlere kadar eğiliyorlardı; kadında insan onuru ve yüceliği görmüyorlardı. Kadına insan olarak saygı duyulmayan yerde, ben olmam. Bu kraliçenin adı Afrodit’ti. İşte kendisi, bak!”</p>

  <p class="normal">Gördüğün gibi üzerinde hiçbir süs eşyası yok. Çünkü kendisi o kadar güzel ki, hayranları giyinmesini, olağanüstü güzelliğinin giysilerle gözlerinden gizlenmesini istemiyorlar.</p>

  <p class="normal">Adına yapılan tapınağın sunağında günlük tütsüleyen kadına bir şeyler söylüyor Afrodit. Nerdeyse kendisi kadar güzel olan bu kadına neler söylüyor acaba?</p>

  <p class="normal">“Erkeğin için zevk kaynağı ol. Çünkü erkek senin efendindir. Sen onun için varsın, kendin için değil!”</p>

  <p class="normal">Gözlerinde, maddi zevkin doruğuna ulaşmış olmanın rehaveti. Duruşu gururlu, yüzü gururlu, ama yalnızca fiziksel güzelliğinden duyuyor bu gururu. Onun egemen olduğu dönemde kadınlar acaba nasıl bir yaşama yargılıydılar? Erkek kadını ginekeuma<sup class="calibre3"><a href="../Text/1_split_092.html#footnote-100-28" id="footnote-100-28-backlink">[28]</a></sup> kilitliyordu; kendi malı olan kadının güzelliğini kendisinden başka kimse görmesin diye. Özgür değildi kadın. Başka kadınları da vardı erkeklerin, bunlar kendileri için “Biz özgürüz” derlerdi, oysa güzelliklerini de, özgürlüklerini de satmışlardı. Evet, özgür değillerdi bu kadınlar. Kraliçenin kendisi bile yarı köleydi. Özgürlüğün olmadığı yerde mutluluk olmaz, ben de olmam.</p>
</body>
</html>
