<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">XXVIII</h1>

  <p class="normal">Bütün bunlar nisan sonlarındaydı. Lopuhov haziran ortalarında döndü; Petersburg’da üç hafta kadar kaldıktan sonra, fabrikanın işlerini izlemek için Moskova’ya gitti. Moskova’dan 9 Temmuz’da ayrıldı, 11 Temmuz sabahı ise Petersburg’da, Moskova Garı yakınındaki otelde, gece gelen müşterinin sabah odasında bulunmamasından kaynaklanan bir telaş yaşandı; bundan iki saat sonra da Kamennoostrov’daki daçada daha önce sözünü ettiğimiz mektup sahnesi yaşandı. Şimdi artık basiretli okurum köprüde kendini vuran adamın kim olduğunu kolayca tahmin edebilir ve tahmininde de yanılmaz. Nitekim öyle oluyor; olup bitenleri hiç yanılmadan sezdiği için sevinçten etekleri zil çalan basiretli okur, ‘Tabi canım, Lopuhov... Ben zaten biliyordum,’ diyor. Madem öyle, söyle bakalım basiretli okur: Adam nereye kayboldu ve şapkanın üzerindeki kurşun izi neyin nesi oluyor? ‘Canım bunu bilmeyecek ne var! Üçkâğıtçı herif, cesedini suyun içinde ağla arayanların arasına katılmıştı, herkesle birlikte o da arıyordu kendini.’ Hey gidi basiretli okurum! Madem böyle diyorsun, pekâlâ öyle olsun, çünkü sana senin inandığın dışında bir şeyi kanıtlamak olanaksızdır.</p>
</body>
</html>
