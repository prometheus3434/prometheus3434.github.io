<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" /><!--[if gte mso 9]><xml>
 <o:DocumentProperties>
  <o:Author>Meritokrasi</o:Author>
  <o:LastAuthor>Meritokrasi</o:LastAuthor>
  <o:Revision>2</o:Revision>
  <o:TotalTime>269</o:TotalTime>
  <o:Created>2014-01-03T16:21:00Z</o:Created>
  <o:LastSaved>2014-01-03T16:21:00Z</o:LastSaved>
  <o:Pages>300</o:Pages>
  <o:Words>136504</o:Words>
  <o:Characters>778078</o:Characters>
  <o:Lines>6483</o:Lines>
  <o:Paragraphs>1825</o:Paragraphs>
  <o:CharactersWithSpaces>912757</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre4" id="calibre_toc_10">Petrograd'a Veda</h1>

    <p class="MsoNormal1">16 Nisan 1917 tarihinde, Vladimir Ilyich Ulyanov Lenin'i İsviçre'den getiren zırhlı tren Petrograd'a girmek üzereyken, homurtularla, düdüklerle gardan ayrılan bir başka tren de süratlenerek, güneye doğru uzaklaşıyordu. Almanların kendisine sunduğu şartların rahatlığı ile ülkesine dönen Lenin mutluydu, heyecanlıydı. 1905'den bu yana beklediği ortam artık pekişmişti. Rusya, onun hayallerindeki memleket olma hazırlığındaydı. Odessa yolundaki trende oturan bazı yolcular için ise, Rusya bilinmeyen sona doğru gidiyordu.</p>

    <p class="MsoNormal1">Seyit, Celil ve Tatiana, yerleştikleri kompartımanda, birbirlerini tanımayan kişiler pozunda seyahat ediyorlardı. Kırım'a varıncaya kadar dikkat çekmemeye özen gösteriyorlardı. Sadece birer valizleri vardı. Petrograd'daki evi, İlona Vetrovna ve Aktem'e teslim etmişlerdi. Seyit, son bir defa Tsarskeyo Selo'daki evine uğramak niyetindeydi ama bunun tehlikeli olacağını düşünen Celil onu vazgeçirmişti. Seyit, emektarları Ganya ve Tamara Karloviç'e yazdığı kısa bir notla eve sahip çıkmalarını istemişti.</p>

    <p class="MsoNormal1">Hepsi, suskun ve düşünceliydi. İstasyonlarda ihtilâl üyesi görevliler devamlı sorgulama yapıyorlardı. Her defasında, yürekleri ağızlarında beklediler. Tatiana'nın bakışları "Şu yolculuk bir bitse!" der gibiydi. Karşı istikametten gelen treni beklemek üzere durdukları küçük bir köy istasyonunda, peronun diğer tarafında, üç ihtilâlcinin arasında perişan bir adam gördüler. Adamcağız ayakta duramıyordu, yüzü gözü kan içindeydi. Yaşından, cüssesinden utanmayı bırakmış, hüngür hüngür ağlıyordu. Kilerindeki mısır ununu ihtilâl komitesine teslim etmediği için tutuklanmış, götürülüyordu. Diz çökmüş, akan burnunu, pis, yırtık ceketinin koluyla silerek, salyalar arasında yal varıyordu: "Sadece iki çuvaldı... onu da aldınız, ne olur, bırakın beni... ben yoksul bir köylüyüm... ne olur..."</p>

    <p class="MsoNormal1">Ayaktaki adamlardan biri, sakalına karışmış uzun bıyıklarını, burduğu elinin avucuna koca bir tükürük oturttuktan sonra, diğer elinde duran tüfeğini kavradı. Dipçiği ile yerde ağlayarak sürünen adamcağızın başına vururken pis bir küfür savurdu:</p>

    <p class="MsoNormal1">"Kes sesini be orospu çocuğu, yetti zırıltı dinlediğimiz, kes!"</p>

    <p class="MsoNormal1">Başına inen son darbeyle köylü yüzü koyun devrilmiş, inlemesi, ağlaması bitmişti.</p>

    <p class="MsoNormal1">Tatiana, hayatında ilk defa böylesine sözler duyuyordu. Utançla yüzü kızardı. Gördüklerinin dehşeti ile çığlıklar atarak, cama doğru fırladı. Celil, çekerek onu yerine oturttu. Ağlamaya başlayan genç kadının başını göğsüne yaslayarak, onu sakinleştirmeye çalıştı. Karşı peronun treni istasyona varmıştı. Düdükler çaldı, lokomotifin hızlanan ses temposu ile dumanlar, ıslıklar arasında mutsuz, sefil, küçük köyü geride bıraktılar.</p>

    <p class="MsoNormal1">Güneye doğru ilerledikçe, yaşadıkları tatsız olayları unutmaya başlamışlardı. Geçtikleri yanıp, yıkılmış, yağmalanmış köyler, talan edilmiş tarlalar yerini ayrı bir dünyaya bırakıyor gibiydi. Hava gittikçe ılınmıştı. Açtıkları camdan ormanların, tarlaların mis gibi kokusu, ılık bir rüzgârla kompartımana doluyordu. Biraz olsun keyiflenmeye başlamışlardı. Tatiana derin bir nefesle, baharın bu hiç tanımadığı topraklardaki kokusunu içine Çekerken, Celil'in elini sıkıca kavradı. Konuşmadan, gülümseyerek, sevgiyle gözlerinin içine baktı. Onunla olmaktan duyduğu mutluluk yüzünde okunuyordu. Erkek, onun saçlarının arasına kondurduğu şefkatli bir öpüşle karşılık verdi. Tatiana, Celil'in omzuna başını bırakmış, yarı kapalı göz kapaklarının arasından yeşil tepeleri, sarı tarlaları seyrediyordu. Sanki cehennemden kaçmış, cennete doğru yol alıyorlardı.</p>

    <p class="MsoNormal1">Ancak, bu sükûnet çok devam etmedi. Tren, aniden, acı bir fren sesi ile durdu. Merakla uzanıp, pencereden dışarıya baktılar.</p>

    <p class="MsoNormal1">"Bir bu eksikti. Allah kahretsin."</p>

    <p class="MsoNormal1">Treni durduran askerlerin kollarındaki kımızı bantlar, Bolşevik saflarına geçtiklerini gösteriyordu. Kaçak olmalıydılar.</p>

    <p class="MsoNormal1">"Celil, trenden derhal inmemiz lâzım."</p>

    <p class="MsoNormal1">Tatiana, gözlerini açarak sordu:</p>

    <p class="MsoNormal1">"Burada mı? Bu ıssızlığın ortasında nereye gideceğiz Seyt?"</p>

    <p class="MsoNormal1">Celil, işaret parmağını dudağına koyarak, genç kadını sakin olmaya davet eti. Sonra, kulağına eğilip yavaşça fısıldadı:</p>

    <p class="MsoNormal1">"Başka çaremiz yok Tatya. Bu adamlar treni tek tek tarayacaklar. Bizim inmemiz lâzım."</p>

    <p class="MsoNormal1">"Sizi bırakmam. Ben de geliyorum."</p>

    <p class="MsoNormal1">Celil ve Seyit, bir an için onu durdurmayı düşündülerse de, münakaşa etmek için fazla vakitleri yoktu. Valizlerini kaptıkları gibi, birbiri ardı sıra, trenin en sonundaki vagona doğru ilerlemeye başladılar. Mümkün olduğu kadar, telaşsız görünmeye çalışıyorlardı. Aslında, onların ne yaptığı kimsenin umurunda değildi şu an. Herkes, treni durdurup, vagonlar arasında küfür dolu emirler yağdırarak dolaşan askerleri seyrediyordu. Adamların ne aradığı, ne istediği belli değildi. Halk suçluluk hissi içindeydi. Piyango her hangi birine çıkabilirdi. Gerçi, artık kimseye dağıtacak bir şeyleri kalmamıştı. Ellerindeki çıkınlardan başka. Ne hayvanları, ne buğdayları vardı yüklerinde. Ama yine de korkuyorlardı.</p>

    <p class="MsoNormal1">Aranan biri ile isim benzerliği, aynı köyden olmaları, hatta antipatik görünmeleri bile, cezalandırılmaları için kâfi sebep olabilirdi. Bu ürkeklik içindeki bekleyiş, Seyit ve arkadaşlarının işine yaramıştı. En son vagonun da dışına çıkıp, çömelip beklediler. Askerler trene yerleşmiş olmalıydı. Tiz bir düdük, ve hafiften yükselen homurtular arasında, tren rayların üzerinde kımıldandı. Seyit'i takiben, diğerleri de önce valizlerini aşağıya fırlattılar. Ardından, bir işaretle, Celil atladı ve trenin peşi sıra koşmaya başladı. Tatiana atlarken ona yardımcı olmak istiyordu. Genç kadın, hiç beklemediği bu macera karşısında, derhal kesin tavrını takınmıştı. Korkunun faydası olmayacağını biliyordu. Eteklerini toplayarak kendini aşağıya bıraktı. Dizleri üzerine kapaklanmak üzereydi ki, Celil kendisini yakaladı, birlikte rayların üzerine yığıldılar. Onu hemen takiple Seyit de vagonun basamağından çakılların üzerine zıpladı. Tren homurtuları artarak hızlandı ve uzaklaşmaya başladı. Gençler, artık görülmediklerinden emin olarak, çantalarını topladılar. Göz alabildiğince uzanan buğday tarlaları içinde bir yerdeydiler.</p>

    <p class="MsoNormal1">"Nerede olduğumuzu tahmin edebilen var mı?" Tatiana'nın sorusu hepsi için geçerliydi. "Hayır ama tren yolunu takip edersek, bir sonraki istasyon bize nerede olduğumuzu gösterir." "Bunun iyi bir fikir olduğunu sanmıyorum Celil. Demin treni durduran kaçaklar da, tren yolunu takip ediyorlardı, unutma."</p>

    <p class="MsoNormal1">"Haklısın."</p>

    <p class="MsoNormal1">Tren yolunun izini kaybetmeden, mümkün olduğu kadar tarlaların arasından yürümeye çalıştılar. Ama bir zaman sonra, raylar açık araziye doğru yön değiştirince, çaresiz kaldılar. Buğday başaklarının azalıp yerini ağaçlara bırakmaya başladığı tarafa yol almayı tercih ettiler. Akşama doğru, henüz üzeri kapalı bir kulübe dahi görememenin ümitsizliği içindeyken, orman yolundan gelen atlı arabayı sevinçle izlediler. Patikaya çıkıp el salladılar. Köylü, atlarını durdururken ürkek ve temkinliydi. Konuşmadan onları izledi. Düzgün, şehirli kıyafetleri ve tavırları ile buralardan olmadıkları belliydi. İçi biraz rahatlamıştı ama yine de, bugünlerde, kimin ne olduğu belli olmuyordu.</p>

    <p class="MsoNormal1">"Buralarda geceyi geçirebileceğimiz bir yer var mı?"</p>

    <p class="MsoNormal1">"Az ileride benim köyüm var beyim, kalacak bir yer arıyorsanız, sizi evimde misafir edebilirim."</p>

    <p class="MsoNormal1">Köylü, onların, bir an düşündüklerini görünce huzursuzluklarını anladı.</p>

    <p class="MsoNormal1">"Merak etmeyin beyim, emniyette olursunuz. Bana güvenin."</p>

    <p class="MsoNormal1">Zaten, başka çareleri de yoktu. Arabanın arkasındaki odunların yanı sıra dizilip oturdular. Köylünün, "az ileride" dediği köyü, bir saatlik mesafedeydi. Aslında, karanlığın basmış olması işlerine geliyordu. Yol boyu hiç konuşmadılar. Arabacı da aynı sessizlikteydi. Sanki, üç yolcu onun arabasında değildi. Yalnız başına yol alırcasına ilerliyordu.</p>

    <p class="MsoNormal1">Köy denilen yer, ormanın ortasında, dağınık yerleşmiş sekiz on kulübeden ibaretti. En sonda, büyük ağaçların arasında kaybolmuş olanın önünde durdular. Köylü, atlarını evinin önündeki ağaca bağlarken ilk defa konuştu:</p>

    <p class="MsoNormal1">"Merak etmeyin efendim, burada kimse sizi rahatsız etmeyecek. İkram edecek fazla bir şeyim yok ama, hiç değilse can derdiniz olmaz."</p>

    <p class="MsoNormal1">Adamı takiben, içeri girdiler. Tek göz odanın bir duvarını kaplayan büyük bir ocak vardı. Ocak, odanın içine doğru çıkıntılı yapılmıştı. Üst kısmında, ince bir şiltenin yatak olarak kullanıldığı belliydi. Kırık bir iskemle, duvara asılı eski bir kaç kap kaçak, kulübenin tüm eşyasıydı. Tatiana ilk defa böyle bir sefalete şahit oluyordu. Etraflarına bakındılar. Köylü, ocağı yakıp, su dolu kazanı ateşe sürdü. Sonra mahcup bir tavırla konuştu:</p>

    <p class="MsoNormal1">"Kusura bakmayın efendim, size oturun diyecek bir yerim dahi yok ama, durun... şu şilteyi yere koyarsak, belki daha rahat edersiniz."</p>

    <p class="MsoNormal1">Seyit, adamın omzuna elini koyarak, telaşının yersiz olduğunu söyledi.</p>

    <p class="MsoNormal1">"Bize büyük yardım ettin, daha fazlası can sağlığı. Dert etme... şey... ismin neydi?" "Stepan efendim, Stepan Miloviç."</p>

    <p class="MsoNormal1">"Şimdi bize nerede olduğumuzu söyler misin Stepan?"</p>

    <p class="MsoNormal1">Adam, kalın sakalını kaşıyıp, bir an düşündü. Sonra gülümsedi.</p>

    <p class="MsoNormal1">"Burasının haritada bir yeri olduğunu sanmıyorum efendim. Buraya, senelerdir ilk defa gelen yabancılar sizlersiniz. Ama, ille de bir isim söylemek gerekirse, Riazan'a yakın bir yerlerdeyiz."</p>

    <p class="MsoNormal1">"Ne kadar yakın?"</p>

    <p class="MsoNormal1">"Eh, atlı araba ile bir güneş batımlık yol." Köylü, kulübesinin kapılarını açmakla beraber, misafirlerinin kendisine ne kadar emniyet edebileceklerini bilmiyordu ama bir cesaretle sordu:</p>

    <p class="MsoNormal1">"Siz ne tarafa gitmek istiyordunuz, efendim?"</p>

    <p class="MsoNormal1">Seyit'le Celil göz göze geldiler. Aldıkları cevap onları Şaşırtmıştı. Zira, adamın dedikleri doğru ise, gitmek istedikleri istikametten çok uzaklara düşmüşlerdi.</p>

    <p class="MsoNormal1">Seyit, köylüye verecekleri cevapta temkinli olmayı elden bırakmak istemiyordu. "Neden sordun Stepan?"</p>

    <p class="MsoNormal1">Adam, yine deminki mahcubiyeti ile başını eğdi.</p>

    <p class="MsoNormal1">Sakalını sıvazladı. Sanki, ne yapacağını bilmediği anlarda tekrarladığı bir hareketti bu.</p>

    <p class="MsoNormal1">"Eğer güneye doğru inecekseniz, size yardımcı olabilirim." "Ne tarafa?"</p>

    <p class="MsoNormal1">Stepan, bir an, tereddüt etti. Şimdi de o, karşısındakilere doğruyu söyleyip söyleyemeyeceğini bilemiyordu. Onların kendisini merakla takip eden yüzlerini süzdü. Asil oldukları, birilerinden kaçtıkları belliydi. Onlardan bir kötülük gelemezdi kendisine.</p>

    <p class="MsoNormal1">"Size güvenebilir miyim, efendim?"</p>

    <p class="MsoNormal1">Seyit'in cevabı, biraz evvel aklından geçenleri onaylıyordu.</p>

    <p class="MsoNormal1">"Bize söyleyebilirsin Stepan. Sana bir zararımız dokunmaz. Biz de yolcuyuz. Yolunu değiştirmek zorunda kalan yolcular. Belki de birbirimize yardımcı olabiliriz."</p>

    <p class="MsoNormal1">Köylü rahatlamış görünüyordu.</p>

    <p class="MsoNormal1">"Bir kaç gün sonra burayı boşaltıyoruz efendim. Arkadaşlarla beraber Rostov'a gidiyoruz." Seyit, adamın izahını dinlerken, birdenbire, o ana kadar dikkatini çekmemiş bir şeyi fark etti. Nasıl olmuştu da şimdiye kadar uyanmamıştı. Karşısındaki adam köylü falan olamazdı. Nerdeyse sadece burnu ve gözlerini açıkta bırakacak şekilde yüzünü saran gür ve kalın sakalı, belli ki, yüzünü saklamak içindi. Elleri, oduncu bir köylünün elleri olamayacak kadar düzgündü. Üzerindeki kılığın bütün hırpaniliğine rağmen, Seyit, karşısındaki genç adamı subay elbiseleri içinde canlandırabiliyordu. Ezik, utangaç köylü tavırları oldukça muvaffak olmuştu. Ama, artık, onun sahte bir kimliğe büründüğünden şüphesi kalmamıştı.</p>

    <p class="MsoNormal1">Gülümseyerek sordu:</p>

    <p class="MsoNormal1">"Nereli olduğunu söyleyebilir misin Stepan?"</p>

    <p class="MsoNormal1">"Sheptukovka'danım, efendim."</p>

    <p class="MsoNormal1">"Diğerleri de senin gibi mi Stepan?"</p>

    <p class="MsoNormal1">Stepan, sakalını karıştırıp, şaşkın bakışlarla baktı. Seyit, ona izahla, duruma yardımcı olmaya çalıştı:</p>

    <p class="MsoNormal1">"Yani, onlar da senin gibi cepheden mi döndüler?"</p>

    <p class="MsoNormal1">Tatiana ve Celil, Seyit'in bu sözleri üzerine, Stepan kadar şaşırmışlardı. Genç köylü, ocağın yanındaki odunların üzerine çöktü. Şimdi konuşurken, lisanı bir Petrogradlı kadar temizdi.</p>

    <p class="MsoNormal1">"Nerden anladınız, efendim?"</p>

    <p class="MsoNormal1">Seyit, başını iki yana sallayarak güldü. "Bir kere bu hitap şeklin, askerden bir alışkanlık olsa gerek."</p>

    <p class="MsoNormal1">Sonra ciddi bir tavırla, kırık iskemleyi genç adamın karşısına çekip oturdu.</p>

    <p class="MsoNormal1">"Evet Stepan... Stepan da, yoksa, bu sakal gibi uydurma mı?" "Hayır, Stepan gerçek ismim." "Cephede ne görevdeydin Stepan?" "Prusya cephesinde, topçu birliğindeydim."</p>

    <p class="MsoNormal1">Birden duraladı. Daha fazla anlatmak istemiyordu. Her şey ortaya çıkmıştı ama o daha karşısındakilerin kimliğini bilmiyordu. Seyit onun rahatsızlığını fark etti.</p>

    <p class="MsoNormal1">"Konuşabilirsin Stepan. Bizden çekinme. Bizler de aynı yerden geliyoruz. Seninle çok ortak tarafımız olmalı. Rahat konuşabilirsin. Seni temin ederim."</p>

    <p class="MsoNormal1">"Kusura bakmayın, efendim. Artık kime güvenebileceğimizi bilmiyoruz. Kendi askerlerimin ihanetini yaşadım cephede. Bir üsteğmen ve dört teğmen arkadaşla beraber kaçabildik. Diğerlerini parça parça ettiler. Düşmanın yapmadığını yaptılar."</p>

    <p class="MsoNormal1">Diğerleri, onun anlattıklarının doğru ve samimi olduğunu biliyorlardı. Seyit, ayağa kalkarken sordu:</p>

    <p class="MsoNormal1">"Rütben neydi Stepan?"</p>

    <p class="MsoNormal1">Stepan, alışkanlık, ayağa kalkıp, bacaklarını birleştirip hazırol vaziyetinde durdu. Köylü elbiseleri içinde komik duruyordu.</p>

    <p class="MsoNormal1">"Teğmen, efendim."</p>

    <p class="MsoNormal1">"Aramıza hoş geldin Teğmen Stepan Miloviç."</p>

    <p class="MsoNormal1">Delikanlılar,<span class="calibre5">&nbsp;&nbsp;</span> askeri selamlarla<span class="calibre5">&nbsp;&nbsp;</span> tanışmalarını tamamladıklarında, buzlar erimişti. Artık, aynı kampta olduklarından emin, gönül rahatlığı ile konuşuyorlardı. "Sheptukovka'lı olduğuna göre Kazak olmalısın." Seyit'in sorusuna Stepan başını sallayarak cevap verdi. "Rostov'da bir hareket mi var yoksa?" "Evet, efendim. General Bogayevsky'e katılmaya gidiyoruz. Tek ümidimiz, Bolşevikler Kafkaslara inmeden onları durdurmak. Belki güneyi kurtarabiliriz."</p>

    <p class="MsoNormal1">"Rostov'da mı toplanıyorsunuz?"</p>

    <p class="MsoNormal1">"Hayır, orada diğer arkadaşlarla buluşup Ekaterinodar'a geçeceğiz. Bir grup da Novorosisk'de kalacak. Siz ne tarafa gidiyordunuz, efendim?"</p>

    <p class="MsoNormal1">"Biz Odessa yolundaydık. Ama işler umduğumuz gibi olmadı. Şimdi buradan Yalta'ya geçmeye çalışacağız."</p>

    <p class="MsoNormal1">"O zaman, bizimle gelin efendim. Artık, tren istasyonları, trenler emniyetli değil. Biraz uzun sürecek ama, hiç değilse bizi koruyacak insanlar arasında yolculuk edeceğiz."</p>

    <p class="MsoNormal1">Bu, düşündüklerinden çok başka bir gelişmeydi fakat ne de olsa yolculuklarını tamamlamak için bir ümit doğmuştu. Plânı kabul ettiler.</p>

    <p class="MsoNormal1">Ertesi sabah, Riazan ormanlarının derinliklerinde, bir grup köylü, kırık dökük arabalarının üzerinde, güneye, Don nehrinin hakim olduğu topraklara doğru yola çıktı. Yolculuk bekledikleri gibi, kolay olmadı. Bolşevikler, yer yer güneye doğru sızmaya başlamışlardı. Günlerle, bazen haftalarla, ormanlarda, tarlalarda saklanmak zorunda kalıyorlardı. Kazak köylerine vardıkları zaman, tek tek ortaya çıkıp, gıda eksiklerini tamamlamaya bakıyorlardı. Çoğu zaman da, aç uykuya gittikleri oluyordu. Grubun içindeki tek kadın Tatiana olmasına rağmen, hiç bir şikâyeti duyulmuyordu. Artık, yaşamla, ölüm arasında yolculuk yaptıklarının farkında, bütün zorluklara erkeklerle aynı kuvvette göğüs germeye çalışıyordu. Mariinsky Tiyatrosunun sahnesinde ve Petrograd'ın lüks salonlarındaki hayat artık bitmişti.</p>

    <p class="MsoNormal1">Rostov'a vardıkları zaman, Aralık ayı gelmişti. Kış, kendini iyice hissettirmişti. Gerçi, Petrograd ayazı buralarda hakim değildi ama yola yaz ortası çıktıkları düşünülürse, sanki yıllardır bitmeyen bir seyahati yaşıyorlardı. Stepan, Rostov'a varır varmaz, Seyit ve arkadaşlarının Yalta'ya en emniyetli yoldan gidebilmeleri için hazırlık yaptı. Yol oldukça sapa ve ıssız olmakla beraber, Kerç yarımadası üzerinden gideceklerdi. Ama bu arada, Seyit, Kırım'a hemen geçmek fikrinden uzaklaşmıştı. Ancak, bu düşüncesinin Celil ve Tatiana'yi etkilemesini istemiyordu. Onlara durumu açtığında, kararlılığı belliydi. Rostov'un eski otellerinden birinde kalıyorlardı. Bir gece, şöminenin etrafında oturmuş, yol hazırlıklarını konuşuyorlardı.</p>

    <p class="MsoNormal1">"Celil, sen Tatya ile beraber, doğru Yalta'ya git. Babamı bul, yerleşin. Ben daha sonra geleceğim."</p>

    <p class="MsoNormal1">"Neler var aklında yine Kurt Seyt?"</p>

    <p class="MsoNormal1">"Onu çok merak ediyorum. Bak, yolumuz nereden nerelere geldi? Ona o kadar yakınlardayım ki, görmeden gidemem."</p>

    <p class="MsoNormal1">Celil, arkadaşının kimden bahsettiğini çok iyi biliyordu.</p>

    <p class="MsoNormal1">"Seyit, harbin, ihtilâlin ortasındayız. Çılgınlık etme. Hem buradan kaç günlük yol Kislovodsk. Baksana aylardır yoldayız. Eminim, oraya da aynı şartlarda yolculuk edeceksin." "Hiç kendini yorma Celil, kararım kesin. Yolumun bunca uzayıp buralara kadar gelmem, kaderin bir cilvesi olmalı. Onu bulmalıyım."</p>

    <p class="MsoNormal1">Celil onun inadını iyi bilirdi. Pes etmiş bir ifade ile arkasına dayandı.</p>

    <p class="MsoNormal1">"O zaman hep beraber kalıyoruz. Nereye gidersen, beraber gidiyoruz."</p>

    <p class="MsoNormal1">"Olmaz Celil, sen Tatya'dan da sorumlusun. Onu daha fazla tehlikeye atamayız."</p>

    <p class="MsoNormal1">Her ikisi de, Tatiana'nın sesiyle, başlarını döndürdüler. Genç kadın, kollarını kavuşturmuş, onları dinliyordu.</p>

    <p class="MsoNormal1">"Benden hiç biriniz sorumlu değilsiniz Seyit Eminof. Madem buraya kadar gelmek kaderin cilvesi, bu bizim de kaderimiz demek değil mi? Celil'e katılıyorum. Seninle beraber geleceğiz."</p>

    <p class="MsoNormal1">Seyit, şükranla, onlara bakarken gülümsedi. "Pekâlâ, ikinizle birden başa çıkabileceğimi sanmıyorum. O zaman hep birlikte gidiyoruz."</p>
  </div>
</body>
</html>
