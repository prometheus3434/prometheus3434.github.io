<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 10</title>
</head>

<body>
  <h2 class="h22">BÖLÜM<span class="th23">&nbsp; 10</span></h2>

  <p class="p2">Sayfiye evi bütün yıl oturduğum evden on dört kilometre ötede olan Robert Kennedy iki gece önce vuruldu. Dün gece öldü. Hayat bu!</p>

  <p class="p2">Martin Luther King geçen ay vuruldu. O da öldü. Hayat bu!</p>

  <p class="p2">Ve her gün hükümetim, savaş sanatının Vietnam'da yarattığı ölülerin sayısını bana bildiriyor. Hayat bu!</p>

  <p class="p2">Babam, yıllar önce doğal bir ölümle öbür dünyaya göçtü. Hayat bu! Tatlı adamdı. Ve de bir ateşli silahlar tutkunuydu. Bana tabancalarını miras bıraktı. Barış içinde paslansınlar.</p>

  <p class="p2">Billy Pilgrim'e göre, Tralfamadore gezegeninde İsa'yla ilgilenilmiyor. Tralfamadorelilerin kendilerine en yakın buldukları dünyalı, yine Billy'ye göre, Charles Darwin: öteki dünyaya göçenlerin eninde sonunda doğal yolu tuttuklarını, ölünün bir gelişimi gösterdiğini açıklamıştı. Hayat bu!</p>

  <p class="p2">Aynı fikir, Kilgore Trout'un BÜYÜK TAHTA' sına da hâkim. Trout'un kahramanını ele geçiren uçan dairedekiler ondan Darwin hakkında bilgi ve belge topluyorlar. Bir de golf hakkında onu sorguya çekiyorlar.</p>

  <p class="p2">Tralfamadorelilerin Billy'ye yaptıkları açıklamalar gerçekse ve bazan çok ölü görünsek bile sonsuzluğa dek yaşayacaksak çok sevinmeyeceğim. Şu ya da bu anı ziyaret ederek sonsuzluğu harcamam gerekiyorsa, bu anların çoğunun hoşça geçmesi bana zevk veriyor.</p>

  <p class="p2">En hoş anlardan biri de, kısa süre önce silah arkadaşım O'Hare'yle birlikte Dresden'e yaptığım yolculuğa rastlıyor.</p>

  <p class="p2">Doğu Berlin'den Macar Hava Yollarının bir uçağına bindik. Pilotun bisiklet gidonunu andıran bir bıyığı vardı. Adolphe Menjou'ya benziyordu. Depolar yakıtla doldurulurken bir Havana purosu içiyordu. Uçak havalanırken kimse kemerlerimizi bağlamamız için üstelemedi.</p>

  <p class="p2">İyice yükseldiğimizde, genç bir görevli bize çavdar ekmeği, tereyağ, salam, peynir ve beyaz şarap sundu. Koltuğumun karşısına mıhlı tepsi açılmak bilmiyordu. Genç adam pilot yerini karıştırdı, bir kutu açacağıyla geri döndü. Tepsiyi indirmek için bunu kullandı.</p>

  <p class="p2">Bizden başka altı yolcu daha vardı. Çeşitli dilleri konuşuyorlardı. Onlar da hoşça vakit geçirmekteydiler. Doğu Almanya bütün ışıklarını yakmış, altımızda uzanıyordu Bombala rın bu ışıklara, bu köylere, bu irili ufaklı şehirlere doğru düşüşünü hayal ediyordum.</p>

  <p class="p2">O'Hare'yle hiç bir zaman bol para kazanmayı düşünmemiştik ve burada keyfimiz pek yerindeydi.</p>

  <p class="p2">«Wyomingdeki Cody kasabasından geçerseniz,» dedim dostuma tembel tembel, «Kudurgan Bob'u arayın.»</p>

  <p class="p2">O'Hare'nin cebinde posta tarifelerinin, hava yoluyla çeşitli uzaklıkların, bilinen dağ tepelerinin yüksekliğinin ve evrenin öteki özelliklerinin yazılı olduğu bir not defteri vardı. Dresden nüfusunun kaça yükseldiğini arıyordu ki &mdash;Dresden adı yoktu defterinde&mdash; bana verip okuttuğu şu bilgilere rastladı: GÜNDE ORTALAMA 340.000 ÇOCUK DOĞAR, AYNI ZAMAN SÜRECİ İÇİNDE AŞAĞI YUKARI 10.000 KİŞİ AÇLIKTAN YA DA BESLENME YETERSİZLİĞİNDEN ÖLÜR. Hayat bu! ÜSTELİK, 123.000 KİŞİ</p>

  <p class="p2">DE ÇEŞİTLİ BAŞKA NEDENLERLE ÖLÜR. Hayat bu! BU DA YİRMİ DÖRT SAATTA NET</p>

  <p class="p2">191.000 HAYATINKAZANILDIĞINI GÖSTERİR.</p>

  <p class="p2">DÜNYA NÜFUS SAYIMI BÜROSU, YERYÜZÜNÜN TOPLAM NÜFUSUNUN 2000 YILINDA İKİ</p>

  <p class="p2">KATINA ULAŞIP 7 MİLYARI BULACAĞINI SÖYLÜYOR.</p>

  <p class="p2">«Umarım, bunların hepsi de insanlık onurunun peşinde koşarlar.» «Umarım», dedi O'Hare.</p>

  <p class="p2">Bu ara, Billy Pilgrim de Dresden'e dönüyordu, ama günümüzde değil. 1945'de dönüyordu oraya, şehrin yıkılmasından iki gün sonra. O sıra Billy ve ötekiler, nöbetçilerle çevrili, yıkıntılara doğru ilerliyorlardı. Ben de aralarındaydım. O'Hare de. Kör otelcinin orada iki gece geçirmiştik. Yetkililer bizi orada bulmuşlardı, Ve emirler vermişlerdi. Komşularımızdan kazma, kürek, bel ve el arabası edinmemiz gerekiyordu. Ve bu araçlarla çalışmaya hazır, yıkıntıların belirli bir yerine gidecektik.</p>

  <p class="p2">Anacaddeler barikatlarla kesilmişti. Almanların bu barikatları aşması önleniyordu. Ay'ın yüzeyinde araştırma yapma hakları yoktu onların.</p>

  <p class="p2">Çeşitli ülkelerin savaş tutsakları o sabah belirli bir yerde toplandılar, ölüleri yeraltından çıkarma işine oradan başlamak kararı verilmişti. Toprağı kazma işi başladı.</p>

  <p class="p2">Billy, Tobruk'da esir düşmüş bir Maori'yle birlikte çalışıyordu. Adam çikolata rengindeydi. Helezonl döğmeler alnını ve yanaklarını süslüyordu. Billy ve Maori, kazmayı Ay yüzeyinin cansız ve cesaret kırıcı çakıllı kumuna daldırdılar. Toprak parça parçaydı ve küçük çığlar birbirini izliyordu.</p>

  <p class="p2">Sürüyle çukur açıldı. Kimse ne çıkacağını kestiremiyordu. Pek çok delik yoldan ya da yerlerindenkıpırdatılmayacakkadar kocaman bloklardan başka yere götürmüyordu insanı. A-raç-gereç yoktu. Ne atlar, ne katırlar, ne de öküzler hakkından gelemiyordu Ay görüntüsünün.</p>

  <p class="p2">Billy, Maori ve bütün ötekiler, her biri kendi çukurunda, birbirine geçmiş kirişlere ve rastlantı sonucu kubbe biçiminde sertleşmiş kayalara vardılar. Anakubbeyi deldiler. Altı boştu ve kapkaraydı.</p>

  <p class="p2">Cep feneri bulunan bir Alman askeri karanlığa daldı, uzun süre görünmedi. Yeniden yukarı çıktığında, çukurun kıyısına tünemiş bir yüksek rütbeliye dipte düzinelerle ölü bulunduğunu bildirdi. Sıralara oturmuşlardı. El değmemiş gibiydi hepsi.</p>

  <p class="p2">Hayat bu!</p>

  <p class="p2">Subay, deliğin genişletilmesini ve kalıntıların çıkarılması için bir merdiven indirilmesini emretti. Böyle yapıldı açılışı Dresden'deki ilk ölü madeninin.</p>

  <p class="p2">Bu maden ocaklarından yüzlercesi işletmeye açıldı. Başlangıçta ortalık kötü kokmuyordu, mumyalar müzesi gibiydi. Ama kalıntılar eridi ve çürüdü, o zaman da gül ve boğucu gaz karışımıyla ortalığı leş gibi bir kokuya boğdu.</p>

  <p class="p2">Hayat bu!</p>

  <p class="p2">Billy'nin birlikte çalıştığı Maori, bu pisliğin içine gömülmek ve orada çalışmak zorunda bırakılınca anfizemden öldü. Kusmaktan kendi kendini hiçe indirdi.</p>

  <p class="p2">Hayat bu!</p>

  <p class="p2">Bunun üzerine yeni bir teknik bulundu, ölüler artık yukarı çıkarılmıyordu. Askerler bunları oldukları yerde alev makineleriyle yakıyorlardı. Askerler dışarda duruyor, alevi aşağıdaki boşluğa püskütüyorlardı.</p>

  <p class="p2">Bütün bunların ortasında, zavallı lise öğretmeni Edgar Derby, yeraltı mezarlarında bulduğu bir çaydanlıkla yakalandı. Yağmacılık yaptığı gerekçesiyle tutuklandı, yargılandı ve kurşuna dizildi.</p>

  <p class="p2">Hayat bu!..</p>

  <p class="p2">Aşağı yukarı o günlerde ilkbahar geldi, ölü madenleri kapatıldı. Bütün askerler Ruslara karşı savaşmaya gittiler. Dış mahallelerde, kadınlar ve çocuklar siper kazıyorlardı. Billy ve grubu dış mahallelerdeki ambarda kilit altında tutuluyordu. Bir sabah kalktıklarında kapının açık olduğunu farkettiler. ikinci Dünya Savaşı Avrupa'da sona ermişti.</p>

  <p class="p2">Billy ve arkadaşları yüreklenip gölgeli sokağa çıktılar. Ağaçlar yapraklarla bezeniyordu. Bir şey olduğu yoktu dışarda, tek araba geçmiyordu. Ortada bir tek taşıt vardı, iki atın çektiği bırakılmış araba. Yeşildi, tabut biçimindeydi.</p>

  <p class="p2">Kuşlar gevezelik ediyordu.</p>

  <p class="p2">İçlerinden biri Billy Pilgrim'e: «Cik-cik-cik!» dedi.</p>

  <p class="p2">&nbsp;</p>
</body>
</html>
