<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 3</title>
</head>

<body>
  <h2 class="h22">BÖLÜM <span class="th23">3</span></h2>

  <p class="p2">Almanlar ve köpek, eğlendirici olduğu kadar da anlamlı bir ad taşıyan bir askerî harekata girişmişlerdi. Ayrıntılarıyla pek seyrek anlatılan ve sadece haber bülteninde ya da bir tarihçinin kalemiyle belirtilmesi bile sayısız savaş düşkününe bir çeşit çiftleşme öncesi hoşnutluğu sağlayan insan serüvenlerinden biri. Savaş tutkunlarının hayalinde, zaferin boşalımını izleyen nefis bir gevşeklikteki aşk oyunudur bu. Adı da «temizlik.»</p>

  <p class="p2">Havlamaları kışın sonsuzluğunda çok korkunç gelen köpek, dişi bir Alman çoban köpeğiydi. Ürperiyordu. Kuyruğu bacaklarının arasındaydı. O sabah bir çiftçiden ödünç almışlardı onu. Hiç savaşa katılmamıştı. Oynanan oyun konusunda en ufak fikri yoktu. Prenses'ti adı.</p>

  <p class="p2">Almanların ikisi yeni yetmeydi. Öbür ikisi de dökülen, salya akıtan, dişsiz moruklar. Bunlar, çok kısa süre önce ölen gerçek askerlerden alınan derme çatma kalıntılarla giyinip silahlanmış öncülerdi. Hayat bu. Sınırı yeni geçmiş oralı çiftçiler.</p>

  <p class="p2">Orta yaşlı, gözleri kızarmış, bir deri bir kemik, sırım gibi ve sert, savaştan nefret eden bir onbaşının komutasındaydılar. Adam dört yara almış, iyi kötü tedavi edilmiş, sonra yeniden ölüme gönderilmişti. Teslim olacağı birini bulmak için her şeyi bırakmaya hazır, oldukça iyi bir asker. Çarpık bacakları Rus cephesinde ölü bir Macar albayından kaldırdığı sapsarı süvari çizmeleri içindeydi. Hayat bu.</p>

  <p class="p2">Çizmeler şu kavanoz dipli dünyadaki başlıca varlığıydı. Eviydi bu çizmeler. Bir fıkra: Bir gün onbaşı, harikalarını yağlayıp parlatırken, yeni askere alınan biri onu seyrediyordu; onbaşı çizmelerden birini askere uzattı: «Dibinin dibine bakarsan, orada Adem'le Havva'yı görürsün.»</p>

  <p class="p2">Billy Pilgrim fıkrayı duymamıştı. Ama buza yapışmış, bakışları onbaşının çizmelerini kaplayan bir tabakasında, Adem'le Havva'yı seçiyordu altın sarısı boşlukta. Çırılçıplaktılar, öylesine saf, öylesine narin, iyi bir şey yapmak için o kadar istekliydiler ki. Billy Pilgrim onları sevdi.</p>

  <p class="p2">Altın sarısı çizmelerin yanında, eski püskü paçavralara sarılı iki ayak vardı. Bezler bunların hepsini tutuyordu ve ayaklar oynak tahta pabuçlar içindeydi. Billy, tahta pabuçların sahibine doğru başını kaldırdı. Sarışın bir meleğin, on beş yaşında bir çocuğun yüzüydü bu.</p>

  <p class="p2">Çocuk, Havva kadar güzeldi.</p>

  <p class="p2">Tatlı oğlan, güler yüzlü hünsa Billy'nîn ayağa kalkmasına yardım etti. ötekiler ilerlediler, Billy'nin her yanına yapışan karı silkelediler, üstünü aradılar. Silahı yoktu. Üzerinde bulup aldıkları en tehlikeli eşya beş santim uzunluğunda bir kurşun kalem parçasıydı.</p>

  <p class="p2">Üç zararsız patlama çınladı uzakta. Alman tüfeklerinden geliyordu bu patlamalar. Billy'yle Karanlık'ı yüz üstü bırakan iki keşif kolu görevlisi vurulmuştu. Pusuya yatmış, Almanları bekliyorlardı. Yerleri keşfedilmiş, arkadan vurulmuşlardı. Şimdi karın içinde acı çekmeden ölüyorlar ve beyaz kar tabakasını ahududu likörü rengine dönüştürüyorlardı. Hayat bu. Karanlık Roland böylece, Üç Silahşörler'in sonuncusu olarak kaldı.</p>

  <p class="p2">Dehşetten gözleri yuvalarından uğramış, silâhı elinden alınmıştı. Onbaşı onun tabancasın! sevimli oğlana armağan etti. Karanlık'ın acımasız bıçağına hayran olmuştu adam. Bunu kendisine karşı kullanmaktan, madenî uçlarla yüzünü parçalamaktan, bir bıçak vuruşuyla gırtlağını kesmekten ya da karnını yarmaktan büyük zevk duyacağına Almanca bahse girdi, ingilizce bilmiyordu. Billy ve Karanlık da Almanca anlamıyorlardı.</p>

  <p class="p2">«Cici küçük oyuncaklarınız var,» dedi onbaşı Karanlık'a ve bıçağı ihtiyarlardan birine attı. «Güzel değil mi bu, haaa?»</p>

  <p class="p2">İki eliyle Karanlık'ın kaputuna ve gömleğine yapıştı, Bakır düğmeler cin mısırı gibi patlıyordu. Delice çarpan yüreğini söküp çıkarmak istercesine Karanlık'ın açık göğsüne daldı, ama kurşun geçirmeyen Kutsal Kitap'ı almakla yetindi.</p>

  <p class="p2">Zırhlı bir Kutsal Kitap askerin göğüs cebine, kalbinin üzerine sokulacak kadar küçüktür. Çelik kaplıdır.</p>

  <p class="p2">Onbaşı, Karanlık'ın tabanca cebinde kadınla midillinin fotağrafına rastladı. «Ne talihli midilli, değil mi? Peh, peh, peh! Yerini almak hoşuna gider miydi?» Fotoğrafı ikinci ihtiyara geçirdi, «işte savaş ganimetin! Senin, yalnız senin bu, koca talihli.»</p>

  <p class="p2">Sonra Karanlık'ı kara oturmaya, postallarını çıkarmaya zorladı ve bunları oğlana armağan etti. Genç adamın pabuçları da Karanlık'ın payına düştü. Gereken asker postalından yoksun olan iki tutsak, kilometreler ve kilometrelerce yol almak zorunda kalacaklardı. Karanlık tahta pabuçlarını takırdatırken Billy hoplayıp zıplıyor, tekleyerek yürüyor ve zaman zaman Karanlık'a bindiriyordu.</p>

  <p class="p2">«Özür dilerim», diye tekrarlıyordu Billy ya da: «Beni bağışlamanı diliyorum.»</p>

  <p class="p2">Sonunda, bir yol kavşağındaki taştan yapılmış küçük bir eve vardılar. Savaş tutsakları orada toplanıyordu. Onları içerinin sıcak ve dumanlı havasına ittiler. Ocakta cızırdıyor ve oynaşıyordu ateş. Eşyalarda ocağın yakıtı. İçerde yere bağdaş kurmuş, sırtını duvara vermiş, gözlerini ateşe diken, durumun zorunlu kıldığı düşünçelere &mdash;yani hiç bir şeye&mdash; dalıp gitmiş yirmi kadar Amerikalı vardı.</p>

  <p class="p2">Kimse ağzını açmıyordu. Kimsenin anlatacak iyi bir savaş hikâyesi yoktu.</p>

  <p class="p2">Billy ve Karanlık, kendilerine bir yer açtılar; Billy, anlayışlı bir yüzbaşının omuzunda daldı gitti. Bir asker din adamıydı yüzbaşı. Yaralı bir haham. Elinde bir kurşun vardı.</p>

  <p class="p2">Billy zaman içinde yol aldı, gözlerini açtı, yeşim taşı renginde bir oyuncak baykuşun cam gözbebeklerine dikti bakışını. Baykuş, paslanmaz çelikten bir çubuğun ucunda baş aşağı sallanıyordu. Billy'nin İlium'daki muayenehanesinde' bulunan optometreydi baykuş. Optomet-re gözdeki bozuklukları ölçmeye ve bu bozuklukları giderici gözlük camı vermeyi sağlayan bir araçtır.</p>

  <p class="p2">Billy, kuşun öteki yanında oturan kadın hastalarından birinin gözlerine bakarken uyukluyordu. Daha önce de iş başında uyumuştu. Başlangıçta matraktı bu. Şimdi Billy meraklanmaya, bütün yeteneklerinin durumundan kuşkulanmaya başlıyordu. Yaşını hatırlamaya çalışıyor, hatırlayamıyordu. Hangi yılda olduğunu düşünüyordu. Bunu da başaramıyordu.</p>

  <p class="p2">«Doktor,» diyecek oluyordu kadın hastası.</p>

  <p class="p2">«Buyurun?»</p>

  <p class="p2">«Bir şey söylemiyorsunuz.» «Özür dilerim.» «Az önce konuşuyor, konuşuyordunuz, sonra birden sustunuz.» «Hımmm.»</p>

  <p class="p2">«Çok ciddi bir durumla mı karşılaştınız.» «Çok ciddi mi?»</p>

  <p class="p2">«Gözlerimde bir hastalık mı var?»</p>

  <p class="p2">«Hayır hayır,» diyebildi uyumak isteyen Billy. «Gözleriniz çok iyi. Okumak için gözlüğe ihtiyacınız var, o kadar.» Çerçeve çeşitlerini görmek için koridoru geçmesini teklif etti kadına.</p>

  <p class="p2">Hastası gittiğinde, Billy perdeleri açtı, bu da dışarıyı görmesini sağlayamadı. Görüşünü tıkayan stor yukarı çıkarken takırdadı. Pırıl pırıl güneş odaya doldu. Duran binlerce otomobil geniş bir katran gölü üzerinde ışıldıyordu. Bil-ly'nin yeri genellikle konutların bulunduğu bir mahallenin ticaret merkezindeydi.</p>

  <p class="p2">Pencerenin hemen karşısında, Billy'nin Ca-dillac'ı duruyordu, iki kilişilik bir Eldorado. Tamponu kaplayan etiketleri incelemekteydi. «Au-sable mağaralarını geziniz» diyordu biri. «Mahallî polise yardımcı olun,» yazılıydı ötekinde. Bir üçüncü de vardı: «Earl Warren'in (*) yolunu kesin.» Billy mahallî polisle ilgili olanı ve Earl Warren hakkındakini, John Birch Society (**)üyesi kayınpederinden almıştı.</p>

  <p class="p2"><span class="t5">(*)O ça</span><span class="t5">ğ</span><span class="t5">da Yüksek Mahkeme reisi olan ünlü liberal yarg</span><span class="t5">ı</span><span class="t5">ç.</span></p>

  <p class="p2"><span class="t5">(**) Ku - Klux - Klan gibi bir örgütün kurulmas</span><span class="t5">ı</span><span class="t5">n</span><span class="t5">ı</span> <span class="t5">sa</span><span class="t5">ğ</span><span class="t5">layan ünlü zenci dü</span><span class="t5">ş</span><span class="t5">man</span><span class="t5">ı</span><span class="t5">, fa</span><span class="t5">ş</span><span class="t5">ist örgüt.</span></p>

  <p class="p2">Arabanın plakasında 1967 tarihi vardı, bu da Billy Pilg-rim'in kırk dört yaşında olduğunu gösteriyordu. Billy, kendi kendine şu soruyu sormaktaydı: «Nereye uçtu gitti bunca yıllar?»</p>

  <p class="p2">Billy dikkatini yeniden çalışma masasına çevirdi. Üzerinde OPTOMETRİ DERGISi'nin bir sayısı açık duruyordu. Billy'nin şimdi dudaklarını hafifçe oynatarak çözdüğü bir makalenin bulunduğu sayfa.</p>

  <p class="p2">1968 OLAYLARININ VARDIĞI NOKTA AVRUPALI GÖZLÜKÇÜLERİN KADERİNİ EN AZINDAN ELLİ YIL SÜREYLE BELİRLEYECEK. BU UYARICI SÖZLERLE, BELÇİKA ULUSAL GÖZLÜKÇÜLER SENDİKASI SEKRETERİ JEAN TH-İRİART BİR «AVRUPA GÖZLÜKÇÜLER BİRLİĞİ» KURULMASINDA DİRETİYOR. ONA GÖRE İKİ OLANAK VAR: ÖZEL BİR YÖNETMELİĞİN KABULÜ YA DA 1971'DEN BAŞLAYARAK, GÖZLÜK TÜCCARI HALİNE GELME.</p>

  <p class="p2">Billy Pilgrim sorunla ilgilenmek için elinden geleni yapıyordu. Bir canavar düdüğü ötmeye başlayarak onu deli gibi korkuttu. Her an Üçüncü Dünya Savaşının ilan edilmesini bekliyordu. Canavar düdüğü sadece saatin tam on iki olduğunu belirtiyordu. Öbür kaldırımda, Bil-ly'nin muayenehanesinin karşısındaki itfaiye kışlasının tepesinde bulunan kubbeye yerleştirilmişti.</p>

  <p class="p2">Billy gözkapaklarını indirdi. Bunları kaldır dığında, bir kez daha İkinci Dünya Savaşına dönmüştü. Başı, yaralı hahamın omuzundaydı. Bir Alman ayakların! tekmeliyor, bağırarak uyanmasını, hareket etme zamanının geldiğini söylüyordu.</p>

  <p class="p2">Amerikalılar, Billy'yi ortalarına almış, yol boyu maskaralıklarını gözler önüne seriyorlardı. Bir fotoğrafçı vardı, Leica makinalı bir Alman savaş muhabiri. Billy ve Karanlık Roland'ın ayaklarının resmini çekiyordu, iki gün sonra, zengin diye bilinmesine rağmen, Amerikan ordusunun çoğu kez sefil araç-gereçlerle donatıldığının bu iç rahatlatıcı delili her yerde yayınlandı.</p>

  <p class="p2">Oysa, muhabir daha canlı bir şey istiyordu. Amerikalıların tutsak edildiği an çekilmiş bir resim. Nöbetçiler de bu isteğini gerçekleştirdiler. Biliy'yi çalılıklara ittiler. Billy de yüzü aptalca bir iyi niyetle aydınlanmış, çalılıklardan çıktığında onu yeni yakalamışlar gibi otomatik tabancalarını üzerine doğrulttular.</p>

  <p class="p2">Billy'nin, çalılıklar arasından sıyrıldığı an gülüşü, en azından Mona Liza'nın gülüşü kadar garipti, çünkü Billy hem 1944 yılında Almanya' da bacakları üzerinde duruyor, hem de 1967 yılında Cadillac arabasında oturuyordu. Almanya düştü, 1967 her türlü bağlantıdan sıyrılmış, yüksek ve apaçık parlamaya koyuldu. Billy, Li ons Kulübün bir yemeğine gidiyordu. Ağustos ay! kavurucuydu ama, Billy'nin arabasında havayı serinleten araç vardı. Bir kırmızı ışık onu ilium'daki zenci mahallesinin ortasında durdurdu. Orada oturanlar mahallelerinden öylesine nefret ediyorlardı ki, büyük bölümünü yakmışlardı bir ay önce. Oysa, bütün varları yokları bura-sıydı ve burayı yakmışlardı. Mahalle, Biliy'ye savaş sırasında gördüğü şehirlerin bazılarını hatırlatıyordu. Kaldırımlarla kenarları pek çok yerde göçmüştü, Ulusal Muhafızların tanklarının ve savaş arabalarının geçtikleri yerlerde.</p>

  <p class="p2">Pembe boyayla «Kan Kardeşleri», yazılıydı yıkık dökük bir bakkal dükkanının üzerindeki tabelada.</p>

  <p class="p2">Billy'nin yanındaki cam bir vuruşla sarsıldı. Bir zenci oradaydı. Tartışmak istiyordu. Işık değişmişti. Billy en kolay çözüm yolunu seçti. Gaza bastı.</p>

  <p class="p2">Şimdi daha da kasvetli bir yerden geçiyordu. Burası yangın bombalarının yağdırılmasından sonraki Dresden'i, Ayın yüzeyini hatırlatıyordu. Billy'nin büyüdüğü ve şimdi uçsuz bucaksız bir boşluk olan yerdeydi eskiden. Şehirciliğin getirdiği yenilikti bu. Yeni bir ilium Yönetim Merkezi, bir Sanat Pavyonu, bir Barış Adacığı ve çok yüksek apartmanlar dikilecekti yakında buraya.</p>

  <p class="p2">Billy Pilgrim bunda bir sakınca görmüyordu.</p>

  <p class="p2">Lions Kulüpte konuşan bir deniz binbaşısıy-dı. Amerikalıların, kesin bir zafer kazanana ya da komünistler yaşama biçimlerini daha güçsüz ülkelere zorla kabul ettiremeyeceklerini anlayana kadar, Vietnamda savaşa devam etmekten başka çıkar yollan olmadığını söylüyordu. Binbaşı, ayrı zamanlarda, iki kez Vietnamda bulunmuştu. Tanık olduğu, dehşet verici ya da nefis, bir sürü sahneden söz ediyordu. Hava saldırılarının yoğunlaştırılmasında<span class="t6">A</span> söz dinlemiyorsa Kuzey Vietnamin bomba yağmuruna tutulup taş devrine döndürülmesinden yanaydı.</p>

  <p class="p2">Billy, Kuzey Vietnamın yok edilmesine karşı çıkma gereğini duymuyor, bir zamanlar bombaların kendi gözleri önünde sebep olduğu yıkıntıların anısıyla ürpermiyordu. Eski başkanı olduğu Lions Kulübün bir yemeğinde hazır bulunuyordu, o kadar.</p>

  <p class="p2">Billy hayata pek az ilgi duymasına rağmen muayenehanesinin duvarına, çerçeve içinde, durumu idare etmesini sağlayacak kuralları sıralayan bir yakan asmıştı. Bu yakarıyı gören pek çok müşteri, Billy'ye minnetlerini belirtiyordu. Çünkü yakarı onların da içini büyük ölçüde rahatlatıyordu. Şöyleydi: TANRI BANA DEĞİŞTİREMEYECEĞİM ŞEYLERİ KABUL ETME</p>

  <p class="p2">RAHATLIĞINI</p>

  <p class="p2">MÜMKÜN OLANLARI DEĞİŞTİRME CESARETİNİ VEBUNLARIHER ZAMAN</p>

  <p class="p2">BİRBİRİNDEN AYIRMA BİLGELİĞİNİ BAĞIŞLASIN.</p>

  <p class="p2">Bu arada, Billy Pilgrim'in karşısında hiç bir şey yapamadığı şeyler geçmişti, bugünü ve geleceği kapsıyordu.</p>

  <p class="p2">Şimdi Billy deniz binbaşısıyla tanışıyordu. Onları tanıştıran adam, binbaşıya Billy'nin bir eski muharip olduğunu, Vietnamda Yeşil Bereliler Birliğinde çavuş olan bir oğlu bulunduğunu anlatıyordu.</p>

  <p class="p2">Binbaşı, Yeşil Bereliler'in çok iyi iş gördüğünü ve Billy'nin oğluyla kıvanç duymakta yerden göğe kadar haklı olduğunu belirtti. «Kıvanç duyuyorum. Evet, gerçekten kıvanç duyuyorum», cevabını verdi Billy Pilgrim.</p>

  <p class="p2">Yemekten sonra öğle uykusuna yatmak için evine döndü. Her gün uykusuna yatması doktorun emriydi. Doktor böylece Blily'nin çektiği rahatsızlığı tedavi etmeyi umuyordu: Zaman zaman, görünür bir neden olmaksızın, Billy Pilgrim ağlamaya başlıyordu. Kimse onu ağlarken yakalamamıştı, Bundan bir tek doktorun haberi vardı. Bu iş çok sakin oluyor ve yüksek bir nem oranına varmıyordu.</p>

  <p class="p2">Billy llium'da, güneydekileri andıran çok güzel bir evin sahibiydi. Krezüs kadar zengindi, yüz yıl yaşasa bunun gerçekleşeceğine inanmazdı bir zamanlar. Ticaret merkezinde onun hesabına beş gözlükçü çalışıyor ve yılda altmış bin dolardan fazla para kaldırıyordu. Üstelik 54. Yolun kıyısındaki Holiday inn motelinde hissesi vardı, üç küçük şerbetçi dükkanının da yarısına sahipti. Bu dükkanların özelliği, meyva suyu havası veren bir çeşit dondurma satmalarıydı, ama dondurmanın kaskatı yoğunluğundan ve dayanılmaz soğukluğundan yoksundu bu sattıkları.</p>

  <p class="p2">Billy'nin evi boştu. Kızı Barbara evlenmek üzereydi ve annesiyle birlikte gümüş takımlarını ve kristallerini seçmek üzere şehre inmişti. Mutfak masasının üzerine bırakılan bir not bunu açıklıyordu. Evde hizmetçi de yoktu, insanlar, hizmetçi olarak başkalarının yanında çalışmayıkabul etmiyorlardı. Köpekleri de yoktu.</p>

  <p class="p2">Eskiden spot adlı bir köpekleri olmuştu, ama köpek ölmüştü. Hayat bu. Billy Spot'a bağlanmıştı, Spot da bu sevginin karşılığını vermişti.</p>

  <p class="p2">Billy halı kaplı merdiveni çıktı, karısıyla paylaştığı odaya girdi. Çiçekli bir kağıt duvarları kaplıyordu. Büyük yatağın yanında bir baş ucu masası duruyor, masanın üzerinde çalar saatin işlettiği bir radyo bulunuyordu. Elektrikli yorganın termostatı da, somyenin yaylarına vidalanmış bir sarsıcının düğmesi de masanın üzerindeydi. Sarsıcının markası «Tılsımlı Parmaklar» di. Doktorun bir fikriydi bu da.</p>

  <p class="p2">Billy üç odaklı gözlüğünü, ceketini, kravatını ve pabuçlarını çıkardı. Storu indirdi, perdeleri çekti, sonra yatak örtüsünün üzerine uzandı. Ama uyku gelmek bilmiyordu. Göz yaşlarıydı yükselen. Yavaş yavaş sızıyordu göz yaşları. Billy «Tılsımlı Parmaklar»! işletti ve gözyaşları arasında hafif hafif sallandığını hissetti.</p>

  <p class="p2">Sokak kapısının zili çaldı. Billy kalktı, ziyaretçinin önemli biri olup olmadığını anlamak için pencereden aşağıyı gözledi. Kaldırımda bir sakat duruyor, Billy Pilgrim'in zaman içinde sarsılması gibi boşlukta durmadan sallanıyordu. Çırpınmaları adamı bir paçavra bebek gibi kırık dökük gösteriyor, çeşitli sinema yıldızlarını taklit etmek istiyormuşçasına yüz anlamını değiştiriyordu.</p>

  <p class="p2">Bir başka sakat, yolun öbür yanında zil ça-Iıyordu. Koltuk değneklerine dayanmıştı. Tek bacaklıydı. Koltuk değneklerinin arasına öyle gömülmüştü ki omuzları kulaklarını gizliyordu.</p>

  <p class="p2">Billy sakatların ne gibi bir iş yaptığını biliyordu: Yerine hiç varmayacak dergilere abone kaydederlerdi. Bu işi yapanların acınacak görünüşünden ötürü de herkes abone olurdu. On beş gün önce Lions Kulüpte, Sanayi Odaları Birliği üyelerinden birinin yaptığı konuşma sırasında bu dalavereden söz edildiğini duymuştu. Bu adam, abone kaydetmeye çalışan sakatlara her rastlayanın polise haber vermekle yükümlü olduğunu düşünüyordu.</p>

  <p class="p2">Billy bakışını sokakta gezdirdi, biraz ötede duran son model Buick Riviera gördü. Direksiyonunda bir adam vardı, Billy zavallıları bu işte onun çalıştırdığını farketti. Sakatları ve patronları seyrederken Billy hıçkırmaya devam ediyordu. Kapının zili durup dinlenmeden zırlamaktaydı.</p>

  <p class="p2">Gözlerini kapadı, yeniden açtı. Hâlâ göz yaşı döküyordu ama yeniden Lüksemburg'a dönmüştü. Bir yığın tutsak arasında yol alıyordu. Gözlerini yaşartan kış rüzgarıydı.</p>

  <p class="p2">Billy, fotoğrafın başarılı olması için çalılıklar arasına itileli beri küçük bir ışık görüyordu, arkadaşlarıyla muhafızlarının tepelerinde bir çeşit elektronik parıltı. Işık, ağaç tepeleriyle Lük-semburg'un evlerinin damlarını da sınırlıyordu. Çok güzeldi.</p>

  <p class="p2">Billy, bütün Amerikalıların ortasında, elleri başında ilerliyordu. Hoplayıp zıplayıp, yürürken teklemeye devam ediyordu. Birden rastlantı sonucu Karanlık'a tosladı. «Senden özür dilerim,» dedi.</p>

  <p class="p2">Ayaklarındaki dayanılmaz acılardan ötürü Karanlık da hüngür hüngür ağlamaktaydı. Es nek tahîa pabuçlar bu ayakları birer sucuğa çevirmişti.</p>

  <p class="p2">Her kavşakta Biliy'nin grubu, elleri tepelerindeki ışığın üzerinde kavuşmuş yeni Amerikalılarla şişiyordu. Billy hepsine gülümsüyordu. Su gibi akıyorlardı bayır aşağı; kısa süre sonra vadinin dibindeki bir anayola girdiler. Vadiden küçük düşmüş bir Amerikalılar Mississippi akıyordu. Parmakları tepelerinde kavuşmuş, doğuya doğru sürüklenen binlerce kişiydiler, içlerini çekiyor ve inliyorlardı.</p>

  <p class="p2">Billy ve kalabalık, küçük düşenler ırmağına katıldı bir ikindi sonu güneşi bulutlardan sıyrıldı. Bütün yol Amerikalıların değildi. Soldaki şerit, cepheye giden Alman yedek birliklerinin bindirildiği taşıtlarla kaynıyor, taşıt dizisi homurdanıyordu. Yedekler dimdik, yanık tenli, saldırgan adamlardı. Dişleri piyano tuşlarına benziyordu.</p>

  <p class="p2">Fişekliklerle donanmışlardı, puro içiyor ve içki yuvarlıyorlardı. Kurt gibi sucuk yiyor, avuçlarını el bombalarıyla okşuyorlardı.</p>

  <p class="p2">Kara üniformalı bir asker, bir tankın tepesinde tek başına yiyip içiyordu. Amerikalıların üzerine tükürdü. Balgam, Karanlık Roland'ın omuzuna yapıştı; sucuk, tütün suyu ve schnaps <span class="t5">(*)</span> karışımı tükürükten bir nişan taktı ona.</p>

  <p class="p2"><span class="t5">{*)</span> <span class="t5">Schnaps:</span> <span class="t5">Bir içki.</span></p>

  <p class="p2">Billy öğleden sonrayı çok heyecan verici buluyordu. Keşfedilecek yığınla şey vardı; tanksavar topları, ölüm makinaları, çıplak ayakları fildişi ve mor ölüler. Hayat bu.</p>

  <p class="p2">Billy tekleyerek, hoplaya zıplaya yürürken sevecen bir gülümsemeyle makineli tüfek mermilerinin delik deşik ettiği lavanta çiçeği mavisi bir çiftliği süzüyordu. Bir Alman albayı girişte dikilmişti. Boyasız orospusu da yanındaydı.</p>

  <p class="p2">Billy, Karanlık'ın omuzuna yapıştı; Karanlık, hıçkırığa karışmış bir sesle bağırdı: «Doğru yürü, doğru yürü be yahu!»</p>

  <p class="p2">Hafif eğilimli bir bayırı çıkmaya koyuldular. Tepeye vardıklarında artık Lüksemburgda değillerdi. Almanya'daydılar.</p>

  <p class="p2">Olağanüstü zaferi filme çekmek için, sınıra bir sinema makinesi yerleştirilmişti. Ayı postu giymiş iki sivil Billy ve Karanlık oraya vardıklarında makinenin üzerine eğilmişlerdi. Makinedeki film biteli saatlar oluyordu.</p>

  <p class="p2">Makina başındakilerden biri, Billy'nin yüzünü yakın plana getirdi, sonra ayarı yaptı. Ufukta minik bir duman kümesi döne döne yükseliyordu. Savaş oluyordu orada. İnsanlar ölüyordu. Hayat bu.</p>

  <p class="p2">Güneş battı ve Billy kendini bir demiryolu deposunun içinde, olduğu yerde sıçrarken buldu. içerde dizi dizi yük vagonu vardı, bekleyen. Yedek birlikleri cepheye götürmüştü bu vagonlar. Tutsakları da Almanya içlerine taşıyacaktı.</p>

  <p class="p2">Cep fenerlerinin ışıkları delice oynaşıyordu.</p>

  <p class="p2">Almanlar tutsakları rütbelerine göre ayırıyorlardı. Çavuşları çavuşlarla, binbaşıları binbaşılarla bir araya getiriyorlardı, filân. Albaylardan oluşma bir müfreze Billy'nin yanında durmaktaydı. içlerinden biri zatürreeye yakalanmıştı. Ateşi çok yüksekti ve başı dönüyordu. Demiryolu, çevresinde dalgalanıp dururken, Billy' nin gözlerinin içine bakıp bacakları üzerinde sağlam durmaya çalışıyordu.</p>

  <p class="p2">Sonra ciğerlerini paralarcasına öksürdü ve Biily'ye seslendi: «Sen benim askerlerimden misin?» Koca bir alayı, pek çoğu çocuk olan aşağı yukarı dört bin beş yüz askeri kaybetmiş biriydi bu. Billy karşılık vermedi. Sorunun anlamı yoktu.</p>

  <p class="p2">«Birliğin hangisiydi?» diye devam etti albay. öksürüyor, öksürüyordu. Her soluk alışta ciğerleri kesekağıdı gibi hışırdıyordu.</p>

  <p class="p2">Billy birliğini hatırlayacak durumda değildi.</p>

  <p class="p2">«Dört yüz elli birinciden misin?»</p>

  <p class="p2">«Ne dört yüz elli biri?» diye sordu Billy.</p>

  <p class="p2">Sessizlik o'du.</p>

  <p class="p2">«Piyade taburu,» diyebildi sonunda albay. «Oh,» dedi Billy Pilgrim.</p>

  <p class="p2">Albayın ölüp ölüp dirildiği, kendi kanında boğulduğu uzun bir sessizlik daha oldu. Sonra yapış yapış bir sesle bağırdı: «Benim ben, çocuklar! Kudurgan Bob!» Askerlerinin kendisine «Kudurgan Bob» demelerini düşlemişti hep.</p>

  <p class="p2">O kesimde, albayın komutasındaki alaydan kimse yoktu, Karanlık Roland dışında ve Karanlık dinlemiyordu. Bütün düşünebildiği ayaklarının çektirdiği işkenceydi. Ama albay sevgili birliklerine son kez hitap ettiğini sanıyor, utanacak şey bulunmadığını, savaş alanını kaplayan Alman ölülerinin dört yüz elli birinci alayın eline düştükleri için büyük bir pişmanlık duyduklarını söylüyordu. Savaştan sonra bütün alayı, doğduğu yer olan Wyomingin Cody şehrinde toplayacağına yemin etti. Koca koca sığırlar çevireceklerdi.</p>

  <p class="p2">Ve bütün bunlar, bakışları Billy'nin gözlerine dikilmiş olarak söyleniyordu. Zavallı Billy' nin kafatası bütün bu palavralarla çınladı. «Tanrı sizleri korusun, çocuklarım!» dedi Bob ve sözleri yankılandı, yankılandı. Sonunda ekledi: «Yolunuz Wyoming'de Cody'ye düşerse, Kudurgan Bob'u arayın!»</p>

  <p class="p2">Ben oradaydım. Eski silah arkadaşım Bernard V.O'Hare de oradaydı.</p>

  <p class="p2">Billy Pilgrim'ı bir sürü erle birlikte vagona tıktılar. Karanlık Roland'dan ayrı düştü. Karanlık, aynı trenin başka bir vagonuna tıkıldı.</p>

  <p class="p2">Tavanın altında, köşelerde minik havalan dırma delikleri vardı. Billy bunlardan birinin yanına düştü, kalabalık onu ezdiğinden yer açmak için çapraz konmuş bir demir çubuğun üzerine tırmandı. Çubuğa tüneyip deliğe ulaşmıştı ve on metre ötede başka bir treni seçiyordu.</p>

  <p class="p2">Almanlar mavi tebeşirle vagonların üzerine, içerdekilerin sayısını, rütbelerini, ülkelerini, bindirildikten tarihi yazıyorlardı. Başkaları da kapıların güvenlik sürgülerini demir tellerle, çivilerle ve demiryolu üzerinden toplanan başka kalıntılarla sağlamlaştırdılar. Billy kendi bölmesinin üzerine de bir şeyler karalandığını hissetti, ama tebeşir tutanı göremedi.</p>

  <p class="p2">Billy'yle birlikte vagona tıkılan erlerin çoğu çocukluktan yeni çıkmış yumurcaklardı. Ama Billy'nin yakınında, köşeye sıkışmış, kırk yaşlarında bir eski serseri vardı.</p>

  <p class="p2">«Daha aç kaldığım günler de oldu,» dedi serseri, Billy'ye. «Bin beter yerlerde bulundum. Burası pek o kadar korkunç değil.»</p>

  <p class="p2">Karşı vagondakilerden biri hava deliğinden, içerde bir adamın öldüğünü söylüyordu bağırarak. Hayat bu. Dört nöbetçi onu işitti. Haber hiç birini çokça ırgalamadı.</p>

  <p class="p2">«Yo yo, dedi biri düşünceli düşünceli başını sallayarak. Yo yo.»</p>

  <p class="p2">Nöbetçiler, ölünün ardında yattığı kapıları açmadılar bile. Bunun yerine, yandaki vagonun kapılarını ittiler ve nefis bir görüntü belirdi Billy' nin önünde. Cennetti bu. Mumların ışığı yorgan larla yatak örtülerinin altına gömülmüş ranzaları aydınlatıyordu. Bir top mermisi kovanından yapılma sobanın üzerinde, dumanı tüten kahvelik fokurduyordu. Sofrada bir şişe şarap, bir somun ekmek ve bir sucuk. Dört tane de çorba tabağı.</p>

  <p class="p2">Duvarlarda şato, göl ve güze! kız resimleri vardı. Görevleri, bir şehirden ötekine sürekli gidip gelmekteki malları denetlemek olan demiryolcuların tekerlekli eviydi bu. Nöbetçiler içeri girdiler, kapıyı çektiler.</p>

  <p class="p2">Az sonra dudaklarında purolarla dışarı çıktılar, hoşnutluk dolu seslerinde Alman dilinin alabileceği kalın ve dolu dolu hava vardı, içlerinden biri deliğin çevrelediği Billy'nin yüzünü farketti. Uslu durmasını öğütleyerek, parmağıyla dostça gözdağı verdi.</p>

  <p class="p2">Karşıdaki Amerikalılar içlerinden birinin ölümünü Almanlara bir kez daha haber veriyorlardı. Nöbetçiler sıcacık barınaklarından bir sedye çıkardılar, kasvetli vagonun sürgülerini çektiler ve yukarı tırmandılar, ölünün bulunduğu vagon tıklım tıklım değildi. İçerde topu topu altı sağ albay vardı, bir de ölü albay.</p>

  <p class="p2">Almanlar ölüyü dışarı çıkardılar. Kudurgan Bob'un ölüsünü. Hayat bu!</p>

  <p class="p2">Gece lokomotiflerin bazısı tiz sesler çıkarmaya koyuldu, sonra sarsıldılar. Her katarın önünde ve arkasında, hava bombardıman'na hedef olacak avların değil de savaş tutsaklarının taşındığını belirten kara çizgili turuncu bir bayrak vardı.</p>

  <p class="p2">Savaş sonuna yaklaşıyordu. Aralık ayının bitimine gelinirken, lokomotifler doğuya doğru harekete geçti. Çarpışmalar mayısta kesilecekti. Alman zindanları dolup taşıyordu, tutsaklara verilecek yiyecek ve ısınmalarını sağlayacak yakıt kalmamıştı elde. Yine de, durmadan yeni tutsaklar geliyordu.</p>

  <p class="p2">Billy Pilgrim'in treni, hepsinin en uzun olanı, iki gün yerinden kımıldamadı.</p>

  <p class="p2">«Bu gördüğün hava cıva,» diyordu serseri, Billy'ye ikinci gün. «Hiç bir şey değil.»</p>

  <p class="p2">Billy, hava deliğinden dışarı bakıyordu. Demiryolu deposu ıssızdı şimdi; epey uzakta, bir yan yolda, üzeri kızılhaçlarla kaplı bir hastane katarından başka şey kalmamıştı geriye. Hastane katarının lokomotifi öttü. Billy Pilgrim'in treni de öterek karşılık verdi. Birbirlerini selamlıyorlardı.</p>

  <p class="p2">Hareketsiz durdukları halde, Bllly'nin treninin vagonları sımsıkı kapalıydı. Gidecekleri yere varmadan kimsenin aşağı inmemesi gerekiyordu. Dışarda aşağı yukarı gezinen nöbetçilerin gözünde her vagon, havalandırma deliklerinden yiyen, içen, sıçan ayrı bir organizma oluyordu. Bu deliklerden konuşuyor zaman zaman bu deliklerden haykırıyordu. Su, kara ekmek, sucuk, peynir tıkılıyordu deliklerden içeri; bok, sidik ve söz sızıyordu dışarı.</p>

  <p class="p2">İçerde insanlar, boşaltmaları için deliklerin başındakilere geçirdikleri madeni miğferlere ediyorlardı. Billy boşaltıcıydı. Aynı insanlar nöbetçilerin suyla doldurduğu bidonları da elden ele geçiriyorlardı. Yiyecek dağıtıldığında, tutsaklar sakin, güvenli, olağanüstü davranıyorlardı. Paylaşıyorlardı.</p>

  <p class="p2">İnsanlar uzanmak ya da ayakta durmak için sıraya giriyorlardı. Ayakta duranların bacakları, inlemelerin yükseldiği, nemli, kıvıl kıvıl, osuran bir toprağa çakılı tahta perde kazıklarına dönüşüyordu. Bu garip toprak, kaşıklar gibi üst üste yığılı bir uyuyanlar karışımıydı.</p>

  <p class="p2">Sonra doğuya doğru ağır ağır ilerleme başladı.</p>

  <p class="p2">Bir yerlerde Christmas yortusuydu. Billy Pilgrim, Christmas gecesini serseriyle üst üste geçirdi; uyudu, zaman içinde 1967'ye kadar yeniden bir uzandı, Tralfamadore'nin bir uçan dairesinin kendisini kaçırdığı geceye kadar.</p>
</body>
</html>
