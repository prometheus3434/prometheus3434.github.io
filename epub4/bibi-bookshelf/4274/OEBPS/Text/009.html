<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 8</title>
</head>

<body>
  <h2 class="h22">BÖLÜM<span class="th23">&nbsp; 8</span></h2>

  <p class="p2">Amerikalılar, Dresden'in yerle bir edilmesinden kırk sekiz saat önce, mezbahalarında çok ilginç biri tarafından ziyaret edildiler. Naziliği seçen bir Amerikalı, Howard W. Campbell Jr.'du bu. Amerikalı savaş tutsaklarının üzücü davranışlarıyla ilgili muhtıra onun kaleminden çıkmıştı. Tutsaklar konusundaki araştırmalarını bitirmişti. Özgür Amerikan Kuvvetleri adlı bir Alman askerî birliğine adam toplamak niyetiyle mezbahaya gelmişti. Aynı zamanda komutanlığını yapacağı ve sadece Rus cephesinde dövüşecek olan bu birliği kurmayı Campbell akıl etmişti.</p>

  <p class="p2">Campbell'in sırtına geçirdiği çılgınca giysi dışında bir özelliği yoktu. Bu üniforma kendi keşfiydi. Kocaman beyaz bir kovboy şapkası, yıldızlar ve gamalı haçlarla süslü süvari çizmeleri giyiyordu. Elbisesi de vücuduna sımsıkı yapışan, iki yanında koltuk atlarından ayak bileklerine kadar sarı şeritlerin indiği mavi bir giysiy di. Armasının üzerinde soluk yeşil fonda Abraham Lincoln'ün portresi seçiliyordu- Geniş kırmızı kolluğu beyaz bir dairenin ortasındaki mavi gamalı haçla süslüydü.</p>

  <p class="p2">Bunun anlamını kaba taşlardan örülü duvarlarla çevrili domuz ahırında açıklıyordu.</p>

  <p class="p2">Billy midesindeki yanmaların, daha doğrusu bir iç yangının etkisiyle kıvranıp duruyordu, çünkü gün boyu şuruba dalıp dalıp çıkmıştı. Acıdan gözleri yaşarıyordu ve Campbell'in görüntüsü, mercekleri kaplayan titrek tutkusu yüzünden biçim değiştirmişti.</p>

  <p class="p2">«Mavi, Amerikan göğünün rengi,» diyordu Campbell. Beyaz, bataklıkları kurutan, ormanları deviren, bütün kıtada yollar ve köprüler yapan yiğit öncüler ırkını simgeliyor. Kırmızı, geçmiş yıllar boyunca cömertçe akıtılan Yeni Dünya yurtseverlerinin kanının rengi.»</p>

  <p class="p2">Dinleyiciler neredeyse uyukluyorlardı. Fabrikada çok çalışmış ve geri dönmek için soğukta epey yol yürümüşlerdi. Hepsi çok zayıftı, iri gözleri içeri çökmüştü. Deri üzerinde ilk yumrular beliriyordu. Aynı zamanda da ağızlarda, boğazlarda ve barsaklarda. Herkesin dalıp çıktığı çimlenmiş arpa karışımı, Dünyalıların ihtiyaç duyduğu bütün madensel tuzlarla vitaminleri içermiyordu.</p>

  <p class="p2">Campbell, Özgür Amerikan Kuvvetlerine katılırlarsa Amerikan yemekleri, biftek, salçalı püre, meyvalı pasta yiyebileceklerini söyledi.»</p>

  <p class="p2">Ruslar yenilgiye uğratıldığında, sizi isviçre üzerinden anayurda gönderecekler.»</p>

  <p class="p2">Dinleyicilerden hiç bir tepki gelmedi.</p>

  <p class="p2">«Er ya da geç, komünistlerle savaşmanız gerekecek,» diye ekledi Campbell. Neden bu angaryayı şimdiden sırtınızdan atmayasınız?»</p>

  <p class="p2">Birden olaylar bambaşka bir biçimde gelişti; Campbell giderken cevapsız bırakılmayacaktı. Alınyazısından kurtulamayacak olan zavallı moruk Derby, hayatının doruk noktasına güçlükle sürüklenecekti. Bu hikâyede dikkati çeken karakterler, dramatik karşılaşmalar yok gibi. Çünkü insanların hepsi öyle hasta ve ölçüsüz güçler elinde cansız birer kukla olmaya öylesine mahkumdu ki. Kısacası, savaşın başlıca sonuçlarından biri de, insanlarda değerli kişilikleri olduğunu gösterme isteğini yok etmesiydi. Ama moruk Derby, bir an kahraman sırasına tırmandı.</p>

  <p class="p2">Onda yeri yeni öpmüş bir boksörün gülünç sarsaklığı vardı; boynu bükülüyordu, öne uzattığı sıkılı yumrukları dövüşmek için emir bekler gibiydi. Başını dikti, Campbell'i bir yılan olmakla suçladı. Toparlanıp sözlerini değiştirdi: Yılanların içinde bulundukları durumun tutsağı olduklarını ve şimdiki durumunu seçen Campbell' inse, özde bir engerek yılanından da aşağı, bir fare hattâ kana susamış bir sakırga olduğunu söyledi.</p>

  <p class="p2">Campbell gülümsedi.</p>

  <p class="p2">Derby duygulandırıcı bir konuşmayla Amerikanın yönetim biçiminden, özgürlük, adalet, eşitlik kavramlarıyla herkese açık meslekler yelpazesinden söz etti. Arkadaşlarının, son bireyine kadar bu idealler uğruna kendilerini harcamaya hazır olduklarına yemin etti.</p>

  <p class="p2">Rus ve Amerikan halkları arasındaki kardeşliğe ve bütün yeryüzüne bulaşmayı hedef alan nazizm cüzamını söküp atmak için oluşturdukları birliğe çağrıda bulundu.</p>

  <p class="p2">Dresden'in canavar düdükleri bir hava akınını bildirmek için ölesiye uluyordu.</p>

  <p class="p2">Tutsaklar, nöbetçileri ve Campbell, mezbahaların altında, kayanın içine oyulmuş çın çın öten bir soğuk mahzene sığındılar, iki ucu çelik kapılarla kesilen bir madenî merdiven iniyordu buraya.</p>

  <p class="p2">Aşağıda birkaç sığır, koyun, domuz, at kalıntısı demir çengellerden sarkıyordu. Hayat bu! Binlerce de boş çengel vardı. Isı doğal olarak düşüktü. Soğutucular işlemiyordu. Ortalık mumla aydınlatılmaktaydı. Duvarlar kireçle badana-lanmıştı ve içerisi fenol kokuyordu. Duvar boyunca sıralar vardı. Amerikalılar oraya yöneldiler, oturmadan önce kireç döküntülerini temizlediler.</p>

  <p class="p2">Howard W. Campbell Jr. nöbetçilerin arasındaydı. Çok iyi Almanca konuşuyordu onlarla. Bir zamanlar çok ilgi gören sürüyle Almanca tiyatro oyunu ve şiir yazmış, ünlü bir artistle, Resi North'la evlenmişti. Kadın hayatta değildi, ordu tiyatrosunda oynamak üzere gittiği Kırım' da ölmüştü. Hayat bu...</p>

  <p class="p2">O gece hiç bir şey olmadı. Dresden'de aşağı yukarı yüz otuz bin kişi sonraki gece ölecekti. Hayat bu. Billy soğuk mahzende dalıp gitmişti. Kelimesi kelimesine, en ufak davranışa varıncaya dek, bu hikâyeyi başlatan kızıyla aralarındaki tartışmada buluverdi kendini.</p>

  <p class="p2">«Baba!» diye yakınıyordu kızı, «seni ne yapacağız?» Ve böylece sürüp gitmekteydi yakınması. «Kimi öldürmek istediğimi biliyor musun?»</p>

  <p class="p2">«Kimi, söyler misin lütfen?» dedi Billy. «Şu Kilgore Trout'u.»</p>

  <p class="p2">Kilgore Trout bir hayal-bilim yazarı ve kuşkusuz hâlâ da öyle. Billy onun düzinelerle kitabını okumakla kalmadı, dostu da oldu; tabii, Trout kinci bir adam olduğundan kendisiyle ne kadar dostluk kurulabilirse.</p>

  <p class="p2">Trout Ilium'da kiralık bir bodrum katında oturuyordu, Billy'nin güzel, beyaz evinden aşağı yukarı üç kilometre ötede. Kendisi bile kaç roman yazdığını bilmiyordu. Belki yetmiş beş. Hiç biri para getirmemişti. Ve Trout, kıt kanaat geçimini sağlayabilmek için ILİUM GAZETESİ' nin dağıtımıyla uğraşmak zorundaydı. Küçük gazete satıcılarından sorumluydu; zavallı yu murcakları itip kakıyor, pohpohluyor ve dolandırıyordu.</p>

  <p class="p2">Billy ona ilk kez 1964'de rastladı. Ilium' un bir yan sokağından Cadillac'ıyla geçerken bir yığın bisikletli çocuk yolunu kesti. Bir toplantı yapılıyordu. Koca sakallı bir adam çocuklara söylev veriyordu, ödlek ve tehlikeli bir görünümü vardı, işini bildiği de belli oluyordu. Trout o sıra altmış iki yaşındaydı. Satıcılardan koca götlerini kaldırmalarını ve günlük gazete okurlarının pazar nüshası denen pisliğe de abone olmalarını sağlamalarını rica ediyordu. Gelecek iki ay, içinde haftalık gazeteye en fazla abone bulanın, ailesiyle birlikte Martha's Vineyard denen kahpenin adasında bir haftalık bedava tatil kazanacağına söz verdi.</p>

  <p class="p2">Falan filan.</p>

  <p class="p2">Satıcı çocuklardan biri kızdı. Heyecandan tir tir titriyordu.</p>

  <p class="p2">Trout'un deli yüzü, bir sürü kitabın kapağında kendisini gören Billy tarafından tanınıyordu. Yine de, doğduğu şehrin bir dönemecinde onunla birden burun buruna geldiği için bu tanıdık suratı yerine oturtamadı. Billy bu hafif kafadan kontak mesihi, Dresden'in bir köşesinde tanıdığını hayal etti. Trout'ta bir savaş tutsağı görünüşü olduğuna hiç kuşku yoktu.</p>

  <p class="p2">Tam o sıra, küçük satıcı kız elini kaldırdı: «Mr. Trout, tatile hak kazanırsam kız kardeşimi de götürebilir miyim?»</p>

  <p class="p2">«Hey Tanrım! Hayır. Paranın ağaçlarda mı bittiğini sanıyorsun sen?»</p>

  <p class="p2">Trout'un para ağacını konu alan bir roman yumurtladığını da belirtmek gerek. Bu ağacın yaprakları yirmi dolarlık kağıt paralardı. Çiçekleri de hazine tahvilleri. Meyvaları elmaslar. Gövdesinin çevresine birbirlerini boğazlayan ve köklerine çok değerli bir gübre sağlayan insanları çekiyordu.</p>

  <p class="p2">Hayat bu...</p>

  <p class="p2">Billy arabasını yol kenarına çekti ve toplantının sonunu bekledi. Toplantıya katılanlar dağıldı ama, Trout'a küçük bir çocukla uğraşmak kalıyordu, iş çok güç, çalışma saatları çok fazla ve ödenek pek az olduğundan çocuk işi bırakmaya karar vermişti. Trout gülmüyordu: Çocuk gerçekten işi bırakırsa onun işini yapmak ve başka bir enayinin peşine düşmek zorunda kalacaktı.</p>

  <p class="p2">«Kendini ne sanıyorsun?» Trout'un sesi hakaret doluydu. «İşkembesiz bir küçük harika mı?»</p>

  <p class="p2">İŞKEMBESİZ KÜÇÜK HARİKA da Kilgore</p>

  <p class="p2">Trout'un başka bir romanının adıydı. Nefesi kötü kokan, ama iyileşir iyileşmez sevilmeye başlayan bir robotun öyküsünü anlatıyordu. Bu işin dikkati çeken noktası, 1932'de yazılan kitabın, canlılar üzerinde yoğun olarak yanmış benzin peltesinin kullanılmasınıhaber vermesiydi.</p>

  <p class="p2">Bu pelte uçaklardan düşüyordu. Robotlar yükleniyordu bunların aşağı atılmasını. Bilinçten bombardıman edilenlerin ne hissettiklerini anlamalarına imkan verecek bir elektrik şebekesinden yoksundular.</p>

  <p class="p2">Trout'un anarobotu insan görünüşündeydi, konuşuyordu, dansediyordu, kızlarla çıkıyordu, akla gelen her şeyi yapıyordu işte... Kimse de insanların üzerine kavurucu yakıtı attığı için ona kızmıyordu. Ama kötü kokan nefesini bağışlanmaz buluyorlardı. Bundan kurtulduğunda,, insan türüne kabul ediliyordu.</p>

  <p class="p2">Trout dik kafalı oğlanla kavgasında yenik. düşüyordu. Gazete satıcısı olarak hayata atılan bütün milyonerleri anlattı, yumurcak karşılık verdi: «Evet ama, bahse girerim ki böylesine kazıklanmaya bir hafta bile dayanamamışlardır.»</p>

  <p class="p2">Torbasını ve abone defterini Trout'un ayakları dibine fırlattı. Trout'un gazete dağıtmaktan başka yapacak işi kalmıyordu. Arabası yoktu. Hattâ bisikleti bile yoktu ve köpeklerden ödü kopuyordu.</p>

  <p class="p2">Yakında bir yerde, bir çoban köpeği uludu.</p>

  <p class="p2">Trout, kasvetli bir yüzle torbayı sırtlarken Billy Pilgrim yanına yaklaştı. «Mr. Trout siz misiniz?»</p>

  <p class="p2">«Evet.»</p>

  <p class="p2">«Kilgore Trout'sunuz değil mi?»</p>

  <p class="p2">«Evet.» Trout, Billy'nin gazete dağıtımından yakınmak üzere geldiğinden emindi. Kendini asla bir yazar olarak göremiyordu; nedeni de, bütün dünyanın kendini bu haliyle görebilmesini asla kabul etmemiş olmasıydı.</p>

  <p class="p2">«Yazar mı?» diye sordu Billy.</p>

  <p class="p2">«Ne?»</p>

  <p class="p2">Billy bir hata yapmış olduğundan emindi. «Kilgore Trout adlı bir romancı var da.»</p>

  <p class="p2">«Ya! öyle mi?» iyice aptallaşan Trout'ta tam bir enayi görünüşü vardı.</p>

  <p class="p2">«Kendisinden söz edildiğini hiç duymadınız mı?»</p>

  <p class="p2">Trout başını salladı. «Kimse, hiç kimse bilmez onun kimliğini.»</p>

  <p class="p2">Billy, Cadillac'ıyla Trout'un evden eve gazeteleri dağıtmasına yardım etti. Mekanizmayı işleten, evleri bulan, adları listeden silen oydu. Trout'un beyni alev alev yanıyordu. Şimdiye kadar bir hayranıyla birlikte olmamıştı, Billy de çok meraklılar türündendi.</p>

  <p class="p2">Trout kitaplarıyla ilgili en ufak bir şey işitmediğini, en ufak bir yazı okumadığını ve bir tekini satışta görmediğini ona açıkladı. «Oysa kaç yıldır penceremi açıyor ve yeryüzüyle sevişiyorum.»</p>

  <p class="p2">«Mektuplar almış olmalısınız,» dedi Billy. Sık sık size yazma isteği duydum.»</p>

  <p class="p2">Trout parmağını kaldırıyordu, «Bir tek.» «Coşku dolu muydu bari?»</p>

  <p class="p2">«Gülünçtü. Mektubu yazan, Yeryüzünün Başkanı olmam gerektiğini söylüyordu.»</p>

  <p class="p2">Mektubu yollayanın, Placide gölü kıyısındaki askerî hastaneden Billy'nin arkadaşı Eliot Rosewater olduğu ortaya çıktı. Billy, Trout'a Rosewater'den söz etti.</p>

  <p class="p2">«Tanrım! Ben de onu on dördünde bir çocuk sanıyordum.»</p>

  <p class="p2">«Koskoca adam. Savaş sırasında yüzbaşıydı.»</p>

  <p class="p2">«Mektubu sanki on dört yaşında bir çocuk tarafından yazılmıştı,» dedi Kilgore Trout.</p>

  <p class="p2">Billy, iki gün sonra Trout'u on sekizinci evlenme yıldönümüne çağırdı. Eğlenti doruğun-daydı tam.</p>

  <p class="p2">Trout, yemek salonunda kanepeleri birbiri ardından yutuyordu. Ağzı beyaz peynir ve balık yumurtasıyla dolu, bir gözlükçünün karısıyla konuşuyordu. Trout'un dışında, partide bulunan herkesin gözlükçülükle bir ilişkisi vardı, üstelik, oradaki tek gözlüksüz kişiydi Trout. Büyük ilgi uyandırdı. Romanları üzerine hiç bir şey bilmeseler bile, etiyle kemiğiyle gerçek bir yazarın aralarında bulunmasından hoşnuttu konuklar.</p>

  <p class="p2">Trout, bir dişçinin yanında sekreterken sonradan gözlükçü karısı olan, Maggie White adlı bir kadınla gevezelik ediyordu. Kadının okuduğu son kitap, IVANHOE'ydi.</p>

  <p class="p2">Billy Pilgrim iki adım öteden kulak kabar tıyordu. Cebini karıştırıp bir şeyler aradı. Karısına aldığı armağandı bu, içinde fantezi halkaya takılmış yıldız biçimli bir safirin bulunduğu beyaz saten kaplı kutuydu bu. Sekiz yüz dolar değerindeydi yüzük.</p>

  <p class="p2">Trout'un karşılaştığı övgüler yüzeyde de kalsa, ahmak kişilerin ağzından da çıksa, esrar gibi başını döndürüyordu. Mutlu, şamatacı ve edepsizdi.</p>

  <p class="p2">«Korkarım gerektiği kadar okuyamıyorum», diye mırıldandı Maggie.</p>

  <p class="p2">«Hepimiz bir şeyden korkarız,» diye kadının sözünü kesti Trout. «Benim korkum kanser, fareler ve Doberman köpekleri.»</p>

  <p class="p2">«Bilmediğim için utanç duyuyorum, ama yine de soruyorum size: Yazdıklarınızın en ünlüsü hangisi?</p>

  <p class="p2">«Tanınmış bir Fransız aşçısının cenazesiyle ilgili bir kitap.» «Çok ilginç.»</p>

  <p class="p2">«Dünyanın en iyi aşçıları cenazeye gelmişlerdi. Büyük bir törendi.» Trout attıkça atıyordu. «Tabutun kapağı çivilenmeden, ailesi ölünün üzerine maydanoz ve paprika serpti.» Hayat bu...</p>

  <p class="p2">«Gerçek bir hikâye mi?» diye sordu Maggie White. Maggie büyük bir beyin değildi, ama dayanılmaz bir üreme çağrısıyla ortalıktaydı. Er kekler ona bakıyorlar ve oracıkta içini bebeklerle doldurma isteği duyuyorlardı. Maggie bugüne kadar bir tek çocuk dünyaya getirmemişti. Doğum kontrol hapları kullanıyordu.</p>

  <p class="p2">«Tabii,» diye üsteledi Trout. «Gerçek dışı olaylardan yararlansam ve bunları satmaya çalışsam, cezaevine atılma tehlikesiyle karşılaşırım. SAHTEKÂRLIĞA girer bu.»</p>

  <p class="p2">Maggie onun bütün söylediklerine inandı. «Bunu hiç düşünmemiştim,» dedi.</p>

  <p class="p2">«Bundan sonra düşünürsünüz.»</p>

  <p class="p2">«Tıpkı reklamcılık gibi. İnsan gerçeği söylemek zorundadır, yoksa başı belaya girer.»</p>

  <p class="p2">«Çok doğru. Aynı yasa her iki durum için de geçerli.»</p>

  <p class="p2">«Bizi de, bugünlerde bir kitabınıza sokmak niyetinde misiniz?»</p>

  <p class="p2">«Bütün başıma gelenler kitaplarımda da görülür.»</p>

  <p class="p2">«Söyleyeceklerime dikkat etsem iyi olacak sanırım.»</p>

  <p class="p2">«Haklısınız. Üstelik tek dinleyen de ben değilim. Tanrı da sizi işitiyor. Kıyamet günü bütün yaptıklarınızla söylediklerinizi bir bir sıralayacak. Kötülüğün iyiliğe ağır bastığı ortaya çıkarsa size yazık olacak, çünkü sonsuzluğa dek yanacaksınız. Yanıklar da size sürekli acı çektirecek.»</p>

  <p class="p2">Zavallı Maggie'nin beti benzi kül oldu. Buna da inandı, dehşetten dondu kaldı.</p>

  <p class="p2">Kilgore Trout kahkahalarla gülüyordu. Bir balık yumurtası fırladı ağzından ve Maggie'nin göğüslerinin arasına kondu.</p>

  <p class="p2">Bir gözlükçü susulmasını istedi. Evlenme yıldönümünü kutladıkları Billy ve Valencia'nın sağlığına içmeyi teklif etti. Üyeleri meslekten olan «Namdörtgöz» dörtlüsü önceden kararlaştırılan bir havaya başlarken kadehler tokuşturuluyor ve Billy'le Valencia, neşe içinde, birbirlerine sarılıyorlardı. Bütün gözler parlıyordu. Şarkının adı: BENİM KIRK YILLIK ÇETEM'di.</p>

  <p class="p2">Şarkı şöyle başlıyordu: «Eski çetemi yeniden görebilmek için dünyaları verirdim.» Ve böyle sürüp gidiyordu. Daha sonra şöyle deniyordu: «Selam olsun, delikanlılar ve güzeller, selam olsun sevgiler ve dostlar. Tanrı sizi korusun.» Falan filan.</p>

  <p class="p2">Nedenini anlayamadan, şarkının sözleri ve yıldönümü Billy'yi allak bullak etti. Hiç bir zaman bir sevgililer ve dostlar çetesine girmemişti, dörtlü telli sazların yavaş ve gıcırtılı seslerine geçerken içinde sanki bir boşluk duydu: İnce bir nota acılaştı; tiz, dayanılmaz oldu. !ç bayıltacak kadar tatlı bir ton yerini gıcırtılı seslere bıraktı. Billy bu seslere, ruhu ve gövdesiyle tepki gösteriyordu. Ağzına yakıcı bir limonata tadı dolmuştu, yüz çizgileri Orta Çağ'ın çark işkencesini tadıyormuş gibi büzüldü.</p>

  <p class="p2">Şarkının sonunda yüz anlamı öyle garipti ki, birçok konuğun aceleci yorumlarına yol açtı. Bir kalp krizinden korkuyorlardı ve Billy, soluk benizle bir iskemleye sürüklenirken onların kuşkularını doğruluyor gibiydi.</p>

  <p class="p2">Ortalık sessizleşti.</p>

  <p class="p2">«Tanrım!» Valencia üzerine eğildi. «Billy, iyi değil misin?» «İyiyim.»</p>

  <p class="p2">«Yüzün korkunç.»</p>

  <p class="p2">«Gerçekten kendimi iyi hissediyorum.» Ger<span class="t6">A</span> çekti bu, ama şarkının kendisini neden bu kadar garip etkilediğini söyleyemezdi. Yıllar boyu, kendi kendinden hiç bir gizlisi saklısı bulunmadığından emin olmuştu. Ama varlığının derinliklerinde büyük bir sır sakladığı ve bunun ne olduğunu kestiremediği böylece kanıtlanıyordu.</p>

  <p class="p2">Billy'nin yüzüne renk geldiğini, hafiften gü-lümsediğini gören çevresindekiler uzaklaşmaya başladılar. Valencia yanından ayrılmadı ve o âna kadar kalabalığın dışına itilmiş bulunan Kil-gore Trout, bütün melekeleri bilenmiş olarak oraya süzüldü.</p>

  <p class="p2">«Bir hortlağa rastlamıştın sanki,» dedi Valencia.</p>

  <p class="p2">«Hayır,» diye kendini savundu Billy. Gerçekten gördüğü odada bulunan bir şeydi: Dört şarkıcının suratı, tatlıdan ekşiye ve sonunda yeniden tatlıya atlarkenheyecanın soluklarını kestiği boş ve öküz bakışlı dört silik herifin suratı.</p>

  <p class="p2">«Bir varsayımda bulunabilir miyim?» Soruyu soran Kilgore Trout'du.» Gözleriniz BİR ZAMAN PENCERESİnden geçti.»</p>

  <p class="p2">«Bir ne?» diye sordu Valencia irkilerek.</p>

  <p class="p2">«Bir anda geçmiş ve geleceği gördü. Haklı değil miyim?»</p>

  <p class="p2">«Hayır,» cevabını verdi Hacı Billy. Yerinden kalktı, bir elini cebine soktu ve içinde yüzük bulunan kutuyu avucunda sıktı. Cebinden çıkardı, dalgın dalgın Valencia'ya uzattı. Düşündüğü bunu şarkının sonunda, herkesin dikkatli olduğu sıra karısına sunmaktı. Şimdi tek tanık Kilgore Trout'tu.</p>

  <p class="p2">«Bana mı?» diye kırıttı Valencia, «Evet.»</p>

  <p class="p2">«Tanrım!» Sonra bunu ikinci bir kez, daha yüksek sesle, başkaları da işitsin diye söyledi. Çevresine toplanıldı, Valencia küçük kutuyu açtı, yıldız biçimi safir karşısında az kaldı bir sevinç çığlığı koyveriyordu. «Oh, Tanrım!» Billy' nin yanağına gürültülü bir öpücük kondurdu. «Teşekkür ederim, teşekkür ederim, teşekkür ederim,» dedi durdu.</p>

  <p class="p2">Billy'nin yıllar boyu Valencia'ya verdiği nefis mücevherler hakkında karşılıklı konuşuluyordu. «Hey, Tanrım!» diye bağırdı Maggie White; «sinema dünyasının dışında gördüğüm en büyük tektaşa sahipti zaten.» Billy'nin savaştan getirdiği elmastı söz konusu ettiği.</p>

  <p class="p2">Sırası gelmişken, paltosundan çıkan takma dişlerin Billy'nin kol düğmelerini koyduğu komodinin gözlerinden birindeki kutuda durduğunu belirtelim. Çok sayıda kol düğmesi vardı Billy'nin. Her yıl Babalar Günü ailede ona kol düğmesi armağan etmek gelenek olmuştu. Bilekleri şu sıra Babalar Gününün kol düğme-leriyle süslüydü. Bunların değeri yüz dolardan fazlaydı. Eski Roma paralarından yapılmıştı. Yukarda, komodinin gözünde döndürüle-bilen küçük ruletlerden bir çift kol düğmesi de vardı, üçüncü bir çiftin de tekine gerçek bir ısıölçer, tekine pusula yerleştirilmişti.</p>

  <p class="p2">Billy, görünürde kendisine benzeyen konukları arasında gidip geliyordu. Onun şüphelendiği ya da gördüğü şeyin ne olduğunu anlamak için, Kilgore Trout bir gölge gibi arka-sındaydı. Öyle ya, Trout'un romanlarının çoğu zaman içindeki çatlakları, duyu ötesi sezgileri ve başka beklenmedik olayları konu edinmiyor muydu? Trout bu tür şeylere inanıyor ve varlıklarının kanıtlanmasını çok istiyordu.</p>

  <p class="p2">«Şimdiye kadar yere büyük bir ayna koyup üzerine bir köpek yerleştirdiniz mi? diye sordu Billy'ye.</p>

  <p class="p2">«Hayır.»</p>

  <p class="p2">«Köpek başını eğip bakar ve birden ayaklarının altında hiç bir şey bulunmadığını anlar.</p>

  <p class="p2">Boşlukta yürüdüğü izlenimine kapılır. İki metre fırlar havaya.»</p>

  <p class="p2">«Yok canım?»</p>

  <p class="p2">«Sizin görünüşünüz de böyleydi: Sanki, kimseyi uyarmadan, boşlukta ilerlediğinizi anlamıştınız.»</p>

  <p class="p2">Dörtlü yeniden çalmaya başladı. Billy de yeniden işkence çekmeye koyuldu. Heyecanı, tartışılmaz biçimde söyledikleri şarkıya değil de dört adama bağlıydı.</p>

  <p class="p2">Billy paralanırken, onlar şunu söylüyorlardı:</p>

  <p class="p2">PAMUK ON BİRE VE DE ET KIRKA BU DURUMDA NASIL ÇIKAR BİZİM</p>

  <p class="p2">NAFAKA?</p>

  <p class="p2">GÜZEL HAVA DİLEYİN, SELLER GÖTÜRÜR, İŞLER BOZULDUKÇA BOZULUR, HALİM</p>

  <p class="p2">KÖTÜDÜR.</p>

  <p class="p2">KIYAK BİR BAR YAPTIM, KAHVERENGİYE</p>

  <p class="p2">BOYADIM;</p>

  <p class="p2">FIRTINA SÖKÜN ETTİ, YIKTI DUMAN</p>

  <p class="p2">OLDUM.</p>

  <p class="p2">NEYE YARAR DÖVÜNMEK, BİZİ YOLSUZ</p>

  <p class="p2">BIRAKAN</p>

  <p class="p2">ON BİRE PAMUKLA KIRKA ET SATAN. PAMUK ON BİRE, VERGİLER SAYİSİZ YÜK ÇOK AĞIR, ÇEKMEZ SIRTLARIMIZ...</p>

  <p class="p2">Şarkı böyle sürüp gidiyordu.</p>

  <p class="p2">Billy, güzel beyaz evinin üst katına kaçtı.</p>

  <p class="p2">Billy gelme demese, Trout da onunla birlikte yukarı çıkacaktı. Billy karanlık banyoya daldı. Kapıyı çarptı, kilitledi. Karanlıkta bekledi ve tek başına olmadığı izlenimi yavaş yavaş her yanına yayıldı. Oğlu banyodaydı.</p>

  <p class="p2">«Baba!» dedi karanlıkta. On yedi yaşındaydı müstakbel Yeşil-Bereli Robert Billy onu seviyordu, ama pek fazla da tanımıyordu. Robert' in keşfedilecek önemli bir yanı bulunmadığını düşünmekten alamıyordu kendini.</p>

  <p class="p2">Bir dokunuşta ışığı yaktı. Robert tahtaya oturmuştu, pijama pantolonu ayak bileklerindey-di. İpinin ucunda bir elektro-gitar sarkıyordu boynundan. O gün satın almıştı gitarı. Çalmayı bilmiyordu ve doğrusu hiç öğrenemeyecekti. Gitar sedefimsi bir pembelikteydi.</p>

  <p class="p2">«Selam, oğul,» dedi Billy Pilgrim.</p>

  <p class="p2">Silly, aşağıda ilgilenmesi gereken konuklar olduğu halde odasına tüydü. Yatağına uzandı, «Tılsımlı Parmaklar»! yaktı. Şilte sarsıldı ve bir köpek yatağın altından kaçtı. Spot'du bu. Yaşlı Spot o sıra hayattaydı daha. Bir köşeye uzandı yeniden.</p>

  <p class="p2">Billy, dörtlünün, üzerinde yaptığı etkiyi düşündü ve çağrışım yoluyla çok daha eski bir olayla bağladı bunu. Birtakım olgular peşinde zaman içinde dolaşmasına gerek yoktu. Her şeyi bütün açıklığıyla hatırlıyordu.</p>

  <p class="p2">Dresden'in yerle bir edildiği gece buz gibi odadaydı. Tepede, devler döşemeyi dövüyordu. Patlayıcı bombalardı bunlar. Devler durup din-lenmeksizin geçiyorlardı. Soğuk oda koruyucu bir sığmaktı. En fazla yağmur gibi kireç yağıyordu tavandan zaman zaman. Burada birkaç Amerikalı, nöbetçilerin dördü ve de iki üç kesilmiş hayvan kalıntısı vardı topu topu. Öteki nöbetçiler hava akını başlamadan Dresden'e ve aile yuvasının rahatlığına kavuşmuşlardı. Aileleriyle birlikte bombaların altında ölüyorlardı. Hayat bu...</p>

  <p class="p2">Billy'nin çırılçıplak gördüğü genç kızlar da, mezbahaların öbür ucundaki daha az derin bir sığınakta ölüyorlardı.</p>

  <p class="p2">Hayat bu...</p>

  <p class="p2">Nöbetçilerden biri durumu anlamak için arada bir merdiven başına çıkıyor, sonra yeniden inip arkadaşlarının kulağına bir şeyler mırıldanıyordu. Dışarda bir ateş fırtınası hüküm sürmekteydi. Dresden dev bir alevden başka şey değildi. Ve bu alev yaşayan, yanabilecek her şeyi yalayıp yutuyordu.</p>

  <p class="p2">Ancak ertesi gün öğlende, tehlikesizce sığınaktan çıkmak mümkün oldu. Amerikalılarla nöbetçiler dışarı çıktıklarında, gökyüzü dumandan kararmıştı. Güneş öfkeli bir küçük toplu iğne başıydı. Dresden, Ay'ı andırıyordu, madensel bir görüntüden başka şey değildi. Taşlar kızmıştı. Kendilerinden başka çevrede kurtulan yoktu.</p>

  <p class="p2">Hayat bu!</p>

  <p class="p2">Nöbetçiler gözlerini devirerek, iç güdüsel bir hareketle birbirlerine sokuldular. Yüzlerine bir anlam, sonra bir başka anlam vermeyi deniyor, fırın gibi açılan ağızlarına rağmen bir şey söylemiyorlardı. Bir sessiz filmde çalan dörtlüyü canlandırıyorlardı sanki.</p>

  <p class="p2">Neredeyse şöyle bir şarkı söyledikleri işiti-lecekti: «Selam olsun delikanlılar ve güzeller, selam olsun sevgililer ve dostlar. Tanrı sizi korusun.»</p>

  <p class="p2">«Bana bir hikâye anlat,» diye yalvarıyordu bir gün çılgın Montana Tralfamadore hayvanat bahçesinde. Yatakta yan yana yatıyorlardı. Özel hayatları vardı. Kubbeyi saran örtü gizliyordu onları. Montana altı aylık gebeydi, tostoparlak ve pespembe, ara sıra gevşek gevşek kendisi için ufak tefek şeyler yapmasını istiyordu Billy'den. Ama kendisine çilek ya da dondurma getirmesi için onu dışarı göndermeyi göze alamıyordu, çünkü dışarda atmosfer, siyanürden oluşmuştu ve en yakın çilekler milyonlarca ışık yılı ötedeydi.</p>

  <p class="p2">Yine de onu, üzerinde iki kişilik bisiklete binmiş somurtuk çiftin resmi bulunan buzdolabına kadar yolluyor ya da pohpohluyordu: «Bir hikâye anlat bana, Billy'ciğim.</p>

  <p class="p2">«Dresden, 13 Şubat 1945 günü yerle bir edildi,» diye başlıyordu Billy Pilgrim de: «Sığınağımızdan yirmi dört saat sonra çıktık.» Dört nöbetçinin, o şaşkınlık ve acıyla, sağda solda çalan dört müzisyeni andırdığını; tahta perdeleri yok olan, damlarıyla pencereleri uçan mezbahaları; dört yana saçılmış küçük tahta parçalarını andıran şeyleri Montana'ya anlatıyordu. Tahta parçalarını andıran şeyler ateş fırtınasına tutulan insanlardı. Hayat bu...</p>

  <p class="p2">Billy eskiden mezbahaların çevresinde dimdik yükselen binaların acı sonundan da söz ediyordu. Hepsi yerle bir olmuştu. Tahtaları yanmış, iskeletleri kızgın birer şiş halini almıştı, saatlar boyu bombalanan duvarları alçak ve zarif eğimler halinde durana kadar birbiri üstüne yığılmıştı.</p>

  <p class="p2">«Gören, Ay'ın yüzeyi sanırdı,» dedi Billy Pilgrim.</p>

  <p class="p2">Nöbetçiler, Amerikalılara dörder dörder sıra olmalarını emrettiler, bu emir yerine getirildi. Onları yürüterek ev niyetine kullanılan domuz ahırına götürdüler. Domuz ahırının duvarları hâlâ ayaktaydı, ama ne penceresi kalmıştı ne damı. içi de bir kül ve erimiş şişe yığınıydı. Yiyecek ya da içecek bulmayı ummak boşunay-dı, sağ kalanlar yaşamak istiyorlarsa, bu acı görünüşlü yüzeyin engebelerini birbiri ardından aşmak zorundaydılar, işe giriştiler.</p>

  <p class="p2">Tepeciklerin parlak görünüşü yanıltıcıydı. Tırmananlar hain ve paralayıcı, değdikçe yakan, sık sık ayağın altından kayan, ağır bir kaya yerinden oynadığında daha büyük ve daha ağır eğriler oluşturmak için biraz daha yer değiştirme fırsatı kollayan çıkıntıların söz konusu olduğunu çabuk öğrendiler.</p>

  <p class="p2">Ay yüzeyindeki yürüyüş süresince ağzını açmadı. Duruma uygun düşen bir söz yoktu ki. Bir şey belirgindi sadece: Bütün şehir halkı, kim olursa olsun ve son bireyine dek ölü sayılıyor ve bu çevrede hareket eden her şey görüntüye ters düşüyordu. Hayatta bir tek Ay insanının olmaması gerekirdi.</p>

  <p class="p2">Amerikan avcı uçakları hareket eden olup olmadığını anlamak için dumanın altına süzüldüler. Aşağıda debelenen Billy ve arkadaşlarını gördüler. Onları makineli kurşunlarıyla taradılar ama vuramadılar. Sonra nehir kıyısında el kol sallayan başka yaratıkları gözlerine kestirdiler ve onlara ateş ettiler. Bazılarını da vurdular. Hayat bu...</p>

  <p class="p2">Bu işin amacı savaşın sonunu çabuklaştırmaktı.</p>

  <p class="p2">Billy'nin hikâyesi garip bir biçimde alevler ve patlamalardan korunmuş bir dış mahallede son buldu. Hava karardığında, Amerikalılar ve nöbetçileri hâlâ yolculara açık bir otele ulaştılar. Mumlar masayı aydınlatıyordu. Alt kattaki üç ocakta da ateş yakılmıştı. Masalar ve iskem leler gelecek müşterileri bekliyordu. Üst kattaki odalarda yataklar hazırdı.</p>

  <p class="p2">Otelci kördü, keskin gözleri olan karısı da aşçılık yapıyordu, iki kızları da garson ve oda hizmetçisiydi. Aile, Dresden'in haritadan silindiğini biliyordu. Gözü görenler, sonu gelmeksizin yanıp kül oluşunu seyretmişler, bir çölün kapısında yalnız kaldıklarını anlamışlardı. Yine de oteli açmışlar, bardakları parlatmışlar, saatları kurmuşlar, ateşleri canlandırmışlar, biri gelene dek sabretmişlerdi.</p>

  <p class="p2">Dresden'den gelen mülteci yoktu pek. Duvar saatları tıkırdamaya devam ediyor, odunlar çıtırdıyor, mumlar damla damla eriyordu. Derken kapı vuruldu ve içeri dört askerle yüz kadar Amerikan savaş tutsağı girdi.</p>

  <p class="p2">Otelci, Almanlara şehirden gelip gelmediklerini sordu.</p>

  <p class="p2">«Evet,» dediler.</p>

  <p class="p2">«Başka gelen var mı?»</p>

  <p class="p2">Nöbetçiler, seçtikleri çetin yol boyunca bir tek canlıya rastlamadıklarını söylediler adama.</p>

  <p class="p2">Kör otelci o gece Amerikalıları ambarda yatırmayı teklif etti ve onlara çorba, suni kahve, biraz da bira verdi. Sonra gidip ambarın yakınına dikildi ve samanlara yerleşmelerini dinledi.</p>

  <p class="p2">«İyi geceler, Amerikalılar,» dedi Almanca, «iyi uyuyun.»</p>
</body>
</html>
