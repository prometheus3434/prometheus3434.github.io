<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 9</title>
</head>

<body>
  <h2 class="h22">BÖLÜM <span class="th23">9</span></h2>

  <p class="p2">Billy Pilgrim, Valencia'yı şöyle kaybetti: Uçağın dağa çarpıp parçalanmasından sonra kendini bilmeden Vermont'daki klinikte yatıyordu. Kazayı haber alan Valencia da, ailenin arabası Cadillac Eldorado'yla ilium'dan hastaneye geliyordu. Aklı başında değildi pek, çünkü Billy'nin belki öleceğini, yaşasa da bitkisel bir hayat süreceğini ondan gizlememişlerdi.</p>

  <p class="p2">Valencia, Billy'ye tapıyordu. Direksiyon başında o kadar ağladı ve yakındı ki dönemeci göremedi. Frene bastı ve bir Mersedes arkadan ona bindiriverdi. Tanrı'ya şükür, yaralanan olmadı; çünkü iki sürücü de güvenlik kemerlerini başlamışlardı. Tanrıya şükür, Tanrıya şükür, Mersedes bu işte bir farını bıraktı sadece. Ama Cadillac'ın arkası kaportacılar için şehvet dolu bir düştü. Bagaj ve çamurluklar hoşaf olmuştu, arabanın arkası hiç bir şeyden haberi olmadığını anlatmaya çalışan köy budalasının ağzı gibi açıktı. Kapılar omuz silkiyordu. Tampon neredeyse hayava dikilmişti. Hâlâ üzerine yapışmış duran bir etiket, «Başkanlığa Ronald Re agan'ı isteriz,» diyordu. Arka cam tuzla buzdu. Egzoz borusu yerde sürünüyordu.</p>

  <p class="p2">Mersedesi kullanan, Valenclia'nın yaralanıp yaralanmadığını anlamak için dışarı çıktı. Kadın, Billy ve düşen uçak hakkında ipe sapa gelmez sözler söylüyordu, sonra vites değiştirdi ve egzoz borusunu yolda bırakarak geri döndü.</p>

  <p class="p2">Hastaneye vardığında, bu gürültüyle meraka düşenler pencerelere üşüştüler, iki susturucusunu da yitiren Cadillac, tek kanadı ve pilotun iman gücü desteğinde üssüne dönen bir ağır bombardıman uçağı gibi gürlüyordu. Valencia kontağı kapadı ve direksiyonun üzerine yıkıldı, bu arada takılan korna ulumaya başlamıştı. Bir doktorla bir hemşire bu şamatanın nedenini anlamak için koşarak aşağı indiler. Zavallı Valencia içeri sızan gaza yenik düşmüş, kendinden geçmişti. Rengi gök mavişiydi.</p>

  <p class="p2">Bir saat sonra öteki dünyaya göçüyordu.</p>

  <p class="p2">Hayat bu!</p>

  <p class="p2">Billy'nin bir şeyden haberi yoktu. Düşlerini ve zaman içindeki gezilerini sürdürüyordu. Hastane öylesine doluydu ki Billy'ye özel bir oda vermeleri imkansızdı. Harvard Üniversitesi tarih profesörü Bertram Copeland Rumfoord'la aynı odayı paylaşıyordu. Rumfoord, lastik tekerlekli beyaz paravanlarla kendisinden ayırdıkları Billy' nin görüşüne katlanmak zorunda değildi. Ama zaman zaman, onun tek başına koştuğunu işitiyordu.</p>

  <p class="p2">Rumfoord'un sol bacağı alçıya alınıp asılmıştı. Ski yaparken kazaya uğrayıp kırmıştı bunu. Yetmiş yaşındaydı ama otuz beş yaşındaki bir adamın kafa ve vücut yapısına sahipti. Bacağını kırdığında beşinci karısıyla balayınday-dı. Lily'di kadının adı. Lily yirmi üç yaşındaydı.</p>

  <p class="p2">Zavallı Valencia'nın ölümünün doktor raporuyla onaylandığı an, Lily, bir sürü kitapla Billy ve Rumfoord'un ortak odasına giriyordu. Rumfoord bunları Boston'dan alma işini yüklemişti ona. Tek ciltlik ikinci Dünya Savaşında Amerikan Hava Kuvvetlerinin Tarihi adlı eserine çalışıyordu. Bu kitapların, sözünü ettiği bombardımanlar ve hava savaşları olurken Lily daha doğmamıştı bile.</p>

  <p class="p2">«Çocuklar, beni bırakıp gidin,» diye sayıklıyordu Billy ufak tefek ve güzel Lily odaya girdiğinde. Rumfoord ona rastlayıp evlenmeye karar verdiği sıra genç kadın gece kulüplerinde tavşan kız olarak çalışıyordu. Bir türlü liseyi biterememişti. Zeka yüzdesi pek yukarlarda değildi. «Tüylerimi diken diken ediyor,» dedi kocasına Billy Pilgrim için.</p>

  <p class="p2">«Benim de fena halde kafamı ütülüyor,» diye gürledi Rumfoord. Uykusunda, durup dinlenmeden terkediyor, teslim oluyor, özür diliyor ve rahat bırakılmasını rica ediyor.» Rumfoord, hava kuvvetlerinden emekli tuğgeneral, hava kuvvetlerinin resmî tarihçisi, kürsü sahibi bir profesör, yirmi altı eserin yazarı, doğuştan mül-timilyoner ve bütün çağların en iyi yelkencilerinden biriydi. En ünlü kitabı altmış beş yaşını geçmiş kişiler için cinsel ve sportif hayatın teme! kurallarını anlatıyordu. Pek çok yanlarıyla benzediği Theodore Roosevelt'i örnek göstermekteydi şimdi:</p>

  <p class="p2">«Ondan daha sağlam birini muzdan bile yapabilirim.»</p>

  <p class="p2">Lily'nin Boston'dan getirilmesi gereken belgeler arasında, başkan Harry S. Truman'ın Hiroşima'ya atom bombası atıldığını insanlığa açık-iayan söylevi de vardı. Lily bunun bir kopyasını edinmişti ve Rumfoord okuyup okumadığını sordu.</p>

  <p class="p2">«Hayır.» Pek iyi okuyamıyordu, liseden çıkışının nedenlerinden biri de buydu.</p>

  <p class="p2">Rumfoord ona oturmasını ve oracıkta söylevi okumasını söyledi. Lily'nin pek okuması olmadığından haberli değildi. Lily hakkında pek sınırlı bilgi sahibiydi, ama en önem verdiği yanı üstün insan olduğunun bu yoldan da kanıt-lanmasıydı.</p>

  <p class="p2">Lily bir iskemle çekti ve aşağı yukarı şunlarısöyleyen Truman'ınincilerine dalıp gitti sözde.</p>

  <p class="p2">ON ALTI SAAT ÖNCE BİR AMERİKAN UÇAĞI, JAPON ORDUSUNUN ÖNEMLİ BİR ÜSSÜ OLAN HİROŞİMA'YA BİR BOMBA ATTI. BU TEK BOMBA YİRMİ BIN TON T.N.T. DEN DAHA GÜÇLÜYDÜ. SAVAŞ TARİHİNDEKİ EN GÜÇLÜ BOMBA. İNGİLİZLERİN 'BÜYÜK ŞELEM'İNDEN İKİ BİN KAT GÜÇLÜ.</p>

  <p class="p2">PEARL HARBOUR LİMANINA İLK HAVA AKININI BAŞLATAN JAPONLARDI. BİZ ONLARA KARŞILIĞINI FAİZİYLE VERDİK. VE BU DAHA BAŞLANGIÇ. BU BOMBA ORDULARIMIZIN GİTGİDE ARTMAKTA OLAN VURUCU GÜCÜNE YEPYENİ BİR TAHRİP GÜCÜ EKLİYOR. BOMBANIN BU HALİYLE ÜRETİMİNE GEÇİLDİ, ÇOK DAHA GÜÇLÜ OLANLARI DA GELİŞTİRİLİYOR.</p>

  <p class="p2">BU BİR ATOM BOMBASIDIR. EVRENİN TEMEL ENERJİSİNE BU BOMBAYLA GEM VURULMUŞTUR. GÜNEŞİN BÜTÜN KUVVETİNİ ALAN BU GÜÇ, SAVAŞI UZAK-DOĞU'YA GÖTÜRENLERİN ÜZERİNE ÇÖKÜYOR.</p>

  <p class="p2">1939'DAN ÖNCE,BİLGİNLER KURAMSAL</p>

  <p class="p2">OLARAK ATOM ENERJİSİNİN SAĞLANABİLECEĞİNİ KABUL EDİYORLARDI. AMA KİMSENİN ELİNDE, UYGULAMADA YARARLANILABİLECEK BİR YÖNTEM YOKTU. 1942'DEN BAŞLAYARAK, ALMANLARIN DÜNYAYI KENDİLERİNE KÖLE EDEBİLMEKTE YARARLANMAYI HARARETLE DÜŞÜNDÜKLERİ SAVAŞ ARAÇLARINA, ATOMUN PARÇALANMASINI DA EKLEMEYE ÇALIŞTIKLARINI BİLİYORUZ. AMA BAŞARISIZLIĞA UĞRADILAR. ALMANLARIN V1 VE V2-LERE ÇOK GEÇ VE AZ SAYIDA SAHİP OLA241/BİLMELERİNDEN, ATOM BOMBASINI YAPMALARINDAN ÖTÜRÜ TANRI'YA ŞÜKREDELİM.</p>

  <p class="p2">LABORATUVARLAR SAVAŞININ BİZİM İÇİN KARA, HAVA YA DA DENİZ SAVAŞLARI KADAR BÜYÜK TEHLİKELERİ VARDİ, BAŞKA ALANLARDA OLDUĞU GİBİ LABORATUVAR-LARDA DA BU SAVAŞI KAZANDIK.</p>

  <p class="p2">JAPONLARIN HERHANGİ BİR ŞEHİRDE TOPRAĞIN YÜZEYİNE YAPMIŞ OLDUKLARI BÜTÜN ÜRETİM MERKEZLERİNİ DAHA ÇABUK VE DAHA ETKİLİ BİR BİÇİMDE YOK EDECEKDURUMDAYIZ ŞİMDİ,diyordu Truman.</p>

  <p class="p2">DOKLARINI, FABRİKALARINI VE YOLLARİNİ YERLE BİR EDECEĞİZ. YANILGIYA YER YOK: JAPON SAVAŞ GÜCÜNÜ SİFİRA İNDİRECEĞİZ. ÖNÜNE GEÇMEK İSTEDİĞİMİZ...</p>

  <p class="p2">Böyle sürüp gidiyordu Truman'ın sözleri.</p>

  <p class="p2">Lily'nin Rumfoord için edindiği kitaplar arasında,David Irving adlıbir ingilizin yazdığı</p>

  <p class="p2">DRESDEN'İN YOK EDİLİŞİ de vardı. Holt, Rinehart ve Wmston'un 1964'de yayımladığı bir Amerikan baskısıydı bu. Rumfoord'u ilgilendiren, dostları Amerikan Hava Kuvvetleri emekli tümgenerallerinden Ira C. Eaker ve Bain nişanıyla, İngiliz İmparatorluk nişanının şövalye rütbelerine, savaş haçına, Distinguished Flying Cross ve Air Force Cross'a sahip İngiliz hava mareşali Sir Robert Eaundby'nin önsözlerinden alınma bölümlerdi.</p>

  <p class="p2">ÖLEN SİVİL DÜŞMANLARA ACIYAN, AMA ACIMASIZ BİR DÜŞMANLA SAVAŞIRKEN YOK OLAN KAHRAMAN UÇUCULARIMIZA TEK DAM</p>

  <p class="p2">LA GÖZ YAŞI DÖKMEYEN ŞU İNGİLİZLER YA DA AMERİKALILARI ANLAŞILMASI GÜÇ BULU</p>

  <p class="p2">YORUM, diye yazıyordu bir yerde dostu general Eaker. MR. IRVING'İN, DRESDEN HALKININ ÖLÜMÜYLE İLGİLİ KORKUNÇ BİR TABLO ÇİZERKEN, AYNI ANDA V1'LERLE V2'LERİN İNGİLTEREÜZERİNEYAĞDIRDIĞINI, AYIRIM</p>

  <p class="p2">YAPMAKSIZIN SİVİLLERİ, ERKEKLERİ, KADIN LARI VE ÇOCUKLARI ÖLDÜRDÜĞÜNÜ, ZATEN BU İŞ İÇİN YAPILIP ATILDIKLARINI HATIRINA GETİRMESİ GEREKTİĞİNDE DİRETİYORUM BUCHENWALD VE COVENTRY'Yİ HATIRLAMAK DAHA İYİ OLUR.</p>

  <p class="p2">Eaker'in girişi şöyle sona eriyordu:</p>

  <p class="p2">İNGİLİZ VE AMERİKAN BOMBARDIMAN UÇAKLARININ DRESDEN BOMBARDIMANINDA</p>

  <p class="p2">135.000 KİŞİYİÖLDÜRMESİNDEN DERİN BİR</p>

  <p class="p2">ÜZÜNTÜ DUYUYORUM, AMA SON SAVAŞI KİMİN ÇIKARDIĞINI UNUTMADIM VE NAZİZMİN YENİLİP KÖKÜNÜN KAZINMASI İÇİN HARCANAN ÇABA SÜRESİNCE KAYBEDİLEN 5.000.000'</p>

  <p class="p2">U AŞKIN MÜTTEFİK ASKERİNE ÇOK DAHA FAZLA ACIYORUM.</p>

  <p class="p2">Hayat bu!</p>

  <p class="p2">General Saundby'ye gelince, o da bir yerde şöyle diyordu:</p>

  <p class="p2">DRESDENBOMBARDIMANININ BÜYÜK</p>

  <p class="p2">BİR TRAJEDİ OLDUĞUNU KİMSE İNKÂR EDEMEZ. BU KİTAP OKUNDUKTAN SONRA, PEK AZ KİŞİ BUNUN VAZGEÇİLMEZ BİR ASKERİ ZORUNLULUKTAN ÖTÜRÜ YAPILDIĞINA İNANACAKTIR. SAVAŞ SIRASINDA BAZAN GÖRÜLEN VE TALİHSİZ RASTLANTILARIN BİRLEŞMESİNİN SONUCU OLAN KORKUNÇ OLAYLARDAN BİRİYDİ BU. BUNU ONAYLAYANLAR NE SAPIK NE DE ACIMASIZ KİŞİLERDİ; KARŞILIĞINDA, 1945 İLKBAHARINDAKİ HAVA BOMBARDIMANLARININ ULAŞTIĞI AMANSIZ TAHRİP GÜCÜNÜ İYİCE DÜŞÜNÜP TAŞINIP TASARLAMAK İÇİM SAVAŞ GERÇEKLERİNDEN ÇOK UZAK OLMALAR! MÜMKÜNDÜR.</p>

  <p class="p2">NÜKLEER SİLAHSIZLANMA SAVUNUCULARI, HEDEFLERİNE VARABİLİRLERSE SAVAŞIN KATLANILABİLECEK SINIRLAR İÇİNDE TUTULACAĞINA İNANMIŞ GÖRÜNÜYORLAR. BU KİTABI OKUSUNLAR VE BİLİNEN SİLAHLARLA YAPILAN BİR HAVA SALDIRISININ</p>

  <p class="p2">135.000 KİŞİYİ ÖLDÜRDÜĞÜ DRESDEN ÖRNEĞİNE EĞİLSİNLER. 9 MART 1945 GECESİ, YANGİN BOMBALAR! VE PATLAYICI BOMBALARLA YÜKLÜ AMERİKAN AĞİR BOMBARDIMAN UÇAKLARINCA TOKYO'YA YAPILAN BİR HAVA</p>

  <p class="p2">AKINI83.793KİŞİNİNÖLÜMÜNE YOL AÇTI.</p>

  <p class="p2">HİROŞİMAYA ATİLAN ATOM BOMBASI 71.379 KİŞİ ÖLDÜRDÜ.</p>

  <p class="p2">Hayat bu!</p>

  <p class="p2">«Wyoming'deki Cody kasabasından geçerseniz,» diye söyleniyordu Billy paravanasının beyazlığı ardında; Kudurgan Bob'u arayın.»</p>

  <p class="p2">Lily Rumfoord ürperdi, sonra yeniden Harry Truman'ın söylevini yeni okur gibi yaptı.</p>

  <p class="p2">Biily'inin kızı Barbara, aynı gün yetişti. Uyuşturulmuştu, gözbebekieri zavallı Edgar Der-by'nin idam edilmeden önceki gözbebekleri gibiydi. Paramparça bir baba ve ölü bir anaya rağmen ortalıkta dolaşmaya devam edebilmesi için, doktorlar onu uyuşturucuyla tıka basa doldurmuşlardı.</p>

  <p class="p2">Hayat bu...</p>

  <p class="p2">Bir doktor ve bir hemşire Barbara'ya eşlik ediyorlardı. Kardeşi Robert, kendisini Vietnam' dan getiren uçaktaydı. «Baba!» diyecek oldu Barbara, «baba!»</p>

  <p class="p2">Ama Billy on yıl gerideydi, 1958'de. Gözlüğe ihtiyacı olan küçük bir geri zekalı çocuğun gözlerine bakıyordu. Geri zekalı çocuğun anası oradaydı ve çevirmenlik yapıyordu.</p>

  <p class="p2">«Kaç nokta görüyorsun?» diye soruyordu Billy Pilgrim.</p>

  <p class="p2">Sonra Billy on altı yaşma, bir doktorun bekleme odasına dönünceye dek zamanı aştı. Başparmağı dolama oimuştu. Bulunduğu yerde de, sadece yaşlı, çok yaş!ı bir adam vardı. Zavallı, büyük işkence çekiyordu, gazı vardı. Gümbür gümbür osuruyordu, az sonra da geğirdi.</p>

  <p class="p2">«Beni bağışlayın,» dedi Billy'ye. Sonra yeniden başladı. «Tanrım,» dedi arkadan; «yaşlıSığın pek hoş olmayacağını biliyordum.» Başını salladı.» Ama bu kadar beter olacağını da düşünmemiştim.»</p>

  <p class="p2">Billy Pilgrim, Vermon'daki kilinikte gözlerini açtı, bulunduğu yeri tanımladı. Oğlu Robert baş ucunda bekliyordu. Robert'in sırtında ünlü Yeşil-Bereliler'in üniforması vardı. Saçları kısa kesilmişti, olgun buğday rengiydi bu saçlar, iki dirhem bir çekirdekti. Purple Heart, Gümüş Yıldız ve üzerinde hurma dalıyla Bronz Yıldız nişanlarını takmıştı.</p>

  <p class="p2">Liseden kovulan, on altı yaşında alkolik olan, serseri takımıyla gezen, bir seferinde Katolik mezarlığında yüzlerce mezar taşını yerle bir ettiği için tutuklanan çocuk buydu işte. Ama o günden bu yana durulmuştu. Kıvanç veren bir görünüşü vardı, pabuçları pırıl pırıl, pantolonunun ütüsü bıçak gibiydi ve insanları yönetiyordu.</p>

  <p class="p2">«Baba!»</p>

  <p class="p2">Billy Pilgrim yeniden gözlerini kapadı.</p>

  <p class="p2">Billy karısının cenaze töreninde bulunmadı, çünkü durumu henüz pek kötüydü. Ama Va-lencia'nın ölüsünü ölüm toprağına gömerlerken kendindeydi. Komadan çıktıktan sonra pek canlanmamış, Valencia'nın ölüm haberine, Robert' in dönüşüne, v.b. pek az tepki göstermişti. Bu nedenle de genellikle bitkisel hayat yaşadığına inanıyordu. Kanın beyinde daha iyi dolaşmasını sağlamak için toparlanınca ameliyat edilmesinden söz ediliyordu.</p>

  <p class="p2">Aslında, Billy'nin görünür hastalığı yanıltıcıydı. Hareketsizliği; köpüren, zıplayan pırıl pırıl bir düşünceyi gizliyordu. Uçan daireler ölümün önemsizliği ve zamanın gerçek yapısı konusunda basına mektuplar ve konferanslar hazırlıyordu.</p>

  <p class="p2">Profesör Rumfoord, Billy'nin burnunun dibinde, onda bir damla beyin kalmadığından emin olarak katlanılmayacak şeyler söylüyordu: «Neden ölmesine göz yummuyorlar?» Lily'ye söylüyordu bunları.</p>

  <p class="p2">«Bilmem.»</p>

  <p class="p2">«Artık insan değil. Doktorlar insanlar içindir. Bunu bîr baytara ya da bir tarım uzmanının eline bırakmalılar. Buna ne yapmak gerektiğini onlar bilir artık. Bakın! Tıbbın gözünde hayat bu mu? Güzel şey öyleyse bu hayat!</p>

  <p class="p2">«Bilmem,» diye itirafta bulundu Lily.</p>

  <p class="p2">Rumfoord'un Lily'ye Dresden bombardımanını anlattığı bir gün, Billy her şeyi işitti. Rum-foord, Dresden konusunda bazı güçlükler çekiyordu. Tek ciltlik İkinci Dünya Savaşında Amerikan Hava Kuvvetleri Tarihi, sözde yirmi yedi ciltlik İKİNCİ DÜNYA SAVAŞINDA AMERİKAN HAVA KUVVETLERİNİN RESMİ TARİHİ'nin öze ti olacaktı. Sorun, kazanılan büyük başarıya rağmen yirmi yedi ciltte Dresden bombardımanına pek az değinilmesinden ileri geliyordu. Böyle bir başarının büyüklüğü ateş-kes antlaşmasından yıllar sonra da gizli kalmıştı. Amerikan halkından gizli; Almanlarsa tabii, bundan haberliydiler. 1945'de şehri işgal eden ve hâlâ orada olan Ruslar da.</p>

  <p class="p2">«Amerikalılar sonunda Dresden'i keşfettiler,» diyordu Rumfoord, bombardımandan yirmi üç yıl sonra, «içlerinden pek çoğu bunun Hiroşima'dan bin beter olduğunu anlıyorlar. Bu nedenle kitabıma olayla ilgili bir şeyler koymam gerekli. Hava Kuvvetlerinin resmî görüşü açısından, bu bir yenilik olacaktır.</p>

  <p class="p2">«Bunu niçin böyle uzun süre gizli tuttular?» diye sordu Lily.</p>

  <p class="p2">«Yığınla duyarlı yüreğin, bunun yapılacak şey olmadığına karar vermesinden korktukları için.»</p>

  <p class="p2">O an Billy Pilgrim akıllı uslu bir söz etti: «Ben oradaydım,» dedi.</p>

  <p class="p2">Rumfoord, ölümünün hayırlı bir iş olacağına inanarak uzun süre tiksinti verici bir şey gibi gördüğü Biily'yi ciddiye almakta çok güçlük çekiyordu. Biily'nin açık seçik ve akıllıca konuştuğu şu an Rumfoord'un kulakları onun sözlerini öğrenilmeye değmez yabancı bir dil gibi karşı lamaya çalışıyordu. «Ne saçmalıyor bu?» diye sordu Rumfoord.</p>

  <p class="p2">Lily tercümanlık yapmak zorundaydı: «Dres-den'de bulunduğunu söylüyor,» diye açıkladı.</p>

  <p class="p2">«Bu mu oradaymış?»</p>

  <p class="p2">«Bilmem,» dedi Lily ve Billy'ye dönerek sordu: «Neredeydiniz?» «Dresden'de.»</p>

  <p class="p2">«Dresden'deymiş,» diye iletti Rumfoord'a.</p>

  <p class="p2">«Söylediklerimizi tekrarlıyor sadece,» dedi Rumfoord.</p>

  <p class="p2">«Yoo!» diye karşılık verdi Lily.</p>

  <p class="p2">«Duyduklarını aynen tekrarlama hastalığına tutuldu şimdi de.»</p>

  <p class="p2">«Ya!»</p>

  <p class="p2">Duyduklarını aynen tekrarlama, çevresindeki sağlıklı kişilerin söylediklerini hastanın hemen tekrarlamasına yol açan bir akıl hastalığıdır. Billy'nin gerçekten böyle bir hastalığa yakalandığı falan yoktu. Rumfoord kendi rahatı için bunu ileri sürüyordu. Rumfoord, askerlikteki esaslara göre düşünüyordu: Pratik nedenlerle başından atmayı çok istediği rahatsız edici biri, itici bir hastalığa tutulmuş demekti.</p>

  <p class="p2">Rumfoord, saatlar boyunca bu görüşünden vazgeçmedi, buluşunu hemşirelerle bir doktora açtı. Deneyler yapıldı. Doktor ve hemşireler bu olayı tekrarlatmaya çalıştılar, ama Billy artık hiç ses çıkarmıyordu.</p>

  <p class="p2">«Şimdi geçti,» diye durumu kabullendi Rumfoord huysuzlanarak. «Odadan bir çıkın, yeniden başlayacak.»</p>

  <p class="p2">Kimse, Rumfoord'un teşhisini önemsemiyordu. Herkesin görüşü, onun insafsız, geçimsiz ve kendini beğenmiş bir ihtiyar olduğunda birleşiyordu. Şu ya da bu biçimde; zayıfların, yerlerini güçlülere bırakmaları gerektiğini söylemek için hiç bir fırsatı kaçırmıyordu. Hastane görev-lileriyse tersine, onlara elden geldiğince yardımcı olmak ve 'hiç kimsenin ölmemesi için çalışmak gerektiği görüşündeydiler.</p>

  <p class="p2">Billy, hastanede güçsüz ve sıradan kişilerin savaş boyu sık sık geçirdikleri bir serüven yaşadı: isteyerek sağır ve kör olan bir düşmana kendisinin, dinlenmeye ve yüzüne bakılmaya layık biri olduğunu kanıtlamak için canla başla çalıştı. Işıklar sönene kadar dilini tuttu, sonra yankı bahanesini çürütecek kadar uzun ve sessiz dakikaların ardından Rumfoord'a şöyle dedi: «Bombardıman sırasında Dresden'deydim. Tutsaktım.»</p>

  <p class="p2">Rumfoord sabırsızlıkla içini çekti.</p>

  <p class="p2">«Şerefim üzerine yemin ediyorum,» diye devam etti Billy Pilgrim. «Bana inanıyor musunuz?»</p>

  <p class="p2">«Bunu hemen tartışmamız ille de gerekli mi?» diye homurdandı Rumfoord. İşitmişti. Görüşünden vazgeçmek istemiyordu.</p>

  <p class="p2">«Bizi bu konuyu tartışmaya zorlayan hiç bir şey yok,» dedi Biliy. «Sadece sizi uyarmak istiyorum: Ben oradaydım.»</p>

  <p class="p2">Konuşma burada kesildi ve Billy gözlerini kapadı. Zaman içinde bir mayıs öğleden sonrasına, ikinci Dünya Savaşının bitiminden iki gün sonraki Avrupa'ya ulaştı. Billy ve beş Amerikalı tutsak, Dresden'in banliyösünde atlarıyla birlikte bırakılmış buldukları, tabut biçimi yeşil bir çöp arabasında geziyorlardı. Atlar onları Ay yüzeyini andıran yıkıntılar arasında yeni açılmış dar yollar boyunca, lâk-lâk-lâk-lâk çekiyordu. Ufak tefek savaş anıları ardında mezbahalara doğru gidiyorlardı. Billy, küçüklüğünde llium sabahlarını çınlatan sütçü beygirlerinin nal seslerini anımsıyordu.</p>

  <p class="p2">Sarsıla sarsıla giden tabutun arkasındaydı. Başı arkaya devrilmişti, burun delikleri açıktı. Mutluluk içinde yüzüyordu. Sıcacıktı her yanı. Arabada yiyecek ve şarap, fazladan bir fotoğraf makinesi, bir pul koleksiyonu, doldurulmuş bir baykuş, hava basıncındaki değişmelerle işleyen bir saat vardı. Amerikalılar, tutuklu kaldıkları şehrin dış mahallelerindeki ıssız evlere dalmışlar ve bu kıvır zıvırla birlikte daha pek çok şey almışlardı.</p>

  <p class="p2">Rusların öldürerek, yağmalayarak, ırza geçerek, yakarak gelmekte olduklarını işiten mal sahipleri kirişi kırmışlardı. Ama savaş biteli iki gün olduğu halde ufukta bir tek Rus yoktu, Yıkıntılar arasında barış hüküm sürüyordu. Billy, mezbahalar yönünde giderken bir tek kişiye rastladı. Bir çocuk arabası süren yaşlı bir adamdı bu. Arabaya tabak çanak, bir şemsiye kalıntısı ve kurtarabildiği şeyleri doldurmuştu.</p>

  <p class="p2">Mezbahalara vardıklarında Billy arabadan çıkmadı güneş banyosu yaparak tembellik etti. Arkadaşları savaş anılarının ardına düştüler. Çok daha sonra Tralfamadore'liler Billy'ye hayatının mutlu anlarını düşünmesini ve tatsız dönemleri önemsememesini öğütleyeceklerdi ya da sonsuzluk uzayıp gideceğe benzediğinde bakışını hoş durumlara dikmesini! Billy böyle bir seçme yapacak yetenekte olsaydı mutluluğun doruğu olarak at arabasının içinde ve güneşin altında çektiği kısacık uykuyu örnek olarak göstermesi mümkündü.</p>

  <p class="p2">Uykuya dalmış da olsa, silahlıydı Billy. Askerlik eğitiminden beri ilk kez oluyordu bu. Arkadaşları onu silah taşımaya zorlamışlardı, çünkü Ay yüzeyindeki inlerde kim bilir ne tür katiller yaşardı: Başıboş köpekler, insan leşine susamış fare sürüleri, kaçak deliler ve caniler, vurulana kadar adam öldürecek askerler.</p>

  <p class="p2">Billy'nin kemerinde koca bir süvari tabancası duruyordu. Birinci Dünya Savaşından kalma bir tabanca. Kabzasında da bir halka. Kuş yumurtası büyüklüğünde kurşunlarla doluydu. Billy onu bir baş ucu masasının çekmecesinde bulmuştu. Savaşın sona ermesinin iyi yanların dan biriydi bu: Canı silah isteyen herhangi biri dilediğini alabilirdi. Her yan silah doluydu. Bil-ly'nin bir de kılıcı vardı. Luftwaffe'nin tören kılıçlarından. Kabzasına, pençelerinde bir gamalı haç tutan ve boyun kırmış öten bir kartal kazınmıştı. Billy bu kılıcı bir telgraf direğine saplı görmüş geçerken yapışıp çekmişti.</p>

  <p class="p2">Biri erkek öbürü dişi, acıdan titreyen iki Al-man'ın sesiyle Billy'nin uykusu yavaş yavaş bölündü. Sesler birine karşı duyulan dokunaklı acıyı yansıtıyordu. Uykuyla uyanıklık atasında, bu tür seslerin İsa'nın kırık dökük gövdesini çarmıhtan indiren taraftarlarından geldiğine inanmaya hazırdı. Hayat bu...</p>

  <p class="p2">Ve gözlerini açtı. Orta yaşlı bir adamla karısı atları yatıştırıyorlardı. Amerikalıların gözünden kaçan ayrıntılarla dehşete düşmüşlerdi: Atların ağızlan gemden yara olmuş kanıyordu, toynakları yarılmıştı, bu da her adımı işkence haline getiriyor ve susuzluk hayvanları delirtiyordu. Amerikalılar taşıtlarına, altı silindirli bir Chevrolet arabaya gösterilen ilgisizlik içindeydiler. iki hayvan dostu, Billy'yi seçkin ruhların serzeniş dolu bakışıyla süzerek tekerlekler boyunca gerilediler; kırık dökük, güçsüz, gök rengi pelerini ve gümüş rengi pabuçlarıyla çok gülünç olan Billy Pilgrim'i süzerek... Onlarda hiç korku uyandırmamıştı. Hiç bir şey şaşırtmıyordu ikisini de. Doktordular, kadın-doğum uz manı. Ayakta bir hastane kalana kadar dünyaya sürüyle çocuk getirmişlerdi. Şimdilik, bir zamanlar evlerinin bulunduğu yerde piknik yapıyorlardı.</p>

  <p class="p2">Kadın, uzun süredir patatesle beslenmekten tatlı, yarı saydam bir güzellikteydi. Kocası takım bir elbise giyiyordu, kravatı ve gömleği yerindeydi. Ama patates yemekten sıskası çıkmıştı. Billy kadar uzun boyluydu, burnunun ucunda madenî çerçeveli ve üç odaklı bir gözlük var. Tek konusu bebekler olan bu çift, engel olmadığı halde çocuk yapmamıştı. Tutumları üreme kavramının ilginç bir yorumuydu.</p>

  <p class="p2">Toplam dokuz dil biliyorlardı. Billy'nin palyaço kılığından ötürü, önce Polonya dilinde söze girdiler. Çünkü sefil Polonyalılar, istemeyerek de olsa, İkinci Dünya Savaşının palyaçoları rolünü oynuyorlardı.</p>

  <p class="p2">Billy İngilizce ne istediklerini sordu; bunun üzerine karı-koca, atların durumu hakkında ağır sitemlerde bulundu. Billy'yi arabadan çıkardılar, atları gösterdiler. Billy kendisini taşıyanların acınacak durumu önünde göz yaşlarına boğuldu. Savaş boyunca hiç bir şey onu böyle ağlatmamıştı.</p>

  <p class="p2">Sonraları, orta yaşlı bir gözlükçü olarak Billy ara sıra tek başına ve alçak sesle yine ağlayacaktı, ama asla böyle hıçkırıp salya-sü-mük akıtarak değil.</p>

  <p class="p2">Bu da kitabın neden, ünlü Christmas ila hisinden alınma bir dörtlükte başladığını açıklıyor. Çoğu kez üzücü görüntülere tanık olduğu halde, Billy'nin gözleri pek az buğulanır hiç değilse bu yönden dörtlükteki isa'yı hatırlatırdı:</p>

  <p class="p2">ÖKÜZLER BÖĞÜRÜYOR VE ÇOCUK UYANIYOR. AMA KÜÇÜCÜK TANRI İSA HİÇ Mİ HİÇ AĞLAMIYOR!</p>

  <p class="p2">Billy zaman içindeki gezisine yeniden başlayarak Vermont'daki kliniğe döndü. Kahvaltı bitmiş kap-kacak götürülmüştü ve profesör Rum-foord isteksizce, Billy'de insanı keşfediyordu, öfkeli soruların sonunda, Billy'nin gerçekten Dresden'de bulunduğuna kesinlikle inandı. Ayrıntı istedi ve Billy ona atlar ve Ay yüzeyinde piknik yapmaya çıkmış çift bölümünü anlattı.</p>

  <p class="p2">Hikâye şöyle sonuçlanıyordu: Billy ve doktorlar atları çözüyorlar, ama atlar yerlerinden kıpırdamak istemiyorlardı. Ayakları fena halde yara olmuştu. Sonra Ruslar motosikletle geldiler ve atların dışında herkesi tutukladılar.</p>

  <p class="p2">İki gün sonra Billy, Amerikalılara teslim edildi ve çok ağır giden LUCRETİA A. MOTT adlı bir şileple ülkesine gönderildi. Lucretia A. Mott, kadınlara oy hakkı tanınması için çalışmış ünlü bir Amerikalı kadındı. Ölmüştü. Hayat bu!</p>

  <p class="p2">«Kaçınılmaz bir şeydi», dedi Rumfoord, Dresden'in yerle bir edilmesinden Biily'ye söz ederken.</p>

  <p class="p2">«Biliyorum.» «Savaş bu.»</p>

  <p class="p2">«Biliyorum. Kimseye herhangi bir serzenişte bulunduğum yok.»</p>

  <p class="p2">«Orası cehennem gibi olmalıydı.»</p>

  <p class="p2">«Öyleydi,» dedi Billy Pilgrim.</p>

  <p class="p2">«Bu iişle görevlendirilen talihsizlere acıyın.»</p>

  <p class="p2">«Onlara acıyorum.»</p>

  <p class="p2">«Orada, olay yerindeyken duygularınız herhalde daha ölçülü olmalıydı.»</p>

  <p class="p2">«Fena değildi, iyiydi işte. Her şeye katlanabilir insan ve herkes üzerine düşeni yapmalıdır. Tralfamadore'de öğrendim bunu.»</p>

  <p class="p2">Billy Pilgrim'in kızı onu akşama doğru eve getirdi, yatağa yatırdı ve «Tılsımlı Parmaklar»ı işletti. Bir hastabakıcı tutulmuş, BİIIy'ye hiç değilse birkaç gün, çalışmak ve evden çıkmak yasaklanmıştı.Denetim altındaydı.</p>

  <p class="p2">Ama hastabakıcı meşgulken, Billy sezdirmeden kirişi kırdı ve otomobille televizyona çıkmayı umduğu New York'a tüydü. Tralfamadore derslerinden herkesi yararlandırmayı düşünüyordu.</p>

  <p class="p2">Billy Pilgrim, Kırk dördüncü sokaktaki Royalton oteline yerleşti. Rastlantı sonucu ona, bir zamanlar eleştirmen ve yayımcı George Jean Nathan'ın oturduğu oda verildi. Bu kişi, dünyadaki zaman kavramı uyarınca, 1958'de ölmüştü. Ama Tralfamadorelilere göre bir yerlerde yaşıyordu ve hep yaşayacaktı.</p>

  <p class="p2">Oda küçük ve çok basitti, ama en üst kattaydı ve oda boyutlarındaki bir taraçaya açılan balkon kapıları vardı. Korkuluğun öbür yanında, Kırkdördüncü sokağın tepesindeki boşluk vardı. Billy parmaklığın üzerinden sarktı, bakışını sağa sola gidip gelen insanlara yöneltti. Bunlar küçük ve sinirli birer makastı. Çok gülünç geliyorlardı insana.</p>

  <p class="p2">Hava soğuktu, Billy içeri girdi ve kapıyı kapadı. Bu hareket balayı anılarını canlandırdı. Cap Anne'daki aşk yuvalarının da bunlara benzer pencereleri vardı eskiden, pencereler hâlâ böyleydi ve her zaman da böyle kalacaktı.</p>

  <p class="p2">Billy televizyonu açtı, sırasıyla bütün istasyonları denedi. Kendisini kabul edebilecek yayınlar peşindeydi. Ama kendilerine özgü görüşleri bulunan kişilere ayrılmış programlar için vakit hayli erkendi. Saat daha sekizi geçmemişti ve birtakım eşeklikler ya da cinayetlerden başka şey gösterilmiyordu. Hayat bu...</p>

  <p class="p2">Billy odasından çıktı, asansörle aşağı indi, Times Square'ye kadar yürüdü ve çok özel bir kitabevinin vitrini önünde durdu. Vitrinde önden ya da arkadan sevişme sanatı ve cinayet üzerine yüzlerce kitap, New York sokaklarının bir planı ve üzerinde ısıölçeri de bulunan bir özgürlük heykeli vardı. Fazladan da yağlı bir toz ve sinek pisliği tabakasıyla kaplı, Billy'nin dostu Trout'un dört romanının ucuz baskıları.</p>

  <p class="p2">Günün haberleri, bir ışık şeriti halinde, Billy' nin sırtını döndüğü bina üzerinden geçiyor, ve vitrinde yansıyordu. Kuvvet, spor, öfke ve ölümden başka şey yoktu. Hayat bu.</p>

  <p class="p2">Billy kitabevine girdi.</p>

  <p class="p2">Bir tabela, yalnızca yetişkinlerin mağazanın dibine kabul edildiklerini belirtiyordu Orada çırılçıplak genç kadınlarla adamların oynadığı filmler gösteren makineler vardı. Çeyrek dolara dürbünle bir dakika bakmaya hak kazanılıyordu. Çıplak delikanlıların resimleri de satılıyordu bu bölümde. Alıp götürmek mümkündü hepsini. Fotoğraflar filmlerden çok daha Tralfama-dore görüşüne yatkındı; çünkü canı isteyen dilediği an bunlara bakabilirdi, değişmiyordu hiç biri. Yirmi yıl sonra kızlar yine genç olacak, öfkeleri değilse gülümsemeleri yerli yerinde kalacak, açık bacaklarıyla o aptalca görünüşlerini koruyacaklardı. Bazıları emilen şekerlemeler ya da muz yiyorlardı. Bunları hep emecek yada ısıracaklardı. Delikanlıların erkeklik organları da sonu gelmeyen bir dikilmeyi sürdürecek, kasları top gülleleri gibi sonsuzluğa dek şişecekti.</p>

  <p class="p2">Ama Billy dükkanın derinliklerine gitme eğilimi duymuyordu hiç. Vitrindeki Kilgore Tro-ut'un romanlarından ötürü çok sevinçliydi. Bütün başlıklar yabancıydı ona ya da Billy öyle sanıyordu. Kitaplardan birini karıştırmaya koyuldu. Kimsenin bunda bir kötülük görmeyeceği düşüncesindeydi.Bütün müşteriler bir şey karıştırıyorlardı nasılsa. BÜYÜK TAHTA'ydı romanın adı. ilk cümlelere göz gezdirdi ve bunu, yıllar önce askerî hastanede okuduğunu hatırladı. Fezadaki yaratıklar tarafından Dünyalı bir erkekle kadının tutsak edilmesinin hikayesiydi. Onları, Zircon-212 adlı bir gezegendeki hayvanat bahçesinde halka gösteriyorlardı.</p>

  <p class="p2">Hayvanat bahçesindeki bu hayal ürünü kişiler, yaşadıkları yerin duvarına asılı olan büyük bir tahtayla övünüyorlar, bu tahtanın Borsa' daki hisse senedi karşılıklarıyla malların fiyatlarını kaydettiğini sanıyorlar, sözde yeryüzündeki bir borsa ajanının yazıhanesine bağlı bir teleks ve bir telefonla şişiniyorlardı. Zircon-212 halkı, tutsakları, onlar adına Dünya'ya bir milyon dolarlık yatırım yaptıklarına inandırmışlardı; geri gönderildiklerinde göz kamaştırıcı bir servetin sahibi olmak istiyorlarsa, bu parayı çoğaltmak onlara düşüyordu tabii.</p>

  <p class="p2">Telefon, büyük tahta ve teleks uydurmaydı kuşkusuz. Bunlar hayvanat bahçesini ziyaret edenleri eğlendirmek için, Dünyalıları harekete geçirmeyi amaçlayan kışkırtıcılardı sadece. Onları yerlerinde hoplatıp zıplatmak, ellerini oğuş-turmalarını sağlamak, surat astırmamak, saçlarını yoldurmak, korkudan gebertmek ya da ana kucağındaki bebekler gibi güldürmek amacına yöneliyordu bunlar.</p>

  <p class="p2">Dünyalı çift, sözde büyük kazanç sağlıyordu. Bu da planın bir bölümüydü. Ardından din karışıyordu işe. Teleks onlara Birleşik Amerika başkanının Ulusal Dua Haftasını açtığını ve herkesin dua etmesi gerektiğini bildiriyordu. Son on beş günün borsa hareketleri çok kötü geçmişti. Zeytinyağı fiyatlarının tepetaklak olmasıyla spekülatörler küçük bir servet kaybetmiş oluyor, kendilerini deli gibi duaya veriyorlardı.</p>

  <p class="p2">Duaları kabul ediliyor, zeytinyağı fiyatlarında yükselme kaydediliyordu.</p>

  <p class="p2">Vitrindeki kitapların bir başkası da, Isa' yı ziyaret etmek için zamanı geriye alacak bir makine yapan adamın hikayesiydi. Makine işliyor ve adam on iki yaşında bir isa'yla tanışıyordu. Isa o sıra babasından dülgerlik mesleğini öğrenmekteydi.</p>

  <p class="p2">İki Romalı asker ertesi sabah gün doğarken hazır olmasını istedikleri bir aracın papirüs kağıdına yapılmış planıyla atölyeye giriyorlardı. Bu, ortalığı karıştıran birinin idamında kullanılması gereken haçtı.</p>

  <p class="p2">İsa ve babası haçı yapıyorlardı Siparişten çok hoşnuttular. Ve ortalığı karıştıran kişi, haçın üzerine çivileniyordu!</p>

  <p class="p2">Hayat bu...</p>

  <p class="p2">Kitabevi bir beşiz karikatürü tarafından yönetiliyordu, ağızlarında salyalı sönük purolarını geveleyen kabak kafalı beş ufak tefek adam tarafından. Hiç gülmüyorlardı ve her biri bir taburenin üzerine tünemişti. Kağıt ve selüloitten bir kerhaneyle para kırıyorlardı. Hayızdan nifaz-dan kesilmişlerdi. Billy Pilgrim de öyleydi. Ama müşterilerin keyfi yerindeydi. Her şeyi aşk ve çiftleşmeden ibaret gülünç bir dükkandı bu.</p>

  <p class="p2">Zaman zaman satıcılar birine, bakacak ya da her şeyi karıştıracak yerde satın almasını ya da oradan toz olmasını öğütlüyordu. Bazı alıcılar da edebiyatla ilgilenmekten çok öteki alıcıları inceliyorlardı.</p>

  <p class="p2">Kitapçılardan biri, Billy'nin yanına yanaştı, işe yarar şeylerin dipte olduğunu, Billy'nin okuduğu kitapların uydurma bir vitrin oluşturduğunu belirtti. «Elinizdeki size yarayacak şey değil yahu, istediğiniz arkada,» dedi.</p>

  <p class="p2">Billy hafifçe içerilere yürüdü, özel bölüme ulaşmaya yetecek kadar da değil ama. Ayıp olmasın diye, kafası başka yerde, Kilgore Trout' un İsa ve zamanı geriye almakla ilgili olan kitabını elinden bırakmadan kımıldanıyordu.</p>

  <p class="p2">Kahraman, Kutsal Kitap'taki çağlara kadar gidiyorsa, çok özel bir noktayı aydınlatmak içindi bu. İsa çarmıha gerilerek mi ölmüştü ya da hayattayken, yaşamaya kararlı olarak mı çivileri sökülüp İndirilmişti? Kahraman bir stetos-kop ediniyordu.</p>

  <p class="p2">Billy doğrudan kitabın sonuna atladı, bizim meraklının İsa'yı çarmıhtan indirenler arasına süzüldüğü yere. Zaman içinde yolculuk eden sonunda merdivenin başına herkesten önce, sırtında o çağın giysileriyle varıyor, stetoskopu görmemeleri için İsa'nın çok yakınına eğiliyor, dinliyordu.</p>

  <p class="p2">Bir deribir kemik kalmış göğüste ses yoktu. Tanrı'nın oğlu bal gibi ölmüştü. Hayat bu!</p>

  <p class="p2">Zaman içinde yolculuk eden Lance Corwin, isa'nın boyunu ölçmenin yolunu buluyor ama tartmayı başaramıyordu. İsa tam tamına bir metre altmış üç buçuk boyundaydı.</p>

  <p class="p2">Başka bir satıcı Billy'ye doğru hızla yaklaştı, kitabı almaya karar verip vermediğini öğrenmek istiyordu. Billy, kibarca alacağını söyledi. Ardındaki rafta, Mısır'dan günümüze kadar emme-basma denemeleri konusundaki kitapların ucuz baskıları sıralıydı ve satıcı Billy' nin bunlardan biriyle ilgilendiğini düşünmüştü. Romanı görünce irkildi. Bir sövgü kaçırıverdi ağzından: «Vay canına, bunu nereden bulup çıkardınız?» Hemen gidip, sapığın birinin uydurma vitrinden kitap almayı kafasına koyduğunu bildirdi, ötekiler durumdan haberliydiler. Gözlerini Billy'nin üzerinden ayırmamışlardı.</p>

  <p class="p2">Billy'nin önünde parasının üstünü beklediği kasa, açık saçık eski dergilerle dolu bir sepetin yanındaydı. Billy yan gözle baktı ve kaçaklardan birinde şu başlığı okudu: ÇILGIN MONTANA'NIN BAŞINA NE GELDİ?</p>

  <p class="p2">Billy dayanamayıp okudu. Tabii, Çılgın Montana'nın aslında nerede bulunduğunu biliyordu. Yukarda, Tralfamadore'de bebeği büyütmekle meşguldü, ama GECEYARISI OYUNLARI adlı varakpare, San Pedro körfezinin otuz kulaç dibinde çimentodan bir mantoya sarındığını söylüyordu. Hayat bu!</p>

  <p class="p2">Billy çok eğlendi. Hedefi yalnız adamların ağzını sulandırmak olan bu kepazelik, araya Montana'nın yeni yetmeliği sırasında çevirdiği açık saçık filmlerden alınma resimlerde konarak düzenlenmişti. Billy bunları yakından incelemeliydi. Hepsi bulanık, bir is ve tebeşir karışımıydı. Herhangi birinin de resmi olabilirdi.</p>

  <p class="p2">Bir kez daha Billy'ye mağazanın arka tarafı öğütlendi, bu sefer Billy söyleneni yaptı. Doygun bir denizci, film devam ederken dürbünü elden bırakmıştı. Billy gözünü uydurdu, bir yatağın üzerinde yalnız başına muz soymakta olan Çılgın Montana'yı seçti. Görüntü kayboldu. Billy devamını görmeye istekli değildi pek; o sıra bir satıcı bu işi iyi bilenler için tezgah altında saklanan gerçekten ilgi çekici bir şeyi seyretmeye çağırdı onu.</p>

  <p class="p2">Böyle bir yerde ne gizlenebileceğini, Billy belli belirsiz merak ediyordu doğrusu. Adam edepsizce bir gülümsemeyle gizlediğini gösterdi. Bir kadınla bir Shetland midillisinin fotoğrafıydı bu. İki dorik sütun arasında püsküllü kadifeler önünde çiftleşmeye çalışıyorlardı.</p>

  <p class="p2">Billy o gece New York'da televizyon ekranında görünmedi, ama bir radyo programı konusunda daha talihli çıktı. Billy'nin otelinin çok yakınında bir radyo istasyonu vardı. Bir iş hanının kapısında bu radyo istasyonunun baş harflerini gördü ve içeri girdi. Asansör onu stüdyonun önünde bıraktı ve Billy sabırla bekleyen kişilerin arasına karıştı. Bunlar Billy'yi kendilerinden biri sanan edebiyat eleştirmenleriydi. Romanın ölüp ölmediği sorununu tartışmak üzere oradaydılar. Hayat bu...</p>

  <p class="p2">Billy, eleştirmen topluluğuyla birlikte sarı meşeden masanın çevresinde, kendisine ayrılan mikrofonun karşısında yer aldı: Program yapımcısı, adını ve çalıştığı gazetenin adını söyletti ona. Billy ILIUM GAZETESİ tarafından yoklandığını belirtti.</p>

  <p class="p2">Sinirli ve mutluydu. «Wyoming'in Cody kasabasından geçerseniz,» diyordu kendi kendine: «Kudurgan Bob'u arayın.»</p>

  <p class="p2">Tartışma başlar başlamaz Billy elini kaldırdı, ama onu hemen konuşturmadılar. Başkaları Billy'den atik davranmıştı. Biri, Appomattox' dan <span class="t5">(*)</span> yüz yıl sonra Virginialı bir yazarın TOM AMCA'NIN KULÜBESİ'ni yazması üzerine, romanı gömme zamanının geldiğini öne sürdü. Bir başkası, insanların artık yazılı bir metnin etkileyicibölümlerinikavrayacak kadar dikkatli okumadıklarını ve yazarların kendi çaplarında Norman Mailer'i taklit ettiklerini, ortalıkta yazılı eserlerinin şamatasını yapan cambaz durumuna düştüklerini belirtti.</p>

  <p class="p2"><span class="t5">(*) Appomattox: Birle</span><span class="t5">ş</span><span class="t5">ik Amerika'n</span><span class="t5">ı</span><span class="t5">n Virginia eyaletin</span><span class="t5">de bir köy. Ad</span><span class="t5">ı</span><span class="t5">, ünlü Amerikan iç sava</span><span class="t5">ş</span><span class="t5">ı</span><span class="t5">n</span><span class="t5">ı</span><span class="t5">n sonun</span><span class="t5">da duyuldu. 1865 y</span><span class="t5">ı</span><span class="t5">l</span><span class="t5">ı</span><span class="t5">nda, güneyli birliklerin ba</span><span class="t5">ş</span><span class="t5">komutan</span><span class="t5">ı</span> <span class="t5">general Lee, burada, kuzeyli kuvvetlerin ba</span><span class="t5">ş</span><span class="t5">komutan</span><span class="t5">ı</span> <span class="t5">general Ulysses Grant'a teslim oldu. Tart</span><span class="t5">ı</span><span class="t5">ş</span><span class="t5">may</span><span class="t5">ı</span> <span class="t5">yöneten ki</span><span class="t5">ş</span><span class="t5">i çevresindekilere, ça</span><span class="t5">ğ</span><span class="t5">da</span><span class="t5">ş</span> <span class="t5">toplumda roma</span><span class="t5">n</span><span class="t5">ı</span><span class="t5">n rolünü nas</span><span class="t5">ı</span><span class="t5">l anlad</span><span class="t5">ı</span><span class="t5">klar</span><span class="t5">ı</span><span class="t5">n</span><span class="t5">ı</span> <span class="t5">sordu ve tart</span><span class="t5">ı</span><span class="t5">ş</span><span class="t5">mac</span><span class="t5">ı</span><span class="t5">lardan biri</span> <span class="t5">ş</span><span class="t5">u aç</span><span class="t5">ı</span><span class="t5">klamay</span><span class="t5">ı</span> <span class="t5">yapt</span><span class="t5">ı</span><span class="t5">: «Duvarla</span><span class="t5">r</span><span class="t5">ı</span> <span class="t5">bembeyaz odalara ufak ufak renkler kat</span><span class="t5">ı</span><span class="t5">yor.» Bir sonraki</span> <span class="t5">ş</span><span class="t5">u öneride bulundu: «Genç yöneti</span><span class="t5">cilerin kar</span><span class="t5">ı</span><span class="t5">lar</span><span class="t5">ı</span><span class="t5">na öncelikle ne edinmek ve bir Frans</span><span class="t5">ı</span><span class="t5">z lokantas</span><span class="t5">ı</span><span class="t5">nda nas</span><span class="t5">ı</span><span class="t5">l davranmak gerekti</span><span class="t5">ğ</span><span class="t5">ini ö</span><span class="t5">ğ</span><span class="t5">retiyor.»</span></p>

  <p class="p2">Sonunda konuşma sırası Billy'ye geldi. Çok iyi ayarlanmış sesiyle, başladı uçan daireleri, Çılgın Montana'yı ve geri kalanları anlatmaya.</p>

  <p class="p2">Reklamların gösterileceği bir dakika arada, kibarca stüdyonun dışına itildi. Oteline döndü, yatağına bağlı «Tılsımlı Parmaklar»ı işletti ve uyudu. Zaman içinde yeniden Tralfamadore' ye kadar gitti.</p>

  <p class="p2">«Yine zamanda yolculuk mu?» diye takılıyordu Montana. Kubbe suni bir geceye gömülüydü. Montana çocuğa meme veriyordu.</p>

  <p class="p2">«Ne dedin?» diye sordu.</p>

  <p class="p2">«Yine zamanı arşınlıyorsun. Her seferinde farkediyorum.»</p>

  <p class="p2">«Hımmm.»</p>

  <p class="p2">«Bu sefer nereye gittin? Savaş yoktu. Bunu biliyorum.»</p>

  <p class="p2">«New York'a.» «Büyük Elma'ya.» «Ne?»</p>

  <p class="p2">«Eskiden New York'a öyle derlerdi.» «Yaa!»</p>

  <p class="p2">«Tiyatroya, sinemaya gittin mi?»</p>

  <p class="p2">«Hayır. Times Squarede dolaştım ve Kilgo-re Trout'un bir kitabını aldım.»</p>

  <p class="p2">«Kısmetli!» Montana, Kilgore Trout'a Billy kadar ilgi duymuyordu.</p>

  <p class="p2">Billy kayıtsız bir tavırla, oynadığı açık saçık filmlerden birinin bir bölümüne rastladığını belirtti. Montana'nın tepkisi bundan doğal olamazdı. Pek Tralfamadore işi ve komplekssiz:</p>

  <p class="p2">«Evet», dedi, «ben de savaştaki halinden söz edildiğini, ne maskara olduğunu dinledim. Kurşuna dizilen lise öğretmenini de duydum. İdam mangasıyla birlikte açık saçık bir filmin başrolünü oynamış,» Bebeği bir memesinden öbürüne geçirdi, çünkü o ânın yapısı böyle davranmasını zorunlu kılıyordu.</p>

  <p class="p2">Bir an sessizlik oldu.</p>

  <p class="p2">«Hâlâ duvar saatlarıyla eğlenmekteler,» dedi Montana, bebeği beşiğine yatırmak için eğilerek. Bakıcılarının içerdeki elektrikli saatları hızlandırmaları, yavaşlatmaları, delikten küçük Dünyalı aileyi gözlerken yeniden işletmeleri yol açmıştı bu sözlere.</p>

  <p class="p2">Çılgın Montana'nın boynunda gümüş bir zincir sallanıyordu. İki göğsünün arasına yerleşen bir madalyon asılıydı ucunda ve madalyonun içinde sarhoş annesinin bir resmi vardı: Silik, bir is ve tebeşir tozu karışımı. Herhangi biri olabilirdi. Madalyonun dış yüzünde şu sözler kazılıydı:</p>
</body>
</html>
