<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli yolların kötülüğüne rağmen, Londra'dan tam zamanında yetişmişti ve atlar henüz arabaya koşulmuş olduğu halde arabacı yerinde oturmuş, bekliyordu. Hal, Daniel'e barutu ambardan nakletmelerini ve Seraph'ın su fıçılarının rıhtıma indirilerek tekrar doldurulmalarını emretti. Bundan sonra çocukları yanına çağırdı ve Aboli'nin atlarla beklemekte olduğu yere gittiler. Guy saygılı bir tavırla ve biraz da rahatlamış olarak babasını izledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Dorian, Guy'dan farklı olarak ancak bir yığın geciktirme taktiklerinden sonra iskeleden karaya indiler. Bu arada mürettebattan dost oldukları kişilerle uzatmalı vedalaşmaları da bunun bir parçasıydı. Oğlanlar sanki bir teknede yaşamak için doğmuş gibi gemi hayatına uyum sağlamışlardı. Hal, gerçekten de öyle zaten, diye düşünerek sırıttı. "Gelin, yumurcaklar," dedi. "Yarın yine gemiye dönüp Koca Daniel'e yükleme işinde yardım edebilirsiniz." Arabacı yerinde Aboli'nin yanına tırmandıkları an Hal, "Bizi High Weald'e götür, Aboli," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir süre sonra araba, malikanenin sınırını işaretleyen taş duvardaki kapıdan geçti. Tom ileriye bakınca tek bir atlının, tepenin eteğinde arabaya yetişmek amacıyla atını kırda koşturduğunu gördü. Doğu Rushwold'daki kalay madeni yönünden gelen kara aygırın sırtındaki siyahlar giymiş uzun siluetin kim olduğu şüphe götürmezdi. Dorian da Kara Billy'yi aynı anda görmüştü; korumasını arar gibi Tom'a biraz daha sokuldu, ama çocukların ikisi de konuşmadılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William atı çitin üzerinden atlatmaya hazırlandı. At ve binicisi bir an sonra havadaydılar, kara pelerin arkada dalga dalga havalanırken kolaylıkla çitin öbür yanına indiler ve yaklaşan arabayı karşılamak üzere yola çıktılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William, Aboli'yi ve arabacı yerindeki iki kardeşini görmezden geldi. Bunun yerine atının dizginlerini çekerek arabanın yanında yol almaya başladı. "Hoş geldiniz, baba!" diye arabanın camının öbür yanındaki Hal'a seslendi. "High Weald'e hoş geldiniz! Sizi çok özledik." Hal hazla gülümseyerek camdan dışarı uzandı ve baba, oğul hemen heyecanlı bir konuşmaya daldılar. William, Hal'ın yokluğunda bütün olan bitenleri anlattı, bu arada madenlerin idaresini ve haşatı özellikle vurguladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Büyük evden önceki son yokuşu tırmanırlarken William, sıkıntılı bir tavırla konuyu değiştirdi. "Az daha söylemeyi unutuyordum, konuklarınız Brighton'dan geldiler. İki gündür burada gelişinizi bekliyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Konuklarım mı?" Hal şaşırmış görünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William kamçısıyla uzaktaki çimlerin üstünde dolaşan siluetleri işaret etti. Bunlar iri yapılı bir adamla iki koluna girmiş iki hanımdı. Parlak renkli göğüslük giymiş iki küçük kız, arabayı karşılamak için çimlerin üstünde birbirleriyle yarışıyorlar, diğer bir yandan da kaynayan bir kazandan fışkıran buhar gibi heyecanla cıyaklıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian dudak büktü. "Kızlar! Hem de küçük kızlar!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ama büyük bir kız da var." Tom'un keskin gözleri, tıknaz adamın koluna girmiş iki kadından ince yapılısını hemen seçmişti. "Hem çok da güzelmiş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Aklını başına topla, Klebe," diye mırıldandı. "Bundan önceki başını belaya sokmuştu." Ne çare ki delikanlı, kuşun kokusunu almış bir av köpeği gibi davranıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal sinirli bir tavırla William'a, "Kim olabilirler ki?" diye sordu. Bütün vaktini ve kafasını gemiyi uzun bir yolculuğa hazırlamak için odaklaştırmıştı, o yüzden High Weald'de davetsiz konuklar ağırlamanın hiç sırası değildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William, "Bu konuklar Bay Beatty ile ailesi," diye yanıt verdi. "Bana, sizin onları beklediğiniz söylendi, baba. Doğru değil mi yoksa? Olmazsa onları sepetleyiveririz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Allah kahretsin!" diye bağırdı. "Az daha unutuyordum. Seraph’la Bombay'a kadar gelecek yolcular olmalılar. Beatty oradaki şirketin fabrikasının yeni genel denetçisi olacak. Ama bütün kabilesini beraberinde getireceğini Childs söylemedi. Al sana bir sıkıntı daha. Dört dişi birden! Hepsine nerede yatacak yer bulacağım?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Neyse ki aileyle tanışmak üzere arabadan inerken Hal sıkıntısını gizlemeyi başardı. "Hizmetkarınızım, efendim. Lord Childs sizden çok bahsetti. Devon'a kadar olan yolculuğunuzun rahat geçtiğini umarım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gerçek şu ki ailenin, High Weald'e geleceğini düşünmemiş, onların limanda kalacak bir yer bulacaklarını varsaymıştı, ama duygularını belli etmeyerek adamın karısını buyur etti. Yirmi yıldır aynı sofrada oturduklarından Bayan Beatty de kocası gibi etli butluydu. Yüzü kıpkırmızı, bir çocuğun topu kadar yuvarlaktı; başlığının altından küçük kızlarda görülmesi beklenen türden lüleler fışkırıyordu. Hal'ın önünde bir fili hatırlatan bir reverans yaptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bize onur verdiniz, hanımefendi," diyerek kadını centilmence selamladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adam elini öperken kadın kıkırdadı. "Büyük kızım Caroline'i sizinle tanıştırabilir miyim?" Bayan Beatty, Sir Henry Courtney'in, Devon'un en zengin adamlarından biri ve büyük bir toprak sahibi olmasının dışında dul bir erkek olduğunu biliyordu. Caroline on altı yaşında, çok güzel bir kızdı. Aralarındaki yaş farkının yirmi beş yıldan fazla olmadığını hesapladı; kocası Bay Beatty ile kendisinin arasındaki yaş farkı da o kadar değil miydi? Hep birlikte uzun bir yolculuğa çıkıyorlardı; dostlukların gelişmesi için bol zamanları olacaktı, hayaller bazen gerçekleşebilirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal önünde zarif bir reverans yapan genç kızı başını eğerek selamladı, ama elini öpmeye kalkışmadı. Bakışı, anneleriyle babalarının etrafında küçük serçeler gibi zıplayan iki küçük kıza kaydı. "Bu güzel genç hanımlar da kim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben Agnes'im!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim adım da Sarah!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Merdiveni çıkıp High Weald'in ana kapısından içeri girerlerken Hal, iki küçük kızı ellerinden tutuyordu. Agnes'le Sarah gevezelik edip zıplıyor, ona bakarak ilgisini çekmek için yarışıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli efendisine sevgiyle bakıp, "Hep bir kız çocuk istemiştir, ama bu haşarı oğlanlardan başka çocuğu olmadı," diye mırıldandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian hışımla karşılık verdi. "Onlar sadece kız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bir şey söylemedi. Yüzünün bütün ayrıntılarını görmek için Caroline'e sokulduğundan beri konuşmamıştı. O andan itibaren büyülendiği söylenebilirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline ve Guy öbürlerinin arkasından merdiveni çıkıyor, yan yana yürüyorlardı. Ama Caroline merdivenin tepesinde durup arkasına baktı. Tom'la göz göze gelmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız Tom'un hayalinden geçirebileceği en güzel yaratıktı. Neredeyse Guy kadar boyluydu, ama omuzları dar, beli ise bir fidan kadar kıvraktı. Kat kat iç etek ve etekliklerin altındaki ayaklarının minicik olduğu gözden kaçmıyordu. Kolları, elbisesinin karpuz kollarının altında çıplaktı; teni de beyaz ve pürüzsüzdü. Saçları pırıl pırıl bukleler ve kurdelelerle örülmüş bir kuleydi. Dolgun kırmızı dudakların ve menekşe renginde iri gözlerin süslediği nefis bir yüzü vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'a sanki saydammış gibi bakarken sakin, anlamlı ve gülmeyen yüzünde hiçbir değişiklik olmadı, delikanlıyı hiç görmemiş olsa ancak bu kadar olurdu. Sonra, arkasını dönerek ailesinin arkasından eve girdi. Tom farkına varmadan tuttuğu soluğunu kulakları tırmalayan bir tıslamayla salıverdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli başını salladı. Olanların hiçbir parçasını dikkatinden kaçınmamıştı. Bunun uzun, aynı zamanda da tehlikeli bir yolculuk olacağını düşündü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph altı gün süresince rıhtım boyunda bekledi. Ned Tyler’la Koca Daniel'in bütün zorlamalarına rağmen, geminin işçiler tarafından donatımı bu kadar sürmüştü. Sonuncu kaynak yapılıp sonuncu takoz da mıhlandıktan sonra Daniel hepsini posta arabasına oturtup Deptford'daki tezgahlara gönderdi. O zamana kadar yük, yiyecekler ve silahlar Seraph’ın ambarından çıkarılıp tekrar içeri alınmış ve istiflenmişti; Hal da limanın orta-yerindeki bir sandaldan geminin su çekişini incelemişti. Yeoman'dan Edward Anderson, ağır işe yardımcı olmaları için kendi ekibini göndererek iyi niyetini kanıtlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned bu arada bütün yelkenleri yelkencilerin atölyesine yollamıştı. Bütün dikiş yerlerini birer birer kontrol ederek beğenmediklerini yeniden diktirdi. Sonra her yelkenin branda bezinden torbasının içine yerleştirilmesini, işaretlenmesini ve gerektiğinde alınmak üzere yelken dolaplarına kaldırılmasını seyretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yelkenlerin icabına baktıktan sonra Ned yedek serenlerle ilgilendi, sonra da onları ana yükten önce gemiye yolladı. Tom, usta denizcinin peşinden ayrılmıyor, sorular soruyor ve denizcilikle ilgili tüm bilgileri topluyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal gemiye yüklenmelerinden önce her fıçıdan bir maşrapa su alarak bizzat kendisi tattı, böylece tatlı ve içilebilir olduklarına emin oldu. Her üç turşu fıçısından birini açtığı gibi, geminin doktoru Dr. Reynolds'u tuzlanmış domuz ve sığır etlerinin, peksimetlerin ve unların birinci kalite olup olmadığını denetlemekle görevlendirdi. Ümit Burnu'na vardıklarında suyun yosun tutarak yemyeşil olacağını, peksimetlerin içinden de kurtların çıkacağını hepsi çok iyi biliyorlardı. Hal buna rağmen temiz olarak yola çıkılmasında kararlıydı, adamlar da onun ilgisini görüyor ve onaylıyorlardı, "Pek az kaptan bu kadar zahmete katlanır. Hatta bazıları bir iki gine artırmak için donanma bakanlığından imha edilmesi gereken domuz eti satın alırlar," diyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daniel'le topçular, nemin sızıp barutun katılaşmasını engellemek için bütün fıçıları kontrol ettiler. Bundan sonra yüz elli tane tüfek temizlediler, çakmak taşlarının sert olup olmadığına ve tüfek ateşlendiği zaman kıvılcımlar püskürtüp püskürtmediklerine baktılar. Toplar kaldırıldı ve yuvaları yağlandı. Döner kundaklarının üstündeki küçük toplar, yaklaşacak bir düşman gemisine hakim olacak ve güvertelerine saçmalar yağdıracak biçimde gözcü yerlerine ve kıçüstü güvertelerine yerleştirildiler. Demirciyle kalfaları kılıçlarla baltaları bilediler ve gerektiğinde kullanılmak üzere raflara dizdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, gemideki yerlerin listesi üzerinde de kafa yoruyordu. Gemideki herkesin bir çarpışma durumunda yerini bu listeye göre ayarlayacaktı. Beklenmedik yolcularını yerleştirebilmek için elinde olan yeri de buna göre hesapladı. Sonunda oğlanları yeni küçük kamaralarından çıkardı ve bu yeri üç Beatty kardeşe verdi. Üçüncü subay Will Carter de minik kamarasını Bay Beatty ile karısına bırakacaktı. Bu iki şişman vücut sadece elli beş santim enindeki bir ranzayı paylaşmak zorundaydı. Oluşacak tablo gözlerinin önünde canlanınca Hal sırıtmaktan kendini alamadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal daha sonra Teoman'dan Edward Anderson'la Seraph m kıç kamarasına saatlerce kapandı ve denizde iletişim kurmaları için bir sinyalizasyon sistemi geliştirdiler. Kırk yıl önce parlamentonun üç generali; Blake, Deane ve Monck gündüz saatlerinde bayraklar ve yelkenler, geceleri de fenerler ve toplardan yararlanarak sinyalizasyon sistemlerine yenilik getirmişlerdi. Hal Savaşırda Filoya Daha İyi Bir Düzen Vermek İçin Direktifler adındaki broşürlerinin kopyalarını elde etmiş, o ve Anderson beş bayrakla dört feneri kendi sinyal dizilerine temel olarak kullanmışlardı. Bayrakların anlamı, gemide dalgalandırılacaklar! konuma ve düzenlerine bağlıydı. Geceleri fenerler de belli bir modele göre diziliyorlar, ana direk ve ana serende dikey ve yatay hatlar ya da kareler ve üçgenler oluşturuyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sinyaller üzerinde anlaşmaya vardıktan sonra, kötü görüş koşulları sırasında ya da bir savaşın karmaşası arasında iki geminin bağlantıyı kaybetmesi durumunda bir buluşma programı ayarladılar. Hal, uzun tartışmalarının sonunda Anderson'u artık iyi tanıdığına ve ona güvenebileceğine karar verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Plymouth'a varışlarının yedinci gününde artık yola çıkmaya hazırdılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William da High Weald'deki yemek salonunda onlara bir şölen verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
