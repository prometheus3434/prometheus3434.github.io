<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Swallow'u yolculuğa Hazırlamak Tom'u öylesine meşgul etti ki, gün batımından sonra limana ağır aksak giren seren yelkenli gemiye dikkat etmedi bile. Fırtınadan büyük zarar gördüğü loş ışıkta bile fark ediliyordu. Siklonların Hint Okyanusu'nun altını üstüne getirdiği mevsimdi; gemi bu şeytani rüzgarlardan birine kapılmış olmalıydı. Kıç aynalığındaki isim Apostle'ydi. Kolombirinde Doğu Hindistan Şirketinin lime lime bayrağı dalgalanıyordu. Gemi demir attıktan sonra Tom, haber getirmesi için Luke Jervis'i uzun kayıkla oraya yolladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Luke bir saatin içinde döndü ve o sırada geminin seyir defterine yazı yazmakla meşgul olan Tom'un kamarasına geldi. "Bombay'dan bez ve çaydan oluşan bir yükle yola çıkmış," diye bildirdi. "Maskaren'lerin kuzeyinde bir fırtınaya yakalanmış. Seyahate devam etmeden önce burada onarımını tamamlamak niyetinde."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Başka haber yok mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haberler bayat. Apostle aylar önce şirketin rıhtımlarından hareket etmiş. Bu sırada Fransızlara karşı girişilen savaş iyi gidiyormuş. William’ınızın iyi bir savaşçı olduğu anlaşılıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İşte bu harika bir haber!" Tom ayağa fırladı. "Mürettebata müjdeyi verin ve herkese Kral William’ın sağlığına içmeleri için birer bardak içki dağıtın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un bilemediği şey, Apostle'ın savaş haberlerinden başka yelken bezinden yapılmış bir torbada mektuplar ve belgeler taşıdığıydı. Bunları Bombay valisi majestelerinin Zanzibar'daki konsolosuna yolluyordu. Kaptan paketi ertesi sabah kıyıya yolladı, Guy Courtney de konsolosluğun uzun verandasındaki yemek masasında paketi açtı. Caroline kocasının karşısında oturuyordu, ama Sarah hala dairesinde kilitliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy gazetelerle belgelerin arasındaki bir kağıdı çekip çıkararak Caroline'e, "Babandan da bir mektup var," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kocası balmumu mührü kırıp mektubu okumaya başlayınca Caroline, "Ama o mektup bana yazılmış," diye itiraz etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy gayet rahat bir tavırla, "Ben senin kocanım," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birden yüzündeki anlam değişti. Kağıt ellerinin arasında titremeye başlamıştı. "Aman Tanrım! Bu inanılır gibi değil!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne olmuş?" Caroline gümüş kaşığı elinden bıraktı. Kocasının üstünde böylesine şok etkisi yaptığına göre, haber gerçekten önemli olmalıydı. Guy en kritik koşullar altında bile soğukkanlılığıyla övünen bir erkekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy hala mektuba bakıyordu. Yüzündeki anlam yavaş yavaş dehşetten zafer sevincine dönüştü. "İşte şimdi elimdesin!" diye homurdandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kim elinde? Ne olmuş?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom! O bir katil. Tanrım, suçunun cezasını darağacında çekecek. Sevgili ağabeyimiz William'ı öldürmüş. Hakkında tutuklama kararı çıkarılmış. Ben de görevimi yerine getirmek niyetindeyim. Ve bunu sonsuz bir zevkle yapacağım." Ayağa fırladı. Bu arada porselen çaydanlığı yere düşürdü. Çaydanlık tuzla buz olmuştu, ama genç adam dönüp bakmadı bile.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Nereye gidiyorsun, Guy?" Caroline de ayağa kalkmıştı. Yüzü uğradığı şoktan bembeyazdı. Ayaklarının üstünde sallanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Sultana gidiyorum," dedikten sonra uşakları çağırdı. "Assam'a hemen hemen kır atı eyerlemesini söyleyin!" Guy bundan sonra Caroline'e dönerek yumruğunu öbür elinin avucuna indirdi. "Sonunda oldu! Böyle bir fırsatı o kadar uzun zamandır bekliyordum ki. Sultandan muhafızlarından birkaç kişi isteyeceğim. Tom'un başına açtığı onca dertten sonra bunu seve seve yapacaktır. Kaptan Thomas'ı tutuklayıp Swallow'a el koyacağız. Geminin satışından elime en az iki bin sterlin geçecektir. Tehlikeli bir caniyi adalete teslim ettiğim için her halde bir ödülü hak etmiş olacağım." Guy bir zafer kahkahası attı. "Kaptan Tom böylece Apostle'yle Londra'ya bedava yolculuk edecektir. Ama zincirli olarak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy, o senin kardeşin. Ona bunu yapamazsın." Caroline dehşet içindeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Billy de Tom'un kardeşiydi, ama o domuz, kardeşini soğukkanlılıkla öldürmüş. Küstahlığı şimdi ona çok pahalıya patlayacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline koşup kocasının kolunu yakaladı. "Hayır, Guy, bunu yapamazsın!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyle mi!" Genç adam hızla döndü. Duyduğu öfkeden yüzü kıpkırmızı olmuş, şişmeye başlamıştı. "Onu savunuyorsun ha! Onu hala seviyorsun, değil mi? İstese göz açıp kapayana dek ona yine bacaklarını açarsın, pis sürtük."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu doğru değil."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Karnına bir piç daha ekmesini istersin, değil mi?" Guy'ın tokadı genç kadının suratının ortasına çarptı. Caroline o hızla geri geri giderek verandanın alçak duvarına savruldu. Guy devam etti. "Evet, yavrum, aşığının artık başka piçleri olamayacak." Genç adam hızlı adımlarla taraçadan indi ve atının getirilmesini haykırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline duvara yaslanarak elini yanağındaki kızıl ize götürdü. Kocasının kapılardan çıkıp limana ve kaleye doğru dörtnala uzaklaşmasını bekledikten sonra sürünerek ayağa kalktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la kız kardeşi arasındaki ilişkiyi Guy ona ilk anlattığında Caroline dehşet içinde kalmış ve kıskançlıktan kıvranmıştı. Ardından, bir gece önce Sarah'ın odasına gitmiş ve kardeşinin yanında iki saate yakın zaman geçirmişti. Kız kardeşinin ne denli aşık olduğunu bu arada yavaş yavaş anlamıştı. Tom'a karşı kendi duygularının umutsuzluğunun çoktandır bilincinde olduğundan her şeyi bir kenara itmiş ve özverinin duyurduğu müthiş acıya rağmen, Sarah'ı öperek Tom'la kaçmalarına yardım edeceğine söz vermişti. Şimdi de, "Onları uyarmalıyım, ama o kadar az vakit var ki," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Büfenin üstünden bir tepsi aldı, içine koyduğu tabağı yiyecekle doldurdu ve verandaya çıkarak tepsiyi Christopher'in uyuduğu odadan sonraki sonuncu odaya taşıdı. Guy'ın adamlarından biri kapının dibine çömelmiş, öğle sıcağında uyukluyordu. Tüfeği kucağındaydı. Caroline'in kendisine doğru geldiğini duyunca uyanıp ayağa kalktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Selamünaleyküm, hanımefendi." Caroline'in önünde eğildi. "Hiç kimsenin bu kapıdan ne çıkacağına, ne de gireceğine dair efendimin kesin emri var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline, "Kız kardeşime yiyecek getirdim. Kenara çekil," diye emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Muhafız durakladı, aldığı emirler bu olasılığı kapsamıyordu. Sonra yine eğildi. "Emredersiniz, hanımefendi," diyerek entarisinin katlarının arasından büyük demir anahtarı çıkararak kilidin içinde çevirdi. Caroline adamın yanından hızla geçti ve kapı kapanır kapanmaz tepsiyi karşısına çıkan ilk masanın üstüne bıraktığı gibi Sarah'ın yatak odasına koştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sarah, neredesin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız kardeşi yatakta cibinliğin altında yatıyordu. Üstünde sadece hafif bir çarşaf vardı ve uyur görünüyordu, ama Caroline'in sesini duyar duymaz örtüyü üstünden attı ve yataktan fırladı. Giyinikti; uzun eteklerinin altına binici çiz melerini giymişti. "Caroline! Geldiğine ne kadar sevindim. Seninle vedalaşmadan gitmek istemedim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline kız kardeşine bakakalmıştı. Sarah koşup ona sarıldı. "Tom'la gidiyorum," dedi. "Eski manastırın altındaki kumsalda beni bekliyor, ama geç bile kaldım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline, "Guy'ın muhafızlarının yanından nasıl geçeceksin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah eteklerinin altından düello tabancalarını çıkardı. "Beni her kim durdurmaya kalkışırsa vururum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dinle beni, Sarah. Babamdan bir mektup geldi. Bombay'dan. Tom ağabeysini öldürmekle suçlanmış ve tutuklanması için karar çıkarılmış."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu ben de biliyorum. Tom bana anlattı." Sarah ablasından biraz uzaklaştı. "Beni durduramazsın, Caroline. Benim için hiçbir şey fark etmiyor, Tom'un suçsuz olduğunu biliyorum ve onunla gideceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Anlamıyorsun." Caroline yine kardeşinin kolunu yakaladı. "Seninle Tom'a yardım edeceğime söz vermiştim. Sözümden dönecek değilim. Guy'ın sultanı görmek için kaleye gittiğini sana haber vermeye geldim. Tom'u tutuklayacak ve onu yargılanıp idam edilmesi için zincirli olarak İngiltere'ye geri göndereceklermiş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Olamaz!" Sarah ablasına bakakalmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu uyarman lazım. Ama ben sana yardım etmezsem buradan kaçamazsın." Genç kadın şöyle bir düşündü. "Ne yapacağımızı sana söyleyeyim." Planını alelacele sıraladı. Anlattıklarını bitirince, "Anladın mı?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah "evet" gibilerden başını eğdi. "Ben hazırım. Bütün hazırlıklarımı yaptım, ama acele edelim, Caroline. Tom gelmeyeceğimi zannedecek. Beklemekten bıkıp gidecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline kapıya yürüdü ve muhafıza açması için seslendi. Caroline çıktıktan sonra adam arkasından kapıyı yine kilitledi. Caroline doğrudan ahırlara giderek Assam'a seslendi. "Kısrağımı eyerle!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seyis duraklayınca genç kadın ayağını yere vurdu. "Hemen! Yoksa seni dövdürürüm. Acelem var. Efendiye, onunla kalede buluşacağıma söz verdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Assam birkaç dakika sonra atı getirdi, Caroline de dizginleri çocuğun elinden aldı. "Kapılara git ve muhafızlara açmasını söyle. Ben dışarı çıkıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadından etkilenen Assam itaat etmek için koştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline acele etmemeye veya heyecanını belli etmemeye çalışarak eyerli kısrağı çimlerin üstünden verandanın sonuna dek götürdü. Sarah'ın kapısındaki muhafız onu selamlamak için tekrar ayağa kalktı, Caroline de adama babasından gelen mektubu uzattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu hemen kız kardeşime verin," diye emretti. Adam tüfeğini omuzlayıp mektubu Caroline'den aldı. Hemen sonra Sarah'ın odasına giderek kapıyı vurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kısa bir an sonra Sarah içerden, "Ne var? diye seslendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir mektup var, hanımefendi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu bana ver."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Muhafız kapının kilidini açtı. Sarah anında dışarı çıkarak çifte tabancaları adamın şaşkın yüzüne çevirdi. Parmakları tetiklerin etrafında kıvrılmıştı. Adama, "Yüzükoyun yere yat," diye emretti, ama muhafız itaat edecek yerde omzundaki tüfeği kaparak ateşe hazır duruma getirmeye çalıştı. Genç kız hiç istifini bozmayarak sağ elindeki tabancanın hedefini aşağı çevirdi ve ateş ederek adamı dizinden vurdu. Muhafız haykırarak verandanın fayanslarının üstüne çöktü. Kırık bacağı altında kıvrılıvermişti. Sarah adamın elinden düşen tüfeği bir tekmeyle uzaklaştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sersem, dediğimi yapmalıydın," diye ona çıkıştı. "Bundan sonraki kurşunu kafana yersin." Bunu iyice anlaması için tabancanın namlusunu adamın alnına dokundurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adam yüzünü örtüp kızın ayaklarının dibine büzüldü. Sarah ateşlediği tabancayı beline soktu, sonra tekrar odanın içine çekildi. En sevdiği eşyasını tıkıştırdığı deri torbayı alıp verandaya sürükledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline de koşup torbayı atın eyerine yüklemesine yardım etti. İki kız kardeş birbirlerine sevgiyle sarıldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tanrı yardımcın olsun, Sarah. İkinize de mutluluklar dilerim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu senin de sevdiğini biliyorum, Caroline."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, ama o artık sana ait. Onu mutlu et."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Christopher'i benim için öp."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İkimiz de seni çok özleyeceğiz, ama git artık! Acele et!" Caroline kavuşturduğu elleriyle kız kardeşine bir basamak yaptı ve onu eyerin üstüne itti. Sarah kısrağı çimlerin üstünde koşturup uzaklaşırken arkalarından, "Güle güle, kardeşim," diye seslendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
