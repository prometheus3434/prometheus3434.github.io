<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu olanları izleyen haftalarda Lamu sokaklarında haremağası Kuş'un ortadan kaybolmasıyla ilgili garip söylentiler dolaştı. Adalarda herkesçe tanınıyor, zenana'nın duvarlarının dışında bile ondan korkuluyor ve nefret ediliyordu. Bazıları, onun gece vakti yoldan geçerken orman cinleri tarafından kaçırıldığını söylüyorlardı. Aynı öykünün bir başka şekline göre; onu kaçıran şeytanın kendisiydi. Daha gerçekçi olanlar ise onun, efendisi Halife el-Malik'e ait mallan çaldığına, suçunun ortaya çıkması ve cezalandırılma korkusuyla da bir dhow kiralayarak Afrika'nın içerlerine kaçtığına inanıyorlardı. Bu öyküyü daha inandırıcı kılmak amacıyla Şeyh el-Salil, Kuş'un tutuklanması için bir karar çıkardı ve onu yakalayana on bin rupilik bir ödül vaat etti. Aradan bir ay geçip de hadımdan hiçbir haber alınamayınca sokaklardaki meraklılar olaya duydukları ilgiyi kaybettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adada yeni konuşma konusu kaskazi rüzgarlarının dinmesiyle kusi'rim, dolayısıyla da ticaret mevsiminin başlamasıydı. Şeyh el-Salil'in keşif kollarının ana karaya hareket tarihinin yaklaşması da üç hadımın kaybolması olayını unutturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şeyh el-Salil'in kalabalık maiyetine yeni köle oğlanı Yassie'nin katılması pek az kişinin dikkatini çekmişti. Oğlan, ayak bileklerine kadar inen entarisinin içinde bile dikkati çekecek kadar güzel ve zarif olmasına rağmen, önceleri sağlıksız ve güvensiz gözüküyordu. Ama şeyhin çocukluğunda dadılığını yapan ve maiyetine yeni katılan kadın hizmetkar Tahi çocuğu korumasına almıştı. Yassie, efendisinin dairesinde yatıp kalkıyordu. Güzelliği ve hoş tavırlarıyla çok geçmeden bütün öbür hizmetkarlarla kölelerin sevgisini kazanmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yassie'nin güzel bir sesi vardı ve ender rastlanır bir yetenekle sistrum (Eskiden Mısır'da ibadet sırasında kullanılan ve ortasından geçirilmiş madeni çubuklar titreşince ses çıkaran kasnak şeklinde saplı bir çalgı.) çalıyordu. Şeyh el-Salil'in özel dairesinde şarkı söylemesi, böylece ona günün sıkıntılarıyla yorgunluklarını unutturması için oğlanı her akşam çağırtması, kimse tarafından garipsenmiyordu. Yassie birkaç haftaya kalmadan efendisi nin adamakıllı gözüne girmiş ve şeyhin uşakları arasına katılmıştı. Derken şeyh bir gün Yassie'ye, döşeğini efendisinin yatak odasına bitişik perdeli sofaya getirmesini emretti. Böylece, el-Salil ona seslendiği zaman hemen duyabilecek ve geceleri bile efendisinin ihtiyaçlarını yerine getirebilecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Salil bu düzenlemenin ilk gecesinde dhow kaptanlarıyla taraçada yaptığı savaş toplantısından geç döndü. Yassie onu beklerken uyuyakalmıştı, el-Salil yanında Batula'yla odaya girince yerinden fırladı. Mangalın üstünde ibrikler dolusu sıcak su hazır etmişti. Batula, şeyhin üstünde sadece peştamalı kalıncaya kadar soyunmasına yardım ettikten sonra Yassie, yıkanabilmesi için suyu el-Salil'in başından aşağı döktü. Batula o sırada efendisinin silahlarını yatağının yanındaki çivilere asmakla meşguldü. El-Salil'in kılıcıyla hançeri tabii ki bilenmiş, kalkanı parlatılmıştı. Bu işler tamamlandıktan sonra Batula gelip efendisinin yanına diz çöktü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Salil, "Artık gidebilirsin, Batula. Ama şafak sökmeden bir saat önce beni uyandır. Daha yapmamız gereken pek çok iş var," dedi. El-Salil bir yandan konuşurken Yassie'nin kendisine uzattığı havluyla kurulanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Perde Batula'nın arkasında kapandıktan sonra Dorian'la Yasmini birbirlerine gülümsediler. Delikanlı hemen sevgilisine kollarını açtı. "Fazla bile bekledim," dediyse de genç kız dans adımlarıyla ondan uzaklaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Daha görevlerim bitmedi, soylu efendim. Önce saçlarınızı tarayıp vücudunuzu yağlanmalıyım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız ipek bir halının üstünde oturan erkeğin arkasına geçti, bir peş kirle saçlarını kuruttu, sonra tarayarak tek bir kalın örgü halinde çıplak sırtına sarkıttı. Bir yandan çalışırken bir yandan da hayranlık ve huşu içinde mırıldanıyordu. "Ne kadar gür ve güzel, rengi de altın ve safran gibi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonra erkeğin omuzlarına parfümlendirilmiş hindistancevizi yağıyla masaj yaptı. Sırtındaki yara izlerine dokunarak, "Bu nerede oldu?" diye sordu</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“Işıltılı Ceylan Geçidi denilen bir yerde." Delikanlı gözlerini kapamışken kızın yetenekli parmaklarının dokunuşuna terk etmişti. Yasmini'ye zenana'da gelecekteki kocasını memnun etmenin yöntemleri öğretilmişti, gevşeyip uyumak üzereyken genç kız üzerine eğildi. "Şuran hala eskisi gibi gıdıklanıyor mu?" diyerek dilini erkeğin kulağına daldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu dokunuş Dorian'ı harekete geçirdi. Kaslı kollarındaki tüyler diken diken olmuştu. Kızın beline sarıldı. "Efendine daha saygılı olmayı öğrenmelisin." Yasmini'yi yatağın üstüne fırlattı ve iki yanına dizlerini dayayarak kollarını başının yukarsında hareketsizleştirdi. Bir süre birbirlerine bakıp güldüler, çok geçmeden gülüşleri kesildi. Dorian eğilip dudaklarını kızın dudaklarına yapıştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kızın sıcak ve ıslak dudakları hemen aralandı. Sevgilisinin ağzının içine, kalbimin bu kadar çok sevgiyi taşıyabileceğini bilmiyordum," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Üstünde çok fazla giysi var," diye mırıldanınca kız, kıvrılıp bükerek entarisinden sıyrıldı ve her şeyi yere fırlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian onun ipek gibi vücudunu seyrederek, "Güzelliğini kelimelerle anlatmak olanaksız," dedi ve ekledi. "Peki, yaraların tamamen iyileşti mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tamamen. Ama siz beni dinlemeyin, bunu kendi zevkiniz ve benimki için kanıtlayın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
