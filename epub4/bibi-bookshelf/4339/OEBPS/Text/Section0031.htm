<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, Luke Jervis'in demirleme yerinin bulunduğu Eel Pie adlı küçük adaya kendilerini götürmesi için bir kayıkçıyla pazarlık etti. Adaya yüz, yüz elli metre yaklaşmışlardı ki, Raven 'in en yeni seferinden döndüğünü ve tahta bir iskeleye bağlı olduğunu gördüler. Biraz daha yaklaştıklarında Luke söğütlerin altındaki kulübeden çıktı ve arkasında piposundan süzülen mavi bir iz bırakarak onları karşılamak üzere iskeleye indi. Aboli kayıkçıya altı pensini öderken Tom karaya atladı. "Kazançlı bir yolculuk oldu mu bari, Kaptan Luke?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gümrükçüler bizi Sheerness'de kıstırdılar. Ellerinden kurtulmak için üç büyük fıçı brendiyi suya atmak zorunda kaldık. Böylece altı aylık tüm karım denize kurban edilmiş oldu." Adamcağız yanağındaki yara izini kaşıyarak, "Galiba bu oyun için fazla yaşlandım. Bay Courtney," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Belki de sizi daha az sinir bozucu bir şeyle uğraştırabilirim," diye önerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Luke birden canlandı. "Aklında bir şey olduğunu anlamıştım. Bana babanı hatırlatıyorsun. Fırsatları asla kaçırmayan bir adamdı o."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O sırada kulübenin kapısında bir kadın belirdi. Önlüğü ocağın ateşinden kirlenmişti ve altı pislenmiş çıplak bir bebeği kollarının arasında tutuyordu. Bebek, annesinin bluzunun açıklığından gevşek gevşek sarkan yumuşak beyaz memeye her iki eliyle sarılmıştı. "Luke Jervis, beni evde bir lokma yemek yokken karnı doyurulacak altı çocukla bırakarak serseri arkadaşlarınla alem yapmaya gitmeyi aklına bile getirme!" diye cıyakladı. Pırasa gibi saçları yüzüne dökülüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Luke, Tom'a göz kırptı. "Yapma, meleğim. Evlilik çok güzel, çok asil bir müessesedir. Bazen benim gibiler için bile fazla güzel diye düşünüyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın bağırmayı sürdürdü. "Geceleri gizlice kaçar, sonra bütün paranı kaybettiğini ileri sürerek süklüm püklüm dönersin. Oysa ben pis bir sürtüğün yanında demir attığını çok iyi biliyorum. Namuslu bir iş arayıp bulmanın zamanı çoktan geldi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Luke, Tom'a baktı. "Bana önerebileceğiniz namuslu bir iş var mı Bay Courtney? İyi kalpli karımın sesini duyamayacağım kadar uzaklara götürecek bir iş?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben de sizinle bunu konuşmaya gelmiştim." Tom sırıttı. Çok rahatlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
