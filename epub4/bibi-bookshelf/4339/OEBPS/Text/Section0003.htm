<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki gemi nehrin ağzına doğru yol alıyordu. Seraph önde, Yeoman of York yaklaşık dört yüz metre arkasındaydı. Seraph'ta hala tersanenin işçileri bulunuyordu. Çalışmalarını vaat edilen tarihte bitirememişlerdi, ama Hal buna rağmen hareket emrini vermişti. Bay Greene'e, "Adamlarınızı Plymouth'da karaya çıkaracağım," dedi. "Ama işleri yine de bitirememiş olurlarsa, eve yüzerek dönmeleri için onları Biscay Körfezi'nde denize atacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mürettebat Seraph'a uyum sağlamaya çalışırken gemi hantalca idare ediliyordu. Hal geminin kıçından geriye bakınca, Yeoman'ın mürettebatının yelkenlerini hızla ve ustalıkla kullandıklarını gördü. Yeoman'ın kaptanı Edward Anderson mutlaka onu gözlüyordu; Hal adamlarının acemiliği karşısında utancından kızardı. Ama Ümit Burnu'na varışlarında durumun değişmesi için kendi kendine söz verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Manş'ın açık sularına çıktıklarında rüzgar yön değiştirerek kuvvetlendi ve bir sonbahar fırtınasına dönüştü. Güneş de bulutların arkasına saklanmış, deniz tatsız bir yeşil renk almıştı. Gece vaktinden önce bastırdı, böylece iki gemi Dover'ı geçmelerinden önce birbirleriyle bağlantıyı kaybettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph birkaç gün süresince üzerine doğru gelen dalgalarla boğuştu, ama en sonunda Wight Adası'nı geçtiler. Hal da Yeoman'ın sadece dört mil arkasında ve kendisiyle aynı rota üstünde olduğunu gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Güzel!" diyerek dürbününü kapadı. Anderson hakkında bir kanıya varmayı ertelemişti. Yeoman 'ın kaptanı kırmızı yüzlü ve somurtkan bir Yorkshire'lıydı. Görünüşe bakılırsa Hal'ın, kendisinden üstün konumda oluşuna içerliyordu. Ama o ilk günlerde ne olursa olsun iyi bir denizci olduğunu kanıtlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal dikkatini yine Seraph'a çevirdi. Bu koşullar altında çalıştıkça mürettebatın gemi idaresindeki deneyimi artıyor, adamlar neşeli ve istekli görünüyorlardı, ki öyle de olmaları gerekirdi. Hal en iyi denizcileri bulmak için yüksek ücretler önermiş, şirketin ödediği miktarla aradaki farkı kendi kesesinden ödemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tam o sırada Bay Walsh tarafından derslerinden azat edilen üç kardeş güverte merdivenini koşa koşa çıktılar. Heyecanlı ve gürültücü davranıyorlar, yarı fırtına koşullarına rağmen en küçük bir deniz tutması belirtisi göstermiyorlardı. Aboli onları Londra doklarında gemicilere giyim eşyası vs. satan sayısız tüccarlardan aldığı giysilerle donatmıştı. Özetle, babasıyla ilk kez denize açıldığı sırada Hal'ın yaşadığı durumdan daha rahattılar. İhtiyar onu şımartmak istememişti; Hal yelken bezi kadar sert bir kumaştan yapılmış iç çamaşırlarını ve katranla sıvanmış kısa paltosunu çok iyi hatırlıyordu. Üstelik giysileri tuz billurlarıyla daha da sertleşmiş olduğundan delikanlının koltukaltlarını ve apış arasını yara etmişti. Öbür sıradan denizciler gibi açık güvertedeki nemli bir hasır döşeğin üstünde Aboli'nin yanında nasıl uyuduğunu, yemeklerini toplardan birinin korumasında parmaklarını kullanarak nasıl yediğini, teneke kasesinin içinden katı parçaları çıkarmak ve sert peksimetleri kırmak için kamasından nasıl yararlandığını, tuvaleti için geminin baş tarafındaki deri kovayı kullanışını ve bir yolculuğun başından sonuna kadar hiç yıkanmayışını anımsayarak garip bir şekilde gülümsedi. Bunların bana bir zararı dokunmadı, ama yakarının dokunduğunu da söyleyemem, diye düşündü. Bir delikanlının iyi bir denizci olmak için domuz gibi yaşatılıp eğitilmesi gerekmez.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tabii ki babasıyla çıktığı o ilk yolculuklarındaki koşullar farklı olmuştu. Eski Lady Edwina, Seraph’ın yarısından bile küçüktü, babasının kamarası ise şimdi kendisinin kaldığı kıç tarafındaki geniş kamaranın yanında köpek kulübesinden farksızdı. Hal işçilerden kamarasının dolap kadar küçük bir bölümünü bölmeyle ayırmalarını ve buraya oğlanlara ranza vazifesi yapacak üç raf yapmalarını istemişti. Öğretmenin, bir denizci olamayacağını ısrarla iddia etmesine rağmen, Bay Walsh'ı katip olarak bordroya geçirmişti. Adamcağız, minik kamarasını ders odası gibi kullanarak çocukların eğitimini sürdürecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal şimdi Daniel'in, bağrışarak ve oynayıp zıplayan oğlanları güverteye adımlarını atar atmaz yakalamasını ve onlar için tasarladığı görevlerin başına yollamasını onaylayarak seyrediyordu. İkizleri ayırmış, Tom'u sancak nöbetine, Guy'ı ise öbürüne almıştı. Bu çocukken birbirlerini daima kötü etkiliyorlardı. Guy'ın yakınında olması Tom'u gösteriş yapmaya teşvik ediyor, Tom'un maskaralıklarıysa Guy'ı şaşırtıyordu. Dorian da aşçının kahvaltıyı yukarı taşımasına yardım etmesi için mutfaklara yollanmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Daniel'in yelkenlerle ilgili işlemler için ikizleri tepelere yollamasından bir an endişe duymuştu, ama tasalanması boşunaydı. Fırtınalı havalarda güvertelerde dolaşma ve gemi bir yana yatarken dengelerini sağlayabilme yeteneğini geliştirdikleri zaman buna da sıra gelecekti. Daniel şimdilik onları açık güvertede tutuyor, yelken iskotalarıyla meşgul ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal oğlanları iriyarı adamın gözetiminde bırakabileceğini ve dikkatini kendi gemicilik sorunlarına yöneltebileceğini biliyordu. Kıç güvertesinde bir aşağı bir yukarı yürüyor, gemisinin yelkenlerdeki herhangi bir değişikliğe ve ayarlamalara nasıl tepki verdiğini inceliyordu. Yeşil bir dalganın gemiyi kaplaması, suların da güverteleri boydan boya kat edip bordadaki deliklerden aşağıya dökülmesi üzerine, geminin baş tarafında daha fazla su biriktiğine karar verdi. Son günlerde istediği dengeyi sağlamak için ambarlardaki kargoyu ve özellikle ağır su fıçılarını nasıl yeni baştan istifleyeceğini gözünde canlandırmaya çalışıyordu. Gemiye iki deniz mili kadar hız verebilirim, diye hesapladı. Childs onu savaştan farksız bir sefere yollamışsa da Doğu Hindistan Şirketinin başlıca kaygısı her zaman kardı, Seraph‘ın ambarları da şirketin Bombay'daki fabrikalarına teslim edilecek çeşitli mallarla ağzına kadar doluydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kafası bir yandan yükle ve denge konularıyla meşgul olurken, öbür yandan da mürettebat üzerinde kafa yoruyordu. Nöbetçi subayları hala eksikti, zaten doğrudan Fransa kıyısındaki Ushant'a yönelip Biscay Körfezi'ni aşmamasının, oradan güneye, Afrika anakarasının çıkıntısına ve Ümit Burnu'na yollanmamasının nedeni de Plymouth'a uğrayacak olmasıydı. Plymouth bağlantı limanlarıydı. Daniel'le Aboli kentteki hemen her erkek, kadın ve çocuğu ve de çevredeki arazileri tanıyorlardı. Daniel, "Plymouth'da karaya adımımı atar atmaz vardiya listesini İngiltere'nin en iyi denizcileriyle doldurabilirim, hem de bir günün içinde," diye böbürlenmişti. Hal bunun doğru olduğunu biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Wilson da, "Ned Dayım bizi orada bekleyeceğine dair haber yolladı," demişti. Ned Tyler'ı Seraph’ın mürettebatına katmayı aklına koyduğu için de Hal buna çok sevinmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu dolambaçlı rotanın mürettebat bulma ihtiyacından başka nedenleri de vardı. Londra'da barut ve saçma bulmak neredeyse olanaksızdı, İrlanda Savaşı cephane kıtlığı yaratmıştı, şimdi bir de Fransa'yla savaşın eşiğinde gelindiğinden savaş bakanlığı tüm barut fıçılarını ve mermileri stok ediyordu. Fabrikaların ürünlerin en küçük bir kırıntısını bile alıkoyması yasaklanmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal'ın Plymouth doklarında sahibi olduğu ambarlardan biri barut varilleriyle ve demir saçmalarıyla tepeleme doluydu. Hal bu malzemeyi Golden Brough 'un bir sonraki seyahatine hazırlık olsun diye burada stoklamıştı, ama Dorian'ın annesi ölüp arkasında bakılması gereken bir bebek bırakınca, adam bu projeden caymak zorunda kalmıştı. Hal'ın depoladığı yeni barutlar epey eski olmakla beraber, eski tipler kadar çabuk bozulmayan bir cinsti ve iyi durumda olmaları gerekiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Plymouth'a uğramalarının sonuncu nedeniyse Childs'ın, şirketin Bombay'daki fabrikalarına götürülecek yolcularının olmasıydı: bu kişiler limanda Seraph’ı bekliyor olacaklardı. Childs kaç kişi yollayacağını söylememişti, ama Hal kalabalık olmamalarını diliyordu. Seraph kadar büyük bile olsa gemilerde yatacak yer kıttı, Hal'ın subaylarından bazılarının da geleceklere yer açmak için kamaralarından çıkarılmaları gerekecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu sorunlara öylesine dalmıştı ki, hemen ilerde Wight Adası belirince aradan hiç zaman geçmemiş gibi geldi ona. Sonra Gara Burnunun etrafını döndüler ve boğaz boyunca yol alarak Drake Adasının yanından geçtiler. Plymouth Limanı tam karşılarındaydı şimdi. Kıyıda avare dolaşan küçük bir kalabalık boğazdan gelen iki güzel gemiyi görmüştü; rıhtımda dizilerek gemilerin rıhtıma bağlanmalarını seyrettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daniel Hal'ın yanında durarak, "Orada işaret ateşi gibi parlayan o gümüş saçlı kafayı görüyor musunuz?" diye sordu. Çenesiyle rıhtımı işaret etti. "Gözden kaçırmak olanaksız, öyle değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal gülmeye başladı. "Tanrım, Bay Ned bu!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yanındaki da Will Carter. Ned aklını çelmiş olmalı." Daniel devam etti. "Dostumuz Will iyi adamdır. O üçüncü kaptan, Ned de ikinci kaptan olursa, nöbetçi grubunuz tamam demektir, kaptanım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Rıhtıma bağlanmalından sonra gemiye ilk çıkan Ned Tyler oldu. Hal onu kucaklamamak için kendini güç tuttu. "Sizi görmek ne güzel, Bay Tyler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Ne kadar güzel bir küçük geminiz var, ama başı fazla su çekiyor, yelkenleri de çamaşır günündeki kirli gömlek yığınlarına benziyor," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Ama sen bunun çaresine bakacaksın, öyle değil mi, Ned?" dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned başını salladı. "Muhakkak ki, kaptan."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
