<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian atının dizginlerini çekti ve ayakta durarak geçidin ağzını gözden geçirdi. Aşamalı olarak açılıyor, alçaldıkça yanları giderek dikleşip derinleşiyordu. Araziyi iyi hatırlıyordu; oradan ilk geçişinde taşıdığı tehlikeleri kafasında not etmişti. Pusu kurulması için ideal bir yerdi. Tehlike önsezisinin etkisiyle ensesinde bir karıncalanma hissetti. "Batula, yanına iki adam al ve geçidi denetlemeye git," dedi. İhtiyatlı bir kervan başının yapması gereken de buydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir işaret arar gibi davran, ama öyle bir şey bulunca da ortalığı velveleye verme, hemen yanıma dön. Ama yanıma varmadan önce yolun açık ve güvenli olduğunu bağır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula mızrağının ucunu indirdi, atını geçide sürdü ve ilk dönemecin ötesinde gözden kayboldu. Dorian atından indi, uzun kafile de onun arkasında aniden durdu, esirler yere çöküp yüklerini üzerlerinden attılar. Esir çocuk Yassie şeyh için bir tente dikti, sonra eyerinin arkasında taşıdığı mangaldaki kömürleri yaktı. Kömürler tutuşup parlak bir alev salınca üzerine kahve cezvesini sürdü. Kahve fokurdayınca Yassie yüksük gibi bir kadehi doldurdu ve yere diz çökerek efendisine uzattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, Yassie'ye, "Çarpışma başlayınca yakınımda ol," diye fısıldadı. "Ne koşulla olursa olsun bir silah alıp karşı tarafın düşmanca olarak niteleyebileceği bir hareket yapma. Bir düşman tarafından tehdit edilirsen kendini yere at ve merhamet dilen. Ele geçersen sakın bir kadın olduğunu belli etme, yoksa seni kadın olarak kullanırlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Emredersiniz, efendimiz. Siz yanımda olunca hiçbir şeyden korkmam."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni sevdiğimi ve her zaman da seveceğimi sakın unutma, küçüğüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben de sizi aynı şekilde seviyorum, efendimiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geçidin ağzında kopan bir bağrış konuşmalarını böldü. "Yol açık, her şey yolunda." Dorian yukarı bakınca, Batula'nın ucunda mavi flama dalgalanan mızrağı ileri geri salladığını gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian üzengilerinin üstünde ayağa kalkarak ileriye hareket emrini verdi. Gerekli olan sadece buydu. Adamlarının tümü görevlerini biliyorlardı. Kervan kızıl kayaların içinde açılmış boğazda ağır ağır ilerledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Taş duvarlar onları aralarına almakta gecikmedi. Burası eski fil yollarından biriydi. Dev hayvanların ayakları çağlar boyunca kayalık zemini aşındırarak dümdüz etmişti. Dorian mavi kefiyesinin ucuyla ağzıyla burnunu daha sıkı örttü ve eğilip belli etmeden yerlerde çapulcuların yeni bırakmış olabilecekleri izleri aradı. Yer temizdi, ama bunun bir anlamı yoktu. Bunlar tehlikeli adamlardı, yolda iz bırakacak kadar dikkatsiz olamazlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geçit daraldıkça esirler ve muhafızlar, omuzları birbirine değerek yürümeye başladılar. Kafiledeki hiç kimse konuşmuyordu. Araplar vahşi Afrika'nın ritmini taklit edemediklerinden şarkı söyleyen de yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geçit duvarının yukarsında bir hareket, gri renkli bir cismin geçişini görür gibi olunca Dorian'ın yüreği ağzına geldi. Ama sonra bunun, kayaların arasında yaşayan yabani tavşan büyüklüğündeki bir ceylan olduğunu gördü. Bir kayanın tepesinde minik dört toynağını yan yana getirmiş ve kulaklarını dikmişti iri ve şaşkın gözleriyle aşağıdaki adamları seyrediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geçit yarılanırken kayaların arasında daha da sıkışıyor ve dikleşiyor, çok geçmeden de doğal taş basamaklar halinde inişe geçiyordu. Dorian atından indi ve her adımı bir tehlike,oluşturan yokuşta dizginlerinden tuttuğu hayvanına rehberlik etmeye başladı. Aşağıya varınca başını çevirip yukarıya baktı. Adamlarını böylesine sıkışık ve tehlikeli bir konumda görmek bir asker olarak onu fazlasıyla tedirgin ediyordu. Araplar daracık geçitte öylesine üst üste hapsolmuşlardı ki, kesici bir silahı ancak güçlükle sallayabilir ya da bir tüfekle nişan alabilirlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı atını patikanın kenarına çekti. Efendiyle at, esirlerle muhafızların geçebilmesi için kaya duvarının dibine sıkışmıştı. Dorian iki yandaki kaya duvarlarını bakışlarıyla tarıyor, bir silahın metalik ya da bir insan kafasının hareketini yakalamaya çalışıyordu. Ne var ki, hiçbir şey yoktu, kafilenin yarısı da kaya merdiveninin sonuna ulaşmıştı. Şimdi kervanın ikinci yarısı kızıl renkli kayaların arasına sıkışıyordu. Ne olacaksa şimdi olacaktı. Tam anlamıyla kapana kısılmışlardı. Delikanlı, Yassie'ye baktı. Kız da onun yanında durmuş, atını patikanın dışına çekmişti. Kafilenin geçişine yer açmak için o da kocaman bir kayanın dibine yapışmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bakışını tekrar göğe çevirdi. Bir tek akbaba geniş kanatlarını sonuna kadar açarak uçsuz bucaksız maviliğin içinde kayıyordu. Simsiyah bir kuştu. Dazlak bir kırmızı kafası ve çengel gibi kıvrık bir gagası vardı. Yüksekte daireler çevirirken başını eğip aşağıdaki insan kalabalığına baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, sabret, uğursuz kuş, diye düşündü. Gün sona ermeden senin bile et hırsını doyuracak bir şölen çekeceğiz sana.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı bu düşüncesini daha tamamlayamadan hava öylesine bir şiddetle kulak zarlarına basınç yaptı ki, bunun şiddetiyle arkaya doğru sendeledi. Sanki güçlü bir mengene göğsünü sıkıştırıyordu. Sağlam kaya ayaklarının altında titriyor ve zıplıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Duman, tozdan ve kızıl renkli kaya parçacıklarından oluşan bir kulenin göğe püskürdüğünü gördü. Hemen arkasından toprak ve kaya payandası yarıldı. Yar sarsılarak dışarıya doğru meyletti. Bu hareket o kadar ağırdı ki, deli kanlı olanları seyrederken düşünme fırsatını buldu. Barut! Bunu tahmin etmeliydim. Kaya çıkıntısını havaya uçurdular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çöken yar daha hızlı bir düşüşe geçerek gümbürtüyle yuvarlanmaya başladı. Altında kalan adamların çığlıkları duyulmaz olmuş, Allah'a yakarışları kaya bloklarının altında boğulmuştu. Geçit tıkanmış, uzun kervan tek kılıç darbesiyle bölünmüş bir yılanın vücudu gibi ikiye ayrılmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kulakları hala çınlar bir halde atının boynuna yapışırken ilk okların çekirge bulutları gibi adamlarının üzerine boşandığını gördü. Bir yandan da geçidin duvarlarından yaylım ateşi başlamıştı. Barut dumanı sıcak ve sakin havayı sis gibi kaplamıştı. Kurşunların taşların ve etin üstüne dolu gibi çarptığını duyabiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamlarının yüzden fazlası çığın altında ezilmişti. Elli kadar savaşçısı toz yağmuru altındaki yıkıntıların arasına kaçabilmişlerdi. Kuvvetin kalan kısmının geçidin üst ucunda yolları kesilmişti. Dorian saldırganların avantajı ele geçirdiklerini anladı. Bir iki saniye sonra da başarıyla başladıkları kanlı savaşı tamamlamak için yükleneceklerini biliyordu. Hemen atına atlayarak kılıcını kınından çekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O ve Batula birbirlerinden ayrı düşmüşlerdi, ama ortam mızrakla dövüşmek için zaten fazlasıyla sıkışıktı. 'Sırtlanlar' aşağı indikleri vakit kılıç ve hançerle savaşacaklardı. Esirler emrettiği gibi kendilerini yüzükoyun yere atmışlardı. Sözde korku içinde taş zeminin üstünde büzülürken bir yandan da-zincirlerinden sıyrılıyor ve başlarının üstünde taşıdıkları bohçalardan silahlarını çekiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian Sırtlanlar'ın dik yamaçlardan aşağı kaydıklarını gördü Tüylü savaş kıyafetlerine bürünmüş siyah adamlardı bunlar. Ham deriden hafif kalkanlarını savurarak kayadan kayaya atlıyor, korkunç savaş çığlıkları atıyorlardı. Ellerinde kısa kılıçlarla ağır sopalar vardı. Dorian hemen arkasından beyaz bir adam gördü, arkasından ikincisini ve üçüncüsünü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah büyüktür!" diye gürledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yere çömelmiş yarı çıplak Araplar, saldırıyı karşılamak üzere ellerinde palalarıyla ayağa fırladılar. Onlar da, "Allah büyüktür! Allahü ekber!" bağrışlarıyla liderlerine eşlik ediyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian savaşı yönetebileceği bir konuma geçmek için atını ileri sürerken ağır bir kurşun atın omzuna saplandı. Bacakları ve üstündeki donanımı birbirine karışan hayvan yere yığıldı. Delikanlı hemen atladı ve ayaklarının üstüne indi. Etrafına tam bir karmaşa hakimse de bunca gürültünün arasında bir sesi duyabildi. "Haklayın onları, çocuklar! Doğrayın o imansızları!" Devon şivesiyle konuşan bir İngiliz'in sesiydi bu ve Dorian'da az önceki patlamadan daha büyük bir şok etkisi yaptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İngilizler!" Uzun yıllardır bu dilin konuşulduğunu duymamıştı. Geçen zaman bir anda uçuverdi. Bunlar onun kardeşleriydi. Dorian bir duygu karmaşasının pençesindeydi. Çarpışmayı durdurmak ve birbirlerini doğrayan kendi birlikleriyle hemşerilerinin hayatını kurtarmak için bir çare arar gibi etrafına bakındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ne var ki, savaş başlamıştı bir kere. Durdurulması için vakit çok geçti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian gözleriyle Yassie'yi aradı, kız kayanın korumasında büzülmüş kalmıştı. Ama birden bir uyarı çığlığı atarak Dorian'ın arkasını işaret etti. "Arkanız, efendimiz!" Dorian kendisine doğru koşan adamı karşılamak için hızla döndü. Geniş omuzlu, ihyarı bir herifti. Kırık bir burnu ve kıvırcık bir ormanı andıran kara sakalı vardı. Yüzü güneş ve rüzgardan adamakıllı esmerleşmişti, ama gözlerindeki yeşil ışıltı Dorian'ın belleğinde bir kıpırtıya yol açmıştı. Gelgelelim adam iri yapısına ters düşen bir hafiflik ve hızla üzerine geldiğinden bunun üzerinde bir an bile durmasına vakit yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı ilk hamleyi savuşturdu, ama toslamanın şiddeti sağ kolunu omzuna kadar titretti. Hemen zarif bir karşı hamleye geçti. İngiliz hamlesini karşıladı, iki kılıcın sürtünmesi tüyler ürpertici bir gıcırtıya yol açtı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian o an üç şeyin bilincine vardı: İngiliz şu ana kadar karşılaştığı en müthiş kılıç ustasıydı. Kılıcını hasmından kurtarmaya çalışması ölümüne yol açabilirdi. Üçüncüsü, kendi kılıcını hapseden kılıcı tanımıştı. Onu en son eski Seraph’ın kıç güvertesinde, babasının belinde görmüştü. Mavi çelik ve altın kakmalar parıltılarıyla insanın gözünü kamaştırıyordu. Yanılması mümkün değildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hasmı konuşmaya başladı. Dorian'ın kılıcına hakim olmak için sarf ettiği efor sesini zerrece etkilememişti. "Gel Abdullah, gel de seni biraz daha sünnet edeyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arapça konuşmuştu, ama Dorian bu sesi tanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom!" diye bağırmak istiyordu, ama yaşadığı şok öylesine şiddetliydi ki, sesi gırtlağında tıkanıp dudaklarına ulaşamadı. Sağ kolundaki kasların gevşemesiyle kılıcının ucunu aşağı sarkıttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dünya yüzünde hiç kimse, kılıcı Tom Courtney'inkiyle kilitlenmiş durumdayken kılıcının ucunu aşağı düşüremezdi. Öldürücü darbe yıldırım gibi indi. Delikanlı son anda kendini yana atarak ağabeyinin hedefinin sadece bir parmak şaşmasına yol açtı. Ama yine de kılıcın, göğsünün sağ üst kısmına çarpıp etinin içine kaydığını hissetti. Kılıcı, sinirleri kilitlenen parmaklarının arasından yere düşmüştü. Kılıç hala etinin içindeyken dizlerinin üstüne düştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom!" Dorian yine ağabeyinin adını haykırmak istedi, ama ağzından ses çıkmadı. Tom kılıcı bir çekişte yaralının göğsünden çıkardı. Bir bebeğin anasının memesini salıvermesi gibi bir emme sesi çıkmıştı. Dorian yüzüstü yuvarlandı. Tom onun üzerine dikilerek kılıçla işini bitirmeye hazırlandı. Ne var ki, öldürücü darbeyi daha indiremeden küçük bir vücut aralarına girerek Dorian'ın vücudunu kendisininkiyle örttü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Kahrolası!" diye bağırdıysa da kılıcı indirmedi. "Çekil önümden!" Kendi vücudunu kalkan gibi kullanan bir oğlan çocuğuydu. Bu özveri tüm öfkesine rağmen Tom'u etkiledi. Aslında ikisini de bir tek kılıç darbesiyle öldürebilirdi, ama yapamadı. Geri çekilerek çocuğu tekmesiyle Arap esircibaşının üstünden itmeye çalıştı. Ne çare ki oğlan efendisine, tıpkı bir kayanın üstündeki istiridye gibi yapışmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk ağlamaklı bir sesle Arapça haykırıyordu. "Merhamet! Tanrı adına merhamet edin!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli tam o sırada uyarmak için bağırdı. "Arkana dikkat, Klebe!" Kılıcının ucunu yukarı diken Tom, hızla dönerek yarı çıplak iki adamın hamlesini karşılamaya hazırlandı. Bir an için onların mucize eseri zincirlerinden kurtulan ve şimdi aniden ortaya çıkan palalarla ona saldıran esirler olduklarını sandı. Ama sonra adamların yüzlerinin çizgilerinin negroid değil de Arap olduğunun farkına vardı. Bunlar esir falan değil de savaşçı Araplardı. Genç adam kılıcıyla bir sağa, bir sola hamle yaparak içlerinden birini öldürdü. Çıplak omzuna bir kılıç darbesi yiyen öteki ise sendeleyerek kaçmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli yine gürledi. "Klebe, bu bir tuzak!" Tom bir an etrafına bakındı. Esir sandıkları insanların tümü zincirlerinden kurtulmuşlar ve silahlanmışlardı. Karşı saldırıları hızlı ve hesaplıydı. Lozi savaşçıları daha şimdiden dağılmaya başlamışlardı. Kimi kaçıyor, kimi de tam bir bozgun halinde boğazın duvarlarına tırmanmaya çalışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kafilenin başında durduğu yerden bir Çin roketinin beyaz dumandan oluşmuş uzun bir kuyruk bırakarak göğe püskürdüğünü gördü ve bunun, Arap takviyelerinin saldırıya geçmeleri için bir sinyal olduğunu anladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geçidin arka tarafını tıkayan kızıl kaya bloklarının üzerinden dalgalar halinde Araplar geliyordu. Entarili ve peştemallı savaşçıların tümü çarpışmaya koşuyorlardı. Aboli'yle küçük İngiliz denizci grubu daha şimdiden azınlıkta kalmışlardı. Birkaç dakikaya kalmadan yolları kesilecek ve bu yeni saldırı dalgasına yenik düşeceklerdi. '</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kaç, Klebe! Her şey mahvoldu. Kaç!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom da, "Hep beraber Centaurus'a, " diye. gürledi. Öbürlerini yanına çağırdı. Alf Wilson'la Luke Jervis düşman saflarını yararak yanına geldiler. Aboli ve öbür denizcilerle birlikte çelikten bir daire oluşturdular ve daha önce denedikleri düzeni aldılar. Komutanları yerde yatan ve savaş dışı kalan Araplar, kararsızlık içindeydiler. Kılıçlardan örülü çite hamle yapmaya isteksiz görünüyorlardı. Tom yarın eteğinde gerisin geriye yukarıya tırmanabilecekleri noktaya varmıştı. "Herkes kendi başının çaresine baksın çocuklar!" diye seslendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Soluk soluğa terler içinde tırmanışa geçtiler. Ama onlar daha zirveye varamadan Araplar kendilerini toparlayıp kaçan grubu kurşun yağmuruna tuttular. Çoğu kayalara çarpan kurşunlar İngiliz denizcilerden birini yere serdi; kurşun sırtına saplanmıştı. Adam yuvarlanmaya başladı. Tom aşağıya bakınca dibe çarptığı anda Arapların adamın etrafına üşüştüklerini ve onu doğradıklarını gördü. "Zavallı Davie için yapabileceğimiz bir şey yok. Tırmanmaya devam edelim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Aboli birlikte doruğa süründüler ve aşağıdaki ateşten korundular. Soluklanıp öbürlerini etraflarına toplayıncaya kadar beklediler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli'nin yara izleriyle dolu yüzünden terler süzülüyordu. Duygularını başka türlü anlatamayarak iri dazlak kafasını sallamakla yetindi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah atlarla dere yatağında bekliyordu. İki yaralıyı arkaları sıra sürükleyerek gelen adamların yüzüne baktı, ama hiçbir şey sormadı. Çoğunun vücudu kan ve kesik içindeydi, hepsinin de üstünden terler akıyordu. Hepsine yetecek kadar at olmadığı için, Tom eyerinde Sarah'ı arkasına oturttu. Luke yaralılardan birini almıştı, Alf Wilson da ötekini. Kalan denizcilerin her biri birer üzengiye asılarak arkadaşlarıyla güney yönünde sürüklendiler. Lozi savaşçıları daha önceden ormanın içinde dağılmışlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Belaya çattık. Arkamızdan bir ordu yollayacaklardır," diye yakındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom onun yanında atını sürerken, "Fort Providence'deki günlerimiz sona erdi," diye doğruladı. "Allah'tan ki Centaurus'un taşıyacak yükü yok. Nehirde sular kısmen çekilmiş durumdaysa da tekne hafif olacak. Araplar bize yetişemeden nehrin aşağı boylarına ulaşırız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
