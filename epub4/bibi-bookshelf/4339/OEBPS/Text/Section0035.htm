<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Abd Muhammed El-Malik'in dhow'u tam bir kaos halindeydi. Düşerek prensi ölümcül bir tehlikeye atan seren, geminin başıboş sürüklenmesine neden olmuştu. Güverteleri ağır hasır örgüsü yelkenin altında ezilmişti, donanımı ise enkaz halindeydi. Makaralar musonun güçlü esintilerinin etkisiyle sallanıp direğe ve tekneye çarpıyor, donanımı kamçılıyor, böylelikle gemiye fazlasıyla zarar veriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu harabeye biraz düzen getirmek için yapılacak ilk iş ana kandilisanın ucunu yakalamaktı. Bu ağır ip direğin tepesinde sallanıp durmaktaydı. Güverteden yakalanıp çekilemezdi. Birisinin direğe tırmanması gerekecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seren yelkenli gemilerden farklı olarak burada çarmıh yoktu ve kolombire ulaşmak için başka kolay bir yol bulunmuyordu. Mayistra yelkeni inik olduğu için dhow dalgaların arasında yuvarlanıp duruyordu. Kaptan geminin pruvasını dümen yekesiyle suyun içinde tutmaya çalışıyorsa da arada sırada daha sert bir dalga tekneyi bordasından vurarak alabora olma tehlikesiyle karşı karşıya bırakıyordu. Dev bir rakkas gibi iki yana sallanan direk bu sert hareketleri daha da kuvvetlendiriyordu. Gemi çok büyük bir tehlikeyle karşı karşıyaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaptan dümen yekesini terk edemiyordu, kendisiyle göz göze gelmemek için uzak köşelere büzülmeye çalışan adamlarına emirler yağdırıyordu. Ne yapılması gerektiğini hepsi çok iyi biliyordu, ama hiç kimse kolombire tırmanmayı göze alamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bu pandomimayı büyülenmiş gibi seyrediyordu. Seraph'ın güvertesinde hiç bu kadar eğlenceli bir durum, böylesine bağrış çığrış olmamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dhow'un Fuad isimli kaptanı, "Domuz oğlu domuz Ahmet," diye bir gemiciye bağırıp direğin tepesini işaret etti. "Bana itaat etmezsen, leşini bir domuz derisine sarıp öyle denize atarım." Adam birden sağır olmuş gibi başını çevirip denize bakmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian tırmanışı deneyimli gözleriyle şöyle bir ölçtükten sonra bu kadar korkmalarına şaşırdı. Seraph Ümit Burnu'nun dalgalarıyla oynaşıp bir yandan güneydoğudan sert rüzgarlar eserken, kendisi ana serenin üstünde Tom'la birlikte bir elini kalçasına, diğerini de başının üstüne koyarak dans etmişti. Oysa buradaki direk Seraph'dakinin ancak üçte biri yüksekliğindeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk, Tom'un kendisiyle alay eden sesini duyar gibiydi. "Haydi, Dorry. Neler yapabileceğini göster onlara."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şu anda hiç kimse Dorian'a bakmıyordu, krizin aciliyeti arasında onu unutmuşlardı. Prens bile alışılagelmiş güvenli tavrını terk ederek ön güvertedeki istralyaya yapışmış, sallanıp duran kolombire bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian üstündeki uzun entariyi üzerinden sıyırıp güverteye fırlattı. Etekler ayaklarına dolanabilirdi. Yeni doğmuş bir bebek gibi çırılçıplak halde direğin dibine koştu ve leoparın kovaladığı bir maymun gibi tırmanmaya başladı. Kendini toparlayan prens, "Durdurun şu çocuğu! Kendini öldürecek," diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ancak Dorian hükümdarlarının komutunu yerine getirmeye çalışan ellerin ulaşamayacağı kadar yüksekteydi. 'Çevikliği ve yükseklik alışkanlığı Seraph’ın donanımında gelişip mükemmelleşmişti ve o ölçülere kıyasla bu kolay bir tırmanıştı. Teknenin yuvarlanışıyla direğin sallantısından yararlanarak kendini yukarı sürüyor, dönüşümlü olarak dizlerinden ve ellerinden yararlanıyordu. Böylece direğin tepesine ulaşıp aşağıya baktı. Kendisine çevrili korku içindeki yüzleri görünce biraz daha gösteriş yapmanın önüne geçemedi, iki bacağıyla ana istralyaya yapışarak bir elini serbest bıraktı. Başparmağını burnunun ucuna dayadı ve parmaklarıyla aşağıdakilere nanik yaptı. Mürettebat bu hareketi her ne kadar daha önce görmemişse de anlamı açıktı. Dorian'ın çıplak vücudu güneşin altında istiridye kabuğu gibi ışıldıyordu, poposu da yuvarlak ve pembeydi. Çocuk, hakaretini daha da vurgulamak için poposunu aşağıdakilere kıvırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian daha da yukarı tırmanınca aşağıdakilerin arasında bir korku iniltisi duyuldu. Oğlanın başına bir şey gelirse prensin öfkesi korkunç olacak ve hepsi de bundan paylarını alacaklardı. Dorian uzanıp saklayan kandilisayı yakaladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ardından denizci İngilizcesi kullanarak aşağıdakilere, "Halatı volta edin!" diye bağırınca verdiği komut kaptan tarafından anlaşılmıştı, onu hemen Arapçaya çevirdi. Üç denizci ağır halatın sabit ucunu yakalamaya koştular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamlar düşüşünü hafifletmeye hazır olunca Dorian, halatın çözülmüş, yorgun ucunu iki kere beline dolayıp bacaklarının arasından geçirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Düşüşümü hafifletin!" diye bağırdı yine. Salınımının uygun anını yakalar yakalamaz direği salıverdi ve bir tekmeyle kendini ondan uzaklaştırdı. Dorian düştüğü sırada kandilisa makaranın içinden geçerek gıcırdıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kandilisanın alt ucundaki adamlar, ipin nasırlaşmış avuçlarından akıp boşalmasını sağlayarak Dorian'ın düşüşünü frenlediler. Dhow dalgaların pençesinde yuvarlandıkça çocuk denizin ötelerine doğru adeta uçuyor, her gidiş gelişte sevinç çığlıkları atıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kandilisanın öbür ucundaki adamlar çocuğun inişini bir denizci deneyimiyle hesapladılar. İpin son birkaç karışında öylesine hafif inmesini sağladılar ki, çıplak ayakları güverteye dokunurken hiç ses çıkarmadı. Hemen koşup iyi olup olmadığına baktılar, ardından da hala beline sarılı olan kandilisanın ucunu yakalayıp emniyete aldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kolombirideki makaradan yeni bir ip geçirilip seren tekrar toka edilince, dhow bir kez daha rüzgara kapıldı, latin yelkeninin basılı olması sayesinde de çaresizce sürüklenen bir tekne olmaktan çıkarak çevik ve hızlı bir gemiye dönüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prens bir elini Dorian'ın omzuna dayayarak maiyetinin birer birer yüzlerine baktı. "Bu çocuk seri düşünüp hemen harekete geçerek benim hayatımı ve gemiyi kurtardı," diye bildirdi. "Onun, kehanetteki kızıl taçlı yetim olduğundan hala şüphelenen var mı?" Elini Dorian'ın parlak buklelerine dayadı ve adamlarının gözlerinin içine baktı. Hiç kimse onun gözlerinin içine bakmaya cesaret edemiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İlk konuşan molla oldu. "Şeyh Taimtaim'in mucizesi bu," diye bağırdı. "Evet, ilan ediyorum. Kehanetteki çocuk budur!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hepsi bir ağızdan, "Evet, kehanet gerçekleşti!" diye bağırdılar. "Allah'a şükürler olsun!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Eli hala Dorian'ın başının üstünde olan prens gayet açık bir dille, "Bu çocuğun manevi oğlum olacağını herkesin bilmesini isterim. Bundan böyle adı Malik'in oğlu, kızıl saçlı el-Amhara ibn El-Malik olacak," diye açıkladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Molla, efendisinin kurnazlığına sinsice gülümsedi. Çocuğu kendi oğlu yapmakla azizin kehanetini gerçekleştiriyordu. Fakat prensin, yaşlı azizin vaat ettiği ödülleri elde edebilmesi için başka şartların da yerine getirilmesi lazımdı. Zamanı gelince herhalde bunlar da yerine getirilirdi. Molla, "Allah böyle istedi!" diye bağırdı'.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öbürleri de koro halinde, "Allah büyüktür!" diye bağırdılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
