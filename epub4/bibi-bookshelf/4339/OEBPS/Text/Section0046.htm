<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Assam genç kızın geldiğini görerek öbür muhafızlara kapıları kapamalarını bağırınca Sarah atı onun üzerine doğru sürdü. Assam da atın ayaklarının altında kalmamak için kendini yana atmak zorunda kaldı. Kısrak açık kapılardan dışarı fırlayarak ormana daldı. Sarah hayvanı güneye, palmiye koruluğundan geçerek manastır yıkıntısına giden yola sürdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne olur, bekle, Tom," diye fısıldarken rüzgar ağzından çıkan kelimeleri sürükleyip dağıttı ve uzun saçlarını arkasında bayrak gibi savurmaya başladı. "Yalvarırım beni bekle, sevgilim, geliyorum." Kısrağın tüm gücünü zorluyordu. Koruluktaki palmiyelerin gövdeleri yanından bir sis içinde gelip geçiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Manastırın kapısına gelince dörtnala koşan kısrağı aniden durması için zorladı. Hayvan terler dökerek başını arkaya attı. Böylesine tartaklanmaya alışık değildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Tom!" diye bağırdı. Eski duvarların yankıları onunla alay ediyor gibiydi. "Tom!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gitti, diye düşündü. Kısrak altında hırçınlaşırken genç kız eyerden aşağı sarkarak yumuşak toprağı araştırdı. Tom'un kumsaldan yukarı çıkan ayak izlerini, sonra da kapının önünde bir aşağı bir yukarı onu beklerken yürüdüğünü gösteren izleri fark etti. Sonra sabrı tükenmiş olacaktı ki, delikanlının ayak izlerinin kumsala indiği görülüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız umutsuz halde yine, "Tom!" diye bağırdı ve kısrağı, sıkı çalıların arasındaki daracık patikaya sürdü. Nehrin yanında koşarlarken dallar Sarah'ın bacaklarını kırbaçlıyordu. Sonunda beyaz mercan kumlarına ayak bastılar ve lagünün şeffaf suyu karşılarına çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah yelkenlinin karinasının suyun kenarında bıraktığı izi gördü, sonra başını kaldırınca minik tekneyi fark etti. Yarım mil uzaktaki mercan kayalığının içindeki geçide yaklaşıyordu. Tom teknenin kıçında duruyor ve tuttuğu uzun bambu sırığıyla yelkenliye sığlıkta yol gösteriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Tom!" diye bağırarak elini salladı. "Tom!" "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ancak, rüzgar palmiyeleri sarsıyor, dalgalar dış kayalık hizasında köpürerek bağrışlarını boğuyordu. Minik yelkenli inatla uzaklaşırken Tom da arkasına bakmıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah bunun üzerine kısrağı suya soktu. Hayvan önce direndiyse sonra, uysal bir kısrak olduğu için Sarah'ın etekleri suyun içine girene kadar ilerledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fakat yelkenli hızlanıyor, onlardan giderek uzaklaşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom!" Sarah çılgınlar gibi bağırıyordu. Sesini duyuramayacağını anlayınca belinden ikinci tabancayı çekti ve bunu havaya çevirerek ateş etti. Patlama denizle rüzgarın sonsuzluğu içinde bir hiçti. Genç kız, "Duymadı!" diye inledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sesin yelkenliye ulaşması upuzun birkaç saniye sürdü, ama Sarah sonunda Tom'un irkildiğini ve dönüp baktığını gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tanrım, sana çok şükür!" Genç kız sevincinden neredeyse ağlayacaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom sırığın ustaca bir manevrasıyla yelkenliyi döndürdü ve tekrar lagüne sürdü. Sesini duyurabilecek kadar yaklaşınca, "Nerelerdeydin? Ne oldu?" diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah da bağırarak yanıt verdi. "Guy, seninle William arasında olanları öğrendi. Bir muhafız kuvveti toplamak için kaleye gitti. Seni tutuklayıp gemine el koyacaklar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız erkeğin yüzündeki anlamın sertleştiğini gördü, ama tekneyi ata yaklaştırana dek bir şey söylemedi. Bundan sonra sırığı elinden atıp kızı belin den kavrayarak atın üstünden kaldırdı ve onu güvertenin üstüne bıraktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Çantam!" diye soludu. Tom belindeki kuşakta bulunan bıçağı çekti ve torbayı eyer kaşına bağlayan kayışı kesti. Onu tekneye çektikten sonra atın sağrısına bir tokat patlattı. Hayvan bata çıka kumsala dönerken Tom bambu sırığını kaparak yelkenlinin pruvasını yine geçit yönüne çevirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy ne zaman kaleye gitti?" diye sordu. "Ne kadar vaktimiz var?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Fazla sayılmaz. Guy konsolosluktan çıkalı iki saati geçti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yelkeni açıp mercan kayalığına karşı şansımızı deneyeceğiz," diye karar verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Latin yelkeni sakladı, sonra muson rüzgarıyla dolup kabardı. Hızla döndü ve kayalıktaki geçide doğru kaydı. Oradan geçip de altındaki suyun rengi maviye dönüştükten sonra Tom, Swallow'un demir attığı limana doğru dümen kırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kıza, "Bana her şeyi anlat," diye emretti. Sarah yaklaşıp onun beline sarıldı. Delikanlı, "Guy nasıl öğrenmiş?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dün gece bir gemi gelmiş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Apostle! " diye atıldı. "Bunu tahmin etmeliydim." Sarah ayrıntıları aktarırken delikanlı dikkatle dinledi. Genç kızın anlatması sona erince, "Allah ve re de zamanında yetişsek," diye mırıldandı. O sırada Zanzibar Limanı önlerinde açıldı ve küçük Swallow'un demirleme yerinde sakin sakin durduğunu gördü .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tanrı'ya şükür, ona henüz el koymamışlar." Ne var ki, tam o sırada rıhtımdan ayrılan bir düzine küçük teknelik bir filonun körfezde gemiye doğru yol aldığını ikisi de gördü. Tom elini gözlerine siper ederek onları öndeki tekneden ayıran bir millik suyun ötesine gözlerini dikti. Pruvada duran şapkalı, uzun boylu ve zayıf silueti hemen tanıdı. "Guy, tilkinin kokusunu almış av köpeğin den farksız," diye mırıldandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tekne, içine doluşmuş silahlı adamların ağırlığından iyice suya batmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Filodaki öbür tekneler de aynı derecede yüklüydü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Sultanın adamlarından yüzünü yanına almış. Hiçbir şeyi şansa bırakmıyor," diye mırıldandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kolombire başını kaldırıp baktı, yanağının üstündeki rüzgarın kuvvetini ve yönünü ölçtü. Tekneyi yeterince idare ettiğinden zaaflarını iyi tanıyor, ona en büyük hızını yaptırmanın yollarını biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Başa baş bir yarış olacak." En baştaki tekneye bakarak hız ve rota farkını hesapladı. Onlarda rüzgar avantajı vardı. Aşırı yüklü teknesi fazlaca su çektiği için Guy zorlanıyordu. Tom, öbür teknenin demirli olan Swallow'a kendilerinden önce yetişmesinden çekiniyordu. Öte yandan, yelkenlinin Guy'ın dhow'unun yolunu kesmesi gerekirdi. Tom gözlerini kısarak birbirlerine en fazla yaklaşabilecekleri rotayı hesaplamaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah'a, "Öndeki kayıktakilerin tüfeklerinin menziline gireceğiz," dedi. "Şu ağlarla balık kasalarını pruva küpeştesi boyunca yığ ve arkasına uzan."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız, 'Ya sen?" diye endişeyle sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sana söylemedim mi? Ben tüfek mermilerine karşı bağışıklıyım." Genç adam sırıttı. "Ayrıca, Arapların hepsi çok kötü nişancıdır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah sevdiği adamın tehlike karşısındaki bu umursamazlığından çok etkileniyordu. Onun cesaretini eşlemeye çalışarak, "Benim yerim senin yanın," diye inat etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Senin yerin, ben neresi dersem orasıdır." Tom'un yüzündeki ifade sertleşti, “İn aşağı, kadın." Sarah onu hiç böyle görmemişti; afalladı. Sonuçta, kuzu kuzu itaat etti, ancak, ağlarla ağır tahta kutuların korumasında yatarken bağımsızlık ruhu yeniden canlandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beni daha şimdiden ezmesine izin vermemeliyim, diye kendi kendini uyarırken hafif bir bağırış düşüncelerini böldü. Öndeki dhow'da bulunan Araplar, kıçlarının açığından hızla geçen yelkenliyi fark etmişlerdi. Bağrıştıkları, el kol hareketleri yaptıkları ve uzun namlulu tüfekleriyle nişan alarak küpeştenin önüne doluştukları için gemi,tehlikeli bir şekilde yana yattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dur!" Guy'ın sesi rüzgara karşı zayıflıyordu, ama yüzündeki karanlık anlamı Tom'un görmesine izin verecek kadar birbirlerine yakındılar. "Derhal dur dedim, Tom Courtney, yoksa adamlarıma sana ateş etmelerini emredeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom gülerek ona elini salladı. "Rüzgara karşı işe ve hepsini suratına ye, sevgili kardeşim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aralarında olsa olsa yüz metrelik bir aralık vardı. Guy, Arap tüfekçilere seslendi ve kılıcıyla yelkenliyi işaret etti. Araplar bunun üzerine tüfeklerini doğrulttular, Tom da tüm dalgacılığına rağmen, kendisine çevrili bir dizi tüfeği görünce korku duymanın önüne geçemedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy bir kılıç hareketinin eşliğinde, "Ateş!" diye bağırdı. Bir patlanın arkasından beyaz pudrayı andıran yoğun bir duman kısa bir an için dhow'u kararttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un başının etrafı geçen saçmaların vızıltısıyla dolarken ağır kurşunlar yelkenlinin etrafında suyun yüzeyinden köpükler püskürtüyor ve teknenin bordasına çarparak tahtalarından beyaz kıymıklar koparıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bir şeyin gömleğinin kolunu çimdiklediğini hissetti, başını eğip bakınca kumaşta.bir yırtık ve üst kolundaki kasta ince bir kan sızıntısı fark etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah delikanlının ayaklarının dibinde yattığı yerden, "İyi misin, Tom?" diye endişeyle sordu. Delikanlı kolundaki kanı kızın görememesi için yarım dönerek yine güldü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kötü nişancılar olduklarını sana söylemiştim." Şapkasını çıkararak Guy'ı alayla selamladı. Ama yaptığı hareket sonucu birkaç damla kırmızılık ayaklarının dibindeki kirli tahtaların üstüne düşerek yayıldı. Sarah kanı görünce sap sarı kesildi. Anında hiç düşünmeden ayağa fırlayarak teknenin kıç tarafına koştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yerine dön!" diye bağırdı. "Bunlar gerçek mermiler. Ölebilirsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah bu sözleri duymazlıktan gelerek Tom'un önüne dikildi ve ona vücuduyla siper oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öbür tekneye, " Ateş etsene!" diye bağırdı. "Cesaretin varsa, vur beni, Guy Courtney!" Guy'ın yüzündeki rahatsızlığı ve öfkeyi görecek kadar birbirlerine yakındılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yere yat, Sarah!" diye bağırdı yine. "Eğer vurulursan, bütün suç senin olacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı onu yere itmeye çalıştıysa da kız, her iki kolunu boynuna dolayarak ona yapıştı. Karşıdaki kayığa bakarken yüzü öfkeden ışıldıyordu. "Kardeşini istiyorsan, önce beni öldürmen gerekecek," diye Guy'a bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy'ın yüzündeki anlam zafer sevincinden kararsızlığa dönüştü. Dönüp adamlarına baktı. Askerler silahlarını alelacele dolduruyorlardı. Tom uzun namlulara taze mermiler sıkıştırırken harbilerinin yukarıya ve aşağıya pompalama hareketlerini izliyordu. Usta birinin bile tüfeğini doldurması en az iki dakika sürerdi, askerler bundan sonraki atışa hazır olduklarında iki tekne birbirine olabileceği kadar yaklaşmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Askerlerin içinde en hızlı ve usta olanları silahlarını doldurulma işini tamamlamışlardı. Dördü aynı anda tüfeklerini kaldırıp yelkenlinin kıçına nişan aldılar. Guy hala tereddüt ediyordu, ama sonra birden yüzü değişti ve elinin sert bir hareketiyle ona en yakın askerin silahını elinden düşürerek, "Durun! Ateş etmeyin! Kadını vuracaksınız," diye Arapça bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamların biri emre aldırmayarak ateş etti. Tüfeğin ağzından mavi bir duman püskürdü ve mermi de Tom'un elindeki dümen yekesine saplandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dur!" Guy kılıcını adamın bileğinin üstüne indirdi. Adam yarasından kanlar fışkıran kolunu tutarak güvertenin öbür yanına sendeledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Durun!" Guy bu kez öbür adamlara döndü, onlar da istemeye istemeye birbiri arkasına tüfeklerini indirdiler. Yelkenli Guy'ın kayığından yavaş yavaş uzaklaşmaya başlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Henüz kazanmış değilsin, Tom Courtney!" diye arkalarından bağırdı. "Bundan sonra herkesin pençesi senin üzerinde olacak. Yakında bir gün suçunun cezasını sonuna kadar ödeyeceksin. Bunu ben sağlayacağım. Yemin ediyorum!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kardeşinin giderek zayıflayan bağırışlarını umursamayarak bakışını ileriye çevirdi. Swallow şimdi sadece yüz elli metre kadar uzaklarındaydı. Neyse ki kayıktan açılan tüfek ateşi mürettebatını harekete geçirmişti. Güvertelerde bir koşuşma vardı. Denizcilerin bir kısmı geminin çarmıklarına tırmanıyordu. Ned Tyler gemiyi harekete geçirmek için kaptanın emrini beklememişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, Tom'un beline sarıldı ve onları izleyen küçük tekne kalabalığına baktı. "Bu çok heyecan vericiydi," derken gözleri ışıl ışıl parlıyordu. "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kendinden bu kadar hoşnut olma, küçük cadı." Tom kızı kucakladı. "Emirlerime karşı geldin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu yanıma alışsan iyi edersin." Sarah sevgilisinin yüzüne bakarak sırıttı. "Aynı şeyi yakında yine yaşayabilirsin." Genç kız bundan sonra işgüzar bir tavırla delikanlının gömleğinin yırtık kolunu kesti. Kumaş parçasını erkeğinin kolundaki yarayı bağlamakta ve kanamayı durdurmakta kullandı. Bir yandan da Swallow'a gitgide yaklaşıyorlardı. Tom, Sarah'ı, "Atlamaya hazır ol," diye uyardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah bacaklarının serbest kalması için eteklerini toplayıp kemerinin altına sıkıştırdı ve küpeştenin yanında bekledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yukarsında Aboli'nin başını gördü. Tekneler birbirine değip delikanlı yelkeni indirince Aboli, tıpkı ağacın dalından bir ceylanın üstüne atlayan kara panter gibi kendini aşağı bıraktı. Sarah'ın yanına indiğinde çıplak ayakları güvertenin üstüne çarptı. Aynı anda kızı kollarının arasına çekip kucakladı. Sarah bağırarak protesto ettiyse de, zenci aynı hareketi devam ettirerek geriye sıçradı, şalopanın yanından sarkan ip merdiveni yakaladı ve kızı Swallow'un güvertesine çıkarıverdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom da Sarah'ın deri çantasını durduğu yerden kaptı, iki tekne birbirinden uzaklaşırken aradaki mesafeyi atlayarak açtı ve kayığı serbest bırakıp Aboli'yi izledi. Bir bacağını küpeştenin üzerinden aşırırken Ned Tyler dümenin başından onu selamladı. "Gemiye hoş geldiniz, kaptan."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Teşekkür ederim, Bay Tyler. Burada daha fazla kalmamız için bir neden görmüyorum. Yola çıkalım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı Sarah'ın çantasını güvertede yere atarak geminin kıç bölümüne yürüdü. Swallow dönerken, pruvasında Guy'ın durduğu dhow Swallow'un iki yüz metre arkasındaydı, ama şalopa o kadar hızlı uzaklaştı ki dhow sanki bulunduğu yerde demir atmış gibi duruyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kılıcı Guy'ın yanına sarkmış, omuzları çökmüştü, yüzü de bir çaresizlik ve nefret maskesine bürünmüştü. Etrafındaki adamlar Tom'u görünce kendilerini tutamayarak yaylım ateşi açtılar, ama Guy onlara dikkat etmiyordu bile. Bütün dikkati ikiz kardeşinin üstünde yoğunlaşmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki gemi hızla birbirinden uzaklaşırken birbirlerine bakıyorlardı. Sarah gelip Tom'un yanında durdu. Kayığın uzakta giderek ufalmasını el ele seyrettiler. Sonunda Guy'ın uzun boyunu seçemez oldular. Derken Swallow burnun etrafını döndü, Zanzibar Limanı arkalarından kapanırken dhow artık görülmez oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
