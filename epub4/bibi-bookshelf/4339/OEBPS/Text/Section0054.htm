<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini suyun içinde yürüyordu. Soğuk suyun çarpması üzerine yassı karnını daha da içeri çekti ve ellerini başının yukarsına kaldırdı. Beyaz kumların üstünde yatan Dorian onu seyrediyordu. Birkaç dakika önce sevişmelerine rağmen bu fildişi rengindeki vücuda bakmaktan hiç usanmıyordu. Kız zena na' nın boğucu duvarlarının arasından kurtulalı beri daha da serpilip güzelleşmişti. Etrafındaki harikaları gördükçe merak ve heyecandan çıldırıyor, yalnız oldukları zamanlar da eğlenceli ve muzip yanlarıyla delikanlıyı büyülüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gölün beline kadar çıkan sularının içindeki Yasmini, avuçlarına doldurduğu tatlı suyu dudaklarına götürdü. Yutarken birkaç su damlacığı parmaklarının arasından göğsüne döküldü. Güneş ışınının vurduğu damlacıklar pürüzsüz cildinin üstünde elmaslarla bezeli bir gerdanlık gibi ışıldıyordu. Meme başları soğuktan büzülerek kaskatı dikilmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arkasına dönerek Dorian'a elini salladı. Sonra, soğuktan ürpererek sadece başı dışarda kalana kadar sulara gömüldü. Gümüş perçemle bezeli saçları, çiçek yüzünün etrafında karanlık bir bulut gibi yüzüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sevgilisini birden alaya aldı. "Büyük şeyh, güçlü savaşçı ve Maskat fatihi yoksa biraz soğuk sudan korkuyor mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı ona gülümseyip başını salladı. "Sudan korkmuyorum, ama sen bütün kuvvetimi tükettin, arsız kız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Amacım da buydu!" Yasmini kıkır kıkır güldü, sonra birden kalkıp avuç dolusu soğuk suyu delikanlının üstüne fırlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ahlaksız kadın!" Dorian ayağa fırladı. "Sonunda sabrımı taşırdın işte." Bir köpük fırtınası içinde göle atıldı, kaçmaya çalışan Yasmini'yi yakaladığı gibi onunla birlikte suyun altına daldı. Birbirlerine sarılıp kahkahalarla gülerek yüzeye çıktılar. Genç kadın biraz sonra ciddileşti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Korkarım, bana gerçeği söylemediniz efendimiz," dedi. "Sağ elimle tuttuğum şey, kuvvetinizin henüz tükenmediğini kanıtlıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sizi aldattığım için beni bağışlamanızı rica etmem yeterli olur mu acaba?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, kesinlikle yeterli değil." Genç kadın narin kollarını sevgilisinin boynuna doladı. "Balıklar ve timsahlar, doğru yoldan çıkan eşlerini böyle cezalandırırlar." Yasmini birden hoplayıp erkeğin kalçalarını bacaklarının arasına hapsetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çok geçmeden sarmaş dolaş vaziyette gülüşerek kumsala çıktılar. Suyun kıyısına çöktüklerinde Dorian gökte güneşin yüksekliğini fark etti. Üzüntülü bir sesle, "Sabah saatleri geçti bile. Ne yazık ki, artık dönmemiz gerekiyor, Yassie."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadın, "Ne olur, biraz daha kalalım," diye yalvardı. "Köle oğlan rolü oynamaktan bazen usanıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı, "Gel!" diye emrederek kızı ayağa kaldırdı. Giysilerinin karışık bir yığın halinde atıldığı yere yürüdüler ve alelacele giyindiler. Tek yelkenli küçük tekne kumsala çekilmişti, ama Yasmini tekneye adımını atmadan önce durup yavaşça etrafına bakındı. Bir saat süreyle özgür ve mutlu oldukları bu harika yerle sanki vedalaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adanın en yüksek ağacının tepesine bir çift ak kafalı balıkçı kartalı tünemişti. Vücutları tarçın rengini andıran parıltılı bir siyahlıktaydı. Kuşlardan biri başını arkaya atıp cıyaklamaya benzer bir ses çıkardı. Yasmini, "Bu çığlığı hiç bir zaman unutmayacağım," dedi. "Bu vahşi ülkenin sesi bu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gölün karşı kıyısındaki tepeler, sudan daha soluk mavi renkte bir siluetten ibaretti. Bir flamingo sürüsü bu uzaktaki kıyı boyunca alçaktan uçup gitti. Sürünün başındaki kuş sıcak bir hava akımıyla yükseldi, sonra yine alçaldı. Arkasındaki kuşların tümü aynı noktaya gelince yükselip sonra aynen öndeki kuş gibi kendilerini aşağı bıraktılar. Etki olağanüstüydü. Uzun bir pembe yılan gök mavisi suların yukarsında dalgalanıyordu sanki.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, "Bu güzelliği de hiçbir zaman unutmayacağım," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Burada sonsuza dek seninle yaşamak isterdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Burası insanın hiçbir değer taşımadığı Tanrı'nın ülkesidir," dedi. "Haydi gel. Hayal kuracak durumda değiliz. Görevlerimin başına dönmeliyim.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yarın buraları bırakıp Ateş Sahili'ne doğru yürüyüşe geçmek zorundayız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir saniye, efendimiz." Genç kadın, bulundukları yerin belki bir mil açığındaki garip bir karanlık bulutu işaret etti. Afrika göğünün tertemiz mavisinin yüz elli metre yükseğindeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu da nesi? Sanki su yanıyor ve havaya duman püskürtüyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Minik böceklerdir," diye açıkladı. "Gölün dibinde çok sayıda üreyip sonra yüzeye çıkarak örümcek ağı gibi minik yelkenler örerler. Bu yelkenlerle havada sürüklenir ve uzaklaşırlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, "Allah'ın işine akıl sır ermez," diye mırıldandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Haydi gel," diye onu yine dürttü. "Şimdi köle oğlan Yassie olduğunu, bana saygı ve itaat göstermen gerektiğini de hatırla lütfen."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Peki, efendimiz." Genç kadın bitiştirdiği avuçlarını dudaklarına götürerek yerlere kadar eğildi ve birden tüm tavrını değiştirdi. Çok usta bir aktristi, tekrar doğrulduğunda bir prenses değil, bir hizmetkar gibi davranmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tekneyi göle iterken ve içine tırmanıp pruvasında yerini alırken de tam bir erkek çocuk gibi hareket ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük tekne adanın son ucunu dönüp ana karadaki köyün görüş açısına girerken birbirlerine uzak oturuyorlardı. Arada yeterince uzaklık olsa da birçok gözün onları gözlemesi olasıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu sular her ne kadar okyanus izlenimi verecek kadar geniş olsa da Ateş Sahili'nden aylarca uzaktaydılar. Ana karanın bu yüksek yaylasında ise iklim daha kuru ve daha sağlıklıydı. Göl kıyısında millerce uzanan Ghandu köyü, Umman'ın karanın iç kesimleriyle olan ticaretinin merkeziydi. Uzun esir yolu buradan kıyıya iniyordu. Bulundukları yerden bir düzineden fazla tekneyle yelkenlinin Ghandu Limanı'na doğru yol aldığını görüyorlardı. Göl kıyısında yüz lerce millik bir yolculuk yapmışlardı ve vahşi diyarlardan toparladıkları kurutulmuş balık, fildişi, esir, deri ve Arap zamkı içeren büyük bir yük taşıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'la Yasmini köye yaklaşırlarken genç kadın tiksinmiş gibi burnunu kıvırdı. Balık ve esir barakalarının pis kokusu tertemiz havayı kirletmişti. Delikanlı karaya ayağını basarken başyardımcısı Beşir el-Sind'le askerlerinin tamamı onu karşıladılar. Dorian hemen o an kumandasının görevlerini ve sorumluluklarını üstlenirken Yassie geri planda kalmaya dikkat etti. Adada paylaştıkları o değerli anlar çok gerilerde kalmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir ona, "Kadınlar geldiler, efendimiz. Tacirler de yürüyüşle ilgili emirlerinizi dinlemek için toplandılar," diye haber verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian köyde esirlerin kapatıldığı karınca gibi insan kaynayan barakaların arasından geçerken Yasmini'yle kısa zaman önce tattıkları güzelliklerle bu durum arasındaki korkunç çelişkiyi yaşıyordu. Beş tacir, köyün ana caddesinde rengarenk ipekli sayvanların altındaki bol yastıklı iskemlelerinde oturarak çevrelerinde muhafızları ve köleleriyle Dorian'ı bekliyorlardı. Bu adamlar Ghandu'dan geçen bütün ticareti kontrol ediyorlardı. Beşi de dindar ve bilge kişilerdi; konuşmalarından kültürlü kişiler oldukları anlaşılıyordu, Dorian'a yağdırdıkları övgüler ise fazlasıyla ağdalıydı. Davranışları vakur ve soyluydu, ayrıca, çok da zengindiler. Dorian buna rağmen Ghandu'da kaldığı ve onları geçindiren ticaretin vahşetine tanık olduğu kısa süre içinde bu tacirleri horgörmekten kendini alamayacaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı da bir zamanlar köleydi, ama El-Malik ona hiçbir zaman bir köle muamelesi yapmamıştı. Kölelik erişkinlik yaşamının değişmez bir gerçeği olmuştu, bu nedenle de fazla üzerinde durmamıştı. Tanıdığı kölelerin çoğu ya ezilerek evcilleştirilmişti ya da köle olarak doğdukları için bu hayatı benimsemişler ve daima değeri" bir mal olarak iyi muamele görmüşlerdi. Ama Ghandu'ya gelişiyle birlikte Dorian korkunç gerçekle yüz yüze gelmişti. Yeni ele geçirilen insanların getirilişine tanık olmuş, bu ise onun için hiç de iç açıcı bir deneyim olmamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı kendi insani duygularıyla manevi babası olan halifeye karşı görevi arasında bocalıyordu. Ulusun refahının bu ticarete bağlı olduğunun bilincindeydi. Onu koruma görevine yüz çeviremezdi, ama yapmak zorunda olduğu işlerden hiç de gurur duymuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öğle namazı zamanı olduğu için aptes alıyorlardı. Yassie yıkanması için Dorian'ın eline, ayağına su döküyordu. Delikanlı bundan sonra ipek halılarının üstünde yüzleri kuzeydeki kutsal yerlere çevrili olarak sıra sıra diz çökmüş tacirlerin arasında ibadet etti. Arkasından, gölge bir yerde oturuldu, Dorian tacirlerin süslü açılış konuşmalarından ve karşılıklı övgü alışverişinden vazgeçilerek doğrudan konuşma faslına geçilmesini isterdi. Ne var ki sonunda o da öylesine Araplaşmıştı ki böyle bir hamlık yapmayı göze alamıyordu. Güneş iyice alçalmaya başlamışken tacirlerden biri, talep edilen iki yüz kadın köleyi hazır ettiklerini söyledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Onları bana getirin," diye emretti. Tacirler de emri iletince kadınlara onun önünde geçit resmi yaptırıldı. Dorian kendisine en yaşlı ve hastalıklı olanları yutturmaya çalıştıklarını hemen fark etti. Birçoğu kıyıya kadarki zorlu yolculuğa dayanamayacaktı. Delikanlı öfkelenmeye başlıyordu. Bu adamları iflastan kurtarmaya gelmişti. Elinde, ona itaat etmelerini emreden halifenin bir fermanı vardı. Gelgelelim, adamlar tamahkar davranıyorlar, işini engelliyorlardı. Dorian öfkesine hakim oldu. Kadınların durumu planının başarısı açısından fazla bir önem taşımıyordu. Onları sırf çapulcuları kandırıp saldırıya geçmeye cesaretlendirmek için kervana katacaktı. Sadece erkeklerden oluşan bir esir kafilesinin şüphe uyandırması kaçınılmazdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı ilk elde kadınların ellisini, zayıf düşmüşleri, yaşlıları ve hamilelikleri ilerlemiş kadınları geri çevirdi. Yürüyüşün yorgunluğu yaşlı olanları öldürür, hamilelerin doğum sancılarını ise zamanından önce başlatırdı. Dorian ise bebeklerinin kaçınılmaz ölümlerine sebep olmak istemiyordu. Tacirlerin ona çocuk satma önerilerini de aynı nedenle geri çevirmişti. Adamları, "Ghandu'dan ayrılacağımız zaman bu zavallılara zincirlerinizin en hafiflerinin takılmasını istiyorum," diye uyardıktan sonra, ayağa kalkarak görüşmenin sona erdiğinin işaretini verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sefalet içindeki köyü arkada bırakıp havanın daha tatlı ve serin, manzaranın da olağanüstü olduğu gölün yukarsındaki tepelere çıkmak ayrı bir zevkti. Dorian kendine yamaçlarda bir kamp yeri seçmişti. Adamlarının kalabalık köylerden uzak tutuldukları, hela çukurlarının su depolarının uzağında açıldığı ve yiyeceklerin hazırlanmasında helal görülen kurallar uygulandığı zaman daha sağlıklı kaldıklarını kendi deneyimlerinden öğrenmişti. Ayrıca, ibadetlerden önce aptes almanın da birliklerin daha sağlıklı olmasına katkıda bulunduğunu tahmin ediyordu. Kamplarında, çocukken yolculuk ettiği babasının kalabalık küçük gemilerindekinden daha az hastalığın bulunduğu kesindi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vakit akşama yaklaştığı halde, o günkü işleri henüz tamamlanmamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yürüyüşün ilk etapı için ertesi sabah çok erken yola çıkılacağı için, kervanının düzenini de gözden geçirmek zorundaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamlarının beş yüzüyle kadın köleler tuzağı oluşturacaklardı. Kölelerin rengi mora çalan bir siyahtı. Arapların en esmerleri bile bu kadar koyu tenli olmadığından, Dorian, balıkçıların ağlarını batırdıkları ağaç kabuğundan yapılma bir sıvıyla vücutlarını daha doğal bir renge boyatmıştı. Sonuç hala kusursuz değildi, ama delikanlı yolun tozuyla pisliğinin aldatmacayı daha etkin hale sokacağını düşünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Başka güçlüklerle de karşılaşmıştı: Adamlarının hiçbiri herkesin önünde çıplak dolaşmaya yanaşmıyordu -dinsel inanışları bunu yasaklıyordu. Öyle olunca da Dorian bellerine peştemallar sarmalarına izin vermek zorunda kalmıştı, ama bunların pis ve lime lime olmalarına dikkat etmişti. Adamları kafalarının tıraş edilmesine de karşı koymuşlardı, ama Afrikalı hiçbir kölenin lüle lüle saçları olmadığından Dorian bunda ısrar etmişti. Hafif zincirleri olsa da bunlar kilitli olmayacak ve göz açıp kapayana kadar atılabilecekti. Ghanu'nun beş taciri tuzağı daha dayanılmaz kılmak için istemeye istemeye yüz fildişilik bir katkıda bulunmuşlardı. Bunlar küçük ve hafif olduklarından adamlar, bohça içindeki silahlarını fildişleriyle birlikte başlarının üstünde taşıyabileceklerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian aynen çapulcuların bekleyecekleri gibi, entarili ve peçeli olarak kafilenin başında atını sürecekti. Yassie'yi de yakınında bulunduracaktı. Genç kadın kıyıda başlayan yürüyüş esnasında ata binmesini öğrenmişti. Kafilenin iki yanında bulundurulacak Arap muhafız müfrezesi ise şüphe uyandıracak kadar zayıf ya da yapılacak bir saldırıdan caydıracak kadar da güçlü olmayacaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir el-Sind'in kumandasındaki artçılar bin savaşçıdan oluşacaktı. Bunlar tozlarının düşman gözcüler tarafından görülmemesi için kafileyi geriden izleyeceklerdi. Ateşlenecek kırmızı bir Çin roketi ön kafilenin saldırıya uğradığının sinyali olacaktı. Bu işaret üzerine Beşir yetişip saldırganları kuşatacak, Dorian'la adamları da Beşir kuvvetlerini mevzilendirene kadar onları meşgul edecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir'le ayrıntıları belki onuncu defa gözden geçirdikten sonra Dorian, "Plan aslında basit," dedi. "Ancak, öngöremeyeceğimiz birçok terslik olabilir. Ama savaşta her şeyi düşünmeliyiz, bu yüzden biz de güçlüklere sırası geldikçe karşı koyacağız. Fisi belki de gelmez." Fisi, Svahili dilinde sırtlan demekti ve bu kelimeyi çapulcular için kullanıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir, "Geleceklerdir, el-Salil," diye öngördü. "Umman kanının tadını aldılar bir kere."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, “İnşallah haklısındır," diyerek köle oğlan Yassie'nin akşam yemeğini hazır ettiği kendi çadırına yürüdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli uzaktaki kervanı dürbünle inceledikten sonra, "Bunda beni rahatsız eden bir şey var," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom hafif bir alayla, "Endişelerini benimle paylaşsana," diye karşılık verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli omuzlarını silkti. "Bu adamlar ince kemikli ve narin yapılı. Yere kediler gibi hafif basarak garip bir zarafetle yürüyorlar. Hiç bu şekilde yürüyen köleler görmemiştim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arap kervanı, gizlendikleri yerin üç mil uzağında tepelerin yamacından yılankavi hareketlerle iniyordu. Tom, Aboli'den çok kendi kendiyle, "Göller bölgesinden ayrılalı konuşur gibi, sadece bir iki haftadır yürüyorlar. Hala diri ve güçlüler," diye fikir yürüttü. Saldırıyı yapmasına karşı olabilecek herhangi bir öneriyi kabul etmek istemiyordu. Kuru mevsimde karşılarına çıkan ilk kervandı bu ve şanslarının dönmüş olmasından korkuyordu. Bu ödülün elinden kaçmasına göz yummak niyetinde değildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet. Erkekler genç ve güçlü, ama kadınlara baksana." Tom dürbünü geri aldı ve onları inceledi. O da rahatsız olmaya başlamıştı. Kadınların ten rengi, yaş ve vücut yapısı bakımlarından erkeklerden farklıydı. Tom söylediklerine güvenmeye çalışarak, "Farklı bir kabileden olabilirler," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Çocuk yok," dedi. "Çocuklar nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah kahretsin seni, Aboli!" Tom çileden çıkmıştı. "Sen bazen taze koparılmış bir gülü yaş bir osuruk gibi kokutabilirsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İkisi de bir süre sustular. Tom dürbünü kafilenin başına odaklaştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arap kervan başı, koşum takımında zengin bezemeler olan boz benekli bir ata binmişti. Tom onun mükemmel bir binici ve büyük olasılıkla genç biri olduğunu ilk bakışta anladı. Eyerin üstünde dimdik ve rahat oturuyordu. Uzun namlulu tüfeğini sırtına asmıştı, kalkanını da omzunun üstünde taşıyordu. Bir uşak gerektiği anda mızrağını ona vermeye hazır dorumda olarak sağında atını sürüyordu. Öbür yanında da at üstünde genç bir erkek çocuğu vardı. Bu bir köle de olabilirdi, bir gözde de. Arabın başında Umman hanedanının mavi sarığı vardı, kumaşın ucu yüzünün alt yarısını örttüğünden yalnız gözleri görülebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kılıç kullanmadaki ustalığını sınamak isterdim." Tom kuşkularını susturmaya çalışıyordu. "Allah biliyor ya, beni epeyi uğraştıracağa benziyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Taşıdıkları fildişleri küçük ve onları kolay taşıdıklarına bakılırsa hafif de," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ona doğru hızla döndü. "İster hafif, ister ağır, ben o fildişlerini almak için millerce yol geldim. Sırf sen bir karabasan gördüğün için, kuyruğumu kısıp eve dönecek değilim, Aboli." . "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, ona rüyadan hiç söz etmemeliydim, diye düşündü. Sonra, "Şimdiye kadar kafanı taktığın her çılgınca macerada seninle beraber oldum, Klebe," dedi. "Benimkisi belki bir ihtiyarın saçmalığı, ama senin yanında ölmek niyetindeyim. Onun için de ısrar ediyorsan, gel bu kolay ve zengin ganimeti ele geçirmeye gidelim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom dürbünü kapayarak ona sırıttı. "Ne olur, bu güzel günde ölmekten söz etmeyelim, eski dostum." Genç adam ayağa kalktı. "Haydi, işimizi görecek iyi bir yer bulmaya gidelim." Fundi'nin, tepenin eteğinde atları zaptettiği yere indiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
