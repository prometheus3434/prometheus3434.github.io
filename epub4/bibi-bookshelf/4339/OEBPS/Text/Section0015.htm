<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonradan, Seraph‘ın güvertesine çıkarılan fil dişlerinin güneşin altında kehribar gibi parlamasını seyreden Hal, her şeye rağmen pazarlıktan karlı çıktığını düşündü. Yaşlılığında İngiltere'nin karakışı soğuk kemiklerine işlediği zaman sadece elini uzatmasıyla Afrika'sına dokunup gençlik günlerine dönebilecek, bu ülkenin tüm mucizesini ve ateşini içinde hissedebilecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Orada öylece durmuş, olağanüstü fildişi çiftine adeta huşuyla bakıyordu. Oğulları da gelip iki yanında durdular. Dorian bile sessizleşmişti; aynı büyü belli ki hepsini esir almıştı. Tom sonunda konuştuğunda sesi hemen hemen duyulamayacak kadar hafifti. "O kadar büyükler ki," diye fısıldadı. "Bir gün bu dişlerin sahibi gibi bir hayvanı avlayabilmek isterim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal göstermelik olarak Seraph’ın onarımını uzattıkça uzattı. Zanzibar'daki varlığının adalardan Ateş Sahili'ne ulaşmasına, oradan da, her neredeyse, Jangiri'nin kulağına gitmesine vakit bırakmak istiyordu. Böylelikle o barbar korsan, kuvvetlerini toparlayıp boğazda pusuya yatmaya zaman bulurdu. Hal, Jangiri'nin limanda demirliyken Seraph'a saldırmaya kalkışmayacağını biliyordu. O, ne de olsa sultanın konuğu ve korumasındaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Hz. Muhammed'in öğretilerini bildiği için, İslam dünyasında ev sahibinin bir şeref yükümlülüğü olduğunun, sultanın da tebalarından herhangi birinin bu yükümlülüğe karşı gelmesine asla izin vermeyeceğinin farkındaydı. Ama Seraph bir kere denize açıldıktan sonra, avlanmasında bir sakınca kalmayacak, hatta sultan ganimetten payını en küçük bir vicdan kıpırtısı duymadan kabul edecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal'ın hesaba katması gereken bir başka nokta da Kaptan Edward Anderson'un Yeoman of York'u buluşma yerine ne zaman getirebileceğiydi. Açık denizde Jangiri'yle iki gemilik bir çarpışmaya girişmenin Hal açısından bir sakıncası yoktu, ama korsanın karadaki üssünü keşfetse bile, oranın kuvvetle silahlandırılmış ve kalabalık bir güç tarafından savunulmuş olacağından şüphe etmiyor, saldırıp burayı ele geçirmek için elinin altındaki bütün adamlara ve gemilere ihtiyacının olacağını biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Edward Anderson eğer Seraph'dan bir hafta sonra Ümit Burnu'ndan ayrıldıysa, büyük fırtınanın en şiddetli bölümünü atlatmış ve bunun sonrasındaki sert rüzgarlar onu Bombay yolculuğunda hızlandırmış olacaktı. Şimdi mevsim değişikliği dönemindeydiler. Muson yakında yön değiştirir ve Afrika'ya doğru dönüş yolculuğunda Anderson'a yardımcı olurdu. Ama Hal, onun buluşma yerlerine varmasına daha haftalar olduğunu biliyordu. Evet, Zanzibar'dan ayrılmak için acele etmesine hiç gerek yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph’ın mürettebatı üst serenleri yukarı çekip kolombiri oturtma işini ağırdan alıyordu. Marangozlar da tekneyi sözde onarma ve boyama işine giriştiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İngiliz konsolosuna yaptığı ziyaretten bir hafta sonra Hal, Aboli'yi bazı alışverişler yapması için souk'a yolladı. O akşam Tom'la Dorian'ı kamarasına çağırdı. İki çocuk da ne zaman rıhtıma bir tekne yollanacak olsa beraber gitmek için Hal'ın başının etini yiyorlardı. Zapt olunmuş enerjileri yüzünden son zamanlarda oldukça tehlikeli numaralara girişiyorlardı, bu nedenle de aradı sırada gemiden uzaklaşmaları onlar için daha hayırlı olurdu. Hal, "Aboli'yle, ben, kentin pazarları ve sokaklarındaki dedikodulara kulak vermek için bu akşam kıyıya çıkıyoruz," dedi. "Hizmetime koşacak bir çift köle oğlana ihtiyacım var." Arapça konuşmuştu, Tom da havaya girerek aynı dilde yanıt verince gülümsedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Saygıdeğer peder, size eşlik etmeme izin vermekle bana büyük bir şeref bahşetmiş olursunuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal oğlunun yanlışlarını düzeltti, ama delikanlının gösterdiği ilerlemeye sevinmişti. Tom hiç kuşkusuz kendini bir Arabistan yerlisi olarak kabul ettiremezdi, ama buralarda derdini rahatça anlatabilecek durumdaydı. Hal, Dorian'a baktı. "En küçük oğlumun da bu konuda söyleyecekleri var mı acaba?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian saygıyla itaat etti. "Sevgili babam, bu iyiliğinize duyduğum minnettarlık, çöldeki bir tatlı su kaynağı gibi fışkırıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gerçek bir şairin babası olduğum anlaşılıyor." Hal gülmeye başladı. Dorian'ın Arapçası ağabeyininkinden kat kat üstündü. Kelime hazinesi gerçekten etkileyiciydi ve gerçek bir Arabın benzer durumlarda yararlanacağı tiptendi Adam devam etti. "Aboli ikiniz için de giysiler satın aldı. Yemeğinizi yedikten sonra benimle gelmek için hazır olun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal da Aboli'nin kendisi için satın aldığı uzun entariyi ve sandaletleri giymişti. Geniş kemeri telkari altındı. Midesinin üstündeki kında kıvrık bir hançer bulunuyordu. Silahın sapı gergedan boynuzundandı ve donuk bir sarı akik taşına benzeyecek biçimde parlatılmıştı. Yeleği altın ve gümüş ipliğiyle işlenmiş ti. Sarığı da siyahtı. Gür siyah bıyığı, kemerli burnu ve tik ağacı rengini alacak kadar yanmış kararmış cildiyle zengin bir yelkenli kaptanına, belki de Kızıldeniz'in bir köle tüccarına benziyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki çocuğun tenleri de güneşte karardığından boya kullanmalarına gerek yoktu, başlarındaki örtüler ise saçlarını gözden gizliyordu. Dorian'ın gözleri öylesine parlak bir yeşildi ki, bakır rengini almış teniyle inanılmaz bir tezat oluşturuyordu. Fakat Hindistan'ın kuzeyindeki Pathan aşiretlerinin pek çoğunda açık tenlere ve renkli gözlere sıkça rastlanırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ortalık karardıktan sonra uzun kayığa indiler. Hal limanın taş rıhtımına yanaşmak yerine mendireğin etrafını dönerek yolcularını kente bir mil kadar uzaklıktaki ıssız bir kumsala indirdi. Tekneyi Koca Daniel'e bıraktıktan sonra kente giden patikaya saptılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kentin duvarları yoktu, dar sokaklarda üst kat pencerelerin birinden sokağa vuran lambanın huzmesinden başka tek bir ışık görünmüyordu. Böylelikle kimsenin dikkatini çekmeden kente girmeleri zor olmadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ana çarşı meydanına vardıklarında çoğu tezgahların ve küçük dükkanların hala iş yaptığını gördüler. Hal, Konsolos Grey'i ziyaret etmeye geldiği gün gözüne çarpan bir halıcının dükkanını seçti. Buradaki halılardan bazıları gerek desenleri, gerekse dokuma açısından çok güzeldi. Adı Salim bin-Talf olan mağaza sahibi onu büyük bir coşkuyla kabul edip nefis bir ipek halının üstüne oturttu ve kakuleyle çeşnilendirilmiş koyu, tatlı kahveden ikram etti. Aboli'yle iki köle oğlan gölgeler arasında bir yerde oturdular ve Hal'ın verdiği direktif uyarınca saygılı bir sessizlik içinde beklediler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ee, haberler nasıl, Efendi?" Bin-Talf, Hal'a usulden olan soruyu sormuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal da, "Haberler iyi," diye yanıt verdi. Dünyadaki bütün malı, mülkü çalınmış, kadınları tecavüze uğramış, büyük oğlu da yılan ısırığından ölmüş olsa bile aynı yanıtı verirdi. 'Ya sizin haberleriniz nasıl?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim haberlerim de iyi." Birlikte kahve içtiler. Koyu bir sohbete daldıkları sırada, aralarına bir yabancının geldiğini duyan bin-Talf'ın ailesi ve dostları da konuşmalara katılmıştı. Terbiye ve protokol kuralları gereği sorular soruldu ve durum tartışması yapıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Siz kuzeyden değilsiniz, Efendi. " Hal'ın şivesini fark etmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben Büyük Moğol'un imparatorluğunda Gujarat'taki Morbi'denim. Gemim de limanda bekliyor." Hal, Seraph 'a yakın demir atmış tek direkli yelkenlilerden bazılarını incelediğinden dinleyicilerini tatmin edecek bir tanım verebildi. "Zanzibar'la Lamu'nun souc'larında köleler satın almaya ve mal alışverişi yapmaya geldim," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Peki, ülkenizde durum nasıl?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Maratha ve Sih kavimleri imparatora karşı ayaklanma halindeler, ama imparator Tanrı'nın yardımıyla onları yenecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İnşallah!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Büyük oğlu Asaf Han bu mevsim yüz gemilik bir filoyla Mekke'ye hacca gidecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İnşallah!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bütün bunlar, Hal'ın Ümit Burnu'ndayken topladığı havadislerdi, ama doğruluğu, bin-Talf'la adamlarının onun kimliğine inançlarını perçinledi. Artık daha dostça ve rahat bir hava içinde sohbete devam ediyorlardı. Hal İran menşeli nefis bir ipek halı için pazarlığa girişti, ödemeyi her biri on beş rupi değerinde altın mohur'larla yapınca, satıcılar ona daha da büyük bir yakınlık gösterdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bin-Talf'ın bir kuzeni, "Limandaki İngiliz gemisini gördünüz mü?" diye sordu. "Hani mendireğin uzak ucunda demirli olan siyah tekneli olanını?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim gemim de İngilizlerinkine yakın bir yerde demirli. Oldukça hasar görmüş olmalı ki, mürettebatı direklerinin üstünde çalışıyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Geçen ayki büyük fırtınanın onu hırpaladığını söylüyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben de aynı fırtınaya tutuldum, ama Allah'ın yardımıyla fazla bir zarar görmeden kurtuldum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah'a şükürler olsun!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İngiliz gemisinin Büyük Moğol'un krallığından, Bombay'dan, ülkenize geldiğini söylüyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bin-Talf ortalıkta söyleyeceklerini duyacak casuslar olmadığından emin olmak için endişeyle etrafına bakındı. "Gemi, Moğol imparator tarafından Frenk krallarından birine yollanan büyük bir hazineyi taşıyormuş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O hazineyi ben de duydum." Hal gülümsememek için kendini zor tutu yordu. "Allahabad'dan ayrıldığım sıralarda orada o hazinenin dedikodusu yapılıyordu. Yirmi lakh değerinde pırlantalar olduğunu duydum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Halıcının kuzeni heyecanla atıldı. "Hayır! Ben de elli lakh değerinde zümrütler olduğunu duydum. Büyük Moğol'un, hazinesini boşalttığı söyleniyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bu gerçekten dünyanın gördüğü en büyük hazinelerden biri olmalı," diyerek huşuyla soludu. "Şimdi de burada, aramızda. Böyle bir hazineyi gözlerimle görmek isterdim doğrusu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal'ın sözleri oradaki herkesi derin düşüncelere itti. Düşündükçe de gözlerinde haris bir anlam beliriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bin-Talf sonunda, "Öyle bir hazineyi avucumda tutmak isterdim," dedi. "Sırf bunu yaptığım için torunlarıma övünebilirdim." Kuzeni alayla güldü. "El-Auf onu anında avucundan kapardı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hepsi bir ağızdan güldü. Derken bir başkası, "Dahası, el-Auf senin elini de beraberinde kapardı," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İşte bu çok doğru." Hepsi kahkahalarla güldüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bu kötü adam da kim?" diye saf saf sordu. Çünkü el-Auf'un anlamı buydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bin-Talf şaşırdı. "Bir denizci olarak onun hakkında bir şey duymamış olamazsınız," diye şaşkınlığını dile getirdi. "Her denizcinin bu adı duyunca tir tir titreyeceğini sanırdım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Ben uzak bir ülkeden gelen cahil bir adamım," diye itiraf etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Musallim bin-Jangiri, Kafirlerin Baş Belası ve İslam'ın Kılıcı. Kötü adam el-Auf'un adı budur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu adı duyunca nabzının hızlandığını hissetti, fakat yüzünde bir anlam değişikliği olmadı ve düşünceli bir tavırla çenesini kaşıdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Demek el-Auf bir korsan, öyle mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bin-Talf gülümsedi. "O, bütün korsanların anası ve babasıdır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyleyse yoluna çıkmamaya dikkat etmek gerekiyor. Peki insan onu arayacak kadar akılsız olursa, bu el-Auf nerede bulunabilir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bin-Talf kıkırdayarak nargilesinden derin bir nefes çekti. Kasenin içindeki su fokurduyor, mis kokulu haşiş dumanı dudaklarının arasından süzülüyordu. "Haklısınız, Efendi, " dedi sonunda. "Ancak bir deli el-Auf'u aramayı düşünebilir. Ama okyanusta kaplan köpekbalığının izini bulabilirseniz, onun gemisini de nerelerde arayacağınızı bilirsiniz. Deniz sisinin nereden yükseldiğini biliyorsanız, kara yelkenlerinin gölgesini de fark edebilirsiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal omuzlarını silkti. "Bu el-Auf kanlı canlı bir insana değil de, bir cine ya da denizlerdeki bir ruha benziyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Halıcının kuzeni, "O sadece bir insan," dedi. "Onu kendi gözlerimle gördüm." „ "Onu nerede gördünüz? Neye benziyordu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu Lamu'da gördüm. Oranın limanına gemisiyle gelmişti. Onu güvertede gördüm. Eski çağların kahramanlarının gururlu duruşuna ve korkunç bakışına sahip, görülmesi dahi insanı dehşete düşüren çok güçlü bir adamdır.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gemisi neye benziyordu?" Hal, Jangiri'nin herhangi bir tanımının, insanlara duyurduğu dehşetten etkileneceğini ve adamın kendine benzemeyeceğini biliyordu. Gemisinin doğru bir tanımı daha çok işine yarardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Halıcının kuzeni, "Belki garip, ama gemisi bekleneceği üzere, dhow denen o tek direkli yelkenlilerden değil. Çok yelkenli bir Frenk gemisi," diye açıkladıktan sonra tamamladı. "Ama yelkenleri siyah renkte."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Yani limandaki İngiliz gemisi gibi bir gemi mi?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet! Evet! Ama çok daha büyük ve çok daha fazla topu var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gördükleri gemi mutlaka korsanın zapt ettiği Minotaur'du. Hal düşüncelerinden sıyrılarak, "Kaç topu vardı?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuzen, "Pek çok top! Belki yüz tane," diyecek oldu. Belli ki o bir denizci olmadığından soru da onun için bir anlam taşımıyordu, "İngiliz gemisi eğer el-Auf'la karşılaşırsa, kafir mürettebatı Allah'tan merhamet dilensin, çünkü el-Auf merhametin ne olduğunu bilmez bile," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çok geçmeden Hal halıcı ve dostlarıyla vedalaştı, Aboli ve erkek çocuklarla yola çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph 'a doğru kürek çekerlerken, Hal kıç bölümünde yalnız başına oturuyor ve limanda görüp duyduklarını Daniel'le Alfa anlatan Tom ve Dorian'ı yarım kulakla dinliyordu. Adam, ziyaretinin sonuçlarından memnundu. Sözde Moğol hazinesinden Konsolos Grey dışında kimseye bahsetmemişti, öyleyken bu, souk'da herkesin diline düşmüştü. Haber şu ana kadar mutlaka korsanın da kulağına gitmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
