<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">St. James Sarayının dışında uzun bir araba kuyruğu vardı. Bina, mazgalları ve kuleleriyle tam bir masal şatosuna benziyordu. VIII. Henry tarafından yaptırılmıştı ve hala günün hükümdarı tarafından kullanılıyordu. Hal'ın arabası sonunda kapının önünde durunca iki uşak koşarak arabanın kapısını açtılar. Lord Hyde'ın yolladığı sekreter onu sarayın kapılarından ve avludan geçirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Büyük Salon'a çıkan merdivenin dibinde çelik miğferli ve yarım zırhlı askerler vardı. Sekreter kimliğini gösterince Hal'ın geçmesine izin verildi ve bir uşak da gür sesiyle, "Kaptan Sir Henry Courtney!" diye bildirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Nöbetçiler görkemli bir hareketle selam durdular, Hal da İspanyol elçisiyle maiyetinin arkasından merdiveni çıkmaya koyuldu. Merdivenin tepesine ulaşınca, birbirinden kibar beyefendilerin salonun bütün uzunluğu boyunca dizili olduklarını gördü. Bu üniforma, madalya, yıldız biçimli nişan, tüylü şapka ve peruka koleksiyonu karşısında Hal kendini pek taşralı hissetti. Ona rehberlik eden sekreteri gözüyle aradı, ama sersem, kalabalığın içinde kaybolmuştu. Hal da bundan sonra ne yapacağını şaşırmış durumda kalakaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öyle olmakla beraber, kendini oradakilerden farklı hissetmesi için bir neden yoktu. Üstünde sırf bu tören için yaptırttığı bordo renkli kadife kostüm vardı, ayakkabılarının tokaları da som gümüştü. Boynunda, kendisinden önce babasına ve dedesine ait olan St. George tarikatının Nautonnier Şövalyeliği nişanını taşıyordu. Bu olağanüstü görkemli bir nişandı. Ağır bir altın zincire İngiltere'nin yakut gözlü altından aslanı asılıydı. Arslan pençelerinin arasında tepesinde pırlanta yıldızların ışıldadığı yer küreyi tutuyordu. Görkem açısından salon boyunca ışıldayan nice başka nişan ve madalyayla boy ölçüşüyordu. Kalçasının üstünde asılı Neptün kılıcının başında yumurta iriliğindeki mavi safir göz alıyordu. Kılıcın kını ise altın kakmalıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tam o sırada biri dostça bir hareketle Hal'ın dirseğini tuttu ve adam, kulağına Hyde'ın şunları mırıldandığını duydu: "Gelebilmene çok sevindim. Burada fazla vakit harcamamız gereksiz. Gördüğün gibi, kuyruklarını sergileyen bir tavus kuşları toplantısı bu. Ama tanımanın yararlı olacağı kişiler var. Seni Amiral Shovel'le tanıştırayım. Kralın Devonport'ta yaptırttığı yeni tersanenin yöneticisi olacak. Lord Ailesham da burada. Tanınması yararlı olabilecek iş bitirici biridir.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Oswald Hyde, Hal'ı büyük bir ustalıkla kalabalığın içinden geçirdi. O yaklaşırken her davetli grubu önünde açılıveriyordu. Hyde tarafından tanıtıldığında davetliler Hal'a, sırf maliye bakanının konuğu olduğu için önemli biri gözüyle bakıyorlardı. Hal, Hyde'ın salonun sonundaki çift kanatlı kapıya adım adım yaklaştığını fark ediyordu. Oraya varınca, içeri girecek olan kişinin ilk görecekleri arasında bulunacak şekilde durdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hyde, Hal'a biraz daha yaklaşarak, "Majesteleri dün kabine toplantısında belgeni imzaladı," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kağıt tomarını ceketinin içinden çıkardı. Kırmızı bir kurdeleyle bağlıydı ve İngiltere'nin resmi devlet mühürü Honi soit qui mal y pense'un balmumundan baskısıyla emniyete alınmıştı. Hyde, "Bunu iyi sakla," diyerek Hal'ın eline verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bundan hiç korkmayın," dedi. O parşömen büyük bir servet ve soyluluk unvanı anlamına gelebilirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O sırada salondakilerin arasında bir kıpırdanma ve fısıldaşma oldu ve bir fısıltı duyuldu, İngiltere Kralı ve Hollanda genel valisi II. William ufak inciler ve altın sırmayla işli terliklerin içindeki minik ayaklarının üstünde içeri girmişti. Salondaki herkes hep birlikte eğildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal tabii ki kralın sakatlığını duymuştu, ama gerçeği karşısında görmek üzerinde şok etkisi yaptı, İngiltere kralı, Dorian'dan daha boylu değildi, dahası, sırtında kamburu olduğundan Jartiyer Örgütünün kırmızı ve mavi kolsuz paltosu bir kuşu andıran küçük kafasının arkasında sivri bir tepe oluşturuyor, örgütün ağır altın zinciri ise adamcağızın adeta omuzlarını çökertiyordu. Yirmili yaşlarında genç ve ince yapılı bir kız olmasına rağmen, Kraliçe II. Mary kocasının tepesinden bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kral, Hyde'ı hemen gördü ve yaklaşmasını işaret etti. Hyde hükümdarın önünde yerlere kadar eğilerek şapkasıyla yerleri süpürdü. İki adım arkasındaki Hal da onu taklit etti. Kral, Hyde'ın arkasından ona baktı. Koyu bir Hollandalı şivesiyle, "Dostunuzu benimle tanıştırabilirsiniz," dedi. Bu çocuk vücuduna hiç uymayan kalın ve gür bir sesi vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Majesteleri size Sir Henry Courtney'i tanıştırmak isterim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kral, "Ha, evet. Şu denizci," diyerek Hal'a öpmesi için elini uzattı. William'ın iri bir gaga burnu vardı, ama geniş aralıklı gözleri parlak ve zeki bakışlıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu kadar kolay tanınmasına şaşırmıştı. Akıcı bir Felemenkçeyle, "Sadik tabanızım, majesteleri," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kral onu keskin bakışıyla süzdükten sonra aynı dilde, "Dilimi bu kadar iyi konuşmayı nerede öğrendiniz?" diye karşılık verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Ümit Burnu'nda birkaç yıl kalmıştım, majesteleri," diye yanıt verdi. Oradaki kalede hapsedildiğini kralın bilip bilmediğini merak ediyordu. William'ın kara gözlerindeki alaydan bildiğini anladı, mutlaka Hyde ona söylemişti. Bu İngiltere kralının bir zamanlar bu ülkenin en büyük düşmanı olduğuna ve şimdi ona saygı ve bağlılıklarını bildirmek için salonda dizilmiş İngiliz generallerinin birçoğunu yendiğine inanmak zordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ulak tefek adam, "Yakında sizden iyi raporlar bekliyorum," dedi. Kraliçe de Hal'a başını salladı. Kral ve maiyeti salonda yoluna devam ederken denizci yine eğildi. Hal'ın huzura çıkma hikayesi sona ermişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hyde, "Arkamdan gel," diyerek onu gizlice yandaki bir kapıya doğru götürdü. "İyi geçti," dedi. "Kralın dikkate değer bir belleği vardır. Sözünü ettiğimiz ödülleri isteme zamanı gelince seni unutmayacaktır," Hyde elini ileri uzattı. "Bu merdiven seni avluya götürür. Güle güle, Sir Hal. Yola çıkmanızdan önce bir daha görüşmeyeceğiz, ama Doğu'daki maceralarınız hakkında iyi raporlar almayı bekliyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
