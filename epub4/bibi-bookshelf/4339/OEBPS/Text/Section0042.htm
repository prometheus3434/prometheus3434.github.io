<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Efendim sultan rahatsız, bayım. Bu yüzden ziyaretçi kabul edemiyor. Sizin gibi önemli kişileri bile." Vezir, Tom'a alayla sırıttı. Liman Frenklere ait gemilerle doluydu. Hepsinin kaptanları sultanla görüşme yapmak için çırpınıyordu. Hepsi bazı ayrıcalıkların peşindeydi. Ticaret yapma lisansı, daha kuzeyde ki yasak bölgeleri ziyaret etme izni gibi şeyler istiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Beni ne zaman görecek?" diye sordu. Vezir böylesine patavatsızca sorulmuş bu soruya karşı duyduğu hoşnutsuzluğu dudaklarını büzerek dile getirdi. Bu genç kafirin fazla bir ticari mal taşıyamayacak kadar minik bir geminin kaptanı olduğunu biliyor ve üstünde altın kokusu olmadığını fark ediyordu. Bu nedenle de ciddi bir ilgiye layık değildi. Ama yine de olağandışıydı. Anlaşılabilir iyi bir Arapça konuşuyor, iş yapmanın etiketini anlıyordu. Sultana giden yolu açmak için uygun armağanlar dağıtmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Her şey Allah'ın elinde." Vezir omuzlarını silkti. "Belki bir hafta, belki bir ay sonra. Daha fazlasını bilmiyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yarın sabah yine geleceğim, Sultan beni görmeye razı oluncaya kadar ondan sonraki her gün de gelmeye devam edeceğim," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezir, "Ben de tıpkı kuraklıktan çatlamış toprağın yağmuru beklemesi gibi, her gün dönmenizi bekleyeceğim," diye yanıt verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli kalenin kapılarında bekliyordu; Tom onun sorulmamış sorusuna kaşını kaldırdı. Konuşamayacak kadar öfkeliydi. Baharat pazarından geri döndüler. Orada hava karanfil ve biber kokuyordu. Köle pazarında sırtındaki kanlı deri yol yol soyulmuş suçlu bir kadının zincirli bulunduğu kamçılanma bloğunun yanından geçtiler, altın tacirlerinin sokağını da aşarak uzun kayığın beklediği limandaki taş rıhtıma indiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kıç oturağında yerini alırken güneşin oluşturduğu açıyı ölçmek için göğe baktı, sonra da cebinden gümüş Tompion saatini çıkararak kapağını açtı. "Beni adanın güney ucuna götürün," diye kürekçilere emretti. Bir gece önce haritasını kontrol etmiş ve eski Jezüit manastır yıkıntısının üstünde işaretli olduğunu görmüştü. Yakınlardaki küçük bir koydan rahatça karaya çıkabilirlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kürekçiler çatlayan dalgaların arasında dişlerini gösteren mercan kayalarının yanından boğazı geçerlerken, Tom parlak güneş ışığında ve Sarah'la randevusunun beklentisi içinde keyifsizliğinin uçup gittiğini hissetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uzun kayığın ilersinde, açık denizin dalgalarının adanın korumasız güney ucunu daha büyük bir hışımla dövdüklerini görebiliyordu. Ayağa kalkıp ilerdeki kıyıyı inceleyince, yemyeşil bitki örtüsüne bakarak, laguna akan akarsuyun seyrini saptayabildi. Kayalıklarda daima tatlı suyun mercanın gelişmesini engellediği bir geçit olurdu. Akarsuyun hizasına geldiklerinde geçidin en derin yerini kestirdi ve kayığı o yöne sürdü. Kumsal ıssızdı ve üstünde hiçbir karina izi yoktu. Tom çizmelerini ıslatmadan pruvadan katı beyaz kumun üstüne di. Aboli'ye, "Bir saate kadar dönerim. Beni bekle," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Akarsuyu izleyen bitkilere boğulmuş bir patika buldu ve bu yolu izleyerek karanın içlerine yürüdü. Palmiyelerin seyrek ağaçlı koruluğuna çıkınca ilerde manastırın kalıntılarını gördü. Yıkılmış duvarlara yaklaşınca, "Sarah? Orada mısın?" diye bağırdı. Anında bir papağan sürüsü, kökleri taş bloklarının içine gömülmüş bir boğacının üst dallarından patlarcasına havalandı, ama başka bir ses duyulmadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom duvarların dibini dolaşmayı sürdürdü; ardından, az ilersinde bir atın kişnemesini duydu. Heyecanını gizleyemeyerek o yana koşunca kısrağın yıkık kapı ağzına bağlı olduğunu gördü. Eyer duvarın dibindeydi, ama biniciden hiçbir iz yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom tekrar seslenecekken bundan vazgeçerek ihtiyatlı adımlarla kapıdan girdi. Bina damsızdı, zeminse yabani otlar ve düşen hindistancevizlerinden yeni filizlenmiş palmiyelerden geçilemeyecek haldeydi. Taşların arasında mavi kafalı kertenkeleler kaçışırken göz kamaştırıcı kanatları olan kelebekler çiçeklerin yukarsında uçuşuyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam eski avlunun ortasında durarak ellerini kalçalarına dayadı. Küçük kızın o eski günlerdeki muzipliklerini hatırlıyordu. Sarah'ın değişmediği, ondan saklandığı belliydi. Tom, Sarah'ın karides gibi sıska bir kız olduğu günlerdeki gibi, "Ona kadar sayacağım, ondan sonra da seni yakalamaya geleceğim," diye bağırdı. Bu tehdit bir zamanlar Sarah'la kız kardeşinin cıyaklayarak kaçışmalarına neden olurdu. "Bir!" diye başladı. Aynı anda tepesinde bir yerden gelen genç kızın sesini duydu. "Guy senin genç bakirelere tecavüz ettiğini söylüyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom hızla dönünce Sarah'ın kapının kirişinin üstüne tünemiş olduğunu gördü. Uzun bacaklarını aşağı sarkıtmış, sıyrılmış eteklerinin altından baldırları meydana çıkmıştı. Ayakları da çıplaktı. Tom genç kızı fark etmeden altından geçmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy, sen ortalarda olunca hiçbir namuslu Hıristiyan kızının güvende olamayacağını söylüyor." Sarah başını yana eğdi. "Doğru mu bu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy budalanın biri." Tom kıza bakarak gülümsedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy senden pek hoşlanmıyor. Sana karşı kalbinde bir kardeşe beslenecek sevgiden ufak bir iz bile yok." Sarah bacaklarını sallamaya başlamıştı. Tom elinde olmayarak onlara bakakaldı. Biçimli ve pürüzsüzdü. Genç kız birden sordu. "Christopher senin oğlun mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Patavatsızca sorulmuş bu soru Tom'u şaşırttı. "Bunu sana kim söyledi?" Kendini toparlamaya çalışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Caroline söyledi," diye yanıt verdi. "Seni dün gördüğünden beri sürekli ağlıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kıza bakakalmıştı. Bu birkaç cümleyle açıkladıkları kafasını karıştırmıştı. Söyleyecek bir şey bulamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Eğer aşağı inersem, üstüme atlayıp bana da bir bebek vermeyeceğine söz veriyor musun?" diye tatlı tatlı sorarak ayağa kalktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah'ı o tekinsiz duvarın üstünde görünce Tom endişelendi. "Dikkat et. Düşeceksin," diyebildi sonunda.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah duymamış gibi duvarın daracık tepesinde koştu, taştan taşa atladı, en sonunda da son bir iki metreyi bir hoplayışta indi. Bir akrobat kadar çevikti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Paylaşmamız için bir piknik sepeti getirdim," dedi. Tom'un yanından geçerek yıkıntının içerlerine yürüdü. Genç adam onun ardı sıra eski keşiş hücrelerinden birine girdi. Buranın da tepesi açıktı, fakat güneşten korunmuş durum daydı. Sarah sepeti gizlediği palmiye dallarının altından çekti. Bundan sonra çok zarif, kadınsı bir hareketle bacaklarını altına alarak oturdu. Eteklerini düzeltirken, güzel baldırlarını bir an daha genç adamın gözlerinin önüne serdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah sepeti açıp içindekileri yerleştirirken, "Gidip sultanı gördün mü?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Beni görmeyi reddetti." Tom onun karşısına oturarak sırtını taş bloklardan birine dayadı ve bacaklarını çaprazladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tabii! Guy senin geleceğine dair onu uyarmak için adam yolladı." Genç kız şaşılacak bir hızla konuyu değiştirdi. "Mahzeninden bir şişe şarap çaldım." Şişeyi bir ödül gibi uzatıp gösterdi. "Bir Fransız şarabı. İngiltere'den son gelen gemiden çıktı." Etiketteki adı okudu. "Corton Charlemagne. İyi bir marka mı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bilmiyorum, ama kulağa etkileyici geliyor," diye itiraf etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy harika olduğunu söylüyor. Eniştem kendini müthiş bir uzman sanıyor ve bundan da büyük bir gurur duyuyor. Onun şarabını içeceğimizi bilse öfkesinden kudururdu. Akşam yemeğinde sadece yarım bardak hakkım var. Şişeyi açar mısın?" Şişeyi Tom'a uzattı. Kendisi de tartlarla soğuk etleri tabaklara bölüştürmeye girişti. "Babanın ölümüne çok üzüldüm," dedi. Yüzünde gerçek bir hüzün okunuyordu. "Ümit Burnu yolculuğunda benimle aileme o kadar iyi davranmıştı ki."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom şişenin mantarını fırlatırken, "Teşekkür ederim," dedi. Yüzündeki acılı anlamı kızın görmemesi için başını öbür yana çevirmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah genç adamın üzüntüsünü hissederek onu yine neşelendirmek için gülümsedi. "Eğer babam Guy için bu konsolosluk görevini ayarlamış olmasaydı, o hala Bombay'da küçük bir memurdu. Öyle sandığı gibi güçlü biri de değil." Genç kız birden Guy'ın ciddi ve kibirli tavırlarını öylesine başarıyla taklit etti ki, Tom sırıtmaktan kendini alamadı. "Ben majestelerinin hizmetindeki en genç konsolosum. Otuzuna gelmeden bir şövalyelikle ödüllendirilerek Sir Guy Courtney olacağım." Tom kahkahayı bastı. Sarah çok eğlenceli bir arkadaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız birden ciddileşti. "Ah Tom, zavallı küçük Dorian'a yardım etmek için ne yapabiliriz acaba? Guy onu umursamıyor. Bütün derdi şirketin Araplarla yaptığı ticaret ve Londra'daki Lord Childs. Sultanla prensi gücendirebilecek hiçbir şey yapmaz o."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom sertleşti. "Guy'la Ummanlıların isteklerimi engellemelerine izin veremem. Güçlü ve hızlı bir gemim var; beni mecbur ederlerse onu kullanacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne kadar acı çektiğini biliyorum, Tom. Dorian öz kardeşimmiş gibi üzülüyorum. Sana yardım etmek için elimden geleni yapacağım. Ama dikkatli ol. Guy, Hıristiyan gemilerinin Zanzibar'ın kuzeyine çıkmalarını prensin yasakladığını söyledi. Cezası o gemilere el konulmak olacakmış. Guy'a göre, bu emre karşı geldikleri takdirde o gemilerin mürettebatları köle olarak satılacakmış." Genç kız uzanıp elini delikanlının koluna dayadı. Uzun ve ince parmaklarının serin dokunuşları vardı. "Tasarladığın girişim son derece tehlikeli olabilir," dedi. "Başına bir şey gelmesine dayanamam, sevgili Tom."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Gemimi ve mürettebatımı koruyabilirim," dediyse de, Sarah'ın dokunuşu aklını başından almıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Orasını bilmem." Genç kız elini çekerek ona gülümsedi. "Haydi Guy'ın şarabını içelim." iki madeni bardak çıkardı. "Bakalım, dediği kadar iyi mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geç kız şaraptan bir yudum aldı. "Hımmm!" diye mırıldandı. "Şişeyi yanında tutsan iyi olacak. Caroline tecavüzcülerin masum kurbanlarını önce sert içkilerle kendilerinden geçirdikten sonra çirkin emellerini gerçekleştirdiklerini anlatıyor." Sarah gözlerini iri iri açtı. "Ve ben Caroline gibi bir bebek yapmak istemiyorum. En azından şimdilik."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'u şaşırtmakta genç kızın sınırı yoktu. Üstündeki bluz kayarak bir omzunu ortaya çıkarmıştı, ama o bunu fark etmemiş görünüyordu. "Agnes'in de şimdi bir bebeği var," dedi. "Bombay'da şirketin ordusunda subay olan Yüzbaşı Hicks'le evlendi. Kız kardeşlerimin ikisinin de cins kısraklar gibi doğurgan oldukları anlaşılıyor. Bu özellik kalıtsal olabileceğine göre dikkatli olmam gerekiyor. Sen evli değilsin, öyle değil mi, Tom?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır." Tom'un sesi boğuklaşmıştı. Kızın omuzları ve açıkta kalan teni güneş yalamış izlenimini bırakıyordu. Kollarında güneşte ışıldayan ipeksi, soluk tüyler vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu iyi. Peki, Dorian için ne yapacağız? Casusluk yapıp Guy'ın neler bildiğini öğrenmeye çalışsam mı acaba? Çünkü onun sana pek bir şey söyleyeceğini sanmıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yardım edersen çok sevinirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bütün mektuplarını okuyabilir, konukları gelince konuştuklarını dinleyebilirim. Duvarda pervanenin iplerinin geçtiği bir delik var. Tıpkı günah çıkarma hücresindeki gibi." Genç kız kendinden çok hoşnut gözüküyordu. Ekledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ama sana rapor verebilmem için burada düzenli olarak buluşmamız gerekecek.'</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bu teklifi beğenmişti. Sarah, "Gemideki akşamlarımızda verilen konserleri hatırlıyor musun?" diye sordu ve birden bir şarkı tutturdu. Sesi temiz ve iddiasızdı, ses perdelerini ayırt edememesine rağmen Tom bundan etkilenmişti. Ensesindeki tüyler diken diken oldu. Sarah susunca içten içe üzüldü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız, "Öğretmenimiz Bay Walsh ne oldu?" diye sordu. "O kadar komik bir adamdı ki."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Swallow'da benimle beraber." Tom bundan sonra ona Seraph 'dan anımsadığı mürettebatın adlarını saymaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel Fisher'in nasıl öldüğünü duyunca Sarah ağladı. Tom onu kollarının arasına alıp avutmak isterdi. Ama öyle yapacak yerde Swallow'u nasıl ele geçirdiklerini ve uzun yolculuğu anlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah büyülenmiş gibi dinliyordu. Gözlerindeki yaşları silerek genç adamın cesaretini ve yeteneklerini övdü. Çok geçmeden yine gevezeliğe başladı. Ayrı kaldıkları yıllar içinde. Tom için yüz tane soru biriktirmiş gibi bir konudan ötekine atlıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom merakla genç kızın yüzünü inceledikçe, ilk değerlendirmesinin yanlış olduğuna karar veriyordu. Yüzünün çizgileri belki güzel değildi; burnuyla ağzı fazla büyük, çenesi de köşeliydi, ama canlılığı ve ruhu bu yüzle birleşince kıza neredeyse güzel denilebilirdi. Güldüğü zamansa gözleri kırışıyordu. Bir soru sorduğu zaman çenesini kaldırmak gibi bir tiki vardı ki, bu Tom'un çok hoşuna gidiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Onlar konuşurlarken gölgeler avluyu kaplamaya başlamıştı. Sarah ailesinin Bombay'a gelişi ve onlar için bu yepyeni, egzotik dünyaya gösterdikleri tepkiyle ilgili komik bir betimlemenin orta yerinde durdu. "Aman Tanrına, vakit geç olmuş. Zaman ne kadar da çabuk geçti. Fazla kaldım." Tabaklarla boşalmış bardakları alelacele toplamaya başladı. "Gitmeliyim. Nerede olduğumu öğrenecek olsa Guy aklını oynatır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kaşlarını çattı. "Guy senin patronun değil."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O, evinin patronudur. Annem ölünce babam beni onun korumasına verdi. Caroline'in hatırı için onun yüzüne gülmem gerekiyor. Genellikle öfkesini kardeşimden çıkarıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy ve Caroline'le birlikte yaşamak seni mutlu ediyor mu, Sarah?" Tom beraber oldukları bu kısa zaman içinde genç kızı, ona böylesine nazik bir soru sorabilecek kadar iyi tanıdığını hissediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Beni daha fazla mutlu edecek başka koşullar düşünebiliyorum," diye fısıldadı. Böyle derken bakışını piknik sepetine dikmişti. Sonra fırlattığı ayakkabılarını giydi ve ayağa fırladı. Tom sepeti yerden aldı, genç kız da girintili çıkıntılı zeminde denge sağlamaya çalışırmış gibi zarif elini delikanlının koluna dayadı. Oysa daha kısa bir zaman önce Tom onun, yüksek duvarın tepesinde korkusuzca dans ettiğini görmüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sepeti kısrağın sırtına yerleştirirken genç kıza, "Guy'ın neler yaptığı hakkında ne zaman bana rapor vermeye geleceksin?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yarın değil. Yarın Caroline'e Christopher konusunda yardım edeceğime söz vermiştim. Ama öbür gün aynı saatte gelirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom onu belinden tutup kaldırarak eyerin üstüne oturttu. Sarah hiç de öyle güçsüz bir kız değildi. Bugün de ata yan oturarak biniyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir bacağını eyer kaşının etrafından geçirdi, Tom da onun eteklerini düzeltmesine yardım etti. Genç kız oturduğu yerden Tom'a bakarak, "Bugün ne kadar eğlendim, bir bilsen," diye atıldı. "Adada hayat öylesine sınırlı ve tekdüze ki. Guy yalnız başıma kente gitmeme bile izin vermiyor. En son ne zaman bu kadar eğlendiğimi hatırlamıyorum bile." Sarah birden patavatsızlığından utanmış göründü. Genç adamın yanıtını beklemeden atını mahmuzlayarak palmiyelerin arasındaki kumlu patikada hızla uzaklaştı. Eyerin üstünde uzun boyuyla bir kraliçe gibi görkemli görünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom limanda başlayan caddede yürüyüp kalenin ağzındaki demir parmaklığın altından geçerken kendisine doğru gelen iki adam gördü. Derin bir konuşmaya dalmışlardı. Yanından geçerlerken kulağına çalınan sözlerden onların İngilizce konuştuklarını anladı ve arkalarından yürüdü. "Bu dinsizler ülkesinde dilimizin konuşulduğunu duymak çok güzel, beyler," diye seslendi. "Kendimi tanıtabilir miyim? Adım Robert Davenport." Er veya geç ona ulaşacak tevkif müzekkeresine karşı korunmak için seçtiği takma adı kullanmıştı. İki İngiliz dönüp ona baktılar. Tavırları ihtiyatlıydı. Tom limandaki Doğu Hindistan Şirketine ait geminin kaptanıyla subaylarından birini tanıdı. Günün daha erken bir saatinde sandalla kıyıya çıkarıldıklarını görmüştü. Kendilerini isteksiz bir tavırla tanıtıp el sıkışmalarından sonra Tom, "Umarım, yolculuğunuz iyi geçmiştir," dedi. "Sultanla yaptığınız görüşmeden dönmekte olduğunuzu tahmin ediyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet." Kaptan başını salladı. Başkaca bilgi vermek niyetinde olmadığın dan Tom yine onun ağzını aramak zorunda kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sultan nasıl bir adam? Bu onunla ilk karşılaşmam olacak. İngilizce biliyor mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adam dudak büktü. "Yalnız kendi kahrolası dilini konuşuyor. Onunla ilişkilerinizde size iyi şanslar diliyorum. Adam hilekarın biri. Evet, şansa ihtiyacınız olacak." Kaptan hafifçe eğildi. "Şimdi de izin verirseniz... "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaleye girerken Tom öfkeden kuduruyordu. Sarah'ın kendisine anlattıklarının kanıtı artık elindeydi. Vezir, öz kardeşi Guy'ın kışkırtması sonucunda onu atlatıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezirin bir hizmetkarı onu sofada alıkoymaya çalıştıysa da, Tom adamı itip ofise giden yola doğru yürüdü. Kapı aralığını örten kalın ipekli perdeleri iterek içeriye daldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezir odanın uzak ucunda alçak bir platformun üstünde oturuyordu. Oda günlük ve esrar kokuyordu. Vezirin önünde bir yazı masası vardı. Bir katip, imzalaması için bazı belgeleri birer birer önüne koymaktaydı. Tom'un içeriye hücum etmesi veziri şaşırtmıştı. Başını kaldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Birkaç dakika önce ekselanslarıyla yaptığı görüşmeden dönen İngiliz kaptanla karşılaştım," deyip Arapça devam etti. "Sultanın, rahatsızlığını bu kadar çabuk atlatmış olmasına sevindim. Çünkü bu sonunda beni kabul edip ricamı dinleyeceği anlamına geliyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezir hızla ayağa kalktı, fakat Tom onun yanından çabucak geçerek ötesindeki kapıya doğru atıldı. Vezir, "Oraya giremezsiniz!" diye korku içinde bağırdı, ama Tom onu duymamış gibi davrandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezir, "Muhafız! Bu adamı durdurun!" diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üzerinde uzun bir entari ve yarım zırh olan iriyarı bir adam kapı aralığında belirdi ve Tom'un yolunu tıkadı. Eli belindeki kılıcın başına gitmişti. Tom adamın kılıcı tutan elini yakaladı. Muhafız silahını çekmeye çalıştıysa da Tom onun kolunu bırakmadı, adamın bileğini mengene gibi sıkıyordu. İrkilerek omzunun üzerinden arkaya baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam bir yığın yastığın üstüne uzanmış adama, "Size selam ederim, soylu efendimiz," diye hitap etti. "Allah'ın tüm nimetleri sizin olsun diyor, size mütevazı ve en derin saygılarımı sunuyorum. Sizden bir lütuf rica etmeye geldim. Peygamberin de dediği gibi, ufak çocuklarla dullar merhametimizi hak ediyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sultan delikanlıya gözlerini kırpıştırarak baktı ve doğruldu. Sırtında siklamen pantolon üstüne giydiği ağır ipekli brokardan bir cepken, belinde de altın telkari bir kemer vardı. Başındaki sarığı pantolonuyla aynı renk, sakalı da çalı gibi ve gürdü. Sultan şimdi sakalını sinirli bir tavırla çekiştiriyordu. Kendisine Arapça lütuflarla hitap eden bu barbar Frenkle karşılaşmak onun için tam bir sürpriz olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezir, Tom'un arkasından odaya dalmıştı. Aralarına girerek, "Bağışlayın, efendimiz," dedi. "Onu durdurmaya çalıştım. Size sözünü ettiğim küstah ve değersiz kafir işte bu. Onu dışarı atması için muhafızı çağıracağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sultan, "Önemi yok. Ne söyleyecekse söylesin," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom muhafızın kolunu salıvererek onu kenara itti. "Bu küstah ve değersiz kafir yüce Sultan Ali Muhammed'e teşekkür eder ve ona en mütevazı saygılarını sunar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adamın sözleri tavrıyla öylesine çelişiyordu ki sultan gülümsedi. "Öyleyse bana derdinizi anlatın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben bir erkek çocuğunu, yani öz kardeşimi arıyorum, iki yıl önce kayboldu. Umman topraklarında tutsak olarak tutulduğundan şüphelenmem için bazı nedenlerim var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sultan tedirgin olmuş göründü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom devam etti. "Erkek kardeşim Majesteleri Kral III. William’ın tebaası dır. Halifenizle kralımızın arasında tebaalarının esir edilmelerini yasaklayan bir anlaşma var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kim olduğunuzu biliyorum." Sultan, Tom'u susturmak için elini kaldırdı, "İngiltere konsolosundan sizin hakkınızda bilgi aldım. Konsolos beni o çocuk hakkında da bilgilendirdi. Bu konu araştırılıyor. Halifenin Maskat'taki sarayından bir yanıt alana kadar size söyleyebileceğim başka bir şey yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Aradan bir yılı aşkın zaman geçti," diye öfkeyle atıldıysa da, sultan onun sözünü kesti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Böylesi önemsiz bir mesele yüzünden halifeyi rahatsız etmenin çılgınlık olacağını herhalde takdir edersiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bu önemsiz bir mesele değil," diye itiraz etti. "Ailem soylu ve büyük bir nüfuza sahiptir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Mesele halifenin gözünde önemsiz. Bununla birlikte, majesteleri büyük merhamet sahibi bir insandır. Çocuk hakkında söyleyeceği bir şey olursa bunu size duyuracağından emin olabilirsiniz. O vakte kadar bize lütfünü beklemek düşüyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne zamana kadar?" diye sordu Tom. "Ne zamana kadar beklemek zorundayız?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gerektiği kadar uzun zaman." Sultan huzurundan çekilmesi için eliyle bir işaret yaptı. Genç adamı uyarmaktan da geri kalmadı. "Odama bir daha düşman gibi dalarsanız, size düşman gibi davranılacaktır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom huzurdan çıkarıldıktan sonra sultan vezirini karşısına çağırttı. Adam sultanın ayaklarına kapandı. "Beni bağışlayın, yüce efendimiz. Sizin karşınızda bir toz kadar değersizim. O çılgın Frenk'i durdurmaya çalıştım, ama... "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sultan elinin hareketiyle onu susturdu. "Kendisiyle hemen konuşmak istediğimi İngiliz konsolosuna bildirin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
