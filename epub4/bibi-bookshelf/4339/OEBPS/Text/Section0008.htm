<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler dümen yakasının başında Tom'un yanında duruyordu. Tom, Seraph’ı güneybatı kerte güney rotasında tutmaya çalışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Karşıla onu!" diye homurdandı. Fora edilmiş durumdaki yelkenler yirmi beş deniz millik bir rüzgarla şişerken bu, azgın bir aygırı zapt etmeye çalışmak gibi bir şeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Dümen suyuna bak," diye onu uyardı. Tom itaat ederek kıç tarafına göz attı. "Balayına çıkmış bir çift yılan gibi," dedi Ned. Bunun haksızlık olduğunu ikisi de biliyorlardı: bir buçuk kilometre kadar gerilerinde dümen suyunda belirli belirsiz bir karışıklık göze çarpıyordu, ama Tom'un öğretmenleri rotadan en küçük bir. sapmayı bile hoş görmüyorlardı. Seraph bundan sonraki on dakika boyunca mavi dalgaların arasında dümdüz bir iz bıraktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Aferin, Bay Thomas," diye onayladı. "Şimdi grandi direğinin çanaklığından itibaren saymaya başla lütfen."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kontra babafingo, babafingo..." Tom hiç duraklamadan ve yanılmadan, dahası geminin pruvasının sapmasına izin vermeden yelkenlerin adlarını sayıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derken müzisyenler triosu kıç tarafından ortaya çıktı. Guy, Caroline'in şarkı notalarını ve gitarını taşıyordu. Flütü arka cebinden taşan Walsh'ın bir elinde Caroline'in taburesi vardı, ötekiyle de perukasını sıkı sıkı tutuyordu. Grup rüzgar altı tarafta esintilerin gücünden korunmuş her zamanki yerini aldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom dikkatini geminin idaresine vermeye, Ned'in engizisyon sorgulamasına yanıt yetiştirmeye ve Caroline'in şarkı kitabını açarak kendisinin sayfaların arasına koyduğu notu bulacağı anı yakalamaya çalışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Mizana direğinin yelkenleri, çanaklıktan itibaren lütfen," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Mizana gabya yelkeni," diye başladı, ama sonra durakladı. Caroline şarkıya başlamaya hazırdı, Walsh da şarkı kitabını ona veriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Devam et." Ned delikanlıyı cesaretlendirmeye çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Mizana velenası," dedi ve yine durdu. Caroline kitabı açmış ve kaşlarını çatmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız sayfaların arasındaki bir şeyi okuyordu. Tom onun yüzünün solduğunu görür gibi oldu, ama Caroline sonra istemsiz olarak başını kaldırdı ve açık güvertenin öbür ucundan delikanlının yüzüne baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Tabii ki mizana," dedi ve yine Caroline'e bakışını dikti. Genç kız ona o sinsi ve gizemli bakışını yönelttikten sonra başını arkaya atarak buklelerini rüzgarda dans ettirdi. Şarkı kitabının sayfalarının arasından Tom'un özenle mesajını kaleme aldığı kağıt parçasını çıkardı, parmaklarının arasında topaç yaptı ve dudak bükerek geminin bordasından aşağı fırlattı. Rüzgar kağıdı kaptığı gibi uzaklara taşıdıktan sonra suyun içine düşürdü; not, beyaz taçlı dalgaların arasında gözden kayboldu. Bu öylesine belirgin bir dışlamaydı ki, Tom dünyasının yıkıldığını hissetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned birdenbire, "Orsa et!" diye sesini yükseltince delikanlı, Seraph'ın rüzgar altına düşmesine izin verdiğini suçluluk duyarak fark etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
