<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal gelişini duyurmak istemediği için geceleyin rüzgarı başa alıp boğazda gemiyi durdurdu, sabah gün doğarken de Seraph 'ı Zanzibar limanına soktu. Kaleye bir saygı gösterisinde bulunmak amacıyla sancağını indirdi ve tekrar toka etti. Demir denizin dibine tutunur tutunmaz da uzun kayığın indirilmesini emretti. Sonra hızla kamarasına inip masasından çift namlulu tabancayı aldı ve kemerine sıkıştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kamarasından çıkınca Tom'u kendisini bekler buldu. Başında kasketi, belinde kılıcı ve çoklukla çıplak olan ayaklarında çizmeleri vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Sizinle gelmek istiyorum, baba," dedi. Hal bir duraklama geçirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kıyıda bir çarpışma olabilirdi, ama Tom aceleyle ekledi. "Yemini sizinle paylaştım, baba."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gel öyleyse." Hal güverteye koştu. Ned Tyler'e, “İşareti alır almaz hemen harekete hazır olun," dedikten sonra Tom ve bir düzine adamla uzun kayığa indi. Rıhtımda tekneyi Alf Wilson'la dört denizcinin korumasına bıraktı. Alfa, "Rıhtımdan uzak durun, ama bizi hızla almak için de hazır olun," diye bildirdi. Sonra Aboli'ye döndü. "Bizi konsolosun evine götür. Çabuk gidelim. Ve beraber kalın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Omuz omuza ikişer kişilik bir sıra halinde daracık sokaklardan hızlı adımlarla geçtiler. Silahlarını hazırda tutuyorlardı. Grey'in evinin sokak kapısına vardıklarında Hal, Aboli'ye başıyla işaret etti. iriyarı zenci bunun üzerine elindeki kargının sapıyla oymalı panellere hızla vurmaya başladı. Darbeler sessiz evin içinde yankılanıyordu. Bir süre sonra kapının öbür yanında sürüyerek yaklaşan ayak sesleri duyuldu ve bir sürgü çekildi, iyice yaşlanmış bir kadın köle silahlı adam kafilesine bakakalmıştı. Buruşuk yüzünde şaşkınlık ve korku biçimlenirken kapıyı kapamaya yeltendi. Ama Aboli omzuyla ona engel oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal kadına yavaşça, "Senin korkman için bir neden yok, ihtiyar ana," dedi. "Efendin nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın, "Bunu söyleyemem," diye fısıldadıysa da gözleri, avludan evin üst katlarına çıkan geniş taş merdivene kaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Aboli'ye, "Kapıyı yine sürgüle ve adamların ikisini burada nöbetçi bırak," diye emretti. Sonra, basamakları ikişer ikişer tırmanarak ikinci kata vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Orada durup girdiği salonda etrafına bakındı. Burası nefis halılar ve fildişiyle sedef kakmalı koyu renkli möblelerle oldukça zengin döşenmiş bir odaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu tür evlerin planını biliyordu: Zenana, yani kadınların bölümü üst katta olacaktı. Şimdi bulunduğu yer binanın ana salon ve oturma odasıydı; evin efendisinin dairesi de bunun uzak ucundaki zengin oymalı abanoz ve fildişi paravanların arkasında olmalıydı. Hal paravanların arasından sessizce geçince kendini daha ufak bir salonda buldu. Yerlere ipek kılıflı yastıklar serpiştirilmişti, ortadaki kısa bacaklı bir masanın üstünde ise bir nargileyle kirli yemek kaseleri görülüyordu. Bayat bhang kokusu, yemeklere katılan baharatların ağır araması ve Grey'in hastalığının kendine özgü misk kokusu odanın havasına sinmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bir başka paravanın arkasına geçerek bunun ötesindeki odaya girdi. Alçak bir yatak alanın yarısını kaplamıştı. Adam şaşırarak eşikte kalakaldı. Yatakta bir sürü vücut sarmaş dolaş durumda yatıyordu; beyaz ve kahverengi bacaklar birbirine dolaşmıştı. Gördüğünü kavraması Hal'ın birkaç saniyesini aldı. Konsolos Grey sırtüstü uzanmış, şiş bacaklarını iki yana açmıştı. Koskocaman karnı, hamileliğin son evrelerindeki bir kadınınkiler gibi gerilmişti. Göğsü, sanki kaba ve kıvırcık kara kıllardan örülü bir hayvan postuyla kaplıydı. Şekilsizleşmiş bacakları, hastalığının belirtileri olan açık kırmızı yaralarla beneklenmişti. Bu açık yaralardan sızan irinin kokusu odanın havasını kaplamıştı. Hal midesinin bulandığını hissetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki köle kızdan biri adamın başının üstüne çöreklenmiş, ikincisi ise bacaklarını ayırıp Grey'in üstüne oturmuştu. Bir tanesi başını kaldırdı. Hal'la göz göze gelince avazı çıktığı kadar bağırdı, iki kız tıpkı ürkmüş bir çift ceylan gibi anında sıçrayıp odadan kaçarken Grey'yi yatağın içinde perişan halde bıraktılar. Konsolos yanına dönerek bir dirseğinin üstünde doğruldu. "Sen ha!" dedi. Hal'a bakakalmıştı. "Beklemiyordum..." diye gevelerken arkasını getiremedi; ağzı başka bir ses çıkaramadan açılıp kapandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Ne beklediğinizi çok iyi biliyorum, sir. Sizi düş kırıklığına uğrattığım için özür dilerim," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evime böyle habersizce baskın yapmaya hakkınız yok." Grey elinin tersiyle yüzünü sildi. Derken şaşkınlığı yerine öfkeye bırakarak, "Silahlı korumalarım var," diye hırladı. "Onları çağırayım da görün." Bağırmak için ağzını açınca, Hal kılıcının ucunu adamın gırtlağına dayadı. Grey hemen söndü ve solucan gibi kıvrılarak kendini çelikten kurtarmaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Üstünüzü örtseniz iyi olacak." Hal yatağın yanında yerde duran ipekli sabahlığı alarak adama fırlattı. "Enkazdan farksız vücudunuzu görmek beni hasta ediyor." .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey giysiyi zar zor üstüne geçirdikten sonra, vakarına ve özgüvenine biraz kavuşur gibi oldu. Dalkavukça gülümseyerek, "Sizi tehdit etmek istemezdim, ama beni ürküttünüz," dedi. "Gelişiniz benim için utanç verici bir zamana rastladı." Böyle derken Hal'a çapkınca göz kırpmıştı. Ekledi. "Hem bu sıralar Ümit Burnu'nun yarı yolunda olduğunuzu tahmin ediyordum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Size pek dürüstçe davranmadığım için özür dilemem gerekir," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben tüccar ya da Doğu Hindistan Şirketinin bir memuru değilim. Gerçek adım Henry Courtney. Majeste Kral William'ın hizmetkarıyım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hepimiz kralın hizmetkarlarıyız." Grey'in tavrı saygılı ve sözüm ona erdemliydi. Yatağın kenarına kaydı ve büyük bir çaba sarf ederek ayağa kalktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal kılıcının ucunu Grey'in şiş karnına dayayarak onu tekrar yatağa itti. "Lütfen rahatsız olmayın," dedi. Nazik bir tavırla konuşuyordu. "Kralın hizmetkarıyım derken, elimde kralın yetki belgesinin bulunduğunu söylemek istedim. Korsanlık yaparken yakalanan ya da açık denizlerde korsanlık yapan kişilere yardım ve yardakçılık ettiği saptanan kişileri yargılayıp idam ettirmek de yetkilerimin arasında yer alıyor." Hal parşömen tomarını pelerininin altından çıkardı. "Bunu okumak ister misiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Belgede sizin söylediklerinizin yazılı olduğuna eminim." Grey sözde güvenli bir tavırla konuşuyordu, ama yüzünün rengi balmumundan farksızdı. Devam etti. "Yalnız bütün bunların benimle olan ilgisini anlayamadım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyleyse izin verin de açıklayayım." Hal parşömeni yine pelerininin altına kaydırdı. "Gemimde hazine falan yok. Buna inanan tek kişi sizdiniz. Sırf dürüstlüğünüzü sınamak için o yalana başvurdum. El-Auf adıyla tanınan korsana bir tuzak hazırlıyordum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey, Hal'a bakakalmıştı. Çenesiyle alnında ter damlalarının biriktiği görülüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal devam etti. "Size ayrıca Zanzibar'dan ayrılacağım günü ve izleyeceğim yolu açıklamıştım. El-Auf elinde bu bilgi olmadan gemime pusu kuramazdı. Bu eksiksiz bilgiyi ise ancak bir tek kişiden almış olabilirdi." Hal kılıcının ucuyla Grey'in göğsüne dokundu. "O kişi sizsiniz, efendim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu doğru değil!" Grey çaresizlikten yutkunuyordu. "Ben kralın sadık bir hizmetkarıyım. Şerefli bir İngiliz vatandaşıyım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ek bir kanıt olarak, el-Auf'un adamlarından biri bana sizin adınızı verdi. Siz korsanla işbirliği halindesiniz. Özetle, kralın düşmanlarına yardım etmekten suçlu bulundunuz. Konuyu daha fazla tartışmamıza gerek yok. Sizi asılarak öl meye mahkûm ediyorum." Hal sesini yükseltti. "Aboli!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli hemen arkasında belirdi. Dövmeli yüzüyle o kadar korkunç görünüyordu ki, Grey hemen yatağın öbür yanına kaydı ve sahile vurmuş bir denizanası gibi titremeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir idam için ipi hazırlayın." Aboli ip kangalını omzuna atmıştı. Yerden tavana kadar uzanan pencerenin başına yürüdü ve panjurları bir tekmeyle açtı. Havuzun fıskiyesinin guruldadığı avluya baktıktan sonra, ucunda ilmik olan ipi duvarın yarı yerine kadar sarkıttı. Sonra, ipin öbür ucunu pencere çerçevesinin dikey orta demirine düğümledi. "Düşüş uzaklığı bu yağ tulumu için çok fazla. Başını tıpkı bir pilicinki gibi koparacak." Aboli homurdanarak ekledi. "Pis bir iş olacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal omuzlarını silkti. "Bu durumda derli toplu bir iş bekleyemeyiz, ilmiği başından geçirin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey bağırmaya ve yatakta çırpınmaya başladı. "Tanrı aşkına, aklını başına topla, Courtney. Bana bunu yapamazsın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bana kalırsa, yapabilirim. İddiamın sınanmasına hazırım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben bir İngiliz’im. Bir İngiliz yargıç tarafından adil şekilde yargılanmayı talep ediyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Yargılandınız bile,", diye belirtti. "Bay Fisher, mahkûmu infaza hazırlayın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Baş üstüne, kaptan." Koca Daniel adamlarını odaya soktu ve hep birlikte yataktaki adamın etrafını çevirdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey, "Ben hasta bir adamım," diye geveledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel, "Hastalığının kesin tedavisi elimizde," dedi. Grey'i yüzükoyun çevirip ellerini ince bir iple arkasında bağladılar. Koca Daniel'in adamları ağır vücudu yataktan indirerek pencerenin yanına sürüklediler. İlmik Abdi'nin elinde hazırdı, bunu konsolosun başına geçirdi. Grey'in yüzünü yine Hal'a çevirdiler. Fena halde şiş bacakları ağırlığını taşıyamadığı için ona destek olmak zorunda kalmışlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Müttefikiniz Musallim bin-Jangiri ya da öbür adıyla el-Auf'un, ona hazırladığım tuzaktan kurtulmayı becerdiğini duymak sizi sevindirecektir," dedi. Yatağın ayakucuna oturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Okyanusta izini kaybettirdi. Gemisinde açtığım yaraları sarmak için barınağına çekildiğini varsayabiliriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim bu işle hiçbir ilgim yok." Grey adamların kollarının arasına yığılmıştı; korkudan zangır zangır titriyordu. "Bana inanmak zorundasınız, Sir Henry."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, konsolos hiç konuşmamış gibi devam etti. "El-Auf'un en küçük oğlumu ele geçirmesi sorunumu artırdı. Oğlumu kurtarmak için elimden gelen her şeyi yapacağımdan emin olabilirsiniz, siz ise onu nerede bulabileceğimi biliyorsunuz." Hal kılıcın ucunu yine Grey'in gırtlağına dayadı. Onu tutan adamlara, "Bırakın, kendi ayaklarının üstünde dursun," deyince onlar da kenara çekildiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Size yalvarıyorum, Sir Henry!" Grey açık camın önünde sendeliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben yaşlı bir adamım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Ve de kötü bir adam," diye tamamlayarak kılıcın ucunu adamın boğazına biraz daha bastırdı. Delinmiş deriden fışkıran bir damla kan, Toledo bıçağının ucunu lekeledi. "El-Aufu nerede bulabilirim? Ve oğlum nerede?" diye yineledi Hal.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey'in entarisinin altından bir fışkırma sesi geldi ve adamın sıvı halindeki dışkısı şiş bacaklarından aşağı süzülerek yerde, ayaklarının arasında kahverengi bir birikinti oluşturdu. Koku, sıcak küçük odada olağanüstü keskin ve mide bulandırıcıydı. Ama Hal hiç renk vermedi. "Oğlumu nerede bulabilirim?" diye tekrarladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey, "Denizin Çiçeği!" diye bağırdı. "Adada Portekizlilerden kalma eski kale Flor de la Mar. El-Aufun üssü orası."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu bilgiyi verebilmenizin, suçunuzu hiçbir şüpheye yer bırakmayacak şekilde kanıtladığını size bildirmek zorundayım, efendim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey'in boğazında çeliğin baskısını giderek artırıyordu. Grey sırtını kasarak buna karşı koymaya çalıştı. Ancak ayaklarının kendi pisliğinin içinde kaymasıyla topukları açık pencere pervazını aştı. Orada kısa bir an sendeledikten sonra acı bir feryat kopararak arkaya devrildi, ip de onun arkasından tıslayarak boşandı, sonra Grey'in ağırlığıyla gerilerek hareketsiz kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal kafilesiyle avluya indi. Orada durup ipin ucunda hafifçe sallanan şiş vücuda baktı. Grey havuzun yukarsında asılı kalmıştı. Hal pelerininin astarının içinden bir akşam önce hazırladığı parşömeni çıkararak Aboli'ye uzattı. "Bunu adamın boynuna as."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, havuzun korkuluğuna sıçrayıp ipin ilmiğini adamın boynuna geçirdi. Parşömen Grey'in göğsünün üzerine sarkmıştı. Hal'ın bildirisi hem İngilizce, hem de Arapça kaleme alınmıştı.</span></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">Açık denizdeki korsanlık olaylarında el-Auf diye tanınan korsanla işbirliği suçundan yargılanan ve suçlu bulunan mahkûm William Grey, asılarak ölüm cezasına çarptırılmıştır. İnfaz, ben, Henry Courtney tarafından majesteleri Kral III. William tarafından şahsıma verilen yetkiye dayanarak yerine getirilmiştir.</span></i></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom babasının yanında durarak bildirinin Arapça metnini yüksek sesle okudu. Sonuna gelince, "Altında 'El Tazar' imzası var. Bu Barrakuda demek. Niçin?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu ad, bu sularda ilk yolculuk ettiğim yıllarda Müslümanlar tarafından bana verilmişti." Hal oğluna baktı. Tom kadar genç birinin böylesine tüyler ürpertici bir işleme tanık oluşu onu rahatsız ediyordu. Ama sonra Tom'un on yedi yaşında olduğunu, kendisinin de o yaşta kılıç ve topla birden fazla adam öldürdüğünü anımsadı. O artık bir çocuk değildi, insanı dehşete düşüren bu tip görevler için gerekli eğitimi vardı. "Buradaki işimiz sona erdi," dedi yavaşça. "Gemiye dönelim." Oymalı yüksek kapılara yüzünü çevirince Koca Daniel de orada nöbet tutan adamlara gerekli emri verdi. Kapılar açıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gelişlerinde onları karşılayan ihtiyar kadın eşikte belirmişti. Arkasındaki sokak korumalarla kaynıyordu. Tüfekler ve palalarla silahlı en az on iki kişiydiler. Kapılar açılınca haydut kafilesi ileri atıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey'in ipin ucundaki cesedini görünce, yaşlı kadın, "Kafirlerin efendimize yaptıklarına bakın!" diye feryadı bastı. "Cinayet!" Kocakarı dişsiz ağzını açtı ve Arap kadınlarının erkeklerinin öfkesini körüklemek için başvurdukları tiz zılgıtı savurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Korumaların başı, "Allahü ekber! Tanrı uludur!" diye bağırdı. Uzun namlulu tüfeği omzuna dayadığı gibi İngiliz denizcilere ateş açtı. Kurşun, Hal'ın adamlarından birinin yüzüne rastlayıp dişlerinin çoğunu yere döktü, çenesini parçaladı ve kafatasının derinlerine saplandı. İngiliz gık demeden yere devrildi. Bunun üzerine Hal, sol elinde bir pistoleyle öne atıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ateşlediği ilk kurşun korumaların başının sağ gözüne rastladı. Adamın gözü patlayıp yerinde boş bir delik kalırken pelte gibi bir madde yanağına aktı: O yere düşerken Hal, ikinci namluyu onun arkasında beliren adama ateşledi ve onu tam alnının ortasından vurdu. Ölü arkadaşlarının üzerine devrilirken bir tanesine dengesini kaybettirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Haydi, çocuklar!" diye bağırdı ve denizciler sıkı bir kitle halinde kapıdan fırladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seraph” diye haykırarak önlerine dikilmiş entarili güruhu geri püskürttüler. Düşman göğüs göğüse gelince uzun namlulu tüfekleriyle nişan alamadı ve palalardan oluşan parlak çitin karşısında gerilemek zorunda kaldı. İçlerinden üçü daha yere yıkılınca Hal'ın kafilesi kılıç oyunu için daha fazla yer bulacakları sokağa çıkabildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ateşlenmemiş ikinci pistole Hal'ın sol elindeydi, ama kurşunları harcamayarak yolunu kesen bir Arabi biçmek için kılıcından yararlandı. Gözleriyle Tom'u arayınca onu hemen arkasında buldu. O kısacık an, delikanlının kılıcının ucunun kanlı olduğunu görmesine yetti. O da bir düşmanı yere yıkmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Aferin, delikanlı. Yanımdan ayrılma," dedi ve kalan Araplara saldırdı. Onlar, ön saflardaki arkadaşlarının akıbetini görmüşlerdi. Vahşi beyaz yüzlerin sıkı bir kitle halinde üzerlerine geldiğini görünce, hızla dağılıp sokakta kaçışmaya başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bırak, gitsinler!" diyerek Tom'u durdurdu. "Haydi gemiye dönelim!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel, "Yaşlı Bobby ne olacak?" diye sorarak arkalarında kalan ölü denizciyi işaret etti. Biçtikleri Arapların ölülerinin arasında yatıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Onu da getirin," diye emretti. İçlerinden birinin savaş meydanında terk edilmesi, denizciler için moral bozucu olurdu. Hal'ın ölü ya da diri, onları hiçbir zaman terk etmeyeceğini bilmeleri gerekirdi. "Denize açılır açılmaz ona doğru dürüst bir cenaze töreni düzenleriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daniel yere eğildi, Aboli de cesedi omuzlamasına yardım etti. Sonra, iriyarı iki adam ellerinde palalarıyla arkadaşlarının önü sıra daracık sokaklardan rıhtımın yolunu tuttular. Sabahın bu erken saatinde oralıkta kent halkından fazla bir kimse yoktu, geldiklerini görenler de geçitlerde ve kapı aralıklarında gözden kayboldular. İngilizler böylece kimse tarafından yolları kesilmeden rıhtıma vardılar, Alf Wilson da uzun kayıkla gelerek onları karşıladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph'a doğru kıyıdan uzaklaşırlarken daha cesur birkaç kişi gizlendikleri yerden çıkarak tüfeklerini ateşlediler ve İngilizlere küfürler yağdırdılar. Fakat menzil dışına çıktığından tüfeklerinin mermileri uzun kayığa yaklaşmadı bile. Denizciler alelacele merdiveni çıkıp uzun kayık da yukarı çekildikten sonra Hal demir alınıp yelkenlerin fora edilmesini emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph dönüp limanın ağzına yönelirken sultanın yeşil bayrağı kalenin batı kulesine çekildi, aynı anda da kale duvarlarındaki toplardan gemiye ateş açıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İngilizler geminin güvertesinden bile topların etrafındaki beyaz entarili topçuları görebiliyorlardı. Dürbününü gözüne dayamış olan Hal sergiledikleri paniği fark ediyordu. Dev topların her biri doldurulup ateşlendikten sonra, hedefin düzeltilmesi için hiçbir girişimde bulunulmuyordu. Orta yaşlı adam olanları seyrederken, fazla hevesli topçulardan biri ekibi daha henüz arkasındayken dev topların birini ateşledi. Geri tepiş topun şaryosunu üzerlerine sürerek kemikleri ve bacakları parçaladı. Hal aralarındaki birkaç yüz metrelik uzaklığa rağmen, sakatlanan topçuların acı dolu feryatlarını duyabiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derken, koca taş gülleyi havada gördü: kale duvarlarından havalanmış, yörüngesinin doruğunda minik bir kara leke gibi bir an durur göründükten sonra, gemiye doğru bir kavis çizmişti. Hal güllenin bir an gemiyi vurmasından korktu, ama Seraph'ın yanı başında denize indi. Bu arada fışkırttığı su ve köpük sütunu kıç güvertesinin üzerine boşanarak Hal'ın çizmelerini dizlerine kadar ıslattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bizi bu kadar güzel uğurlamalarını karşılıksız bırakamayız," dedi. Ama Ned Tyler'e bakarken gülümsemiyordu. "Sultana hürmeten sancağımızı indirin, Bay Tyler. Sonra, geminin rotasını güneye çevirin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal masasının üstüne yayılmış haritayı incelerken, "Burada işaretli değil, ama ben bu adı daha önce duyduğuma yemin edebilirim," diye söylendi. "Flor de la Mar, Denizin Çiçeği. Bu ada bakarsak, Grey'in de söylediği gibi, eski Portekiz sömürgelerinden biri olduğu kesin." Hal daha önce subaylarını sorgulamış ve onları mürettebata da aynı şeyi sormaya yollamıştı, ama hiçbiri bu yeri bilmiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Haritanın yanında siyah dana derisiyle ciltlenmiş ağır sekiz kitap duruyordu. Bu kitaplar Hal'ın en değerli eşyaları arasındaydı. Kümedeki kitaplardan birini seçti, kuruluktan çatırdayan sayfaları açtı ve sayfaların her iki yanını kaplayan güzel el yazısına ve siyah mürekkeple yapılmış çizimlere kısaca baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu el yazısı ona hayatının bir parçası olacak kadar yakındı. Babası Sir Francis Courtney'in el yazısıydı. Bu seyir defterleri Hal'a babasından kalan mirasın bir parçasıydı. Sekiz cilt, babasının okyanuslarda otuz yıl süreyle yaptığı yolculuklar ve gezilerin tümünü kapsıyordu. Bütün bir ömrün bilgi ve deneyim biri kimi olan bu ciltler Hal'ın gözünde altından daha değerliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şimdi huşuyla sayfaları çeviriyor, uzun yıllar önce bir yerde gözüne çarpan adı arıyordu. Bir gözlem ya da babasının dikkatini çeken ve onun tarafından özenle çizilmiş yabancı bir limanın resmi, egzotik bir kara görünümü, bir adamın portresi, bir kuş veya bir çiçek deseni dikkatini dağıttığından bu rasgele bir arayıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arayışı sonuç vermeyince ilk kitabı elinden bıraktı ve kapağında, "Hint Okyanusu, Anni Domini<a href="../Text/Section0061.htm#_ftn7" id="_ftnref7" title=""><span class="MsoFootnoteReference"><span class="MsoFootnoteReference"><span style="font-size:12.0pt;line-height:115%;font-family:&quot;Times New Roman&quot;,&quot;serif&quot;">[7]</span></span></span></a>” 1632'den 1641'e Kadar" yazan bir başkasını seçti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal'ın arayışı o kadar uzun sürdü ki, lambanın yağını yenilemek zorunda kaldı. Sonra ad ansızın sayfanın içinden kızarmış ve sancıyan gözlerine çarptı. Hal derin bir oh çekti. Okyanusta görülen ve ada olduğu belli olan bir karanın mürekkeple çizilmiş deseninin altına not düşülmüştü: “İsla Flor de la Mar." Altına bir rüzgar gülü ve uzaklık çizelgesi eklenmişti. Bunlara göre kara kitlesinin büyüklüğü güneyden kuzeye doğru beş deniz miliydi. Adın altına konum kaydedilmişti: 11 derece 25 dakika güney enlemi, 47 derece 32 dakika doğu boylamı.' Daha küçük harflerle de, "Müslümanlar arasında Daar al Şaytan veya Şeytanın Limanı diye biliniyor," diye yazılıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal hemen haritasına danıştı. Babasının verdiği koordinatları cetvel ve pusulayla tatbik etti. Sir Francis'in boylam tahminlerini ihtiyatla karşılamakla beraber, bu ölçülerin Glorietta Adaları'nın yüz elli deniz mili kuzeyinde bir konumu işaret ettiğini saptadı. Oysa Hal'ın haritasında bu konumda sadece açık deniz görünüyordu. Yine babasının seyir defterine döndü. Sir Francis bütün bir sayfayı adanın betimlenmesine ayırmıştı. Hal okumaya başlar başlamaz büyülendi. "Bu adadan ilk söz eden, 1508de Doğu Afrika anakarasının Ateş Sahili boyundaki Arap kentlerini zapt etmeye hazırlanan Affonse de Albuquerque olmuştu. Bu çıkış limanından hareketle Zanzibar'a ve Dar Es Salaam'a karşı saldırıya geçti." Hal başıyla onayladı. Albuquerque'in, çağdaşları arasında Büyük Olaf diye ün yaptığını, Hint Okyanusu'ndaki deniz baskınlarının başarısı nedeniyle de Araplar tarafından el-Şaytan, yani Şeytan diye isimlendirildiğini biliyordu. Portekizlilerin Ateş Sahili'yle Basra Körfezi'ndeki üstünlüğünü Tristao da Cunha'dan çok o sağlamıştı. Arapların Kızıldeniz kalesine ilk giren Avrupa gemileri onunkilerdi. Hal yine babasının yazılarına döndü.</span></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">"Albuquerque adanın kuzey ucunda güçlü bir kale inşa etti. inşaat için mercan taşı blokları ve ağır iş için Müslüman esirleri kullanmıştı. Kaleyi Ormuz ve Aden'i zapt etmesi sırasında ele geçirdiği toplarla silahlandırdı. Adaya kendi gemisinin adını verdi: Flor de la Mar. Birkaç yıl sonra 1508'de aynı gemi Goa açıklarındaki mercan kayalıklarına vurarak parçalandı, Albuquerque de bu okyanuslardaki seferleri sırasında topladığı büyük hazineyi kaybetti. Afrika anakarasına yaptığı saldırıların başarısından sonra Albuquerque adadaki üssünü terk etti ve bayrağını Zanzibar'a nakletti. Flor de la Mar'daki kale kaderine terk edildi.</span></i></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">"2 Kasım 1637de buraya geldim. Ada beş ve bir çeyrek deniz mili uzunluğunda, en geniş olduğu noktada yarım deniz mili genişliğinde. Doğu kıyıları okyanusun rüzgarlarına açık olduğu için güvenli bir demirleme yeri sağlamıyor.</span></i></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">Kuzeybatı ucundaki koy aksine çok korunaklı olup bir mercan kayalığının arkasında bulunuyor. Kum ve çakıllarla kaplı olan deniz dibi mükemmel bir kavrayış sunuyor. Mercan kayalığının içinde doğrudan kalenin duvarlarının altına ulaşan bir geçit var. Böylece, kalede Portekizliler varken koya giren herhangi bir gemi, garnizonun bataryalarının ağır ateşi altında kalabiliyordu."</span></i></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal'ın babası sayfanın ortasında koyun ayrıntılı bir haritasını çizmiş ve kayalıkların içinden geçen geçitie birlikte çeşitli kerteriz ve iskandilleri göstermişti. Hal, "Teşekkür ederim, baba," diye mırıldanıp metni incelemeye devam etti.</span></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">"Karaya çıktım ve kalenin duvarlarının neredeyse yüz elli yıla çok iyi dayandığını keşfettim. Bu duvarlar çok sağlam inşa edilmişti ve modern kuşatma makineleri dışında hiçbir şeyden etkilenmezdi. Pirinç toplar hala mazgal şevlerinde duruyordu. Ama namluların metali, tuzlu deniz havasının etkisiyle iyice paslanmıştı. Yağmur suyunun toplanmasına yarayan depolar ve sarnıçlar hala çalışır durumdalardı, biz de fıçılarımızı o sularla doldurabildik. Adanın güney ucunda kalabalık bir deniz kuşu kolonisi vardı. Gündüz saatlerinde bu kuş sürüleri adanın yukarsında denizin millerce uzağından görülebilen karanlık bir kubbe oluşturuyordu. Birbirine karışan seslerinin korosu kulağı rahatsız ediyor ve duyuları bu/andırıyordu. Bu kuşların eti yağlı ve balık kokuluydu, ama tuzlanıp tütsülenince yenilebilir duruma geliyordu. Yumurtalarını toplamak için kıyıya bir kafile yolladım. Adamlarım on büyük sepet dolusu yumurtayla döndüler ve bunlarla kendilerine ziyafet çektiler. Koyda bunlardan başka bol balık ve istiridye vardı. Biz de on gün kalarak, geminin levazım durumunu takviye etmek için bunların yakalanması ve tütsülenmesinde gemideki bütün adamları kullandık.</span></i></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">12 Kasımda tekrar demir alarak Kızıldeniz'in ucundaki Bab ül Mandeb'e doğru yola çıktık."</span></i></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal seyir defterini ailenin Kutsal Kitabı'ymış gibi -ki bir anlamda öyleydi- büyük bir saygıyla kapadı ve dikkatini yine haritaya yöneltti. Babası tarafından verilen adanın konumunu kaydetti, sonra da Zanzibar Boğazı'nın güney ucundaki şimdiki konumlarından itibaren rotayı ve kerterizi tayin etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tekrar güverteye çıktığı zaman güneş ufkun sadece bir parmak yukarsındaydı. Ve öylesine pusluydu ki, kırmızı küreye çıplak gözlerle bakılabiliyordu. Günbatımı yaklaşırken muson rüzgarı hafiflemişti, ama hala bütün yelkenleri şişirmeye yetecek kadar güçlüydü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Ned Tyler'e seyir için gerekli direktifleri verdikten sonra pruvaya doğru yürüdü. Altlarından geçerken pruva direğinin serenlerine baktı. Tom, Zanzibar'dan ayrıldıklarından beri yukardaydı. Hal oğlunun duygularını anlıyordu, ama yukarı çıkıp onun nöbetine ya ihtiyacı vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Pruvaya varınca cıvadranın altına basarak ana istralyasına tutundu ve yavaş yavaş olgun erik rengini almakta olan akşam denizine gözlerini dikti. Seraph arada büyükçe bir dalganın tacını koparıyor ve suları pruvanın üstüne savurarak Hal'ın yüzüne de damlacıkların yağmasına neden oluyordu. Hal damlacıkları silmeden, çenesinden göğsüne akmalarına seyirci kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Afrika arkalarındaki puslu alacakaranlığın içinde gözden kaybolmuştu, ilerde de herhangi bir kara parçası görünmüyordu. Karanlık okyanus sonsuzdu. Bu sonsuzluğun içinde küçük bir çocuk nasıl bulunabilirdi ki? "Ama bunun için hayatımın kalan kısmını harcasam bile onu bulacağım," diye fısıldayarak ekledi. "Yolumu kesmeye çalışacaklarsa benden acıma beklemesinler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
