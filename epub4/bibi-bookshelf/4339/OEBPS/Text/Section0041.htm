<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Swallow boğazdan kuzeye yönelerek Zanzibar'a doğru yol almaya başladı. Demirleme yerinde kare yelkenli dört gemi ve çok sayıda Arap dhow'u vardı. Tom Courtney gemileri dikkatle gözden geçirdi. Kuzey yarım küresinin en büyük tüccar uluslarından bazılarının bayrağını taşıyan gemilerin içinde Portekiz ve İspanyol gemileri çoğunluktaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ferahlayarak, "Aralarında bir tek Fransız gemisi yok, Bay Tyler," diye bildirdi. Tarafsız bir limanı düşmanın gemileriyle paylaşmanın yol açacağı güçlükler hiç hoş olmayacaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Hayır, yok. Ama Doğu Hindistan Şirketinin en az bir gemisi var," diye belirtti. Şirketin görkemini yansıtan okyanus prensesi yüksek gemiyi işaret etti. "Onlar bizi Fransızlardan bile daha soğuk karşılayacaklardır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kayıtsızca sırıttı. "Onlar umurumda bile değil, İngiltere mahkemeleri dışında bize bir şey yapamazlar, oraya da uzunca bir süre dönmeyeceğiz. "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı kendi kendine fısıldadı. "Beni zincirleyip götürmedikleri sürece oraya dönmem." Bayraksız olan kendi kolombirine baktı. Hangi ulustan olduğunu ilan etmek istememişti. "Demir atar atmaz yeni konsolosu ziyaret etmek için karaya çıkacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uzun yolculuklarına Ümit Burnu'nda ara verdikleri zaman Table Koyu'nda başka bir İngiliz gemisinin kaptanıyla görüşmüştü. Kaptan ona Zanzibar'daki konsolosluk görevine Grey'den sonra yeni birinin atandığını söylemişti. "Grey'in öldürülmesinden sonra Ateş Sahili'nde konsolosluk işlerini yerine getirmesi ve tabii bu denizlerde John Şirketinin çıkarlarını gözetmesi için Bombay'dan genç bir memuru yollamışlar," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Adı neymiş?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hatırlamıyorum. Onunla tanışmadım. Ama kendini fazla önemseyen somurtkan ve zor biri olduğunu söylüyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, Swallow'u koya sokarken Tom çevreyi seyrediyordu. Demir attıkları su o kadar berraktı ki, rengarenk balıkların karinanın dört kulaç derininde mercan kayalarının arasına girip çıktıklarını görebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uzun kayık suya indirilir indirilmez Tom, "Aboli'yi de yanıma alacağım," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki gemici eski Portekiz kalesinin duvarlarının altındaki taş rıhtıma çıktılar ve dar sokaklara saptılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sıcak ve pis kokulu kalabalık Tom'a o kadar tanıdık gelmişti ki, burada karaya çıkmasının üzerinden iki yıl geçtiğine inanası gelmiyordu. Arap liman müdüründen yolu sorduklarında bu kişi, "Hayır, hayır," dedi. "Yeni konsolosluk artık Grey efendinin kent içindeki eski evinde değil. Size yolu göstermesi için yanınıza bir çocuk vereceğim." Frenklerin canını sıkarak sadaka koparmaya çalışan kirli çocuklardan birini çağırdı. "Bu iblisin piçi sizi oraya götürür," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sakın ona fazla bahşiş vermeyin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk önlerinde zıplar gibi yürüyerek onları dar sokaklar ve derme çatma binalar labirentinden palmiyelerin arasına çıkardı. Sonuncu gecekondunun ötesindeki kumlu yolu bir mil kadar izledikten sonra yüksek duvarların ar kasındaki büyük bir villanın önüne geldiler. Ev eski gözükmekle beraber dış duvar yakın tarihte onarılmış ve sönmüş kireçle boyanmıştı. Duvarın tepesinden bakılınca görülen büyük evin damı palmiye dallarıyla örülmüştü. Kapıda iki pirinç levha göze çarpıyordu. Bir tanesine "Majestelerinin Konsolosluğu" kelimeleri yazılmıştı. Bunun altındakinde ise şirketin şahlanmış aslanlardan oluşan amblemi ve "Hindistan'da, Hindiçini'de ve Doğu Hint Adaları'nda Tica ret Yapan İngiliz Tüccarlarının Birleşik Şirket Ofisi" yazısı göze çapıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bahçe duvarındaki çanı çalması üzerine gelen uşağa Tom, efendisine verilmek üzere bir not verdi. Adam birkaç dakika sonra geri döndü. Tom, Aboli'ye avluda beklemesini söyleyerek uşağı izledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ana bina bahçelerle fıskiyeli havuzların etrafında inşa edilmiş Doğu stilinde bir yapıydı. Tavanlar yüksek, fakat odalar az mobilyalıydı. Bununla birlikte uşağın Tom'u geçirdiği odalarda tropikal çiçeklerle dolu vazolar vardı ve bu çiçek kompozisyonlarıyla fazla sade ahşap mobilyaların üstündeki yastık düzenlemeleri bir kadın elinin varlığına işaret ediyordu. Uşak sonunda Tom'u taş zeminli ve duvarları kitap raflarıyla kaplı büyük bir odaya aldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Lütfen burada bekleyin, efendi. Patron birazdan gelecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yalnız kalan Tom ağır ağır dönen pervaneye ve iple manivela düzeneğine bakakaldı. Bunun bağlı olduğu bir ip, duvardaki bir delikten geçiyor, öte taraftaki bir köle de pervanenin sürekli dönmesi için o ipi ritmik şekilde çekiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom odanın ortasındaki yazı masasına yürüdü, bir tüy kalemle hokkaya ve askeri bir düzene göre istiflenmiş kırmızı kurdeleyle bağlı belge destelerine baktı. Sonra masaya arkasını dönerek kitap rafları boyunca yürüdü ve bunla rın içeriğine dayanarak görmeye geldiği adamın karakterini tahmin etmeye çalıştı. Raflar ağır klasörler ve sırtına şirketin amblemi basılmış ciltli raporlarla doluydu. Göz önünde kişisel olarak nitelenebilecek hiçbir şey yoktu, odanın da ruhsuz bir havası vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İç avluya bakan taraçanın taşlarının üstünde bir ayak sesi duyması üzerine Tom irkildi. Dönüp bakınca kapı aralığında uzun boylu ve ince yapılı bir erkeğin belirdiğini gördü. Parlak tropikal güneşi arkasına vurduğu için, Tom onu hemen tanımadı. Konsolos durdu ve gözlerinin dışardaki parlak güneşten sonra odanın loşluğuna alışmasını bekledi. Üstünde beyaz dantel yakalı sade bir siyah şayak kostüm vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Konsolos daha sonra odaya girdi ve geniş kenarlı siyah şapkayı başından çıkardı. Böylece, Tom ilk kez adamın yüzünü gördü. Bir an öylesine büyük bir şaşkınlık duydu ki, ne kımıldayabildi, ne de konuşabildi. Sonra gülerek konsolosa doğru bir adım attı. "Guy! Gerçekten sen misin?" ikiz kardeşini kucaklamak için içtenlik dolu bir hareketle kollarını iki yana açtı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy Courtney'in de en az kardeşi kadar şaşırdığı belli oluyordu. Yüzünden çelişkili duygular belirip kayboldu. Bir anda yüz çizgileri katılaştı ve soğuk bir anlama büründü. Kardeşinin kollarının arasından uzaklaşarak, "Gelenin sen olduğun konusunda bir fikrim yoktu, Thomas. Pusulanı farklı bir adla imzalamışsın," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Konsolosun sen olduğun konusunda benim de hiçbir fikrim yoktu," diye karşılık verdi. Kardeşine uzanmış kolları yanlarına düştü. Sahte bir ad kullanması suçlamasını duymazlıktan geldi. Garip bir rastlantı sonucunda William'ın öldürülmesine ilişkin bir tutuklama kararının ondan önce Zanzibar'a ulaşmış olması olasılığına karşı burada kendi adını kullanmamayı daha akıllıca bulmuştu. Böyle bir şeyin olup olmadığını anlamak için Guy'ın yüzünü inceledi ve onu adalete karşı koruması için ikizine asla güvenemeyeceğine karar verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birbirlerine bir dakika kadar konuşmadan baktılar. Saniyeler uzadıkça uzuyordu. Derken Guy, Tom'a sağ elini uzattı. Tom rahatlayarak kardeşinin elini avucuna aldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy'ın eli gevşek, eti de yüzündeki anlam kadar soğuktu. Kısa bir dokunuştan sonra elini Tom'un avucundan çekti ve ona arkasını dönerek masası na yürüdü. "Lütfen otur, Thomas," dedi. Kardeşine bakmadan odanın öbür ucundaki yüksek arkalıklı bir iskemleyi işaret etmişti. "Umarım ticaret yapmak için bu sulara gelmemişsindir," diye devam eti. "Ama sahte bir ad kullanman böyle bir şeyin mümkün olduğunu anlatıyor." Tom'un yanıt vermemesi üzerine yine devam etti. "Seni uyarıyorum, sorumlu olduğum ilk şey şirkettir." Böyle derken Allah'ın adını ağzına alırmışçasına huşuyla konuşmuştu. "Londra'ya derhal bir rapor yollayacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom öfkelenmeye başladığını hissediyordu. "Aman Tanrım, demek en önemli sorumluluğun bu. Biz seninle kardeş değil miyiz? Babamla Dorian'a neler olduğunu öğrenmek istemiyor musun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Babamın öldüğünden haberim var. Bugün limanda olan şirket gemisi bana Lord Childs'ın ve İngiltere'deki ağabeyimiz William’ın mektuplarını getirdi." Guy'ın William’ın ölümünden haberinin olmaması Tom'u rahatlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy tüy kalemi yerine bıraktıktan sonra devam etti. "Babamın kendime göre yasını tuttuğumdan bu konuda söylenecek daha fazla bir şey yok." Dudaklarındaki anlam sertleşti. "Zaten sen oldu bitti onun gözbebeğiydin. Benim onun gözünde fazla bir değerim olmadı hiç."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu doğru değil, Guy. Babam hepimizi eşit şekilde seviyordu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyle olsun." Guy omuzlarını silkti. "Dorian'a gelince, onun denizde kaybolduğunu ve boğulduğunu duydum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, boğulmadı." Tom sesini yükseltmemek için kendini güç tutuyordu. "Müslümanların eline geçti ve köle olarak satıldı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy neşesiz bir gülüşle karşılık verdi. "Sen de hep masallar uydurursun. Bu topraklarda majestelerinin konsolosu olarak en güvenilir haber kaynaklarına ulaşabildiğime güvenebilirsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kardeşinin sözlerinde samimi olmadığının farkındaydı. "Ben oradaydım, Guy. Her şeyi gözlerimle gördüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy masasının arkasına oturarak kalemle oynamaya, tüyüyle yüzünü kaşımaya başladı. "Demek onun köle olarak satıldığını gözlerinle gördün," dedi. "Bunu önlemek için bir şey yapmayısın ne kadar garip."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yapma, kendini beğenmiş herif!" diye gürledi. "Müslüman korsanların eline düşüşüne tanık oldum. Kardeşimiz boğulmuş ya da ölmüş değil. Köle olarak satıldığını da kesinlikle biliyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Elinde ne gibi bir kanıt var?" diye başladıysa da Tom birden masanın başına yürüyerek avuçlarını bunun üstüne çarptı. Hokkadaki mürekkep hızla püskürerek belgelerin üstünü lekeledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Flor de la Mar'da esir ettiğimiz Arapların ifadeleri ve kendi gözlerimle gördüklerim bana yeter. Sana söylüyorum: Dorian hayatta. Bir ağabey ve bir İngiliz olarak senin görevin de onu bulmama yardım etmektir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy ayağa fırladı. Yüzü kireç gibiydi, gözleri ateş saçıyordu. "O kibirli ve küstah tavırlarınla ne cesaretle evime, benim bölgeme girer ve ne yapacağımı bana emredebilirsin!" diye bağırırken ağzından salyalar saçıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tanrı aşkına, beni daha fazla kışkırtma, Guy. Küçük kardeşimize karşı görevini yerine getirmezsen, inan bana, seni sırtında deri kalmayıncaya kadar kırbaçlarım ."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O günler çoktan tarihe karıştı, Thomas Courtney. Burada patron benim.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Majesteleriyle şirketin bu bölgedeki seçilmiş temsilcisiyim. Bana elini kaldırırsan, daha ne olduğunu anlayamadan hapse atılırsın, güzel gemine de el konulur." Guy öfkeden titriyordu. "Caroline'e yaptıklarından sonra bana ahkam kesmeyi aklından bile geçirme!" Caroline adını adeta bağırarak söylemiş, Tom da göğsüne bir kurşun yemiş gibi irkilmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy öfkeyle ağzından kaçırdığı şeyden ürkerek geri çekildi. Suçlama Tom'un aklını karıştırmıştı. Konuşmadan bakıştılar. Sessizlik arasında küçük bir ses ikisinin de bahçeye açılan kapının bulunduğu yana dönmelerine ne den oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Orada bir kadın duruyordu. Üstünde Çin ipeğinden açık yeşil renkli, yakası kapalı bir elbise vardı. Bol etekleri ayak bileklerine kadar iniyor, yalnızca iskarpinlerinin ucu görünüyordu. Tom'a bir hayaletmiş gibi bakakalmıştı. Bir elini boğazına götürmüştü, öbür eliyle de yanında sendeleyerek yürüyen çocuğun elini tutuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Burada ne işin var, Caroline?" diye patladı. "Konuklarım olduğu zaman buraya giremeyeceğini biliyorsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline, "Sesler duydum," diye geveledi. Saçları bukleler halinde tepesinde toplanmıştı, ayrıca lüleler yanaklarına dökülüyordu, ama Tom onun hasta yatağından kalkmış gibi sapsarı olduğunu gördü. "Adımın seslenildiğini duydum," dedi. Genç kadın hala Tom'a bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuğun giysisi bal peteği biçimli nakışlarla ve kurdelelerle süslüydü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Başı sarı buklelerle kaplıydı. Tom onun kusursuz pembe dudaklı, melekleri andıran bir yüzü olduğunu görür gibi oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk kıkırdayarak Tom'u işaret etti. "Bu adam kim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Christopher'i buradan çıkar," diye Caroline'e bağırdı. "Hemen şimdi!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline onu duymamış gibi davrandı. Şaşkın bir tavırla, "Tom, seni tekrar görmeyi hiç beklemiyordum," dedi. Christopher genç kadının eline asılmıştı, Tom'a doğru kararsız bir adım atmaya çalıştı, ama genç kadın onu geri çekti. "Nasılsın, Tom?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Sağlığım yerinde," dedi. "Umarım seninki de öyledir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline, "Hastaydım," diye fısıldadı. Diliyle dudaklarını ıslattı. "Oğlumuzun... Christopher'in..." Kızararak geveledi. "Doğumundan beri."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Üzgünüm." Tom'un yüzünden esef olarak nitelenebilecek bir anlam gelip geçti. "Ailen; annen, baban ve kız kardeşlerin nasıllar?" Adlarını hatırlamak için belleğini zorladı. "Agnes ve Sarah nasıl?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Babam Bombay valiliğine atandı. Buradaki, Zanzibar'daki konsolosluk işini Guy için o ayarladı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadın kendisine hala sert sert bakan kocasına çekingen bir bakış fırlattı. "Annem geçen yıl koleradan öldü."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Çok üzüldüm," dedi. "Çok hoş bir hanımdı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Teşekkür ederim." Caroline boynunu büktü. "Kız kardeşim Agnes de Bombay'da evlendi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ama çok genç değil mi?" diye itiraz eden Tom'un Seraph'daki o yaramaz iki kız çocuğu hayalinde canlanmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O artık çocuk değil. On yedisini doldurdu." Yine sustular. Guy karısı üzerinde otorite kurmaktan vazgeçmiş gibi koltuğunun içine çökmüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom dayanamayıp Caroline'in eteklerine asılmış olan çocuğa baktı. "Güzel bir çocuk," dedi. Başını kaldırıp genç kadının yüzüne baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline sorulmamış olan bir soruyu yanıtlar gibi, "Evet, babasına benziyor,' dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom gülen bebeğe yürüyüp onu kollarının arasına almamak için zor karşı konulur bir arzu duydu. Bu davranışı önlemek için bir iki adım geriye gitti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Caroline!" Guy sertçe müdahale etti. "Görülecek işlerim var. Lütfen Christopher'i buradan götür."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline çökmüş gibiydi. Tom'un yüzünü incelerken bakışlarında umutsuz bir anlam şekillendi. "Seni gördüğüme çok sevindim, Tom," dedi. "Belki Zanzibar'dayken bizi tekrar görmeye gelirsin. Örneğin, bir akşam bize, buraya konsolosluğa yemeğe gelmez miydin?" Bu soruyu özlem dolu bir tavırla sormuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Thomas'ın burada davetler kabul edecek kadar uzun kalacağını sanmıyorum." Guy yine ayağa kalkmıştı ve susması için onu uyarır gibi Caroline'e kaşlarını çatarak bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadın, "Ne yazık," dedi. "Öyleyse vedalaşalım." Ardından, küçük çocuğu kucağına aldı. "Hoşça kal, Tom."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen de hoşça kal, Caroline."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadın ipek eteklerini hışırdatarak kapıdan çıktı. Çocuk, annesinin omzunun üzerinden ciddi bir yüzle Tom'a bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anne oğlun gitmesinden sonra iki kardeş de bir süre sessiz kaldılar. Sonra, Guy oldukça soğuk bir sesle, "Aileme yaklaşmayacaksın," diye uyardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Karımla bir daha konuştuğunu görmeye katlanamam. Bir zamanlar seni düelloya davet etmiştim. Eğer beni tahrik edersen bunu yine yaparım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni öldürmek zorunda kalmak bana fazla bir zevk vermez. Sen asla iyi bir kılıç ustası olmadın, Guy." Böyle derken William'ı düşünmüştü. Suçluluk duygusu hala kalbinde bir yaraydı. Devam etti. "Senin özel hayatına girmeye hiç niyetim yok. Bundan böyle yalnız iş konusunda görüşeceğiz. Kabul mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Seninle aramda herhangi bir ilişkinin olması bana her ne kadar tatsız geliyorsa da aynı fikirdeyim," diye karşılık verdi. "İş konusuyla ilgili olarak sana aynı soruyu tekrar soracağım: Bu sularda herhangi bir şekilde ticaret yapmaya niyetleniyor musun? Limandan aldığım raporlara bakılırsa, geminde ağır yük varmış. Şirketten ticaret lisansı aldın mı? Ticari mallar taşıyor musun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Londra'ya sekiz bin deniz mili uzaklıktayız. Beni ya da niyetlerimi İngiliz yasalarının sana verdiği yetkiyle sorgulama hakkın burada geçerli değil." Tom öfkesini güçlükle kontrol ediyordu. "Benim ilk kaygım Dorian. Onunla ilgili olarak Zanzibar sultanı katında herhangi bir araştırma yaptın mı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy telaşlandı. "Sultana böyle bir konuda başvuruda bulunmam için bir neden yoktu, seni de bundan men ederim. Sultanla dostça ilişkiler kurmayı başardım. O şimdi İngiltere'yle şirkete karşı olumlu bir tavır sergiliyor. Birisinin Prens El-Malik 'e karşı suçlamalarda bulunup bu olumlu havayı bozmasına göz yummak niyetinde değilim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un birden yüzü değişti. "Dorian'ı köle olarak satın alanın El-Malik olduğunu nereden biliyordun? Ben senin yanında bu adı hiç ağzıma almadım ki."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy şaşırdı ve uygun bir yanıt bulabilmek için birkaç saniye boyunca düşünüp durdu. "El-Malik bu kıyıların koşulsuz hakimidir," dedi. "Bu durumda benim böyle düşünmem çok doğal."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yapma, Guy! Senin hiçbir şey düşünmen doğal değil. Dorian'ın başına gelenler hakkında bildiğin bazı şeyler var. Bunların ne olduğunu bana söylemezsen, kendim sultanla konuşmaya giderim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gitmeyeceksin!" Guy ayağa fırladı. "Benim burada başardıklarımı yok etmene izin veremem."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Beni durduramazsın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dinle beni." Guy ses tonunu değiştirdi. "Pekala, sana gerçeği söyleyeceğim. Arapların elindeki kızıl saçlı bir çocuk hakkında ben de bazı söylentiler duydum. Tabii ki Dorian aklıma geldiği için, sultan katında bir araştırma yaptırdım. Sultan da işin doğrusunu öğrenmek için Prens El-Malik 'e bir adamını yollayacağını vaat etti. Şimdi prensten haber bekliyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyleyse bana niçin yalan söyledin? Neden bunu bana daha önce söylemedin? Seni niçin zorla söyletmek durumunda bıraktın beni?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni iyi tanıdığımdan. Fırtına gibi gidip sultanı kızdırmanı istemedim. Onunla aramdaki ilişki çok hassas."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bu araştırmayı ne zaman yaptın?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Senin bu işe burnunu sokmanı istemiyorum." Guy, Tom'un ısrarına rağmen bu soruya cevap vermedi. "Her şey benim kontrolümde."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne zaman dedim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir süre önce." Guy bakışını masasının üstüne dikti. "Araplarla yapılan işler zaman alır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne zaman?" Tom yüzünü Guy'ınkine yaklaştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Bu adaya yeni geldiğim zaman," diye itiraf etti. "Bir yıl önce."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bir yıl önce mi?" diye bağırdı. "Bir yıl önce ha! inan bana, ben o kadar beklemeyeceğim. Hemen bugün sultana gidip bir cevap isteyeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Seni men ederim!" diye bağırdı. "Ben konsolosum!" Tom dudak büktü, “İstediğini düşünebilirsin, Guy. Ben buradan çıkar çıkmaz doğru kaleye gideceğim." Guy umutsuzluk içinde tehditlere başvurdu. "Davranışın hakkında Londra'da Lord Childs'a bir rapor yollayacağım. Limandaki şirket gemisi birkaç gün sonra İngiltere'ye doğru yola çıkacak. Lord Childs seni şirketin tüm öfkesine hedef edecektir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Savurabileceğin hiçbir tehdit beni Dorian'ı aramaktan alıkoyamaz. Sen istediğin raporları yolla, Guy. Yanıt alman bir yıl ya da daha uzun sürecektir. O vakte kadar da ben yanımda Dorian'la bin mil uzakta olurum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Hemen bu evden çık!" diye bağırdı. "Ve bir daha kapımdan içeri girme!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu önerin çok hoşuma gitti." Tom şapkasını başına oturttu. "Sana iyi günler dilerim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arkasına bakmadan kapıya yürüdü. Guy arkasından, "Seni sultanın sarayına yaklaşmaktan men ederim. Senin münasebetsizin teki olduğunu, majestelerinin, şirketin ya da bu hükümet dairesinin korumasında olmadığını ona hemen bildireceğim," diye bağırırken sırıtıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kumlu yoldan limana doğru yürüyordu. Aboli ona yetişebilmek için adımlarını sıklaştırmak zorunda kaldı. Yaşlı adam sorduğu sorulara yanıt alamadığından Tom'u izlerken susuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam sinirinden köpürüyordu. Sultanın limanın yukarsındaki kalesine fırtına gibi girmek, o domuzun boğazına sarılmak ve yanıtları zorla ağzından almak istiyordu. Ama hiç değilse, duygularının kontrolünden çıktığını ve bir kez daha girişimini tehlikeye sokacak bir şiddet gösterisinde bulunmak üzere olduğunu anlıyordu. Kendime daha fazla zarar vermeden Swallow'a dönmem ve harekete geçmeden önce Aboli ve Ned'le konuşmam gerekir," diye düşündü. Ama eli mavi Neptün kılıcının başına gidince öfkesi başka bir ta rafa yöneldi. Tanrım, Dorian'ı kurtarmak için küçük Swallow'\a bütün Müslüman filosuna saldırmam bile gerekse tereddüt etmeyeceğim.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birden arkasında bir bağırış kulağına geldi. Bu ses önce o kadar hafifti ki, öfkesinin zırhını delemedi. Hemen arkasından dörtnala at sesleri duyuldu ve bağırış yinelendi. "Tom! Bekle! Beni bekle! Seninle konuşmam lazım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom arkasına döndü. At hızla üzerine geliyordu. Binicisi, hayvanın ensesinin üzerine eğilmişti, atın toynaklarının altından bembeyaz kumlar püskürüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom!" Delikanlı bu kez bunun bir kadın sesi olduğunun farkına vardı. At daha fazla yaklaşınca, kabaran etekler ve rüzgarda uçuşan uzun saçlar gördü. Öfkesini bir an için unutarak kıza şaşkınlık içinde baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız ata eyersiz ve erkek gibi binmişti. Tom dizlerinin yukarsına kadar sıyrılmış eteklerin altında duru beyaz bacaklar fark etti. Kız ince kolunu kaldırarak onu selamladı. "Tom!" Kızın, adını seslenmesine rağmen Tom onu tanıyamamıştı. Kız doru kısrağı genç adamın yanında ansızın durdurdu ve bir etek hışır tısı arasında yere indi. Dizginleri Aboli'ye fırlattı. "Onu lütfen benim için tutun, Aboli," dedi. İriyarı adam duyduğu şaşkınlıktan sıyrılarak dizginleri yakaladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom! Oh, Tom!" Yabancı kız delikanlının üstüne atılarak kollarını onun boynuna doladı. "Seni bir daha göremeyeceğimi zannediyordum." Tom'a sıkı sıkı sarıldıktan sonra biraz gerileyerek genç adamın her iki elini yakaladı. "Sana bir bakayım." Tom'un yüzüne bakıyor, ikisi de birbirini inceliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Saçları uzun ve kumraldı, ama yüzüne güzel denilemezdi. Çenesi fazla kemikli, ağzı ise özellikle şimdiki gibi gülerken fazla genişti. Uzun kirpiklerin arasındaki pırıl pırıl gözleri parlak bir İngiliz mavişiydi. Tom kızın başlıca özelliğinin teni olduğunu hemen fark etti. Pürüzsüz olmakla beraber, tropikal güneşinin etkisiyle hiç de günün modasına uymayan altınsı bir renk almıştı. Hemen hemen Tom kadar uzun boyluydu, genç adamın gözlerinin içine bakıyor ve duruşunda erkeksi diye nitelenebilecek bir rahatlık ve güven seziliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Beni tanımadın, değil mi, Tom?" Kız delikanlıya gülerek bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom şaşkın halde başını salladı. Kızın yüzünü çekici, gözlerini canlı ve zeka dolu bulmuştu. "Özür dilerim, hanımefendi," diye geveledi. "Beni zor duruma düşürdünüz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız, "Hanımefendi ha!" diyerek güldü. "Ben Sarah'ım." El sıkıştılar. "Caroline'in küçük kardeşi Sarah Beatty. Bana at sineği derdin. 'Niçin başımın etrafında at sineği gibi sürekli vızıldayıp durursun, Sarah?'" diyerek delikanlıyı taklit etti ve ekledi. "Şimdi hatırladın mı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı, "Aman Tanrım, ne kadar değişmişsin!" diye şaşkınlıkla atıldı. Ve elinde olmayarak kızın bluzunun altındaki dolgun göğüslere bakışını dikti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen de değişmişsin, Tom. Burnuna ne oldu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı sıkılarak burnunun ucuna dokundu. "Kırılmıştı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Zavallı, Tom." Kız şakadan ona açıyormuş gibi yaptı. Ekledi. "Ama sana yakışmış. Oh Tom, seni tekrar görmek ne güzel." Kız, koluna girerek genç adamı patikadan kente doğru sürükledi. Aboli de araya belli bir mesafe bırakarak onları izledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy'a bağırdığın zaman sesini duymuştum. Sesini hemen tanıdığım halde, kulaklarıma inanamadım." Sarah delikanlıya yan gözle hınzır bir bakış fırlattı. "Bunun üzerine kapının dışından dinledim. Guy beni yakalamış olsa döverdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni dövüyor mu yoksa?" Tom hemen öfkelendi. "Ona hesap soracağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Saçmalama. Ben başımın çaresine bakabilirim. Ama Guy'dan söz edip vakit kaybetmeyelim. Ben sadece bir dakika kalabilirim. Yoksa yokluğumun farkına varıp arkamdan uşakları yollarlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sarah, konuşmamız gereken o kadar çok şey var ki." Genç kızın yanın dan böylesine çabuk ayrılmak zorunda kalması gariptir ki, Tom'un canını sıkmıştı. Genç kızın kolu güçlü ve sıcaktı. Etrafına yaydığı hava genç adamı derinden etkilemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız, "Biliyorum," dedi. "Guy'la küçük Dorian hakkında konuştuğunuzu duydum. Sana yardım etmek istiyorum." Şöyle bir düşündü. "Adanın güney ucuna yakın harap bir Jezüit manastırı vardır. Yarın seninle orada buluşalım. Saat ikide. Orada olacak mısın?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tabii." Sarah delikanlının kolunu bıraktı, Aboli'ye döndü ve onu kucakladı. "At oyunu oynadığımızı hatırlıyorsun, değil mi, Aboli? Beni sırtında taşırdın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hoş bir gülümseme Aboli'nin yüzünü ışıklandırdı. "Ne kadar güzel olmuşsunuz, Bayan Sarah!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız dizginleri onun elinden aldı. "Binmeme yardım et!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İriyarı zenci dev avucunu uzattı, Sarah buna basınca da onu kolaylıkla kaldırıp kısrağın üstüne oturttu. Kız, Tom'a son bir kez gülümsedi. "Sakın unutma!" diye onu uyardı. Dönüp topuklarını kısrağın böğürlerine çarptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom onun dörtnala uzaklaşmasını seyretti. "Hayır," dedi yavaşça. "Unutmayacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
