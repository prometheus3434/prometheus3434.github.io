<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la kafilesi at üstünde geçen üç günden sonra Fort Providence'e vardılar ve koloniyi terk etmek için hemen hazırlığa başladılar. Aboli, Fundi'yle üç adamını ailesini getirmeleri için nehrin yukarsına yolladı. Tom'a ısrarla, "Onlarsız gidemem," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Ben de bunu düşünemem," diye karşılık verdi. "Yalnız acele etmeliler. Arapların izimizde olduklarına eminim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam kaleye gelen bütün yolları göz hapsinde tutmaları ve Arap kuvvetleri göründüğünde uyarmaları için çevreye gözcüler yerleştirdi. Bundan sonra, Centaurus'u Lunga Nehri'ndeki yolculuğuna hazırlamaya giriştiler. Do kuz librelik hafif topları kampın duvarlarındaki yerlerinden alıp geminin üst güvertesindeki oturaklarına yerleştirdiler. Yanlarında götürebilecekleri fildişi yoktu, ama mevsim başında Ümit Burnu'ndan ticaret için getirdikleri malları tekrar gemiye yüklediler. Sarah da bütün hazinelerini; yatak çarşaflarıyla havlularını, çatal-bıçak takımını tabak çanağını, ilaçlarını ve kitaplarını toparlayıp tümünü küçük kamarasına doldurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom harpsikorda itiraz edecek oldu. "Sana bir başkasını satın alırım," diye söz verdi, ama karısının yüzündeki o anlamı görünce boşuna nefes tükettiğini anladı, iki gemicinin harpsikordu iskeleden geçirmelerini ve ambara taşımalarını asık suratla seyretti. Garip, ama kuzeyden gelecek takiple ilgili henüz hiçbir belirti yoktu. Tom kuzeyden uzanan patikaları göz hapsinde tutan gözcülerin yerlerinde oldukla rina ve dikkatlerinin gevşemediğine emin olmak için Aboli'yi yolladı. Bu sessizlik normal değildi. Ergeç bir tepkinin gelmesi gerekirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Böylece günler geçti. Fundi sonunda Lozi ülkesinden döndü, içi oyul muş kütüklerden yapılma kayıklarda Zete'yle Falla'yı, Zama ve Tula adındaki oğlanları ve yeni bebekleri getirdi. Sarah hepsini korumasına aldı. Tom, Aboli'nin arkasından acil olarak bir haberci yollayarak gözcüleri geri getirmesini, yola çıkmaya hazır olduklarını bildirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki gün sonra kalenin kulesindeki nöbetçinin bağrışı duyuldu. "Kuzeyden atlılar geliyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom elinde dürbünüyle kuleye tırmandı. "Ne taraftan?" diye sordu, nöbetçi gösterince dürbününü o yana çevirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah da kuleye, onun yanına tırmanmıştı. "Kim geliyor?" diye endişeyle sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gelen Aboli. Gözcüleri geri getiriyor." Genç adam rahatlamış gibi soluğunu bir ıslık sesiyle salıverdi. "Onları izleyen yok. Herhangi bir çarpışma olmadan gidebileceğiz galiba. Bunu tahmin etmemiştim. Arapların niçin peşimizi bıraktıklarını anlayamıyorum. Haydi, bütün yumurcaklarını gemiye taşı. Aboli güverteye ayak basar basmaz yolculuk başlıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadın merdivenden inmeye hazırlanırken Tom onu durdurdu. "Aboli iki de yabancı getiriyor. Allah Allah, iki Arap. Görünüşe bakılırsa iki tutsak. Aboli onların elini, kolunu bağlamış. Anlaşılan, iki düşman gözcüsünü avlamış. Ana kuvvetlerinin nerede olduğunu onlardan öğreniriz belki."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli tutsakları Centaurus'a çıkarırken Tom'la Sarah onları bekliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yeni gelenlere bakarak, "Ağına nasıl balıklar düşürdün acaba, Aboli?" dedi. Kıyafetlerine bakılırsa gelenler Arabtı. Biri bir savaşçıydı, hem de görünüşüne bakılırsa tehlikeli bir savaşçı. Öbürü bir erkek çocuğuydu, iri kara gözlü ve ürkek tavırlı güzel bir çocuk. "Çok uyumsuz bir çift," dedi Tom.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Oğlan, Tom'un rahat konuşması karşısında cesaret bulmuştu. "Efendi, benim dilimi konuşuyor musunuz acaba?" diye sordu. Tatlı bir sesi vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, çocuk. Arapça bilirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adınız Tom mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Vay küçük serseri." Tom kaşlarını çatarak çocuğun üstüne yürüdü. "Adımı nereden biliyorsun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom, bekle!" Sarah onu durdurdu. "O bir kız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Yasmini'nin yüzüne bakarak bir kahkaha attı. Sonra başındaki örtüyü çekince kızın uzun siyah saçları omuzlarına döküldü. "Evet, bir kızmış," dedi. "Hem de çok güzel bir kız. Kimsin sen?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben Prenses Yasmini'yim. Size Dowie'den bir mesaj getirdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kimden?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dowie'den." Kız çaresizlik içinde çırpınıyordu. "Dowie! Dowie!" Adı farklı telaffuz ederek tekrar ediyor, ama Tom bir şey anlayamayarak başını sallıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Bence Dorry demeye çalışıyor," diye söze karışınca Yasmini biraz rahatlamış göründü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet! Evet! Dowie! Dowie! Kardeşiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un yüzü öfkeyle morardı. "Benimle alay etmek için mi buraya geldin? Kardeşim Dorry uzun yıllar önce öldü. Oyunun nedir, sürtük? Yoksa bu bir tuzak mı?" diye kızın suratına karşı bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini'nin gözleri dolu dolu olmuştu. Buna rağmen kendini toparlayıp şarkı söylemeye başladı. Sesi önce çekingendi, ama sonra düzeldi ve berraklaştı. Ancak, Avrupalıların kulağına yabancı gelebilecek Doğu'nun ritmiyle söylüyordu. Sözler ise İngilizcenin gülünç bir taklidiydi. Oradakiler bir şey anlayamayarak kıza bakıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah donakaldı. "Tom, 'Spanish Ladies'i söylüyor. 'Spanish Ladies'i söylemeye çalışıyor!" Sarah koşup Yasmini'yi kucakladı. "Doğru olmalı. Dorian hayatta, şarkı da bu kızın onun yanından geldiğinin kanıtı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dorian! Bu mümkün olabilir mi?" Tom, Yasmini'nin kollarından birini yakalayıp sarsmaya başladı. "Kardeşim nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız makineli tüfek gibi konuşmaya başladı. Bir öncekini tamamlamadan yeni bir cümleye başlıyor, acelesinden dili sürçüyor, bazı şeyleri atladığından öyküsünün başına dönüp tekrar başlamak zorunda kalıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dorry'nin yardıma ihtiyacı var." Tom gerekeni kavramıştı. Aboli'ye döndü. "Dorry hayatta ve zor durumda, onları da bizi ona götürmesi için yolladı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli sakindi. "Atlar hala eyerli. Hemen yola çıkabiliriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, öyküsünü hala Sarah'a gevelemekte olan Yasmini'ye döndü. "Yeter artık! Kalanı anlatman için sonra bol vaktin olacak. Bizi Dorry'ye götürebilir misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız, "Evet evet!" dedi heyecanla. "Batula ve ben sizi ona götürebiliriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
