<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, görüşmesine heyecandan kalbi çarparak geldi. Prensle ilk karşılaşmasında böylesine kuşkular duymamıştı. El-Malik o sırada onun için sadece başka bir Müslüman, bir düşman ve imansız bir reisti. Ancak el-Allama ve Ben Abram tarafından eğitilmek ona çok şey öğretmişti. Şimdi prensin soy kütüğünün İngiltere kralınınki kadar geçmişlere uzandığını, bir denizci ve bir savaşçı olarak maceralarını, tebaasının ona duydukları sevgi ve saygıyla karışık hayranlığı biliyordu. Buna ek olarak, Dorian'ı İngiltere'yle Hıristiyanlığa bağlayan manevi göbek bağı zamanla büyük mesafelerin etkisiyle çözülmekte ve aşınmaktaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şu son günlerde kendi dilini konuşma fırsatını hiç bulamıyordu; Arapça düşünüyor, en basit düşünceler için bile gerekli İngilizce kelimeleri bulmakta güçlük çekiyordu. Ailesiyle ilgili anıları da solmaya yüz tutmuştu. Ağabeyi Tom'u ancak arada sırada düşünüyordu. Lamu'dan kaçma fikrini çoktan terk etmişti. Adadaki durumunu artık esaret olarak nitelemiyordu. Arap dünyası ve Arap düşünce biçimi tarafından yavaş yavaş özümsenmekteydi. Şimdi prensle tekrar karşılaşınca huşu ve saygının pençesindeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Taraçanın mercan taşlarının üstünde El-Malik 'in karşısında yere diz çökerken, prensin, selamına karşılık veriş tarzından dolayı duyduğu şaşkınlık ve sevinçten kalbi daha bir hızlı atıyordu. El-Malik , "Gel, yanıma otur, oğlum. Seninle konuşacak çok şeyimiz var," demişti. Bu görkemli ve etkili adam bunca tanığın karşısında oğlu olduğunu bir kez daha vurgulamıştı. Dorian gurur, hemen arkasından da suçluluk duydu. Gerçek babası hayal meyal gözlerinin önünde canlanmıştı, ne var ki Hal'ın çehresi belleğinden gitgide silinmekteydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gerçek babama daima sadık kalacağım, diye kendi kendine söz vermekle beraber, El-Malik 'in davetine hemen ve sevinerek uydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim yokluğumda bir erkek olmuşsun." El-Malik onu dikkatle inceliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Evet, efendimiz," diye karşılık verdi ve, "Allah'ın lütfuyla," diyecekken kendini zor tuttu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, görebiliyorum." Dorian'ın kanzu'sunun altındaki genç kaslar ve geniş omuzlar El-Malik 'in dikkatinden kaçmamıştı. Devam etti. "Dolayısıyla da çocuk adını terk edip bir erkek adını alman uygun düşer. Bugünden itibaren adın el-Salil olacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Allama'yla Ben Abram, "Allah isterse," dediler. Prensin koruması altındakilere bahşettiği onurdan dolayı ikisi de seviniyor ve gurur duyuyorlardı. Bu aslında onları da onurlandırıyordu; çünkü, prensin çocuk için seçtiği ad Çekilmiş Kılıç anlamına geliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, “İhsanınız karanlık geceden sonra güneşin doğması gibi," diye karşılık verdi. El-Allama da seçilen kelimeleri ve söylenirkenki ses tonunu başının hareketiyle onayladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kendi emir erinin olması da gerekir." El-Malik ellerini çırpınca genç bir adam geniş adımlarla taraçaya çıktı. Dorian'dan belki on beş yaş büyüktü, otuzuna yakın görünüyordu ve gerek giyimi gerekse genel görünümü açısından bir savaşçıya benziyordu. Belinde kıvrık bir pala, omzunda da yuvarlak bir tunç kalkan taşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prens ona, "Bu gencin adı Batula," dedi. "Sana bağlılık yemini edecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula, Dorian'a yaklaşarak önünde yere diz çöktü. Net ve güçlü bir sesle, "Bugünden itibaren benim efendimsin," dedi. "Senin düşmanların benim de düşmanlarım. Her nereye atını sürersen mızrağınla kalkanını taşıyacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bu bağlılık yeminini kabul ettiğini anlatan bir hareketle elini Batula'nın omzuna dayadı, iki genç adam birbirlerinin yüzüne baktılar. Dorian, Batula'dan içgüdüsel olarak hoşlanmıştı. Batula belki yakışıklı değildi, ama dürüst anlamlı ablak bir yüzü, iri bir kemerli burnu vardı. Gülümsediği zaman dişlerinin düzgün ve bembeyaz olduğu görülüyordu. Gür siyah saçlarını kalın bir örgü halinde bir omzunun üstünde taşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , "Batula mızrak kullanmada kendini kanıtlamış bir savaşçıdır," dedi. "Sana öğretebileceği çok şey var, el-Salil." Mızrak gerçek Arap atlısının silahıydı. Dorian adayların talim anındaki uygulamalarını seyretmiş, hedefe yapılan saldırılarda mızrak uçlarının çelik ışıltısına hayranlık duymuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "İyi bir öğrenci olacağım," diye söz verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , Batula'ya gidebileceğini işaret ettikten sonra Dorian'a, "Pek yakında kuzeye yeni bir yolculuk yapacağım," diye açıkladı. “Issız çölleri aşarak Mekke'ye gideceğim. Ve sen de benimle geleceksin, oğlum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Beni seçmenizden gurur duyuyorum, efendimiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ı yolladıktan sonra El-Malik el-Allama'yla Ben Abram'a döndü. "Zanzibar'daki sultana oradaki İngiliz konsolosuna iletilmek üzere bir mesaj yollayacaksınız." Prens kelimelerini toparlamak için kısa bir ara verdikten sonra devam etti. "Prens El-Malik 'in gerçekten de el-Amhara'yı el-Auf'dan satın aldığını söyleyin. Çocuğu korumasına almak ve onu kötülüklerden korumak için bunu yapmış. Ne çare ki El-Malik 'in onu korumak için bu kadar uğraş vermesine karşın, el-Amhara'nın vebaya yakalandığını ve bir yıl önce öldüğünü söyleyin. Burada, Lamu adasında gömülüymüş deyin. Ona El-Malik 'in böyle dediğini anlatın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Allama başını eğdi. "Siz nasıl emrederseniz, efendimiz." Bu dahiyane çözüm onu çok etkilemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , "El-Amhara öldü," diye devam etti." Mezarlığa onun adını taşıyan bir mezar taşı dikeceksiniz. El-Amhara öldü. Ama el-Salil yaşıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah öyle emretti." El-Allama emri böylece onaylamış oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik devam etti. "Oğlanı beraberimde çöle götüreceğim ve onu gizlemek için Saarlara bırakacağım. Orada kumların arasında savaşçılığı öğrenecek. Frenkler de bir zaman sonra onun var olduğunu bile unutacaklar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu çok akıllıca bir karar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"El-Salil benim için bir oğul olmaktan da öte bir şey. O benim yaşayan tılsımım. Onu asla Frenklere iade etmeyeceğim." Prens yumuşak, fakat kararlı bir sesle konuşmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
