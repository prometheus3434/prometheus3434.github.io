<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O Dhow, anakaradan aldığı sefalet yükünü boğazı geçirerek, Zanzibar'ın pazarlarına götürmekte kullanılan bir köle gemisiydi. Her köşesinde insan vücudunun pisliğinin ve insan ruhunun ıstırabının kokusu vardı. Küçük geminin üzerinde asılı duran ve gemidekilerin her yerine sinen pis bir bulut gibiydi. Aldığı her solukla Dorian'ın da akciğerlerine giriyor ve ruhunu kemiriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Onu alt güvertede zincirlemişlerdi. Demir kramponlar ağır bir tahta kafese perçin çivileriyle mıhlanmıştı. Ayaklarındaki demirler el işiydi, zincir ise prangalarının gözünden geçirilmişti. Dhow'un ambarında yüz köleye yetecek kadar yer vardı, ama Dorian orada yalnızdı. Dhow'un kenarına ilişmiş olan çocuk, içinde balık pullarıyla teknenin alternatif yükü ıslak kopraların yüzdüğü cıvık sulu sintineye ayaklarını değdirmemeye çalışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aşağı yukarı saatte bir yukarsındaki kapak açılıyor ve Arap mürettebattan biri endişeyle ona bakıyordu. Gardiyanı aşağıya bir kase pirinç ve balık güveci veya tepesi kesilmiş yeşil bir hindistancevizi uzatıyordu. Hindistancevizi tatlı ve hafif gazozluydu, Dorian da bunu kana kana içiyor, fakat yarı yarıya çürümüş ve güneşte kurutulmuş balığa rağbet etmiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Araplar Dorian'a, prangaları ve kamarasının pisliği hesaba katılmazsa hiç de fena davranmıyorlardı. Dahası, durumuyla yakından ilgileniyorlar, aç ve susuz kalmamasına dikkat ediyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Son iki günün içinde dhow'un kaptanı dört kere kölelerin katına inmiş ve durup Dorian'a dikkatle bakmıştı. Yüzünde anlaşılması güç bir anlam vardı. İyice esmer çiçek bozuğu yüzü ve kemerli burnuyla uzun boylu bir adamdı. Dorian'ı denizin içinden çeken ve hançeri gırtlağına dayayan da o olmuştu, ilk ziyaretinde çocuğu sorgulamaya kalkışmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen kimsin? Nereden geliyorsun? Müslüman mısın? Kafirlerin gemisinde ne işin vardı?" Kaptanın şivesi garip, bazı kelimeleri heceleyişi Alf Wilson'un ona öğrettiği Arapçadakinden çok farklıydı, buna rağmen Dorian adamı hiç güçlük çekmeden anlıyordu. Ona akıcı bir dille yanıt verebilirdi. Bunun yerine başını eğmiş ve adamın yüzüne bakmaktan kaçınmıştı. Duyduğu korkuyla öfkenin acısını Araptan çıkarmak istiyordu. Onu güçlü ve çok zengin bir adamın oğlu olduğunu açıklayarak tehdit etmek istiyor, ama bunun delilik olacağını hissediyordu. "Babam yakında gelecektir, geldiği zaman da size ve adamlarınıza asla acımayacaktır," demek istiyordu. Böyle yapacağı yerde, bu soruları yanıtlamamak için dudağını ısırıp oturmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaptan sonunda çocuğu konuşturma çabalarından vazgeçmiş ve onun yanına çömelerek gür buklelerini avuçlamıştı. Sonra bu saçları sevgiyle okşamış, Dorian'ı şaşırtarak bir dua mırıldanmıştı: "Tanrı uludur. Tanrı'dan başka Tanrı yoktur, Muhammet de onun Peygamberidir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Köle katını bundan sonraki ziyaretlerinde kaptan, Dorian'a soru sormaya yeltenmemişti. Ama her defasında çocuğun başını okşamış ve aynı duayı mırıldanmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonuncu ziyaretinde birdenbire belindeki kından hançeri çıkarmıştı. Daha önceki davranışlarından dolayı, adamın ustura kadar keskin bıçağı yüzüne yaklaştırdığı zaman Dorian çok şaşırmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bağırmamayı başarmış, ama korku içinde kendi içine büzülmüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arap, belki de yatıştırıcı olmasını amaçladığı korkunç bir sırıtışla sararmış dişlerini meydana çıkarmıştı. Sonuçta, çocuğun canını yakacak yerde kızıl altın saçlarının uzun bir lülesini kesip hançeri tekrar kının içine sokmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu davranış Dorian'ı şaşırtmış ve meraklandırmıştı; karanlık ve kokulu köle ambarında konu üzerinde tuzun uzun kafa patlatmaya zaman buldu. Gardiyanlarını büyüleyen şeyin saçlarının rengiyle yapısı olduğunun farkındaydı. Saçlarının bu Araplar için özel bir anlamı olduğu anlaşılıyordu. Denizden çıkarıldığı zaman Arapların, öfkelerinin acısını ondan çıkaracakları kesin gibiydi. Dorian gırtlağına dayanmış hançerin batışını hala anımsıyordu, hatta bıçağın derisinde yaptığı çiziğin kabuğunu şimdi bile parmak uçlarında hissedebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaptan, ancak kepini başından çekip çıkardığı ve Dorian'ın uzun saçları rüzgarda uçuştuğu zaman bıçağı çocuğun gırtlağından çekmişti. Dorian, o sırada hissettiği dehşet yüzünden kendisini paldır küldür ambara indiren Arapların gevelemelerinin ve tartışmalarının farkında olmamıştı. Sadece dhow'daki herkesin, başına dokunma ve okşama fırsatını kaçınmadıklarını anımsıyordu. Şimdi heyecanlı konuşmalardan bazılarını hatırlamaya başlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birçokları bir kehanetten söz etmişler, içlerinden bazıları, hepsinin büyük saygı duydukları koro halinde "Tanrı ona acısın" deyişlerinden belli olan bir adı seslenmişlerdi. Bu ad Dorian'ın kulağına "Taimtaim" gibi çalınmıştı. Zavallı çocuk yalnızdı ve korkuyordu. Karanlık, pis kokulu ambarda büzülerek babasıyla Tom'u düşünüyor, onların özlemiyle kalbi sıkışıyordu. Bazen birkaç dakikalığına dalıyor, ama sonra dhow'a büyük bir dalganın çarpmasıyla tünediği yerden sıçrayarak uyanıyordu. Tepesindeki kapağın açılıp ona yiyecek ve içecek getirilmesi ya da kaptanın onunla uğraşmak için aşağı inmesi sayesinde gecelerle gündüzlerin hesabını tutuyordu. Ele geçirilmesinin on ikinci gününde ayaklarındaki prangalar çıkarıldı. Sürüklenerek götürüldüğü güvertede aşağıdaki karanlıktan sonra güneş o kadar kuvvetliydi ki, gözlerini kapamak zorunda kaldı. Parlaklığa uyum sağlaması birkaç dakikasını aldı; bundan sonra gözlerini kırpıştırarak etrafına bakınınca mürettebatın yarısının büyülenmiş' gibi etrafında halka olduklarını gördü. Bu kez onların söylediklerine dikkat etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu kehanetin bir parçası. Tanrı'ya şükürler olsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Olamaz. Bu el-Amhara peygamberin dilini konuşmuyor." Dorian, el Amhara, yani Kızıl Olan'la kastedilenin kendisi olduğunu biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Günah işlemekten sakın, İsmail. Kehanetteki çocuğun o olup olmadığına karar vermek sana düşmez."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir başkası, "Allah'ın işine akıl ermez," dedi, sonra hepsi birden koro halinde, "Tanrı'ya şükürler olsun!" diye seslerini yükselttiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kara sakallı yüzlerin ötesine baktı, ilerde rüzgar gümüş taçlı dalgaları önüne katıp sürüklüyordu, ama ufukta doğal gözükmeyen, kara bir bulut vardı. Çocuk buna o kadar dikkatli baktı ki, rüzgardan gözleri sulandı. O karaltı kıvrımlar çeviren dumana da benziyordu, ama sonra, çocuğun keskin genç gözleri bulutun altındaki palmiye ağaçlarını seçti ve birden kalabalık bir kuş sürüsünü izlemekte olduğunun bilincine vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O bakarken bir deniz kuşu sürüsü dhow'un yukarsından geçerek daha büyük bir topluluğa katılmaya gittiler. Dorian ilerde her ne varsa görmek, ayrıca korsanların tutumunu sınamak, kendisine ne kadar bir serbestlik tanıyacaklarını ölçmek istiyordu, ileriye doğru birkaç adım attı, Arapların oluşturdukları halka da iki yana açıldı. Onu durdurmaktan sakınırmış gibi yolunun üstünden çekilmişlerdi. Bir tanesi çocuk geçerken elini başının üstüne koydu, ama Dorian fark etmemiş gibi davrandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dhow'un kaptanı, "Gözünüzü ondan ayırmayın. Kaçmamalı," diye dümenin başından seslendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir denizci, "Yapma, Yusuf," dedi. "El-Amhara, melek Cebrail kadar kutsal mı ki, uçsun?" Bu sözlere hepsi güldüler, ama hiçbiri Dorian'ı durdurmaya yeltenmedi. Çocuk da yürümeye devam ederek tek direğe dayandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Deniz kuşları bulutunun altındaki palmiye ağaçlarıyla bezeli kıyı yavaş yavaş belirginleşmeye başlamıştı. Derken çocuk, belli ki küçük bir ada olan şeklin kuzey ucunda dağlık bir burnu fark etti. Daha yakına gelince, beyaz bloklardan yapılmış, kare biçimli bir binanın duvarları güneş ışığında parlamaya başladı. Dorian çok geçmeden duvarlardaki topları ve kalenin altındaki koyda da demirli bir filoyu fark etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph daha birkaç gün önce savaştığı geminin şeklini ve yüksek direklerini tanıyınca birden "Minotaur!" diye bağırdı. Daha hızlı olduğu için dhow'dan çok önce buraya gelmişti. Çıplak serenleriyle koyun orta yerinde demirlemişti. İyice yaklaşmaları üzerine Dorian, Seraph’ın toplarının gemiye verdiği zararı fark edebildi. Daha da yakına gelince, geminin kıç aynalığına eski İngilizce adı yerine Arap yazısıyla yazılmış yeni adı okuyabildi: "Breath of Allah" Koydaki dört köşe yelkenli tek gemi değildi; biri Minotaur'dan büyük, üçü de daha küçük olmak üzere dört tane daha vardı. Dorian bunların, korsan tarafından Doğu'ya ticaret yapmaya gelen Avrupa filolarından zapt edilmiş olacağını düşündü. Değerli bir kargoyla yüklü beş büyük gemi muazzam bir ganimetti. El-Auf adının bu okyanusun her köşesinde böylesine korku uyandırması şaşılacak şey değildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dümendeki kaptan Yusuf'un, "Tiramola için hazır ol!" bağırışı ve mürettebatın emirleri yerine getirmek için çıplak ayakla güvertede koşuşması, çocuğun düşüncelerini böldü. Kaptan az sonra gemiyi, koyun ağzını koruyan mercan kayalığının içindeki geçitten geçiriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf, "El-Amhara'yı ön kamaraya götürün. Kalenin duvarlarındaki gözcüler onu görmesinler," diye bağırınca, iki denizci Dorian'ı kollarından tutarak ön güvertedeki küçük kamaraya yavaşça ittiler. Kapı kapanmış olsa da kamaranın iki yanında lombarlar vardı. Dorian bunlardan bakınca koyu çok iyi görebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kanal, mercanların içinde bir dirsek çevirdikten sonra kalenin duvarlarının nerdeyse altından geçiyordu. Dorian mazgal şevlerinden dışarı uzanmış toplara bakınca, bunların arkasında topçuların kahverengi yüzlerini gördü. Ağır yanar fitillerinden süzülen hafif mavi duman, taş duvarın yukarsında yüzmekteydi. Garnizonun hafif hoş geldin çağrılarına dhow mürettebatı heyecanla karşılık verdi. Kaptan, Breath o f Allah’ın kıçına yakın demir attıktan sonra, sakin ve berrak suyun ötesinde, kalenin altındaki kumsala çekilmiş hafif filikaların birine seslendi. Üç kişi küreklere asılarak filikayı dhow'un yanı başına getirdiler. Mürettebatın arasında Dorian'ın da kamaranın ince tahta bölmesinin öbür yanından izleyebildiği ateşli bir tartışma baş gösterdi. Konu kimlerin kaptanla el-Amhara'nın yanında kıyıya çıkacağıydı. Yusuf sonunda üç denizciyi seçip eskort olarak filikaya inmelerini emrederek meseleyi çözümledi. Sonra, kamaraya gelerek sarı dişlerini sergileyen o sahte gülümseyişle, "El-Auf'la tanışmak için karaya çıkıyoruz," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian söylenenleri anladığını belli etmemek için kaptana donuk donuk baktı. Yusuf bunun üzerine söylemek istediklerini hareketlerle anlattı. "Güzel saçlarını gizlemeliyiz," dedi. "El-Auf'u şaşırtmasını istiyorum." Kapının yanındaki çividen kirli bir gri entari alarak, Dorian'a bunu giymesini işaret etti. Giysi bayat ter ve balık koktuğu halde Dorian söylenenlere itaat etti. Yusuf, entarinin kukuletasını çocuğun başının üzerine indirerek yüzünü gizledi..Sonra Dorian'ın koluna girdi ve onu aşağıda bekleyen filikaya indirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kumsala varınca, ayakların altında gıcırdayan beyaz mercan kumlarına basarak yürüdüler. Üç tane Arap, Dorian'ın etrafını çevirmişti. Yusuf'un arkasından palmiye koruluğuna girerek kalenin duvarlarına doğru yürüdüler. Bu arada koruluğun ortasındaki küçük bir mezarlığın içinden geçmişlerdi. Buradaki mezarlardan bazıları çok eskiydi; duvarlarındaki mercan alçı çatlamış ve dökülmüştü. Baş taraftaki Hıristiyan haçları kırılmış ve yere devrilmişti. Mezarlığın uzak ucunda başlarında taş olmayan daha yeni mezarlar vardı. Toprak kümeleri kısa değneklerin ucundaki beyaz bayraklarla işaretlenmişti; bu bayrakların üstünde Arapça yazılmış dualar ve deyişler vardı. Mezarların bayrakları muson rüzgarında dalgalanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mezarlığı arkalarında bırakıp kaleye doğru kavisler çizen patikada ilerlerken birden başka bir açıklığa girdiler. Dorian şok ve korkunun etkisiyle birdenbire durdu. Patikanın iki yanında kaba kütüklerden yapılmış üç ayaklı sehpalarda çıplak insan vücutları asılıydı. Belli ki burası bir infaz alanıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sehpalardaki kurbanlardan bazıları hala yaşıyordu. Acıyla dolu küçük hareketler yaparak soluk almaya çalışıyorlardı. O sırada bir tanesinin bütün vücudu kasıldı, sonra inleyerek gürültüyle bağlarının üzerine yığıldı. Birçoğu ölmüştü. Bazıları öleli günler geçmiş, duydukları acı yüzlerinde kalıplaşmış, karınları gazla şişmiş, derileri güneşte kavrulmuştu. Hayatta olanlar da, ölenler de acımasızca işkence edilmişlerdi. Dorian, el ve ayakların olması gereken yerde yanıp kömürleşmiş kesik parçalar bulunan bir tutsağa dehşet içinde bakakalmıştı. Gözleri kızgın demirlerle çıkarılmış bir başkasının göz oyukları boştu. Ağızların içinden diller doğranarak çıkarılmıştı ve sinekler bir bulut halinde boğazların içine dalıyorlardı. Hayatta olanların bazıları boğuk boğuk su diye yalvarıyor, daha başkaları tekdüze bir fısıltılı sesle Tanrı'ya yakarıyorlardı. Bir tanesi yanından geçen Dorian'a iri kara gözleriyle bakarak, "Tanrı uludur, Tanrı uludur," diye tekrarlamıştı. Dili susuzluktan o kadar kararmış ve şişmişti ki, söylediği kelimeler hemen hemen anlaşılmıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ın gardiyanlarından biri, gülerek can çekişen adama yaklaştı. "Senin Tanrı'nın adını ağzına alman günahtır!" dedi. Sonra bir eliyle kıvrık hançerini çıkarırken, öbür eliyle adamın cinsel organlarını kavradı. Bir tek darbeyle doğradığı organları kurbanın açık ağzına tıktı. "Şimdi konuş bakalım!" Bunları söylerken kıkırdıyordu. İşkence edilen adamda herhangi bir acı belirtisi yoktu, ama yüzünde kalıplaşmış ıstırabı seyretmek dayanılır gibi değildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf adamını şakadan payladı. "Sen de oldu bitti soytarılık etmeyi seversin, İsmail. Haydi yürü artık, bize yeterince vakit kaybettirdin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ın gardiyanları kalenin arkasındaki bir kapıya varıncaya kadar onu sürüklediler. Kapı sonuna kadar açıktı, entarili birkaç muhafız da tüfeklerini duvara dayayarak kemerin gölgesinde dinleniyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Dorian'a yeni bir çevrenin tüm ayrıntılarına dikkat etmenin ve hatırlamanın önemini öğretmişti. Kukuleta çocuğun yüzünü gizlemekle beraber, gözlerini örtmediğinden şimdi kalenin ana kapılarının eski ve çürümüş olduklarını, menteşelerin aşındığını, duvarların da çok kalın olduklarını görebiliyordu. Bu duvarlar en ağır bombardımana dahi karşı koyabilirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kapıdaki muhafızlar dhow'un kaptanını iyi tanıyorlardı. Ayağa kalkmaya üşenerek onunla olağan şekilde selamlaşıp lafladılar, sonra da kafilenin geçmesini işaret ettiler. Yeni gelenler böylece kalenin avlusuna girdiler, Dorian da yine dikkatle etrafına bakındı. Özgün binaların çok eski olduklarını görmüştü. Mercantaşı blokları havanın etkisiyle tahrip olmuş, bazı yerlerde kopup yuvarlanmıştı. Ama yakın zamanda onarımlar yapıldığı anlaşılıyordu, şimdi bile bir duvarcı grubu mazgallara çıkan merdivende çalışmaktaydı. Eski damların yerini şimdi kurumakta olan palmiye yaprakları almıştı. Dorian duvarların altındaki gölgelikte en az iki yüz kişinin vakit öldürdüklerini hesapladı. Bazıları seccadelerini yere yayıp üstüne uzanmışlardı. Küçük gruplar halinde oturan başkaları da zar atıyor, nargile tüttürüyor, gevezelik ediyor, tüfeklerini temizliyor ya da kılıçlarını biliyorlardı. Bazıları yeni gelenleri geleneksel şekilde "Selamünaleyküm," diye selamladılar ve aynı şekilde, "Aleykümselam, " diye karşılık gördüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geniş avlunun ortasındaki yanları açık barakada bir dizi ateş yakılmıştı. Peçeli kadınlar bunların başında çalışıyor, saç üstünde ekmek pişiriyor ya da kömür ateşi üzerindeki üç ayaklı, siyah kapların içindekileri karıştırıyorlardı. Dorian'la gardiyanları geçerken başlarını kaldırıp baktılar, ama peçelerinin arkasında gözleri görülmediği gibi, selam da vermediler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kalenin dış duvarlarının içinde odalar vardı ve kapıları avluya açılıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Odalardan bazıları depo ya da cephanelik olarak kullanıldığı, kapılarında nöbetçilerin beklemesinden belliydi. Yusuf adamlarıyla konuştu. "Beni burada bekleyin. Hep boş olan midelerinizi doldurmak için belki kadınlardan yiyecek dilenebilirsiniz." Bu sözlerden sonra Dorian'ı kolundan tutup istihkamların ortasındaki bir kapı aralığına doğru sürükledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki nöbetçi yollarını kesti. Biri, "Ne diye geldin, Yusuf?" diye sordu. "Seni davet edilmeden Musallim bin-Jangiri'nin kapısına getiren nedir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir süre tartıştılar. Yusuf içeri girmeye hakkı olduğunu savunuyor, nöbetçi de ondan bu hakkı esirgeme yetkisini kullanmaya çalışıyordu. Nöbetçi sonunda omuzlarını silkti. "Biçimsiz bir saat seçmişsin. Efendi bugün iki kişi hakkında ölüm kararı verdi. Şimdi de anakaradan gelen tüccarlarla görüşüyor. Ama sen oldu bitti kaplan köpekbalıklarıyla yüzmeyi seven pervasız birisin, Yusuf. Yalnız şunu bil ki, başına geleceklerden sen sorumlu olacaksın." Adam bunları söyledikten sonra kılıcını indirdi ve pis pis sırıtarak yana çekildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf, Dorian'ın kolunu daha sıkı tuttu, ama parmakları titriyordu. Çocuğu odanın ortasına iterek, kulağına, "Hemen yere kapan!" diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian anlamamış gibi davranarak adamın kendisini yere çekme çabalarına karşı koydu. Kapının eşiğinde bir süre mücadele etmelerinden sonra, Yusuf çocuğu salıp onun ayakta kalmasına izin verdi. Ama kendisi odanın uzak ucunda oturan dört kişilik gruba doğru süründü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hala ayakta olan Dorian bir yandan huzursuzluğunu yenmeye çalışıyor, bir yandan da etrafına bakmıyordu. Sıvasız mercantaşı bloklarından yapılmış oda duvarlarının parlak renkli ve güzel desenli halılarla kaplı olduklarını ilk bakışta gördü. Mobilya azdı; kaba zemin süpürülüp temizlenmiş olmakla beraber, bir tek alçak masayla adamların üstünde oturdukları bir dizi yastık dışında boştu. Bir yığın övgü ve özrü tekrarlayarak onlara doğru sürünen Yusuf'a küçümsemeyle bakıyorlardı. Korsan, "Tanrı'nın sevgili kulu! Değerli efendimiz! İslam’ın Kılıcı! Kafirlerin karayazısı!" demeye doyamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian karşısındaki adamı tanıdı. Onu en son Minotaur'un kıç güvertesinde görmüştü ve bu yüzü asla unutmayacağını biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yeşil bir sarığın altındaki yüz tik ağacından ya da başka bir katı malzemeden yapılmışa benziyordu. Cildi çok fazla gergin olduğundan adamın elmacık kemikleri yüzeye fazla yakın görünüyordu. Alnı geniş ve pürüzsüz, burnu ince ve kemikliydi. Beline kadar inen sakalına bir çatal biçimi verilmiş, kınayla turuncuya boyanmıştı, ama boyanın arasında kır teller göze çarpıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uçları aşağı kıvrık bıyığın altında ağzı ince bir çizgiden ibaretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu dudaksız sürüngen ağızdan çıkan ses yumuşak ve ahenkliydi, ama adamın katran kadar kara gözlerindeki zalim anlam bu yumuşaklığı yalanlıyordu. El-Auf, "Görüşmemizi kesmek için iyi bir nedenin olmalı," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yüce efendi, ben simanızın güneşinde kuruyan bir deve gübresiyim." Yusuf böyle diyerek taş zemine üç kez alnını sürttü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf, "En azından bu doğru," diye onayladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sana büyük bir hazine getirdim, Peygamberin Gözbebeği." Yusuf, Dorian'ı işaret edecek kadar başını kaldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf, "Bir köle mi?" dedi "Dünya pazarlarını kölelerle doldurdum ben. Sen de kalkmış, bana bir tane daha getiriyorsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf, "Bu bir erkek çocuk," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf, "Ben sübyancı değilim," dedi. "Latif cinsi her zaman yeğlerim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf sinirli bir şekilde, "Bir erkek çocuk dedim, ama sıradan bir erkek çocuk değil bu," diye geveledi. Sonra alnını yine taşlara sürttü. ."Bu bir altın çocuk, ama altından daha değerli."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen bilmecelerle konuşuyorsun, pis domuzun oğlu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu hazineyi size göstermek iznini bana bahşeder misiniz, güçlü efendimiz? O zaman söylediklerimin doğruluğunu siz de tasdik edeceksiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf boyalı sakalını okşayarak başını eğdi. "Öyleyse çabuk ol. Anlamsız konuşmandan şimdiden bıktım çünkü."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf ayağa kalktı, ama sırtını kamburlaştırıp başını derin bir saygıyla eğerek durdu. Dorian'ı elinden tutarak öne itti. Korkudan terliyordu. Kendi korkusunu örtmeye çalışarak, "Şimdi dediğimi yap," diye öfkeyle fısıldadı. Ekledi. "Aksi halde seni iğdiş ettirir, mürettebatıma fahişe olarak veririm." Dorian'ı odanın ortasına sürükledi ve arkasında durdu. "Büyük efendimiz Musallim bin-Jangiri, size şimdi daha önce görmediğiniz bir şey göstereceğim," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beklentinin yavaş yavaş kuvvetlenmesini bekledikten sonra, abartılı bir hareketle Dorian'ın başını örten kukuletayı arkaya attı. "Bakın!" dedi. "Kehanette öngörülen Peygamberin Tacı!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Oturan dört kişi konuşmadan Dorian'a bakakalmışlardı. Çocuk, kendisini ilk kez gören bütün Araplarda bu tepkiye alışıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf sonunda, "Saçlarını kınayla boyamışsındır," dedi. "Tıpkı benim sakalımı boyadığım gibi." Öyle demekle beraber, sesinden kararsız ve huşu için de olduğu anlaşılıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kesinlikle hayır, efendim." Yusuf'un kendine güveni artıyordu. Gözünü kırpmadan el-Auf'un sözüne karşı gelmişti. Böyle bir suç yüzünden nice adamlar ölmüştü. "Onun saçını boyayan yüce Allah'tır," dedi. "Tıpkı tek gerçek peygamberi Hazreti Muhammet'in saçlarını boyadığı gibi." Odadaki öbür adamlar, "Allah'a şükürler olsun," diye otomatik şekilde mırıldandılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf, "Getir onu buraya!" diye emretti. Yusuf, Dorian'ı omzundan yakaladı ve itaat etmedeki acelesi yüzünden hızla çekerek ayağa kaldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf, "Yavaş!" diye onu uyardı. "Çocuğa özenli davran." Köle çocuk hakkındaki iddiasını el-Auf'un hemen reddetmediği anlamına geldiği için, bu azar Yusuf'un hoşuna gitmişti. Dorian'ı daha dikkatle öne çekti ve korsanın önünde diz çökmeye zorladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben bir İngiliz’im." Dorian'ın titrek, çocuksu sesi ne yazık ki yaratmak istediği havayı yok etmişti. Yine de, "Pis kanlı ellerini üstümden çek," diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sütten kesilmemiş bir yavruda kara yeleli bir aslan kalbi." El-Auf'un hoşnutluğu sesinden belliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Demin ne söyledi? " diye homurdandı. Kimse ona yanıt veremedi. El-Auf bunun üzerine Dorian'a baktı. "Arapça biliyor musun, küçük?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu dilde öfkeli bir karşılıkta bulunmak Dorian'ın dilinin ucuna kadar geldi, ama kendini tutarak İngilizce konuştu. "Canın cehenneme, oraya gittiğin zaman da şeytana selamlarımı ilet." Babasının deyişlerinden biriydi bu; Dorian da cesaret bulmaya başladığını hissetti. Dizlerinin üstünden kalkmaya yeltendiyse de, Yusuf onu tuttu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf," Çocuk Arapça bilmiyor," dedi. Sesinde düş kırıklığı seziliyordu. "Şeyh Taimtaim'in kehanetine göre Arapça bilmesi gerekirdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf, "Ona Arapça öğretilebilir," diye atıldı. "Onu yanımda bırakırsanız, bir ayda ona bütün Kuran'ı ezberletirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu aynı şey değil." El-Auf başını salladı. "Kehanete göre, çocuğun denizden, başında peygamberin kırmızı örtüsüyle gelmesi ve peygamberin dilini konuşması gerekiyordu." Korsanların başı Dorian'a konuşmadan bakıyordu. Çocuk, Arapların hiçbirinin hayatlarında kızıl saç görmediklerini anlıyordu. Bu renk saçı dinsel bir alamet olarak kabul ettikleri belliydi: Peygamberlerinin saçlarının da bu renk olduğunu söylemişlerdi. Alf Wilson'un, İslam inanışına ilişkin konuşmalarının birinde bundan söz ettiğini hayal meyal hatırlar gibiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Belli ki el-Auf da peygambere benzemek için sakalını kızıla boyamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Korsan başı, "Belki de saçı ustaca boyanmıştır," dedi. "Eğer öyleyse... "Birdenbire Yusuf'a sert sert baktı. "Senin de, çocuğun da kelleleriniz gider."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bunun düşüncesi bile Dorian'ı dehşete düşürdü. Palmiye koruluğundaki idam sehpalarında can çekişen zavallılar hala gözlerinin önündeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf yine dizüstü çökmüş, suçsuz olduğuna dair yemin ediyor, el-Auf'un ayaklarını öpmeye çalışıyordu. Korsan onu bir tekmeyle ileriye fırlattı ve sesini yükseltti. "Hekim Ben Abram'ı çağırın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birkaç dakika sonra saygın bir Arap alelacele gelerek el-Auf'a saygılarını sundu. Sakalıyla kaşları gümüş rengindeydi. Cildi bembeyaz, gözleri parlak ve zeki bakışlıydı. El-Auf bile onunla nazik bir dille konuşuyordu. "Bu Frenk çocuğunu muayene et, amca. Saçlarının rengi doğal mı, yoksa boya mı? Sağlıklı mı, her yeri formunda mı, bana söyle."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Doktorun Dorian'ın başının üstündeki elleri nazik, fakat güçlüydü, çocuk da onun dokunuşuna istemeye istemeye ve bütün vücudunu kasarak katlandı. Ben Abram ipek gibi kızıl bukleleri parmakları arasında ovuşturdu ve dişlerinin arasından emer gibi küçük sesler çıkardı. Sonra, saçları aralayarak Dorian'ın kafa derisini dikkatle inceledi, yukardaki demir parmaklıklı pencerelerden giren ışığı yakalamak için çocuğun başını yana çevirdi. Dorian'ın başını da koklayarak bir kimyasal madde ya da ot kokusu keşfetmeye çalıştı. Sonunda, "Elli yıllık hekimlik hayatımda hiç böyle saç görmemiştim, ama Partların ülkesinin kuzeyinde böyle saçı olan insanların bulunduğunu duymuştum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyleyse boya değilmiş." Yine Dorian'a ilgi duymaya başlayan el-Auf, yastıklarının üstünde doğrulmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram da, "Bu onun doğal rengi," diye doğruladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">'Ya vücudunun kalan kısmı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Göreceğiz. Soyunmasını söyleyin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O, peygamberin lisanını bilmiyor. Onu kendiniz soymak zorundasınız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yusuf, Dorian'ı sıkı sıkı tuttuğu halele emri yerine getiremedi. Çocuk, başı bir kova soğuk suya sokulmak istenen bir kedi gibi boğuşuyordu. Çırpınırken tırmalıyor, tekmeler atıyordu. Sonunda onu hareketsizleştirmek için kapıdaki nöbetçilerden ikisini çağırmak zorunda kaldılar. Böylece Dorian adamların karşısında çıplak kaldı. Öyleyken bile onun mahrem yerlerini elleriyle örtmesini önlemek için bir nöbetçi bileklerini sıkı sıkı tutmak zorunda kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, Dorian'a hayran kalmıştı. "Şunun cildinin rengine ve yumuşaklığına bakın," dedi. "En iyi cins beyaz ipekli kadar güzel. Tıpkı sultanın süt beyaz aygırına benziyor. En küçük bir pürüzü yok. Cildinin rengi, saçlarının kırmızısını tamamlıyor ve tanımı doğruluyor. Evet, saçlarının rengi kesinlikle doğal."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf bu sözleri kabul ettiyse de, 'Ya vücudunun kalan kısmı?" diye sordu .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram nöbetçilere, "Onu tutun!" diye emretti. Bileğindeki ısırık hala kanıyordu. Çekine çekine elini uzatarak, Dorian'ın küçük cinsel organlarına dokunmaya başladı. "Yumurtaları henüz keselerinin içine inmemişler, ama eksiksizler," dedi. Çocuksu beyaz penisi parmaklarının arasında tuttu. "Sizlerin de gördüğünüz gibi, henüz sünnet edilmemiş, ama... "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, nöbetçilerin pençesinde kıvranıyordu. Duyduğu utanç ve kırılan onuru yüzünden sessiz kalma kararını sürdüremedi. Arapça, "Seni kafir domuz!" diye bağırdı. "Pis ellerini kamışımdan çek, yoksa, yemin ediyorum, seni öldürürüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf yastıklarının üstünde dimdik oturdu. Somurtkan yüzünde yoğun bir şok ve dinsel huşu biçimlenmişti. "Konuştu!" diye soludu, “İşte, kehanet doğrulandı!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki yanındaki adamlar da koro halinde, "Allah büyüktür! Şeyh Taimtaim'in kehaneti karşımızda," diye bağırdılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
