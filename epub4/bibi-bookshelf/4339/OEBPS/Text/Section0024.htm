<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kıç kamarasına girince, Hal ranzasında kımıldadı ve, "Sen misin, Tom?" diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom hemen babasının yanına diz çöktü. "Aramıza dönmene çok sevindim, baba," dedi. "Şu son üç gündür baygındın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Üç gün mü? Demek o kadar uzun zaman geçti. Bu süre içinde olan bitenleri bana anlat."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Düşmanı yendik, baba. Sizin özveriniz sayesinde kaleyi zapt ettik. El-Auf öldü. Aboli onu muhafaza edilmek üzere bir brendi fıçısının içine yatırdı. Ayrıca, kaleden büyük bir hazine naklettik."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, 'Ya Dorian?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu soru karşısında Tom'un sevincinden eser kalmadı. Babasının yüzüne baktı. Hal öylesine soluktu ki, yüzüne un bulanmış gibiydi. Gözlerinin altında da mor renkli halkalar göze çarpıyordu. "Dorian burada değil." Tom'un sesi de babasınınki kadar zayıf çıktı. Hal gözlerini kapayınca, delikanlı onun yeniden kendinden geçtiğini sandı. Uzunca bir süre sustular. Tom ayağa kalkmaya hazırlanınca, Hal yine gözlerini açtı. "Nerede o? Dorian nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"El-Auf onu köle olarak satmış, ama nereye götürüldüğünü bilmiyorum. Sanırım anakaradaki bir yere olmalı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal doğrulup oturmaya yeltendi, ama omuzlarını döşekten kaldırmak için gerekli güçten yoksundu. "Yardım et bana, Tom," diyerek inledi. "Kalkmama yardım et. Güverteye çıkmalıyım. Oğlumun arkasından gidebilmek için gemiyi hazır etmeliyim. Dorian'ı bulmamız lazım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom babasını zapt etmeye çalışırken, bilmiyor, diye düşünüyordu. Duyduğu kederden boğulacak gibiydi. Ona nasıl söyleyeceğim?</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gel, delikanlı. Kalkmama yardım et. Yeni doğmuş bir tay kadar güçsüzüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Baba, ayağa kalkamazsın. Bacaklarını kestiler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Saçmalama, Tom. Sabrımı taşırıyorsun." Babası o kadar heyecanlanmıştı ki, Tom onun kendine zarar vermesinden korktu. Dr. Reynolds şiddetli bir hareketin dikişleri koparıp kanamanın tekrar başlamasına neden olabileceğine dair onları uyarmıştı. Sırf kendi iyiliği için, inandırmalıyım onu. Tom, Hal'ın üzerine eğildi ve vücudunun alt kısmını örten ince pamuklu pikeyi çekti. "Bağışla beni, baba," dedi. "Sana gerçeği göstermek zorundayım." Bir kolunu yavaşça Hal'ın omuzlarının altına dayadı ve onu, vücudunun alt kısmını görmesini sağlayacak kadar kaldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şiltenin üzerinde yatmakta olan bacaklar biçimsiz bir şekilde kısaltılmış ve kurumuş kahverengi kan lekeleriyle dolu bir sargı beziyle sarılmıştı. Onlara uzun uzun baktıktan sonra yastıkların üstüne devrildi. Tom bir an onun tekrar bayıldığını sandı. Ama sonra sımsıkı kapalı gözkapaklarının arasından yaşların aktığını gördü. Bu duruma katlanmak onun için çok zor olacaktı. Tom babasının ağladığını seyretmeye dayanamayacaktı. Kaderiyle uzlaşabilmesi için onu yalnız bırakmak zorundaydı. Korkunç yaraları gözden gizlemek için pikeyi babasının üstüne çekti ve parmaklarının ucuna basa basa kamaradan çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Güverteye çıktığında uzun kayığın kendisini beklemekte olan Minotaur'a götürmeye hazır olduğunu gördü. Kaptan Anderson da kıçüstü güvertede Alf Wilson'la konuşuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yelken bezine sarılı sekiz cesede baktı. Her biri kendi ızgarasının üstünde yatıyordu. Her kefenin ayak ucuna iri bir gülle dikilmişti. Tom, Daniel Fisher'i cüssesi sayesinde tanıyabildi. Öbür ölüler onun yanında cüce gibi kalıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bay Wilson, lütfen hareket edelim. Geçitten çıkmamız gerekiyor." Minofaur'un kara yelkenleri bu kasvetli yolculuğa çok uygundu. Gemi adadan batı yönünde uzaklaşmaya başladı. Bu arada teknenin altındaki denizin rengi de sığlıkların turkuvaz yeşilinden okyanusun derinlerinin eflatununa donuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Lütfen gemiyi durdurun, Bay Wilson."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson ölüler için duayı yüksek sesle okurken Tom başı açık olarak grandi direğinin önünde duruyor, son günlerde ne çok şeyin değiştiğini düşünüyordu: bir baba, bir kardeş ve bir can dost kaybetmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dolayısıyla bedenlerini derinlere teslim ediyoruz... " Her ızgaranın başında duran bir denizci dua biter bitmez ızgaraları kaldırıp ayaklarına gülleler bağlı kefenli vücutları geminin bordasından aşağı bıraktı. Ayakları üstüne denize dalan cesetler güllelerin ağırlığıyla hemen dibe indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alf Wilson bunun üzerine toplarının başında duran topçulara işaret verdi ve selamın ilk atışı uzun bir gümüş duman püskürtüsü eşliğinde kulak zarlarını titretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Güle güle, Koca Danny. Güle güle, eski dost," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom o akşamın geç bir saatinde babasının ranzasının yanında duruyor ve günün olaylarını alçak sesle ona naklediyordu. Hal'ın, bütün söylediklerini anlayabildiğinden emin değildi; çünkü tek kelime söylemiyor, bilinci gidip geliyordu. Bununla birlikte, onunla konuşmak, Tom'un kendini babasına ruhen daha yakın hissetmesini sağlıyor, ilk kez yaşadığı kumanda yükünün yalnızlığını hafifletiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı en sonunda susup güvertedeki döşeğine gitmeye hazırlanırken, Hal onun elini bularak hafifçe sıktı. "Sen iyi birisin, Tom," diye fısıldadı. "Belki de oğullarımın en iyisisin. İsterdim ki... " Cümlesini yarıda bırakarak Tom'un elini avucundan salıverdi. Başı yana düştü ve hafifçe horlamaya başladı. Tom, onun neyi istediğini hiçbir zaman öğrenemeyecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bundan sonraki günlerde Tom babasında hafif bir iyileşmeye tanık oldu. Adamcağız uykuya dalmadan önce, Tom'un bildirdikleri üzerinde birkaç dakika konsantre olabiliyordu artık.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı bir haftaya kalmadan Hal'dan öğüt isteyebiliyor ve mantıklı yanıtlar alıyordu. Sonunda, babasının ne zaman İngiltere'ye dönüş yolculuğuna çıkabilecek kadar kuvvetleneceğini sorduğu zaman Dr. Reynolds başını salladı. "Üç gün sonra bacaklarındaki dikişleri alabileceğim -bu, ampütasyonun on dört gün sonrasıdır. Bir ay sonra yola çıkarsanız, onu büyük bir riske atarsınız.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Özellikle de bir fırtınaya yakalanı1ırsa. Emin olmak için en az iki ay beklememiz gerekir. Kuvvetlenmek için zamana ihtiyacı var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Anderson'u arayınca onu, ellerine geçirdikleri yükün gemiye naklini denetler buldu. Yük, en başta baharatlar, kumaşlar, özellikle Çin'den gelen harikulade ipeklilerden oluşuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kaptan Anderson, Arap tutsaklar konusunu babamla konuştum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Umarım, salıvermeyi düşünmüyordur. Onlar düpedüz korsandır. Yüzlerce namuslu denizciyi katlettiler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Onları salıvermeyi asla göze alamayız," diye Anderson'un görüşüne katıldı. "Böylesi çok tehlikeli bir örnek oluşturur. Bu kaplan köpekbalığı sürüsünü yine denizlerde pusu kursunlar diye serbest bırakamayız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson, "Bunu duyduğuma sevindim," diye homurdandı. "Son gidecekleri yer ipin ucu olmalı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yapılan sayıma göre elimizde beş yüz otuz beş tutsak var. Bu kadar insan için çok fazla ip ister, Kaptan Anderson. Onları asıp kurutmak içinse yeterli seren cundamız olduğundan şüpheliyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson piposunu dudaklarının arasına sıkıştırmış, bu kadar çok insanı idam etmenin ortaya çıkaracağı lojistik sorun üzerinde kafasını çalıştırıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Öte yandan, o tutsaklar esir pazarında adam başına otuz sterlin, hatta belki de daha fazla ederler," diye konuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson'un onu dinlerken mavi gözleri yuvalarından fırlamıştı. Bunu hiç aklına getirmemişti. "İşte bunu hak ettiler," dedi, ama hemen sonra, "Yalnız, onları Zanzibar'da satamazsın," diye düzeltti. "Sultan, pazarlarında Müslümanları satışa çıkarmana dünyada razı olmaz. Bu yüzden yeni bir savaş bile çıkabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Hollandalıların bu tür kaygıları yok," dedi. "Seylan'daki tarçın plantasyonlarında çalıştırılmak için yeni köleler satın almaya dünden razılar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haklısın." Anderson kıkır kıkır güldü. "Seylan'a gidip dönmek beş bin millik bir yolculuk demektir, ama rüzgarlar uygun, esir başına otuz sterlin uğruna yolu uzatmaya değer." Kaptan kafasında hızlı bir hesap yaptı. "Aman Tanrım, toplam on altı bin sterline yakın." Bu paradan payına düşecek miktarı hesaplamak için yine sustu, sonra gülümsedi. "El-Auf'un, kalede kendi adamlarına bol bol yetecek kadar zinciri var. İşte ilahi adalet diye buna derler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dr. Reynolds'a bakılırsa, babam en az iki ay geçmeden yola çıkabilecek duruma gelemeyecekmiş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tutsakları Yeoman'a yükleyip Kolombo'ya götürmenizi öneririm. Onları oradaki VOC valisine sattıktan sonra burada bizimle buluşursun. O zamana dek ele geçen dhow'u güneye, Glorietta'larda demirli Lamb'ı çağırmaya yollayacağım. İngiltere'ye kadarki dönüş yolculuğunu konvoy halinde yapacağız. Rüzgarlar uygun olur, Tanrı da bize yardım ederse, Noel'den önce Plymouth Limanı'nda demir atmış oluruz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arapları ertesi gün Yeoman'a yüklediler. Sıralar halindeki tutsakların ayak bileklerine prangaları perçinlemek için gemilerdeki bütün demircilere ihtiyaç duyulmuştu. Tutsaklar onar kişilik gruplar halinde zincirlenip kumsala indirildiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom palmiyelerin altında kurdukları hasır damlı hastanedeydi. Orada yatan denizcileri yoklamaya, bu münasebetle onlara moral vermeye gelmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaraları çürüyen ve dehşet verici gazlı kangrene dönüşen iki yaralı ölmüştü. Neyse ki içlerinden dördü gemideki görevlerinin başına dönecek kadar iyileşmişlerdi. Reynolds ise öbürlerinin de yakında arkadaşlarına katılacakları konusunda iyimserdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom hastaneden çıkınca, bekleyen uzun kayıklara doğru ayaklarını süre süre ilerleyen tutsak gruplarını bir süre seyretti. Bu adamları hayat boyu sürecek bir esaret hayatına gönderdiğini hatırlayınca içten içe rahatsızlık duydu. Hollandalılar merhametli gardiyanlar olarak ün yapmamışlardı; Tom, babasıyla Koca Daniel ve Aboli'nin Ümit Burnu kalesinde Hollandalıların tutsağı olarak yaşadıkları deneyimler hakkında anlattıklarını çok iyi hatırlıyordu. Sonra kararın yalnız kendisine ait olmadığını düşünerek avundu; tutsakların nakil belgesini krallık komisyonunun verdiği yetkiyle babası da imzalamıştı. Kaptan Anderson ise bu satışlardan kendisine bir kar payı düşecek olmasından mutluluk duyuyordu. Ne de olsa bu Araplar elleri kanlı korsanlardı. Tom, küçük Dorian'ın da aynı akıbete mahkûm edildiğini düşününce, tutsaklara duyduğu acıma bir anda yok oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yine de babası ve Anderson'la tartışmış, garnizondaki kadınlarla çocukların köle olarak gönderilmelerini sağlamıştı. Elli yedi kişi olan bu zavallıların içinde birkaç aylık bebekler de vardı. Kadınlardan birçoğu ise görünür biçimde hamileydiler. İçlerinden beşi ayrılığa katlanmaktansa kocalarıyla birlikte esarete gitmeyi seçmişti. Ötekiler, Zanzibar'a yollanmaları için gerekli düzenlemeler yapılana kadar Flor de la Mar'da tutulacaklardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uzaklaşacağı sırada tutsakların arasında Ben Abram'ın yüzü ve gümüş renkli sakalı Tom'un dikkatini çekti. Muhafızlara, "O adamı bana getirin," diye seslendi. Onlar da Ben Abram'ı tutsakların arasından çekip çıkararak Tom'un bulunduğu yere sürüklediler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Utanmalısınız," diye onları kınadı. "O ihtiyar bir adamdır. Ona iyi davranın." Sonra, Ben Abram'la konuştu. "Sizin gibi bir adam nasıl el-Auf gibi biriyle beraber olabilir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram omuzlarını silkti. "Her yerde tedaviye ihtiyacı olan hastalar vardır. Yasadışı çevrelerde bile. Tedavi edilmek için bana gelen bir adama ne yaptığı iyilikleri, ne de işlediği suçları sorarım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom sordu. "Demek el-Auf'un Frenk tutsaklarını da Müslümanlar gibi tedavi ediyordunuz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tabii. Bu, Allah'ın emridir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kardeşimle de ilgilendiniz, onu avuttunuz, öyle mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kardeşiniz çok sevimli bir çocuk. Onun için elimden geleni yaptım. Ama Allah biliyor ya, daha fazlasını yapabilmek isterdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, babasının emrine karşı gelmeden önce bir duraksama geçirdi, ama sonra kararını verdi. "Bu yüzden özgürlüğü hak ettiniz," dedi. "Kadınlar ve çocuklarla birlikte sizi de Zanzibar'a yollayacağım." Nöbetçilere döndü. "Bu adamın zincirlerini kırın, sonra da onu yine bana getirin. O ahlaksızlarla birlikte Seylan'a gönderilmeyecek." Ben Abram bu kez zincirsiz olarak dönünce, Tom onu derme çatma hastanede cerrahın yardımcılarına yardım etmesi için yolladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yeoman ertesi gün şafak vakti insan yüküyle birlikte yola çıktı. Tom gemiyi kumsalda durduğu yerden ta doğudaki ufkun ötesinde kayboluncaya kadar seyretti. Anderson'un, Hint Okyanusu'nun ötesindeki Seylan'a kadar olan uzun yolculuğu yapıp iki ay içinde Flor de la Mar'a dönebileceğini düşünmekle oldukça iyimser davrandığını biliyordu. "Dönmesi ne kadar uzun sürerse, babam da iyileşmek için o kadar çok zaman kazanır," diye fısıldayıp dürbününü katladı ve uzun kayığın getirilmesini emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom babasının birkaç saat önce yanından ayrıldığı zamankinden daha kötü durumda olduğunu kıç kamarasına girer girmez anladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kamarada ekşi bir hastalık kokusu vardı ve Hal son derece huzursuzdu. Yüzü kızarmıştı. Yine saçma sapan bir şeyler sayıklıyordu. "Vücudumun üstünde fareler dolaşıyor. Kıllı, kocaman kara fareler." Aniden bağırıp Tom'un göremediği bir şeylere vurmaya başladı. Paniğe kapılan delikanlı Dr. Reynolds'un getirilmesi için uzun kayığı adaya yolladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ardından eğilip babasının yüzüne dokundu. Hastanın teni o kadar sıcaktı ki, elini yanmış gibi hızla geri çekti. Aboli bir leğen soğuk su getirdi ve Hal'ın ateşten erimiş bedenini saran bezleri açtılar. Bacaklarının kesik uçları ortaya çıkınca, çürük kokusu bulut gibi yükselerek Tom'un öğürmesine neden oldu. Delikanlı, "Doktora acele etmesini söyleyin!" diye bağırdı ve emrinin uzun kayığa iletildiğini duydu. Aboli'yle Tom, ateşten cayır cayır yanan vücudu yıkayıp ısısını düşürmek için her tarafını ıslak bezlerle sardılar. Reynolds en sonunda koridordan koşar adımlarla geçerek Hal'ın yanına gelince Tom rahat bir nefes aldı. Doktor sargıları açtı. Sıcak küçük kamaradaki pis koku daha da keşifleşmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Doktorun arkasında-duran Tom, babasının bacaklarından arta kalanlara dehşet içinde baktı. Morarmış, siyah katgütle atılmış dikişler şişerek etlerin arasında hemen hemen görülmez olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Reynolds, "Hah!" diye mırıldanarak kaliteli bir şarabı koklayan uzman tavrıyla yaraların üzerine eğildi. "Durumları çok iyi. Artık dikişleri sökebilirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gömleğinin kollarını yukarı sıyırıp kasenin getirilmesini emretti. Tom'a, "Şunu kesiğin altında tut," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli'ye de, "Sir Henry'yi sıkı tut," diye emretti. Yaşlı zenci de Hal'ın üzerine eğilerek yaralının omuzlarını iri elleriyle bastırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Reynolds yaranın büzüşmüş kırmızı dudaklarının arasından sarkan katgütün ucunu sıkıca tutarak çekti. Hal birden kasılarak acı bir çığlık attı. Alnından terler boşanmıştı. Kara iplik çözülüp yaranın dışına kayarken, yeşilimsi sarı bir cerahat da kasenin içine krema gibi akmaya başladı. Hal baygın halde yastıkların üstüne devrilmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Reynolds kaseyi Tom'dan alarak pis sıvıyı tekrar kokladı. "Güzel!" dedi. "Selim bir cerahat bu. içinde gazlı kangrenin izi yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom babasının yanında yere diz çöktüğü halde, öbür dikişleri de şişmiş etin içinden birer birer söktü. Her birinin ucundaki düğümün içinde çürümüş kan damarlarının kalıntısı olan minik bir sarı kırıntı takılı kalmıştı. Reynolds onları kasenin içine attı. işi bitince yaraları temiz, beyaz pamuklu sargılarla sardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Önce bacakları yıkamamız gerekmez miydi?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Reynolds "hayır" gibilerinden başını salladı. "Yaraları cerahatin içinde kapanmaya terk edeceğiz. Doğaya müdahale etmemek daha doğrudur. Babanın iyileşme şansı şimdi çok arttı. Bir iki gün sonra ameliyat yerlerindeki deri katlarını tutan ana dikişleri de sökebileceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal o gece çok daha rahat uyudu. Sabahleyin ise yaralarındaki iltihaplanma çok hafiflemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üç gün sonra Reynolds kalan dikişleri de söktü. Siyah iplikleri bir makasla kestikten sonra, fildişi bir cımbız kullanarak kalan katgüt parçalarını yaraların içinden ayıkladı. Aradan birkaç gün geçmeden Hal artık arkasındaki yastıklara dayanarak yatakta oturabiliyor ve Tom'un, olaylar hakkında ona verdiği raporları ilgiyle izleyebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ona, "Ele geçirdiğimiz dhow'u güneye, Glorietta'lara Lamb’ı getirmesi için yolladım. Geminin en geç iki hafta sonra filoya katılması mümkün," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "O gemi ve zengin çay yükü toplarımızın koruması altına girince içim rahat edecek," diye karşılık verdi. "Orada tehlikede olabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un hesabı doğru çıktı. Tam on dört gün sonra iki gemi, küçük dhow ve anaç görünüşlü Lamb, mercan kayalığının içindeki geçitten geçerek Flor de la Mar'ın lagununda bir kez daha demir attılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, dhow'un kaptanı Mustafa'yla korku içindeki mürettebatını Minotaur'a esir düşmelerinden beri hapsedildikleri hücrelerden çıkarttırdı. Adamlar Tom'un karşısına gelince, beyaz kumsalda önünde yere çöktüler, idam saatlerinin geldiğini zannetmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom korkularını yatıştırmak için, "Sizlerin korsanlık suçu işlediğinizi sanmıyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mustafa, "Doğruyu söylediğinize Tanrı şahidimdir," deyip atılarak alnını kuma yapıştırdı. Tekrar başını kaldırdığında alnı, yapışan beyaz kum zerreleri yüzünden üstüne şeker serpiştirilmiş bir çöreğe benzemişti .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Sizi serbest bırakıyorum, ama bir şartım var," diye devam etti. "Bazı yolcuları teknenizle Zanzibar limanına götüreceksiniz. Bunların başındaki kişi, sizler gibi namuslu bir adamdır. Ayrıca, adayı zapt ettiğimiz sırada el-Auf'la beraber olan kadınlarla çocuklar var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah sizden razı olsun," diyen Mustafa, yine Tom'un önünde diz çöktü. Gözlerinden boşanan yaşlar sakalına karışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bu dalkavukça minnettarlık gösterisini kısa kesti. "Ancak, buraya el-Auf'la ticaret yapmaya geldiğinizden şüphem yok," dedi. "Ayrıca sattığı malların bir korsanın yağması ve masum insanların kanıyla ıslanmış olduğunu biliyordunuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mustafa, "Bunu bilmediğime Tanrı şahidimdir," diye feryat etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom başını bir yana eğerek göğe baktı. Biraz sonra, "Allah sözlerinizi doğrulamıyor," dedi. "Dolayısıyla da altmış beş bin altın dinar tutarında bir para cezası ödemenizi uygun buluyorum. Tesadüf bu ya, bu da geminizi aradığımız zaman sandığınızda bulduğumuz tutar." Mustafa bu büyük haksızlığı yine feryat ederek protesto ettiyse de. Tom, ona arkasını dönerek adamlara, "Onları serbest bırakın," diye emretti. "Dhow'u da onlara iade edin ve bırakın gitsinler. Kadınlarla çocukları götürecekler. Arap hekim Ben Abram da onlarla gidecek, ama tekneye binmeden önce onu bana getirin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram gelince Tom, herkesten uzakta vedalaşabilmeleri için onu kumsalın uzak ucuna götürdü. "Dhow'un sahibi Mustafa sizi Zanzibar'a götür meye razı oldu," dedi ve küçük geminin demirli bulunduğu lagünü işaret ederek ekledi. "Garnizondaki kadınlarla çocukları şu sırada gemisine bindiriyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bebeklerine ve bohçalarına sıkı sıkı sarılmış zavallı kadınların sandallarla dhow'a yaklaşmalarını seyrettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Size onlar adına teşekkür ederim, ama sizi asıl Allah ödüllendirecek," dedi. "Henüz çok gençsiniz ve ilerde çok güçlü bir adam olacaksınız. Nasıl dövüştüğünüzü gördüm. El-Auf'u göğüs göğüse dövüşte alt edebilen kişi gerçek bir savaşçıdır." Yaşlı adam kısa bir ara verdikten sonra devam etti. "Kendinizden güçsüz olanlara, örneğin, dul kadınlarla yetimlere karşı davranışınız gücünüzü acıma duygusuyla yumuşattığınızı gösteriyor, ki sizi asıl yükseltecek olan da budur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ona, "Siz de yüce gönüllü bir adamsınız," dedi. "Hastalar ve yaralılarla, bu arada sizin inancınızı paylaşmayanlarla nasıl ilgilendiğinizi gördüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Tanrı uludur," diye karşılık verdi. "Onun gözünde hepimiz şefaati hak ediyoruz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Küçük çocuklar bile."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram bu sözleri onayladı. "Özellikle küçük çocuklar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İşte bu yüzden siz, küçük kardeşim hakkında şu ana dek benden gizlediklerinizi bana açıklayacaksınız, babalık."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram birden durup Tom'a bakakaldı. Ama Tom onun gözlerinin içine bakınca, Ben Abram başını eğmek zorunda kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı ısrar etti. "Siz kardeşimi el-Auf'dan satın alan adamın adını biliyorsunuz. Evet, onun adını biliyorsunuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram sakalını sıvazlayarak denize bakışını dikti. Sonunda içini çekti. "Evet," dedi yavaşça. "Onun adını biliyorum, ama kendisi kral sülalesinden çok güçlü bir şahsiyettir. Ona ihanet edemem. Bu nedenle, uğradığınız kayba üzülmeme rağmen, onun adını sizden sakladım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bir süre susarak yaşlı adamı vicdanı ve görev bilinciyle baş başa bıraktı. Ben Abram sonunda, "Siz zaten o adamın adını biliyorsunuz," dedi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un ona şaşkın halde bakması üzerine ekledi. "Dhow'larından birini ele geçirmiştiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un beyninde bir şimşek çaktı. "Al Malik!" diye bağırdı. "Prens Abd Muhammed El-Malik ."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Ben bu adı ağzıma almadım," dedi. "Prensime ihanet etmedim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Demek dhow'daki binlerce rupi, kardeşim için ödenecek paraydı. Aynen şüphelendiğimiz gibi," diye atıldı. "Bunun doğru olduğunu söyleyemem." Ben Abram gümüş renkli sakalını karıştırıyordu. Ekledi. "Ama yanlış olduğunu da söyleyemem."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Babam da, ben de bunun böyle olduğunu düşünmüş, ama ödeme adaya gelmeden Dorry'nin nasıl olup da Flor de la Mar'dan gittiğine akıl erdirememiştik. El-Auf'un, bedelinin tamamını almadan Dorry kadar değerli bir köleyi başkasına emanet edebileceğine inanmıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaşlı adam, "Prens, Arabistan'ın, ağabeyi Halife'den sonra en güçlü adamıdır. El-Malik gemilerini altınını, savaşçılarını, develerini, kölelerini ve karılarını istese bile sayamaz. Ünü görkemli Nil Nehri ve kuzeyin çöllerinden doğuda Büyük Moğol'un krallığına, batıda Afrika'nın balta girmemiş ormanlarına, güneyde de Monamatapa ülkesine kadar uzanıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yani el-Auf'un, yüz bin rupilik bir borç için ona güvendiğini mi söylemek istiyorsunuz?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"El-Auf'un dünya yüzünde hiçbir insana güvenemediğini söyleyebilirim. Prens Abd Muhammed El-Malik dışında tabii."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Buradan ayrılınca, El-Malik 'in valisi olduğu Lamu'ya mı döneceksiniz, Ben Abram?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaşlı adam onayladı. "Evet, Lamu'ya döneceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Belki kardeşimi tekrar göreceksiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Orası Allah'a kalmış."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah isterse, kardeşime bir mesaj iletir misiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kardeşiniz çok güzel ve çok da cesur bir çocuk." Ben Abram, Dorian gözlerinin önünde canlanmış gibi gülümsedi. "Ona Kızıl Arslan Yavrusu adını takmıştım. Bana gösterdiğiniz nezaket ve çocuğa duyduğum sevgi nedeniyle mesajınızı ona ileteceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kardeşime, ona ettiğim yemine sadık kalacağımı söyleyin. Yeminimi hiçbir zaman, hatta ölüm döşeğimde bile unutmayacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
