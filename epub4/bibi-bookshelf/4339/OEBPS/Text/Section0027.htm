<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Muson rüzgarları yavaş yavaş dindi; böylece yolcular mevsimlerin arasındaki büyük durgunluğun pençesinde aylar geçirdiler. Neden sonra palmiyelerin yaprakları kıpırdamaya, bulutlar da gökte geldikleri yoldan geri dönerek karşıt yöne ilerlemeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Pruva güvertesinde otururlarken Alf Wilson, Tom'a, "Bu güçlü iki rüzgar, Hint Okyanusu'nun büyük mucizesidir," dedi. Hal'ın ısrarı üzerine her gün Arapça konuşarak alıştırma yapıyorlardı. Tom, Arapçanın kardeşini ararken çok işine yarayacağını biliyordu. Alf devam etti. Kasımdan nisana kadar kuzeydoğudan esen bu rüzgarlara Araplar kaskazi der. Nisanla kasım arasında ters dönerek güneydoğudan esen rüzgarlara da Araplar kusi derler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaptan Edward Anderson'u bir başka rüzgarlı günün pırıl pırıl şafağında Flor de la Mar'a getiren kusi olmuştu. Filodaki öbür gemilerin mürettebatı serenlerin üstünden ve küpeştelerden alkış tutarken, Anderson Yeoman of York'u mercan kayalığının içindeki geçitten geçirdi ve Seraph‘ın yanında de mir attı. Gemi henüz durmuştu ki Tom, Anderson'u babasını görmeye getirmesi için uzun kayığı yolladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Edward Anderson geminin merdivenini çıkarken kendinden ve başarılarından fazlasıyla hoşnut görünüyordu, ama ilk iş olarak Hal Courtney'nin sağlık durumunu sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Babam, aldığı yaraların etkisini atlatmış sayılır," diye yalan söyledi. "İlginize çok teşekkür ederim, Kaptan Anderson."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ardından Anderson'u kıç kamarasına götürdü. Tom ranzadaki çarşafların yıkanıp ütülenmesini, Hal'ın saçlarının da cerrahın yardımcısı tarafından kırpılıp taranmasını sağlamıştı. Yastıklara abanarak oturan adamcağız, gerçekte olduğundan daha sağlıklı görünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson, "Sizi bu kadar iyi durumda gördüğüme şükrediyorum, Sir Henry," diyerek, Hal'ın işaret ettiği ranzanın yanındaki sandalyeye oturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ikisine de birer kadeh Madeira şarabı ikram etti. ince ayaklı kadehi Hal'a uzatırken, "Sizi Kaptan Anderson'la baş başa bırakmamı ister misiniz, baba?" diye sordu. Hal, "Tabii ki hayır," dedikten sonra Anderson'a döndü. "Ben hastayken kumandayı oğluma bıraktım." Tom şaşırdı. Terfi ilk kez söz konusu oluyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ama Anderson herhangi bir şaşkınlık belirtisi göstermedi. "Oğlunuzla gururlandığınıza eminim, Sir Henry."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu adadaki işlerimizden yeterince söz ettik." Hal doğrulup oturmaya kalkıştıysa da acı, bir bıçak gibi yüreğine saplandı. Yüzünü buruşturarak yine yastıklarının üstüne çöktü. "Ayrılmamızdan sonraki maceralarınız hakkındaki raporunuzu dinlemeye sabırsızlanıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bütün haberlerim iyi." Anderson konuşmaya dünden razıydı. "Seylan'a kadarki yolculuk pürüzsüz geçti. Bu arada tutsakların sadece bir düzine kadarı öldü. Kolombo'daki Hollandalı vali çok nazik davrandı. Alışveriş konusunda da fazlasıyla hevesliydi. Anlaşıldığına göre, zamanlamamız mükemmeldi. Barakalarındaki bir çiçek salgınında köle nüfusları yarı yarıya azalmış. Bu durumu Allah'tan ki, önceden öğrenmiş olduğumdan onunla çok tatmin edici bir fiyat üzerinde anlaşmaya vardım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne kadar bir fiyat üzerinde?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adam başı otuz yedi sterline." Anderson kendinden çok hoşnut gözüküyordu. "Kutlarım, Kaptan Anderson." Hal, adamın elini sıkmak için uzandı. "Bu, beklediğimiz fiyatın çok üstünde."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İyi haberler burada bitmiyor." Anderson hafif bir kahkaha attı. "Çiçek salgınıyla el-Auf'un bu okyanustaki fetihleri, van Groote'un son iki yılın tarçın rekoltesinin en büyük kısmını yollayamadığı anlamına geliyor. Ambarlan ağzına kadar doluydu." Anderson burada Hal'a göz kırptı. "Amsterdam'daki VOC bankacılarına bir senet götürmektense, gemimi bu kırılmış fiyatlarla alınmış tarçın çuvallarıyla doldurdum. Londra'ya vardığımızda yatırımımızın katlanmış olacağına eminim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sağduyunuzu ve işgüzarlığınızı yine övmek durumundayım." Anderson'un haberleri belli ki Hal'ı sevindirmişti. Tom, babasını yaralandığından beri hiç bu denli enerjik ve neşeli gördüğünü anımsamıyordu. "Ümit Burnu yönünde rüzgarlar yolculuk için çok elverişli," dedi. "Siz Yeoman’ı hazır eder etmez yola çıkmalıyız, Kaptan Anderson. Bu ne zaman mümkün olur?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Mürettebatım içinde birkaç iskorbüt olayı var, ama artık limanda olduğumuza göre adamların hızla iyileşmelerinden umutluyum. Sadece su fıçılarımın doldurulmasını ve bir hindistancevizi yükü almaya ihtiyacım var. Hafta içinde yola çıkmaya hazır olurum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dört gün sonra filo demir olarak birbiri ardına geçitten geçtiler. Açık denize çıkar çıkmaz hepsi yelkenleri fora ettiler ve güneye yöneldiler. Mozambik Boğazı'ndan geçerek Afrika anakarasının güney ucuna doğru yol alacaklardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İlk birkaç hafta boyunca hava iyi gitti, rüzgarlar da gemilerin seyrine elverişliydi. Denizin taze havası ve Seraph’ın hafif sallantısı Hal'ın sağlığına iyi gelmişti. Her gün Tom'u St. George ve Kutsal Kase Tarikatı'nın ritüellerine çalıştırmaya vakit harcıyor, onu şövalyeliğe hazırlıyor ve oğlunun gösterdiği ilerlemeye seviniyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom birinci haftanın sonunda kıçüstü güvertesinin rüzgar üstüne bir gündüz yatağı koydurdu ve rüzgarla güneşi yüzünde hissetmesi için babasını oraya taşıttı. Tom geminin idaresi konusunda tam sorumluluk üstlenmekle beraber, her gün babasıyla birlikte olmaya zaman ayırıyordu. O günlerde babasıyla her zamankinden de fazla yakınlaştığını hissediyordu. Konuşmaları çok kez Dorian'ı ve onu kurtarma planlarını kapsıyordu. Guy'ı ve Caroline Beatty ile evliliğini yalnız bir kere tartıştılar. Tom, babasının kendisiyle yetişkin bir erkekmiş gibi konuşmasına şaşıyordu. "Çocuğun Guy'ın değil de senin olabileceğini takdir ediyorsun, öyle değil mi, Tom?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu ben de düşünmedim değil." Tom ne kadar sıkıldığını belli etmeyerek babası kadar açık konuşmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "İkiz kardeşini kendine düşman etmiş olmandan korkuyorum," dedi. "Guy'dan sakın. Kendisine verilen bir zararı bağışlamaz, nefret etme yeteneği ise sonsuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir daha karşılaşacağımızı sanmıyorum. O Hindistan'da, bense okyanusların öbür ucunda olacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kader bazen bize pek tatsız oyunlar oynar, Tom, okyanuslar ise sandığın kadar geniş olmayabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Filo güney yönünde gideceği kadar gittikten sonra kırk, üç derece güney enleminde Ümit Burnu'nun ucunda karaya yaklaşmak üzere batıya döndü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çok geçmeden okyanusun dalgalarının Afrika kıyılarının yarlarını dövdüğünü gördüler. Hal daha o gün Tom'u kıç kamarasına çağırttı ve terfinin geminin seyir defterine geçirilmiş olan kaydını gösterdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu, sana duyduğum güvenin bir göstergesi olmaktan başka, ganimetten bir subay payı alacağın anlamına da geliyor. Bu miktar ise bin İngiliz sterlini olabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Teşekkür ederim, baba."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Senin için gücümün çok ötesinde olan pek çok şey yapmak isterdim. William benim büyük oğlum, bunun ne anlama geldiğini biliyorsun. Her şey onun olacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim için tasalanma, baba. Ben hayatta kendi yolumu çizebilirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bundan şüphem yok." Hal gülümseyerek Tom'un kolunu tuttu. Flor de la Mar'dan ayrıldıkları zamandan daha kuvvetliydi. Tom, babasının parmaklarının gücünü hissedebiliyordu; güneşten şimdi yanaklarına renk de gelmişti. "Belki de Ümit Burnu'nu rotamızı kuzeye çevirdiğimiz için düşüncelerimde High Weald'e döndüm. Ağabeyinden nefret etme, Tom."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Nefret eden ben değilim. Asıl Kara Billy benden nefret ediyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu küçültücü ad ona karşı gerçek duygularını ele veriyor, ama ben öldükten sonra o ailemizin başı olacak, bu nedenle senin saygını ve bağlılığını hak ediyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Saygı ve bağlılığın talep edilmesi değil, kazanılması gerektiğini bana öğreten sensin, baba."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ümit Burnu'ndaki küçük Hollanda yerleşim yerinin açığında demir attılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geminin taze sebze ve et ihtiyaçlarını sağlarken kıyıdaki Hollanda yönetimi tarafından rahatsız edilmediler. Hafta içinde yine kuzey yönünde yelken açmışlardı. Ne çare ki, gemi Atlantik Okyanusu'na girince suların karakteri değişti; onunla birlikte Hal'ın sağlığı da bozuldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kap'ın dalgaları, aralarında derin vadiler olan gri renkli yarlar, ordu gibi üzerlerine yürümeye, filoyu geçe ve gündüz demeden dövmeye başlamıştı. Deniz gemilerin pruvalarının başında haykırıyor, güvertelerdeki tüm zayıf taban tahtalarını ve donanımları koparıp götürüyordu. Rüzgarın uluması bir kurt sürüsünün ulumasıydı, saldırı ise acımasız ve aralıksızdı. Hal her gün biraz da ha zayıf düşüyordu. Tom fırtınalı bir sabah babasının kamarasına girince, onu ateşlenmiş bir halde ter içinde buldu. Havada yabancısı olmadığı cürüme kokusu burnuna dolunca yüzünü buruşturdu. Üstündeki örtüleri kaldırdığında beyaz ketenin üstünde her şeyi açıklayan sarı cerahat lekelerini gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yukardaki nöbetçiye Dr. Reynolds'u çağırması için seslendi. Doktor hemen yetişti. Hal'ın sol bacağındaki sargıları açınca suratı asıldı. Bacağın kesik yeri korkunç derecede şişmiş, daha yeni kapanmış yaranın kenarları da mor bir renk almıştı ve cerahat sızdırıyordu. "Korkarım, yaranızda derinden gelen bir kokuşma var, Sir Henry." Dr. Reynolds cerahati koklayınca içini çekti. "Bir kangren kokusu alıyorum. Yarayı hemen yarmam lazım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom babasının omuzlarını sıkı sıkı kavrarken, cerrah uzun bir neşterin ucunu yaranın ta derinlerine sapladı. Hal duyduğu müthiş acıdan kıvranıyor ve inliyordu. Reynolds bıçağı çekince, yaradan boşanan kanlı cerahat, cerrahın yardımcısının kesik bacağın altında tuttuğu kasenin dibini doldurdu. "Sanırım, kötülüğü akıttık." Doktor, cerahatin miktarıyla renginden hoşnut görünüyordu. Hal'a, "Ateşinizi düşürmek için şimdi de sizden kan alacağım," dedi. Yardımcısıyla birlikte Hal'ın geceliğinin kolunu yukarı sıyırarak üst kolunu bir kayışla sıktılar. Hastanın dirseğinin iç yüzündeki toplar damarlar, soluk derinin altında mavi iplere benziyordu. Reynolds neşterdeki kanla cerahati koluna sürterek temizledi, bıçağın ucunu başparmağında denedikten sonra şiş toplar damara batırdı, böylece koyu kırmızı renkli kanın madeni kasenin içine sızarak sarı cerahatla karışmasını seyrettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sanırım, yarım litre yeter," diye mırıldandı. "Kötü salgıyı artık akıttık sanırım. Çok iyi iş yaptığımıza eminim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yolculuğun sonraki haftaları boyunca Hal'ın sağlığı büyük dalgalanmalar gösterdi. Ranzasında günlerce soluk bir yüzle hareketsiz yatıyor, neredeyse ölecekmiş gibi görünüyordu. Sonra, çarpıcı şekilde toparlanıyordu. Ekvatoru geçerlerken Tom, sıcak güneşin tadını çıkarabilmesi için onu tekrar güverteye çıkarabildi. Hal evinden bahsediyor, High Weald'in yeşil çayırlarına ve vahşi doğasına özlemini dile getiriyordu. Kütüphanesindeki kitaplar ve kağıtlardan da söz ediyordu. "Dedenin ilk seyahatlerinin bütün seyir defterleri orada," dedi. "Ailenin denizcisi sen olduğuna ve William'ı nasılsa ilgilendirmeyeceklerine göre, onları sana bırakabilirim, Tom."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sir Francis'i düşünmek Hal'ı yine hüzünlendirdi. "Dedenin vücudu High Weald'de bizi bekliyor," dedi. "Anderson onu Bombay'dan geri yollamıştı. Sir Francis'i küçük kilisenin mahzenindeki lahidinin içine koyacağız." Bu düşüncenin, etkisiyle yüzü trajik bir anlam kazanmıştı. "Tom, mahzende bana da bir yer hazırlatır mısın? " dedi. "Babamla ve sevdiğim üç kadınla birlikte yatmak isterim. Annen..." Devam edemeyerek sustu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "O güne daha çok uzun zaman var, baba," dedi. "Yapılması gereken bir görevimiz olduğunu unutmayalım. Karşılıklı yemin etmiştik. Dorian'ı aramaya gitmemiz gerekiyor. Sen de iyileşmeli ve eskisi kadar güçlü olmalısın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal üzerine kara bir bulut gibi çöken melankoliden sıyrılmak için çaba sarf etti. "Haklısın. Bu yüz ekşitmelerle yakınmaların bize bir yararı yok.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ona, "Marangozlara senin için sağlam İngiliz meşesinden yeni bacaklar yaptırtıyorum. Daha High Weald'e varmadan seni ayağa kaldıracağız," diye "açıkladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom baş marangozu çağırttı. Ufak tefek Galli, henüz kabaca yontulmuş iki tahta bacağı Hal'a gösterdi. Sonra, onunla Tom bacakları ölçüp Hal'ın kesik bacaklarına oturtmaya giriştiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu girişimlere ilgi gösteriyor, onlarla gülüyor, budalaca laflar ediyordu. "Bari bu bacaklara birer de pusula takın ki dümen başında bana yardımı olsun." Fakat marangoz gittikten sonra adamcağız yine karamsarlığın pençesine düştü. "Bacaklarımdaki o kütüklerle korkarım hiç rahat edemeyeceğim. Ne yazık ki yalnız başına Dorian'ı aramaya gitmen gerekecek, Tom." Oğlunun itirazını bastırmak için elini kaldırdı. "Ama sözümden dönmeyeceğim. Sağlayabileceğim bütün yardımı sana vermeye hazırım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki hafta sonra gemi otuz derece kuzey enlemindeki ve altmış derece batı boylamındaki hareketsiz Sargasso Denizi'nin kıyısında kımıldamadan dururken Tom, rutubetli sükûnetin içinde babasının kamarasına indi ve onu ranzasında adeta ufalmış gibi buldu. Kafatasındaki parşömen sarısı derisiyle Tom'un atalarından birinin İskenderiye'ye yaptığı bir seyahatten getirdiği ve High Weald'deki kütüphanenin arka duvarlarından birine açık tabutunun içinde duran Mısır mumyasının yüzünü hatırlatıyordu. Tom, Dr. Reynolds'u çağırdı ve babasını onun eline bıraktı. Sonra, kıç kamarasındaki atmosfere daha fazla dayanamayarak güverteye koştu ve sıcak havayı ciğerlerine çekti. "Bu yolculuk hiç sona ermeyecek mi?" diyerek inledi. "Pek yakında eve yaramazsak, babam High Weald'i bir daha göremeyecek. Ah, bir rüzgar çıksa da yolumuza devam etsek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ana direk çarmıklarına koştu ve tırmanmaya başlayarak ta ki direk şapkasına ulaşana dek durmadı. Orada asılı durup puslu ve silik kuzey ufkuna bakışını dikti. Sonra, belindeki kınından kamayı çıkararak direğin tahtasına sapladı. Onu öylece orada bıraktı: rüzgarı çağırmanın yolunun bu olduğunu Aboli ona öğretmişti. Islık çalmaya başlayarak bir şarkının melodisini tutturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı bütün o sabah rüzgar için ıslık çaldı. Öğle olmadan kıç tarafına gözü ilişti. Denizin yüzeyi cilalanmış bir aynaya benziyor, pürüzsüzlüğü sadece sarı Sarqasso yosunlarının yüzer kümeleri tarafından bozuluyordu. Derken, parlak yüzeyde rüzgarın hızla onlara doğru gelen lacivert çizgisini fark etti. "Güverte! Fırtına geliyor! Tam kıçta!" Güvertedeki nöbetçilerin minik siluetlerinin yelkenlere rüzgara göre düzen vermek için iskotalara koştuklarını görüyordu. Fırtına göz açıp kapayana kadar filonun dört gemisini pençesine aldı. Seraph hala öndeydi, Yeoman, Minotaur ve ağır başlı Lamb onu izliyordu. Rüzgar o andan itibaren hiç durmamacasına batıdan esti ve gece bile durmadı. Tom kamasını ana direğin tepesine saplı bırakmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İlk gördükleri kara Scilly Adaları oldu ve iki ayın içinde gördükleri ilk yelkenliyi selamladılar. Üç kişilik bir mürettebatı olan üstü açık, küçük bir balıkçı teknesiydi, bu. Tom, "Haberler nasıl?" diye onlara seslendi. "On sekiz aydır hiçbir şeyden haberimiz yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bağırarak verilen karşılık, "Savaş!" oldu. "Fransızlarla savaş var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Edward Anderson'la öbür kaptanları acele bir savaş konseyi için Seraph'a davet etti. Böylesi tehlikeli bir yolculuğu tamamlayıp da vatan toprakları neredeyse ufukta görülecekken Fransız korsanlarına kurban gitmek trajik olurdu. Hal nispeten güçlü bir günündeydi; zihni de tartışmalara katılmasına izin verecek kadar açık olduğundan Tom kaptanları kıç kamarasında bir araya getirdi. "Bir seçim yapmak durumundayız," diye başladı. "Plymouth'a yanaşabilir ya da Manş'ı geçerek Thames Nehri'nin ağzına doğru yol alabiliriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson, Plymouth'dan yanaydı, ama Ned Tyler’la Alf Wilson Londra'ya gidilmesini istiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Her biri fikrini açıkladıktan sonra konuşma sırası Tom'a geldi. "Blackwall'a gelir gelmez yüklerimizi şirketin antrepolarına zaman kaybetmeden boşaltabiliriz, mallarımız da birkaç günün içinde şirketin mezat salonlarında olur." Tom böyle diyerek onayını almak ister gibi babasına baktı. Hal'ın başını eğmesi üzerine devam etti. "Plymouth'a gidersek orada ne kadar kalacağımızı Allah bilir. Bana sorarsanız, Fransız korsanlarını umursamayıp kuzeye yelken açalım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal da, "Tom haklı. Yükümüzü ne kadar erken yerine teslim edebilirsek, o kadar sevinirim," diye atıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geminin topları dolu durumda ve kolombirilerde çift gözcülerle Manş'ı geçtiler. Bundan sonraki günlerde bayrak çekmeyen, fakat Fransız izlenimi veren yabancı yelkenliler gördüler. Tom gemilerin birbirine yaklaşması için bayrakla sinyal verdi, yabancılar da tornistan ederek Fransa kıyılarının ufkun hemen ötesinde yer aldığı doğuya doğru uzaklaştılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şafaktan iki saat önce kuzeyde karanın ışığı göründü, öğleye doğru Sheerness'i geçmişlerdi. O kış gününün akşam karanlığında gemilerin dördü de" şirketin nehirdeki doklarına bağlanmış bulunuyorlardı. Tom daha iskeleler uzatılmadan rıhtımda kendilerini bekleyen şirketin adamına, "Büyük ganimetle döndüğümüzü Lord Childs'a bildirmeye birini yollayın. Hemen gelmeli," diye seslendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Lord Childs'ın arabası, gece yarısına iki saat kala yolu açan öncü iki atlının arkasından tersanenin kapılarından gümbürdeyerek giriyordu. Arabacı atları dokun kıyısında durdurdu, Childs da daha tekerlekler durmadan arabadan atladı. Seraph'ın iskelesinden paldır küldür geçerken yüzünü ateş basmış, peruğu da çarpılmıştı. Bir yandan da ağzını oynatıp duruyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen kimsin?" diye Tom'a bağırdı. "Sir Henry nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sir Henry'nin oğluyum, milord. Thomas Courtney hizmetinizde."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Baban nerede, delikanlı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sizi aşağıda bekiyor, milord."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Childs kendi etrafında dönerek Minotaur'u işaret etti. "Bu gemi neyin nesi? Doğu Hindistan Şirketinin gemilerine benziyor, ama olmadığını biliyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O, eski Minotaur’dur, milord. Taze bir boya katmanının altında."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Minotaur ha! Demek onu korsanın elinden aldınız?" Childs, Tom'un yanıtını beklemedi. 'Ya ötesindeki gemi?" Lord, Lamb ' işaret etmişti. "O gemi nedir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu da bir başka ganimet, milord. Çin çayı yüklü bir Hollanda gemisi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ağzından bal akıyor, delikanlı. Ne kadar güzel haberler getirmişsiniz. Haydi, şimdi beni babana götür."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal kaptan koltuğunda oturmuş, yaralarını gizlemek için dizlerini sarı bir örtüyle sarmıştı. Üstünde lacivert kadife bir pelerin vardı. St. George ve Kutsal Kase Tarikatı'nın altın ve elmaslı amblemi göğsünde ışıldıyordu. Yüzü son derece soluk, gözleri çukura kaçmış olmasına rağmen, dimdik ve mağrur duruyordu. Childs'ı, "Gemimize hoş geldiniz, milord," diye karşıladı. "Ayağa kalkamadığım için özür dilerim. Biraz rahatsızım da."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Childs onun elini yakaladı. "Asıl siz hoş geldiniz, Sir Henry. Başarılarınızı sizden duymaya sabırsızlanıyorum. Rıhtımda bağlı iki ganimeti gördüm. Oğlunuz getirdiğiniz yükler hakkında da bana az çok fikir verdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Lütfen oturun." Hal yanındaki koltuğu işaret etti. "Raporumun verilmesi biraz zaman alacak. Herşey kayıtlı, ama giriştiğimiz sefer hakkında size yüz yüze bilgi vermek istiyorum. Önce bir kadeh şarap." Tom'a gümüş bir tepsinin üstündeki kadehleri doldurmasını işaret etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Childs koltuğunda öne eğilerek öyküsüne başlayan Hal'a kulak verdi. Arada bir soru soruyorsa da Hal filodaki dört geminin yük manifestosunu yüksek sesle okurken hayranlıkla dinledi. Hal en sonunda uzun okuma faslının gerektirdiği çabadan bitkin düşüp susunca Childs eğildi ve belgeleri onun elinden aldı. Her şeyi, açgözlülükle parlayan gözlerle uzun uzun inceledi. Sonunda başını kaldırdı. "Fransa'yla savaş çıktığından beri çoğu ürünlerin fiyatı hemen hemen ikiye katlandı," dedi. "Ele geçirdiğiniz iki gemiyle birlikte, bize getirdiğiniz ganimetin toplam değeri beş bin sterlini bulabilir. Şirketin yöneticileri size minnettar olacaklar. Krallığımızın da size karşı görevini yerine getireceğini söylemekle sanırım, majestenin adına konuşmuş oluyorum. Hafta sona ermeden Dartmouth Baronu Henry Courtney olacaksınız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Childs onu kaldırdığı kadehiyle selamladı. "Sizi yollamakla doğru adamı seçtiğimi zaten biliyordum. Sağlığınıza ve refahınıza içebilir miyim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Teşekkür ederim, milord. Memnun olmanıza sevindim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Memnun olmak mı?" Childs gülmeye başladı. "Becerikliliğinize, cesaretinize sevincimin, hayranlığımın ve şaşkınlığımın derecesini ifade etmek için yeterli kelime bulamıyorum." Adam eğilip elini Hal'ın dizinin üstüne koydu. Birden yüzünde komik bir şaşkınlık ifadesi biçimlendi. Hal'ın eksik bacaklarını el yordamıyla aradı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Çok etkilendim, Sir Henry." Hal'ın bedeninin alt kısmına baktı. "Aman Tanrım! Bacaklarınız! Bacaklarınızı kaybetmişsiniz!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal donuk bir ifadeyle gülümsedi. "Evet, milord, her şeyin bir bedeli vardır. Biz denizciler buna kasabın faturası deriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sizi bu gemiden çıkarmalıyız. İyileşene dek Bombay konağında konuğum olacaksınız. Arabam rıhtımda. Londra'nın en iyi doktorlarını çağıracağım. Hiçbir şeyinizin eksik olmayacağına söz veriyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bombay konağına gelince Hal'ın ilk yaptığı iş, William'a bir not yazıp elde ettiği ganimetin ve pek yakında lortluğa yükseleceğinin haberini vermek oldu. Mektubun Devon'a ulaşması bir haftadan uzun sürdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William elinde mektubuyla atının hazırlanmasını emretti. Bir saat sonra at üstünde High Weald'in kapılarından çıkmış, posta hanlarında at değiştirerek Londra'ya doğru dörtnala yol almaya başlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">High Weald'den ayrıldıktan beş gün sonra, akşama doğru bardaktan boşanırcasına yağan yağmur altında Bombay konağının arazisine girdi. Kiralık atını ahırlarda bıraktı; sonra, iliklerine kadar ıslanmış ve çamura batmış halde konağın ana kapısından içeri girdi. Yolunu kesen kahyayla uşakları bir kenara İterek, "Sir Henry Courtney'in büyük oğluyum," dedi. "Beni derhal babamın yanına götürün."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sekreterlerden biri adı duyar duymaz koşup geldi. Courtney adı son günlerde kentte fırtına etkisi yaratıyordu. Her gazetede Sir Henry Courtney'in Hint Okyanusu'ndaki serüvenleri ve başarıları hakkında sayfalar dolusu yazı vardı. Anlatılanların bazıları abartılı hayal ürünleriydi, ama Hal bir dedikodu konusu olarak Fransa'daki son İngiliz zaferini bile gölgede bırakmıştı. Adı Londra'daki her meyhanede ve her kibar toplantıda herkesin dilindeydi. Heyecanı artıran başka bir olay da sokaklarda dağıtılan el ilanlarında gemilerin yüküyle ele geçirilen ganimetlerin John Şirketinin Leadenhall Sokağı'ndaki merkezinde açık artırmayla satılacağının bildirilmesi ve bunların, "Açık Denizlerde Bir Düşmandan Koparılan En Zengin Hazineler!" olarak reklam edilmesiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Filonun gelişini izleyen günlerde John Şirketinin esas adı olan "Hindistan'da Ticaret Yapan İngiliz Tüccarları Birleşik Şirketinin hisseleri yüzde 15 oranında değer kazandı. Kumpanya son beş yıl içinde yüzde 25'lik bir yıllık kar hissesi ödemişti, fakat bu muazzam hazinenin dağıtılma beklentisi hisseleri duyulmamış zirvelere fırlatmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sekreter, William 'ı, Tanrı'ya şükür, geldiniz efendim," diyerek karşıladı. "Babanız her gün sizi soruyordu. Lütfen beni izleyin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adam ardından William'ı kavisli geniş mermer merdivenden yukarı çıkardı. Birinci katın sahanlığına vardıklarında William, Lord Childs'ın dedesinin dedesinin Holbein tarafından yapılmış dev portresinin altında durdu ve merdivenden kendisine doğru inen iki kişiye baktı. Adamlardan genç olana bakışı takılınca kaşları çatıldı ve kara gözlerinde garip bir parıltı belirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hoş geldin, kardeşim. Görünüşe bakılırsa, dualarım kabul olunmadı ve sen başıma bela olmak için geri döndün. Sen ve o devasa kara vahşi." Böyle derken Aboli'ye bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom merdiven sahanlığında William'ın karşısında durdu. Şimdi ağabeyinden iki buçuk, üç santim daha uzundu. William'ı, çamurlu çizmelerinden küstah ifadeli yüzüne kadar tepeden tırnağa süzerek soğuk bir ifadeyle gülümsedi. "Sevgi dolu sözlerin beni çok etkiledi," dedi. "Duygularına aynen karşılık verdiğimi bilmeni isterim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William belli etmemesine rağmen, yılların Tom'da yaptığı değişikliklere şaşırmıştı. Delikanlı sertleşmiş, uzamış ve özgüven kazanmıştı. Yabana atılmayacak bir erkekti artık.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu hoş görüşmeye herhalde ilerde devam etme fırsatını buluruz." William bu kadar konuşmanın yeterli olduğunu anlatmak ister gibi başını eğdi. Devam etti. "Ama şimdi ailenin ilk oğlu olarak babamızla görüşülecek işlerimiz var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, William’ın yaşça büyük oluşunu iğneli bir dille gündeme getirişini duymamış gibi davranmasına rağmen fena halde bozulmuştu. Kenara çekilerek hafifçe eğildi. "Hizmetkarınızım, ağabey." William hızla onun yanından geçti ve arkasına bakmaya tenezzül etmeden konağın uzun portre galerisine ulaştı. Sekreter onu koridorun sonuna götürdü ve bastonuyla çift kanatlı kapıya hafifçe vurdu. Kapı hemen açıldı. William da bunun öbür tarafındaki lüks yatak odasına girdi. Siyahlar giymiş dört cerrah bir platform üstündeki kolonlu dev yatağın etrafında toplanmışlardı. William giysilerinin üstündeki eski kan lekelerinden mesleklerini tahmin etmişti. O yaklaşınca kenara çekilerek ona yol açtılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yastıkların üstünde yatan vücudu görünce William durakladı. Plymouth Limanı'ndan hareket ederken gördüğü güçlü kuvvetli adam hala gözlerinin önündeydi. Ak sakallı, kafası tıraşlı ve acıdan yüzü çökmüş bu kırılgan ihtiyar aynı adam olamazdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Gelmen için Tanrı'ya dua ettim," diye fısıldadı. "Gel, beni öp, William."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William hemen yatağın yanına koştu. Yere diz çökerek dudaklarını babasının soluk yanağına dayadı. "Hayatını bağışladığı ve yaralarını iyileştirdiği için Tanrı'ya şükrediyorum." Gerçek duygularını maskeleyen sözde içten ve neşeli bir tavırla konuşmuştu. Aslında, ölüyor, diye düşünüyordu. Sevinçle paniğin birbirine karıştığı bir duygunun pençesindeydi. Malikane neredeyse benim sayılır. Yaptığı seferler sayesinde elde ettiği şu meşhur hazine de öyle. İşlemeli örtünün üstünde duran kemikli, soğuk eli avucuna alarak, "Umarım, göründüğünüz kadar iyisinizdir," dedi. Bir yandan da, Tanrım, ihtiyar korsan törenden önce ölürse, lortluk elden gider. Belimde soyluluk kemeri olmazsa, o soysuzlardan çaldığı bu büyük servetin tadı kalmaz," diye aklından geçiriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen sevecen, mükemmel bir oğulsun, William, ama şimdiden benim için ağlama. Bu, tabut doldurucular bile..." Hal yatağının etrafını çeviren ünlü dört cerrahı işaret etti. "...Beni kolay kolay gömemeyecekler." Zorlukla duyurabildiği gülüşü, geniş odada kulağa pek cansız geldi. Doktorların hiçbiri gülümsemedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William, "Başarılarınızın bana yaşattığı gurur, size karşı sevgimi bir kat daha artırdı, baba," dedi. "Lordlar Kamarası'nda ne zaman yerinizi alacaksınız?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Birkaç gün sonra," diye yanıt verdi. "En büyük oğlum olarak da sen onurlandırılmamı seyretmek için orada bulunacaksın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Doktorlardan biri, "Sir Henry," diye konuşmayı böldü. "Sağlık durumunuz sebebiyle Lordlar Kamarası'nı ziyaret etmenizin akıllıca olacağını sanmıyoruz. Ciddi kaygılarımız var." William yerinden fırladı ve daha konuşmasını bitiremeden doktorun tepesine dikildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Saçmalamayın, dostum. Babamın majestelerinin çağrısına cevap vermek için yeterince güçlü olduğunu görmemek için kör olmak gerekir. Ben de zaten bir an bile yanından ayrılmayacağım. Her ihtiyacına bizzat kendim koşacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
