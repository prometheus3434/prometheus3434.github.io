<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Demirleme yerinde fazla sayıda tekne vardı, başka gemiler de limana giriyor ya da denize açılıyordu. Bunlardan bazıları balıkçı tekneleri, bazıları mal yüklü ticaret gemileri ya da daha hafif ve hızlı köle gemileriydi; bütün bunlar ise bu hareketli limanın zenginliğinin ve öneminin göstergesiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geçen gemiler, prensin dhow'unu kolombirindeki yeşil flamadan ve ön güvertedeki tentesinin altında maiyetiyle çevrili olarak oturan Abd Muhammed El-Malik 'in görkemli siluetinden tanıyorlardı. Bir saygı nişanesi olarak bayraklarını indiriyor, sonra yine toka ediyorlardı. Prense selamlarını ve iyi dileklerini bağırarak bildiriyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koyda demirli dhowlar da toplarını ateşleyerek savaş davullarını çalmaya başladılar. Top sesleri kıyıdan da duyulduğundan prens maiyetiyle limana girince kendisini selamlamak için kumsalda ve rıhtımda toplanmış büyük bir kalabalıkla karşılaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi minik kamaralarında Dorian'a temiz bir beyaz entari giydirdi ve parlak saçlarını bir kefiyeyle örttü. Ayaklarına da deri sandaletler geçirip onu elinden tutarak güverteye çıkardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fuad, dhow'u kumsalın üzerine sürdü. Suyun kabarmasıyla alçalması arasındaki fark baharda burada altı metre olduğundan sular çekilmekteydi. Altından sular çekilince gemi karaya oturdu ve yana kaydı. Bir köle kafilesi prensle başka önemli kişileri kumsala taşımak için karaya oturmuş gemiye yürüdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Belinde peştamal olan dev bir zenci prensi sırtına oturttu, bekleyen halk da dizüstü çökerek onu selamladı. Bir çalgıcı grubu Dorian'ın kulağını tırmalayan inler gibi tiz perdeli bir müzik çalıyordu. Kavallar ve fifreler hıçkırıyor, davullar ritimsiz gümbürdüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi, Dorian'ı seve seve kıyıya kadar taşırdı, ama çocuk onun kollarından kurtularak sığlıkta bata çıka ilerledi ve koltukaltlarına kadar ıslandı. Kumsalda prens için kısa bir karşılama töreni yapıldıktan sonra, El-Malik kara bir aygıra bindi. Atın üstünden alelacele etrafına bakındı ve Tahi'yle göz göze geldi. Kadın kalabalığın içinde duruyor, Dorian'ı elinden tutuyordu. Hemen çocukla birlikte öne atıldı. Prens ona, "El-Amhara'yı zenana 'ya götür. Kuş ikinize de yatacak yer sağlar," diye emretti. Dorian, prensin atıyla ilgilenirken kaderini tayin edecek sözlere dikkat edemedi. Atları da gemileri ve denizi olduğu kadar çok seviyordu. Tom daha yürümesini öğrenir öğrenmez ona at binmesini öğretmişti. El-Malik 'in atı, High Weald'de bulunanlardan çok farklı, harikulade bir hayvandı. Daha küçük, daha zarifti; yumuşak bakışları, iri gözleri, geniş burun delikleri, uzun bir sırtı, güçlü ve nazik bacakları vardı. Dorian uzanıp atın burnunu okşadı. Aygır çocuğun parmaklarını koklayıp başını arkaya attı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne kadar güzelsin." Dorian gülmeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prens ona, vahşi bir atmacayı andıran yakışıklı yüzünü yumuşatan hafif bir gülümsemeyle baktı. Denizci olarak doğmasına rağmen atları seven bu çocuk onun beğenisini kazanmıştı. Tahi'yle prensin çağrısıyla gelen haremağası Kuş'a, "Ona iyi bakın. Kaçmaması için ona göz kulak olun," dedi. Al Malik dizginlerini çekerek aygırın kafasını kaldırdı ve onuruna palmiye yaprakları döşenmiş yolda uzaklaşmaya başladı. Müzisyenler ve bütün kalabalık arkasından yürüdü; şarkılar ve alkışlar prensin kafilesini yukarıya, kalenin dimdik duvarlarına dek izledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş, dhow'dan sahile çıkan prensin maiyetindeki kadınları toparladı. Aralarında yüzü peçeli, fakat kat kat siyah eteklerin altında ince ve zarif oldukları gözden kaçmayan en genç cariyelerin ikisi vardı. Elleri ve ayakları biçimliydi; kınayla boyanmış el ve ayak parmakları safir ve zümrütten oluşan değerli yüzüklerle süslenmişti. Bol bol kıkırdayarak Dorian'ı sinirlendiriyorlardı; bir sığırcık sürüsü kadar gürültücü olan hizmetçileri ise onlardan da beterdi. Kuş tarafından öküz arabalarının ilkine bindirilmeleri çocuğu bayağı sevindirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi, Dorian'ı ikinci arabaya götürdü. Öküzler süt gibi beyazdı; gösterişli boynuzları ve Dorian'ın High Weald'deki kütüphanede bulunan seyahat kitaplarında gördüğü develerinki gibi omuzlarında kocaman kamburları vardı. Dorian arabanın yanında koşmak istediyse de Kuş, tombul elini omzuna dayayarak onu durdurdu. Haremağasının her parmağında altın yüzükler vardı. Bunlara kakılmış değerli taşlar parlak tropikal güneşini yansıtarak gözü kamaştırıyordu. Haremağası kadınsı, incecik bir sesle, "Benim yanımda yolculuk et, küçüğüm," dedi. Dorian ona karşı koyacak olduysa da Tahi kolunu öyle kuvvetli çimdikledi ki, çocuğun canı yandı. Bunu, Kuş'un bir erkek, dahası, tartışılmaması gereken güçlü bir yaratık olduğuna dair bir uyarı olarak yorumladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Araba konvoyu deniz kıyısından ayrılarak limanın varoşlarından geçti ve araziye çıktı. Dar ve tozlu yoldan yemyeşil adanın içerlerine yönelmişlerdi. Rüzgarla sallanan hindistancevizi palmiyesi koruluklarından ve yabani incir ormanlarından geçtiler. Parlak renkli papağan ve yeşil renkli yabani güvercin sürüleri dalların arasında kaynaşıyorlar, olgunlaşmış meyveleri yiyorlardı. Dorian hiç böyle kuşlar görmemişti. Mücevheri andıran uçuşlarını hayranlık çığlıklarıyla izledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş kat kat yağın içine gömülü parlak kara gözleriyle onu inceliyordu. "Bir Frenksen olan sana peygamberin dilini konuşmayı kim öğretti?" diye sordu. Dorian da içini çekerek ona her defasında yinelediği yanıt verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen İslam dininden misin? Yoksa bir kafir misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Ben Hıristiyanım," diye gururla yanıt verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş ekşi bir hurma tatmış gibi şişman suratını buruşturdu. "Peki, nasıl oluyor da saçların peygamberinkiyle aynı renkte?" diye sordu. "Yoksa bu yalan mı? Saçların ne renk? Niçin gizliyorsun onları?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kefiyesine çekidüzen verdi. Bir tek konunun böylesine ısrarla deşilmesi canını sıkmıştı. Etrafında ilgilenecek o kadar çok şey vardı ki. Şişkonun onu bütün bunlardan mahrum etmemesini istiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş, "Bana saçlarını göster," diye ısrar edip çocuğun kefiyesine uzandı. Dorian geri çekilmeye kalkıştıysa da, Tahi onu sert bir dille uyarınca Kuş'un örtüyü kaldırmasına izin verdi. Az sonra Dorian'ın altın renkli gür bukleleri omuzları dökülüp güneşin altında alev alev ışıldayınca, Kuş şaşkınlıkla bakakaldı. Arabanın arkasında oturan öbür yolcular, "Allah, mucize," diye bağırdılar, arabacılar bile geri dönerek Dorian'a bakmak için arabanın yanında yürümeye başladılar. Çocuk bunun üzerine alelacele başını örttü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir buçuk kilometre sonra patika ormanın içinden çıktı; ilerilerinde zenana'nın yüksek ve çıplak duvarı yükseliyordu. Mercan kayası bloklarından inşa edilmiş ve yanmış kireçle göz kamaştırıcı bir beyaza boyanmıştı. Duvarda pencere yoktu, içeri giriş çıkış için tek yol, tik ağacından oyulmuş karışık sarmaşık ve yaprak motifleriyle süslü kapıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük araba kervanı yaklaşırken kapılar açıldı, böylece, zenana'nın kapalı ve yasak dünyasına girildi. Burası, kadınlarla çocukların ve onlara bekçilik eden hadımların eviydi. Prensin dışında buraya giren erişkin bir erkek hayatını kaybetme tehlikesiyle karşı karşıya kalırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadınlarla çocuklar öküz arabalarını karşılamak için kapıların arkasında toplanmışlardı. Birçoğu çocukluklarından beri bu kapalı dünyanın dışına çıkmamışlardı. En küçük bir değişiklik onları sevinçten deli ediyordu. Heyecanla gevezelik ediyor ve bağrışıyor, gelenler arasında yabancı bir yüz olup olmadığına bakmak için arabalara sokuluyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İşte orada!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Demek doğruymuş. O bir Frenk."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sahiden kızıl saçlı mı? Olamaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadınlar burada, haremin kapalı dünyasında yüzleri açık olarak gezebiliyorlardı. Prens buradaki herhangi bir kızı koynuna alabilirdi, kızların çoğu da genç ve güzeldi. Tenlerinin rengi kuzguni siyahtan başlayarak kahverenginin bütün tonlarından geçiyor, altınla ambere ve soluk tereyağı sarısına ulaşıyordu. Çocuklar annelerinin heyecanına kapılmışlar, ortalıkta dans ediyorlardı. Süt ninelerinin kollarının arasındaki bebekler de bu arada ağlayıp duruyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadınlar arabadan atlayan Dorian'ı daha yakından görmek için yaklaştılar, sonra Kuş'un arkası sıra bir avlu ve kapalı bahçe labirentinde onları izlediler. Bu mekanlar mozayik zeminler ve süslü kemerlerle oldukça zengin biçimde bezenmişlerdi. Deniz hayvanlarının kabukları alçının içine gömülerek karmaşık desenler oluşturmuştu. Sazlar ve lotus çiçekleriyle dolu göletler vardı. Mücevher gibi balıklar yüzeyin altında kayıyor, bunların yukarsında da yusufçuklar ve parlak renkli yalıçapkınları dolanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaşça daha büyük çocuklar Dorian'ın etrafında zıplıyor, bir terane tutturular ona takılıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Beyaz renkli küçük kafir!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şeytan gibi yeşil gözlü!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş elinde tuttuğu uzun değnekle onları kovar gibi yapıyor, fakat gerçekte hiçbirini ciddi şekilde kaçırmaya kalkışmıyordu. Zenana'nın güzel ve görkemli bölümünden bakımsız bölüme pek çabuk geçtiler. Burası ana binaların arkasına düşüyordu ve en az arzu edilir bölüm olduğu ortadaydı. Bahçeler bakımsız, duvarlar lekeli ve badanasızdı. Tropikal bitkilerin istilasına uğramış birkaç yıkıntının yanından geçerek bakımsız bir bloğun önüne vardılar. Kuş onları küçük, fakat sağlam bir kapının önüne götürdü ve içeri girmelerini emretti. Yolcular kendilerini pek de temiz olmayan büyük ve karanlık bir oturma odasında buldular. Duvarları is lekeleriyle kaplı olan odanın zemini toz ve çeşitli hayvanların pislikleriyle kaplıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş arkalarından kapıyı kapadı ve kocaman bir anahtarı kilidin içinde çevirdi. Tahi kapıdaki minik kafesin ötesinden ona, "Bizi niçin buraya kilitledin" diye bağırdı. "Biz tutsak değiliz ki. Suç da işlemedik."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yüce prensimiz Abd Muhammed El-Malik çocuğun kaçmasını engellememi emretti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kaçamaz ki. Nereye kaçacak ki?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş kadının itirazlarını duymamış gibi öbürlerini arkasına katarak uzaklaştı. Hanedanın çocuklarından bazıları kafesin arkasından onlarla bir süre alay ettiler, ama çok geçmeden oradan uzaklaştılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ortalıktan el ayak çekildikten sonra Dorian'la Tahi dairelerini gözden geçirdiler. Oturma odasının dışında yatak odaları ve açık ocaklı küçük bir mutfak vardı. Bitişikteki banyonun fayans tabanı açık bir kanalizasyona doğru eğimliydi. Bunun ötesinde de hela vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Eşya azdı; örülmüş sazlardan üstünde uyumak için keçeler ve oturmak için yünlü dokuma halılar. Mutfakta tencerelerle su kapları vardı ve tabii ki bütün Araplar gibi elleriyle yiyeceklerdi. Temiz suyu büyük bir seramik yağmur suyu sarnıcından çekeceklerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian mutfağın tavanında dumanın çıkmasına yarayan deliğe bakarak, "Ben buradan kolayca dışarı çıkabilirim," diye övündü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi onu uyardı. "Eğer öyle bir şey yaparsan Kuş'un değneğini tadarsın, onun için bunu düşünme bile. Haydi gel, şu ahırı temizlememe yardım et." Çıplak odaları sazlardan yapılma süpürgelerle süpürüp kil zeminleri yarım hindistancevizi kabuklarıyla cilalarlarken Tahi çocuğa zenana'nın kurallarını açıkladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kocası onu boşadığından beri prensin ailesine dadılık yapan Tahi, zenana'nın duvarları arasında yaşamıştı ve sınırlı toplumunun işlerinin bir uzmanıydı. Bilgisini bundan sonraki günlerde Dorian'la paylaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prens Abd Muhammed El-Malik otuz yaşındaydı. Ağabeyi olan Halife, kendi ardıllarını düşünerek onu yirmi yaşına kadar evlenmekten alıkoymuştu. Sonuçta prensin en büyük oğlu Dorian'dan biraz daha büyüktü. Adı Zeyn el-Din'di; o da Dorian gibi henüz buluğa ermemişti ve hala annesiyle zenana'da yaşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi, "Onun adını sakın unutma," dedi. "Büyük oğul olarak çok önemlidir." Kadın bundan sonra öbür eşlerle cariyelerden olma öteki erkek çocukların adlarını saymaya başladı, ama bunlar o kadar çoktu ki Dorian hatırlamak için çaba göstermedi. Tahi kızlardan söz etmeye gerek bile duymadı, çünkü onlar önemsizdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bundan sonraki haftalarda prens, kızıl saçlı köle çocuğu unutmuş göründü. Zenana'nın duvarları dışında olan bitenlerden haberleri yoktu. Köle kadınlar her gün Kuş'un kara boncuğa benzeyen gözlerinin gözetiminde onlara pirinç, et ve taze balık tayınlarını getiriyorlar, mutfağın çöpleriyle helanın kovalarını götürüyorlardı. Dorian'la Tahi bunun dışında kendi başlarına kalıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dairelerinin oturma odalarında bahçelerin bir bölümünü gören kafesli pencereler vardı. Mahkûmiyetlerinin tekdüzeliğini bir yere kadar gidermek için vakitlerinin büyük bir kısmını zenana'nın öbür üyelerinin gidiş gelişlerini buradan gözlemekle geçiriyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Böylece Tahi, Zeyn el-Din'i Dorian'a gösterebildi. Kardeşlerinin hepsinden daha uzun boylu, iri ve şişman bir çocuktu. Sarı bir teni vardı, sarkık dudakları huysuzluğunu ele veriyordu. Gözlerinin etrafındaki deri berelenmiş gibi renksizdi. Tahi, "Zeyn tatlıları pek sever," diye belirtti. Dirsekleriyle dizlerinin iç tarafında ter lekeleri göze çarpıyordu. Baldırlarının birbirine sürtüp apış arasının tahriş olmaması için bacaklarını ayrık tutarak dolaşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian onu her ne zaman görse, Zeyn kardeşlerinin bir düzine kadarıyla çevrili oluyordu. Bir sabah onunla kafilesinin daha küçük bir çocuğu kovalamalarını ve onu zenana'nın dış duvarının dibinde kıstırmalarını seyrediyordu. Zorbalar küçük çocuğu kovalamacaya katılmayan, ama iş bitince badi badi gelen Zeyn'ın önüne sürüklediler. Tahi de olaya tanık olmuştu. Dorian'a, çocuğun prensin önemsiz cariyelerinden birinin oğlu, dolayısıyla da birinci kadının en büyük oğlu için geçerli bir av olduğunu söyledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İlk doğan oğlun hakları konusunda bilmesi gereken her şeyi ağabeyi William sayesinde anlayan Dorian, Zeyn'in onun kulaklarını bükmesini seyrederken küçük çocuğa çok acıdı. Çocuk sonunda dizlerinin üstüne çökmüş, korkuyla ağlamaya başlamıştı. Zeyn, "İşlediğin suç için seni cezalandıracağım. Benim atım olacaksın," diyerek onu dört ayak üstünde durmaya zorladı. Bundan sonra bir atmış gibi tüm ağırlığıyla çocuğun sırtına bindi. Elinde, yaprakları soyulmuş eğreltiotundan yapılma bir değnek vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dörtnala koş, at!" diye emrederek değneği oğlanın poposuna vurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Değnek gürültüyle şaklarken küçük çocuk da şok ve acıdan feryadı bastı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn sırtında hoplarken elleriyle dizlerinin üstünde ilerlemeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öbür çocuklar zıplayıp bağırarak arkalarına takıldılar. Oğlan sendeleyince onlar da ona vuruyor, bunun için en yakındaki çalılardan değnekler koparmaya çalışıyorlardı. Bir tanesi çocuğun eteklerini kaldırarak kızıllıklarla yol yol olmuş kahverengi poposunu meydana çıkardı. Zavallıyı çim alanın etrafında iki kere dolaştırdılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">En sonunda Zeyn'in kilolarının altında çöküp otların üstüne yığıldığı sırada kurbanın gözlerinden sel gibi yaşlar akıyordu. Dizleri fena halde sıyrılmıştı ve sıyrıklardan kan akıyordu. Zeyn ona bir de tekme attıktan sonra, onu yerlerde sürünür halde bırakarak öbür çocuklarla uzaklaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "O pis bir zorba," diye öfkeyle söylendi. Arapçası aklına gelmediği için, İngilizcesini söylemişti. Tahi omuzlarını silkti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian yine Arapçaya döndü. "Kuran güçlü olanların zayıf olanları koruması gerektiğini söyler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi, "Sakın bunu Zeyn el-Din'e söyleme. Hiç hoşuna gitmeyecektir," diye onu uyardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Onu bir at gibi kullanıp dolaşmaya çıkmak isterim. Bakalım, hoşuna gidecek mi," diye öfkeyle homurdandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi kötü şansı def etme işareti yaptı. "Bunu düşünme bile," dedi. "En iyisi Zeyn el-Din'e hiç yaklaşmaman. Prensin sana tanıdığı ayrıcalıklar için senden nefret edeceği kesin. Bize çok büyük zararı dokunabilir. Günün birinde prens o olacağı için, Kuş bile ondan korkuyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın bundan sonraki günlerde Dorian'a haremin hiyerarşisini anlatmaya girişti. Prensin, peygamberin hükmüyle dört eş almaya hakkı vardı. Buna karşın, dilediği kadar boyanabilir ve tekrar evlenebilirdi. Hele zevklerini tatmin edebileceği cariyelerin sayısında hiç sınır yoktu. Boşadığı, ancak ona çocuklar doğuran eşleri hala zenana'da yaşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Böylece, elliye yakın kadın bu duvarların arasında toplanmış bulunuyordu. Uzun günlerini doldurmak için ellerinde entrikadan, kavgadan ve kurulacak dolaplardan başka bir şey olmayan güzel, sinirli ve can sıkıntısından kıvranan elli kadın. Bu sayısız akımlarla ve ince nüanslarla dolu karmaşık bir toplumdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş bu insanların hepsine hakim olduğundan onlardan hoşlanması ya da hoşlanmaması hepsinin mutluluğu ve esenliği açısından önem taşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prensin dört karısı kıdem sırasına göre Kuş'tan sonra en etkin kişilerdi. Bundan sonra sırada prensin en yeni gözdesi geliyordu, ki bu çoğunlukla, kadınlığa yeni girmiş olan ve yıldızı kısa zamanda sönecek güzel bir çocuktu. Bundan sonra bütün eski eşlerle cariyeler o düzenin içinde bir konuma ulaşmak için dalaşıyor, dövüşüyor ve manevralar yapıyorlardı. Tahi, "Bütün bu konuları anlamak senin için çok önemli, el-Amhara," dedi. “İkimiz için de çok önemli. Benim hiçbir itibarım ve önemim yok, sadece zavallı bir yaşlı dadıyım. Seni korumak için yapabileceğim çok az şey var, ortadan kalkmam durumunda ise kimse beni aramaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Yoksa bir yere mi gidiyorsun?" diye telaşla sordu. Beraber oldukları kısa süre içinde kadına çok ısınmıştı ve tekrar terk edilme olasılığı onu çok korkutuyordu. "Seni çok özleyeceğim," diye geveledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi onu hemen avuttu. "Hiçbir yere gittiğim yok, küçüğüm." Ekledi. "Ama burada zenana’da insanlar ölür. Özellikle de kendilerinden daha yüksek konumdakileri kızdıran önemsiz küçük insanlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Hiç merak etme. Ben seni korurum," dedi ve kadına sarıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben de senin koruman sayesinde kendimi daha güvende hissedeceğim," diyen kadın bıyık altından güldüğünü çocuğa göstermemeye çalıştı. Sonra devam etti. "Ne var ki konumunu henüz bilmiyoruz. Prensin seni kayırdığını sanıyoruz, ama bundan pek de emin olamıyoruz. Niçin Kuş'un bizi hapsetmesine ve bize kafes içindeki birer hayvanmışız gibi davranmasına göz yumuyor? Niçin seni yanına çağırtmıyor? Yoksa seni unuttu mu?" Tahi içini çekerek çocuğa tekrar sarıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian," Belki de Kuş'un bize nasıl davrandığını bilmiyordur," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın, "Belki," diye doğruladı. "Onun için de beklemek zorundayız. O arada da dikkatli olmalıyız, el-Amhara, hem de çok dikkatli."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zaman geçti, gelişlerinin heyecanı unutulmuştu. Kafesin arkasından artık kimse onlara bakmıyordu. Zeyn el-Din'in liderliğindeki çocuklar da pencerelerinin altında onlara hakaretler yağdırmaktan bıkmışlar, daha eğlenceli başka uğraşlar bulmuşlardı. Dorian hapsedilmiş olmalarından her gün daha fazla tedirgin oluyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bahçelerde oynayan öbür çocukların tiz çığlıklarını ve mutlu gülüşlerini duyduğu, dairesinin dışındaki koridorlarda ve avluda ayak seslerini işittiği zaman onları görmek için pencereye koşuyordu. Bu da yalnızlık ve unutulmuşluk hissini kuvvetlendirmekten başka işe yaramıyordu. Kendini el-Auf'un onu zincirlediği adadaki hücresinde olduğu kadar hapsedilmiş hissetmekteydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir sabah yeni bir günün inci parıltılı ışığı odasındaki pencereden içeri süzülürken çocuk döşeğinin üstünde çıplak halde yatıyor, bir şeker kamışı dalının sert dış kabuğunu dişleriyle sıyırıyordu. Dışarda, bahçede biri şarkı söylemeye başlayınca durdu. Bir kız çocuğunun tatlı sesiydi bu ve acıkan bir maymun hakkındaki saçma sapan sözleri tekrarlıyordu. Dorian ise yattığı yerde bu şarkıyı dinlerken şeker kamışının tatlı özünü emiyor, sapı tükürüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birden bir maymunun hiçbir şüpheye yer bırakmayan tiz sesi kulağına geldi. Küçük kız şarkısını bırakıp neşeli kahkahalarla yanıt verdi. Her iki ses de Dorian'ın merakını kamçılamıştı, yerinden kalkıp pencereye yürüdü. Bahçeye gözlerini dikince, küçük bir kızın lotus göletinin kenarında yalnız başına oturduğunu gördü. Kızın Dorian'a arkası dönüktü, ama kalın örgülerinin arasından gümüş renkli bir yolun geçtiği simsiyah saçları kalçalarına iniyordu. Daha önce hiç böyle bir şeyle karşılaşmayan Dorian, adeta büyülenmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kızın üstünde kahverengi kollarını açıkta bırakan işlemeli yeşil bir gömlek ve beyaz pamukludan bir şalvar vardı. Bacaklarını altına alarak oturduğundan Dorian tabanlarının kınayla boyanarak parlak bir turuncu renk aldığını gördü. Elinde şekere bulanmış bir hurma tutuyor, siyah benekli küçük bir maymun da arka ayaklarının üstünde durarak otların üstünde kızın önünde dans ediyordu. Eliyle her sinyal verişinde maymun daha gürültülü cıyaklıyor ve daireler çeviriyordu. Kız sevinçle gülerek ona sonunda hurmayı uzattı ve, "Gel bana, Jinni!" diye seslendi. Maymun kızın omzuna zıplayarak hurmayı parmaklarının arasından aldı. Bunu mideye indirdikten sonra pire arar gibi kızın saçlarını karıştırmaya koyuldu. Kız da hayvanın yumuşacık beyaz karnını okşadı ve tekrar şarkıya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birden başını kaldıran maymun pencerede Dorian'ın başını gördü. Anında cıyaklayarak kızın omzundan atladı ve duvara tırmandı. Pencere pervazına asılıp avucunu dilenci gibi kafesten içeri uzattı ve şeker kamışı parçasını çocuktan dilenmeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian ona gülünce hayvan dişlerini göstererek başını salladı, sonra da gevezelik edip yüzünü kırıştırarak şeker kamışını çocuğun elinden kapmaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız birden dönerek yukarı baktı. "Ona bir numara yaptır," diye seslendi. "Marifetini göstermeden sakın onun karnını doyurma." Dorian, kızın da şirin bir maymunu andıran yüzü ve bal renginde iri gözleri olduğunu gördü. Eliyle göstererek, "Şöyle yap," dedi. Dorian da sinyali tekrarlayınca maymun havada bir perende attı. "Üç kere perende attır ona," diyen küçük kız ellerini çırptı. "Jinni üç perende atmalı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üçüncü perendesinin sonunda Dorian hayvana şeker kamışını verdi. Maymun şeker kamışını kaptığı gibi kuyruğunu dikerek çimenlerin üstünde dört ayak koştu ve demirhindi ağaçlarından birinin üst dallarına sıçradı. Orada oturup tatlı özü dudaklarından aşağı damlarken şeker kamışını çiğnemeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız o iri gözleriyle Dorian'a bakarak ciddi bir tavırla, "Senin kim olduğunu biliyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kimim peki?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen el-Amhara'sın. O kafir çocuk."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian nasıl çağrıldığını o zamana dek umursamamıştı, ama bu ad birden hoşuna gitmedi. "Benim gerçek adım Dorian'dır," dedi. "Ama sen bana Dorry diyebilirsin. Ağabeyim beni öyle çağırır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dowie." Kız adı hecelemeye çalıştıysa da, R'yi yuvarlamakta zorluk çekti. "Çok garip bir ad bu, ama ben sana Dowie diyeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian sordu. 'Ya senin adın nedir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yasmini," dedi kız. "Yasemin bitkisinin çiçeğinin adıdır." Birden fırlayıp yaklaştı ve çocuğa huşu içinde bakmaya başladı. "Saçlarının rengi gerçekten de kızılmış. Uyduruyorlar sanmıştım." Başını yana eğdi. "Çok da güzelmiş saçların. Dokunabilmek isterdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk, "Ama dokunamazsın," dedi. Sertçe söylenmiş bu sözler kızı gücendirmedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sana çok acıyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Niçin acıyorsun ki?" Dorian şaşırmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Çünkü Zeyn senin bir kafir olduğunu, hiçbir zaman sünnet olamayacağını ve cennet bahçelerine giremeyeceğini söylüyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bizim kendi cennetimiz var," diye böbürlendi. Kendi ölüler diyarını bu küçük kızla tartışmak onu şaşırtmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, "Senin cennetin nerede?" diye öğrenmek istedi. Böylece, iki cennetin çeşitli erdemleri hakkında giderek uzayan bir tartışmaya giriştiler. Kız, "Benim cennetimin adı Jannat," dedi. "Allah, dini bütün kullarım için hiçbir gözün görmediği, hiçbir kulağın duyamadığı ve insan aklının tasarlayamayacağı bir yer hazırladım, der."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bunu uzun uzun düşündüyse de, uygun bir karşılık veremedi. Jannat'tan daha üstün bir yer hayal edememişti. Bu nedenle de konuyu değiştirerek daha emin olduğu bir şeyden söz açtı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim babamın İngiltere'de elli atı var," dedi. "Senin babanın kaç tane var?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O günden sonra Yasmini, Jinni'yle birlikte her gün Dorian'ı ziyarete geldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Maymun omzunun üstünde dururken Dorian'ın penceresinin altında oturuyor; buzun nasıl bir şey olduğunu, karın gökyüzünden nasıl düştüğünü, İngiliz erkeklerinin niçin bir tek eşleri olduğunu, bazılarının saçlarının nasıl Yasmini'nin ayak bileklerindeki halhallarla aynı renkte, bazılarınınkinin de kendisinindiler gibi alev renginde olduğunu, kızların altın renkli saçlarını nasıl kızgın demirlerle kıvırdıklarını, erkeklerin ise kendi saçlarını tıraş edip peruk taktıklarını, kadınların giysilerinin renk ve biçimlerini, Yasmini gibi pantolon giymediklerini ve etekliklerinin altında çıplak dolaştıklarını anlatan çocuğu gözleri ışıldayarak dinliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öylesi çok rahatsızlık verici olmalı," deyip ekledi. "Zeyn'ın dediği gibi sizlerin domuz eti yediğiniz doğru mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian onu şok etmek için, "Domuz eti kızartılınca nefis olur. Dişlerin arasında çatırdar," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız gözlerini daha da irileştirdi ve kusarmış gibi yaptı. "Ne kadar iğrenç. Sizler bu yüzden bizlerle cennete gidemiyorsunuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bizler sizin insanlarınız gibi günde beş kere yıkanmıyoruz. Bazen bütün kış boyunca hiç yıkanmayız. Hava bunun için çok fazla soğuk." Dorian küçük kıza bunları anlatmaktan haz duyuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şu halde yediğiniz domuzlar kadar pis kokuyor olmalısınız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini dış dünya hakkında hiçbir şey bilmiyordu, ama zenana işleri hakkında bilmediği şey yoktu. Dorian'a, annesinin prensin boş düşmüş eşlerinden biri olduğunu, ama iki erkek kardeşi sayesinde hala gözde olduklarını anlattı. "Annemin tek çocuğu ben olsaydım, durum değişirdi, çünkü ben sadece bir kız çocuğuyum. Babam ise kız çocuklarını sevmez," dedi. Yasmini bütün bunları gayet olağanmış gibi anlatıyor, sözlerinde kendine acımayla ilgili en ufak bir ima sezilmiyordu. "Ama benim annem bir kral ailesinden geliyor. Büyük Moğol'un yeğeni olduğuna göre, imparator benim büyük dayım oluyor," diye gururla açıkladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Demek ki sen bir prensessin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, ama pek önemi olmayan küçük bir prenses." Kızın açık sözlülüğü çok sevimliydi. "Saçlarımdaki gümüş renkli yolu görüyor musun?" dedi. Bunu göstermek için kendi etrafında bir dönüş yaptı. "Aynı gümüş yol annemde de var, dedemde de. Bu, kral kanının bir simgesidir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini öbür çocuklar arasındaki ilişkiyi anlatınca Dorian onu Tahi'yi olduğundan daha dikkatli dinledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Zeyn el-Din üvey kardeşim olur, ama onu sevmiyorum. O, şişman ve kötü kalplidir." Dorian'ı dikkatle inceledi. "Babamın seni evlat edindiği doğru mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, doğru."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Demek ki benim kardeşim oluyorsun. Galiba seni Zeyn'den daha çok seviyorum. Hem de domuz eti yediğin halde. Sen de benden hoşlanıyor musun, el-Amhara? Zeyn, Jinni'ye benzediğimi söylüyor." Omzunun üstündeki maymunu okşadı. "Sen de bir maymuna benzediğimi düşünüyor musun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bence sen çok güzelsin," diye kibarca yanıt verdi. Yasmini gülümseyince bu sözler gerçek oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Annem, prens babamın Maskat'a Halife amcamı görmeye gittiğini söyledi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Ne zaman dönecek?" diye hemen sordu. Kendisiyle Tahi'nin ihmal edilmelerinin nedeni bu olmalıydı: Prens burada değildi ki onları korusun.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yakında dönecek mi ?" diye sordu çocuk.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Annem gittiği yerde uzun bir zaman kalacağını, belki de bir yıldan daha fazla bir süre dönmeyeceğini söylüyor." Yasmini, Dorian'ın yüzünü incelemek için başını yana eğdi. "Gerçekten kardeşimsen, döndüğü zaman babam seninle ata biner veya şahinle kuş avlamaya gider. Keşke ben de erkek olsaydım da seninle gidebilseydim." Yasmini havuzun kenarında oturduğu yerden ayağa fırladı. "Şimdi gitmeliyim. Kuş beni burada yakalamamalı. Seninle konuşmayı hepimize yasakladı. Beni görürse dövecektir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Yarın yine gel," derken yalvarır gözükmemeye çalışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük kız çimlerin üstünde koşarak uzaklaşırken omzunun üzerinden, "Belki," diye seslendi. Jinni bu arada çıplak ayaklarının etrafında zıplıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük kız gittikten sonra Dorian göğe bakarak martıların tepede daireler çevirmelerini seyretti. Ardından, kıyıyı döven dalgaların sesine kulak vererek kaçmayı umutsuzca düşünmeye başladı. Mutfağın açık damından dışarı tırmandığını, zenana'nın dış duvarının üzerinden atladığını ve kumsalda küçük bir sandal bulduğunu hayal ediyordu. Ama o sandalla nereye gidebilirim ki, diye düşününce, hayal dünyası anında yıkıldı. Sonuçta, Tom'un gelip beni bulmasını beklemek zorundayım, diye karar vererek bir kez daha kaçınılmaz olana boyun eğdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş bir sabah anahtarlarını şıngırdatarak geldi. Tiz sesiyle, "Tahi, oğlanı mollayı ziyarete gitmesi için hazırlayacaksın," diye bağırdı. Döşeğin üstüne bir kucak temiz giysi fırlattı. "Öğle namazından sonra onu almaya geleceğim. Çocuk hazır olmazsa, seni eşek sudan gelinceye kadar dövdürürüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öküz arabası kapıların önünde bekliyordu. Dorian arabaya atlarken heyecandan ve kasvetli hapishanesinden çıkma fırsatını bulmuş olmanın sevincinden uçuyordu. Tahi onunla gelmiyordu, ama çocuğun yokluğunda bahçelerde güneşlenmesine izin verilmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arabada Dorian'la yolculuk eden Kuş, gülümsüyor ve çocuğu okşayıp duruyordu. "Bu giysiler sana ne kadar yakışmış," dedi. "En kaliteli giysiler bunlar. Yakasındaki işlemeye bak. Motifler ipekle işlenmiş! Prens Abd Muhammed El-Malik 'in de benzer bir entarisi var. Onu özellikle senin için seçtim. Seni ne kadar şımarttığımı görüyorsun, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Saraya yaklaşıldıkça Kuş'un heyecanı ve yağcılığı artıyordu. "Şu tarçınlı kurabiyelerden yesene. Benim en beğendiğim kurabiyeler bunlardır. Sen de onları seveceksin. Mutlu olmanı istiyorum, el-Amhara."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kalenin beyaz duvarları gözükünce, Kuş daha kesin direktifler verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"El-Allama eğer sana nasıl davrandığımı soracak olursa, senin için bir babadan farksız olduğumu söyleyeceksin. Mutfağına en kaliteli yiyeceklerin, en taze balıkların ve en seçme meyvelerin yollandığını anlatacaksın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bir cani gibi pis kokulu sıcak odalara kilitlediğini de söyleyeyim mi?" diye saf saf sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu doğru değil. Belki güvenliğine gereğinden biraz fazla önem vermişimdir, hepsi bu." Adam gülümsemekle beraber, bakışları bir kobranınkiler kadar soğuktu. "Sakın başıma dert açmayı düşünme, küçük kafir," diye mırıldandı. "Dostun olmam, düşmanın olmamdan çok daha hayırlıdır senin için, bana inanmıyorsan, o yaşlı şişko Tahi'ye sor. O sana anlatır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kalenin dış avlusunda arabadan indiler. Kuş çocuğu elinden tutup kalenin labirentine soktu. Bir çok merdiven çıktıktan sonra limana tepeden bakan bir taraçaya çıktılar. Buradan bakılınca, boğazın sularının ötesinde Afrika ana karası gözüküyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian ilgiyle etrafına bakındı. Denizi tekrar görmek, musonun tuz yüklü esintisini yüzünde hissetmek, zenana'nın bayat kokularından sonra kafasının berraklaştığını hissetmek müthiş bir zevkti. Mollayı hemen gördü ve kalbiyle dudaklarına dokunarak onu saygıyla selamladı. El-Allama da onun selamına karşılık vererek, "Allah senin de her zaman yüzünü güldürsün," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mollanın yanında, bambu tentenin altında bağdaş kurmuş bir adam daha vardı. Küçük bir fincanla kahve içiyordu. Ayrıca yanında bir de nargile duruyordu. Dorian, "Selamünaleyküm," diyerek onu saygıyla selamladı. Ancak, adam dönüp ona bakınca, Dorian'ın kalbi yerinden fırlayacak gibi oldu. Adamı kucaklamak için ileri atıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben Abram!" Yaşlı doktora sarıldı. "Sizi bir daha hiç göremeyeceğimi sandım. Hala el-Auf'la o adada olduğunuzu düşünüyordum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaşlı adam çocuğun kollarının arasından yavaşça sıyrıldı ve karışan sakalını düzeltti. Çocukla arasındaki yakınlığın derecesini başkalarının görmesi uygun değildi. "Dur bir göreyim seni," dedi. Dorian'ı kendisinden biraz uzaklaştırarak yüzünü inceledi. Birden bakışlarındaki anlam değişti. "Solgun görünüyorsun. Sana ne oldu çocuk?" Birden dönerek taraçanın arkalarında endişeli bir tavırla duran Kuş'a baktı. "Bu çocuktan sen sorumluydun. Ona ne yaptın, haremağası?" diye sordu. Kuş, zenana'nın dışında sadece bir köleydi, hem de hadım edilmiş bir köle. Ben Abram duyduğu küçümsemeyi gizlemeye gerek bile görmemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş'un alnında boncuk boncuk terler birikmişti. "Onu baş tacı ettiğime, onu efendimin gerçek oğluymuş gibi beslediğime ve şımarttığıma Allah şahidimdir," diye geveledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram bu sözleri onaylayıp onaylamadığını görmek için Dorian'ın yüzüne baktı. Ondan doğru yanıtı alacağını biliyordu. Çocuk, "Geldiğim günden beri beni karanlık ve küçük bir odaya hapsetti," diye atıldı. "Bize domuz yemi gibi bulamaçlar yedirdi. Bütün bu süre içinde dadımdan başkasıyla konuşmama izin verilmedi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, Kuş'a kötü kötü baktı. Haremağası dizlerinin üstüne çöktü. "Prensin emirlerini yerine getirdim, saygıdeğer hekimbaşı. Bana, çocuğun kaçmasını engellememi söylemişti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Prens bu çocuk için yüz bin altın rupi ödedi. Onu resmen manevi oğlu ilan etti." Ben Abram'ın yumuşak sesi tehdit doluydu. "Prens hazretleri Maskat'tan döndükleri zaman oğluna nasıl baktığın konusunda ben kendim onu bilgilendireceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş, "Ben sadece görevimi yaptım," diye geveledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gözetimine verilen bazı çocuklarla kadınlara karşı bu görevi ne şekilde yerine getirdiğini çok iyi biliyorum, haremağası." Ben Abram konuşmasına anlamlı bir ara verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Prensin emirlerine itaatsizlik edenleri cezalandırmak bazen görevimdir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Fatima adındaki kızı hatırlıyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş kendini haklı çıkarmaya çalıştı. "O bir sürtüktü, bir fahişeydi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram adamı yalancı çıkardı. "Kız on altı yaşındaydı ve aşıktı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şehvet düşkünü bir hayvan onun için duvarı aşıp zenana'ya geliyordu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "O genç bir savaşçı, saray muhafızlarından bir subaydı," diye düzeltti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Görevimi yaptım, efendim. Tabii ki ölmesi hesapta yoktu. Sadece başkalarına ders olsun istedim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram adamın kendini müdafaasını önlemek için elini kaldırdığına bak, haremağası. Ve söyleyeceklerime inan. Bu çocuğun başına bir kötülük gelirse, hatta ilerde ona saygısız davranırsan, küçük Fatima'dan da daha acı acı bağırmanı ben sağlayacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Allama bütün bu söylenenleri dikkatle dinlemişti. Sonunda o da konuştu. "Ben Abram'ın bütün emrettiklerini ben de onaylıyorum. Çocukla dadısı doğru dürüst bir yerde yatırılmalı ve iyi beslenmelidir. Onu hapsetmemen, hayatına gereksiz sınırlamalar getirmemelisin. Prensin öbür oğulları gibi istediği yere gidip gelebilmelidir. Gün aşırı eğitimi için bana gelecek, ben de ona nasıl davranıldığı hakkında bilgilendirileceğim. Şimdi yıkıl karşımdan." Kuş'a uzaklaşmasını işaret etti. "Aşağıda bekle. Hazır olduğu zaman çocuğu götüreceksin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuş oradan çekilirken Dorian'a nefret dolu bir bakış fırlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram yine Dorian'a döndü. "Sana söylemem gereken dedi. "Sen gittikten sonra adada olan çarpışmaları duydun mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, hayır! Hiçbir şey duymadım. Ne olur, söyleyin efendi anlatın." Ben Abram, "Ne yazık ki haberlerin hepsi iyi değil," diye onu uyardı ve sakin bir sesle konuşmaya başladı. Çocuk Flor de la Mar'a yapılan saldırıyı ve Auf'u kendi elleriyle öldürdüğünü duyunca sevinç ve gururla bağırdı. canavarın tekiydi. Tom'la gurur duyuyorum. Keşke ben de yanında olup bütün bu olanları gözlerimle görebilseydim," dedi. Ama babasının yaslandığını ve her iki bacağını nasıl kaybettiğini duyunca ağlamaktan kendini alamadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yoksa babam öldü mü? Ne olur, hayatta olduğunu söyleyin bana."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gerçeği söylememi istersen, bilmiyorum. Ağabeyin adadan ayrılmama izin verdiği sırada baban hayattaydı. Öyle sanıyorum ki, ağabeyin onu İngiltere'ye götürmeyi planlıyordu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İngiltere'ye mi?" Dorian şaşırmıştı. "Orası o kadar uzak ki. Bir daha hiç dönmeyebilir. Tom yoksa beni terk mi etti?" Gözlerinden sel gibi akmaya başlayan yaşları durdurmaya kalkışmadı bile.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ın ellerini avuçlarının arasına alan Ben Abram, çocuğun yüksek ateşin pençesindeymiş gibi titrediğini hissetti. "Ağabeyin iyi bir insan," dedi. "Şerefli biri. Bana büyük iyilik etti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ama eğer İngiltere'ye döndüyse..." Dorian yutkundu. "Beni unutacaktır. Onu bir daha hiç görmeyeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O zaman bunu Allah'ın iradesi olarak kabullenirsin. Oysa şimdi sen prensin oğlusun ve arzularına dikkat etmelisin." Ben Abram ayağa kalktı. "El-Allama'nın da sözünü dinlemen gerek. Kendisi prensten önce Maskat'tan döndü. Prens hazretleri, El-Allama tarafından eğitilmeni irade buyurdular."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dinsel eğitim çalışması günün en sıcak saatlerinde yerine getirilirken Ben Abram fincanlar dolusu kahve içip nargilesini tüttürerek bekledi. Birkaç kere bir fikir ileri sürüp soru sordu, ama çoğu zaman sesini çıkarmadan dinledi. Dorian onun sessiz varlığından kuvvet alıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Palmiyelerin gölgeleri uzayıp aşağıdaki kumsala düşmeye başladığı sırada Ben Abram molladan izin isteyerek Dorian'ı, Kuş'un onu zenana'ya geri götürmek için beklediği öküz arabasına götürdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Haremağasının kendilerini duymayacağı bir noktada durarak Dorian'a, "Seni elimden geldiği kadar sık görmeye çalışacağım," diye söz verdi. "Örneğin, ders almak için mollanın yanına geldiğin zaman." Sesini fısıltı derecesinde hafifletti. "Ağabeyin bana büyük iyilik yaptı. O olmasaydı ben de şimdi köle gibi satılmış olacaktım. Bu nedenle sana bir mesaj ulaştıracağıma dair söz verdim. Molla dinlerken bunu yapamazdım. Çünkü söyleyeceklerimi yalnız senin duyman gerekiyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Mesaj nedir? Ne olur, söyleyin, efendim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ağabeyin, ettiği yemine ölünceye kadar bağlı kalacağını sana söylememi istedi. O yemini anımsıyor musun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Beni almaya geleceğini söyledi," diye fısıldadı. "Büyük bir and içti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, küçüğüm. Bu sözünü bana da tekrarladı. Seni bulmak için geri dönecek. Efendimin çıkarlarına ters düştüğü için aslında bunu sana söylemem gerekirdi. Ama seni, ağabeyinin sözlerinin sağlayacağı avuntudan mahrum edemezdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yeminini hiçbir zaman unutmayacağını biliyordum." Dorian ihtiyar hekimin koluna dokundu. "Bunu bana söylediğiniz için size minnettarım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram'la el-Allama'nın tehditlerinin Kuş'un üzerinde derin bir etkisi olmuştu. Dorian'la Tahi ertesi gün zenana’nın daha iyi bir bölümündeki genişçe bir odaya alındılar. Şimdi içinde bir de çeşmesi olan kendi küçük avluları vardı. Kuş, Tahi'nin yemek pişirmesine yardımcı olması ve lazımlıkların dökülmesi gibi ağır işleri görmesi için bir kadın köle yollamıştı. Dorian'a yeni giysiler aldığı gibi, Tahi'nin, her gün kentten taze gıda malzemeleri getiren arabaları karşılamasına da izin vermişti. Hepsinden önemlisi, artık Dorian gündüz saatlerinde bütün zenana 'da dilediği gibi dolaşabiliyordu. Ama çok yakınmasına rağmen Kuş, kalede mollayla buluşmaya gittiği zamanlar dışında duvarla çevrili alandan çıkmasına izin vermiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, Ben Abram'a konuyla ilgili şikayetlerde bulununca bu durum da değişti. Çocuğun bundan sonra limanda ve bütün adada dolaşmasına izin verildi. Ne var ki, Kuş'un muhafızlarından biri peşinden ayrılmıyor ve onu bir an bile gözünün önünden ayırmıyordu. Böylesine özgür bırakılan Dorian bir kez daha adadan kaçma planları yapmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kurduğu planlar ciddiyetten uzak yapmacık oyunlardı. Balıkçı tekneleri gelip avlarını kıyıya boşaltmaya başladıkları zaman onlarla ahbap olmaya çalıştığında Dorian, Kuş'un kendisinden önce davrandığını keşfetti. Kafirle konuşmamaları için bütün adalıları uyarmış olmalıydı. Muhafızı da burnunun dibinden ayrılmadığı için çocuğun bir tekneyi çalması ya da adadaki balıkçılardan yardım görmesi mümkün değildi. Dorian da sonunda kaçma planlarının bir işe yaramayacağını kabul etti. Artık kaledeki askerler, prensin ahırlarındaki seyisler ve şahincileri arasında dostlar edinmeye daha çok zaman ve çaba harcar olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, Dorian'ın özgür kalışını sevinçle karşıladı. Kuş'un itiraz etmediğini görünce zamanla Dorian'ın gölgesi haline geldi. Hiç kuşkusuz zenana'dan dışarıya adımını atması yasaktı, ama bahçelerde Dorian'ı adım adım izliyor, çocuğun Tahi'yle paylaştığı daireye de sık sık ziyaretlerde bulunuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük kızın şen kahkahaları ve Jinni'nin gevezelikleri karanlık odaları adeta aydınlatıyordu. Tahi ona odun ateşinde yemek pişirmesini öğretmeye başladı. Bu, Yasmini'nin daha önce hiç denemediği bir şeydi; yenilikten büyük keyif alıyor, pişirdiklerini Dorian'a zorla yedirmeye çalışıyordu. "Bunu senin için yaptım, Dowie. Beğendin, değil mi?" diyordu incecik sesiyle. Arkadaşının lokmaları yutuşunu endişeyle izledikten sonra da, "İyiydi, değil mi?" diye soruyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kumsala' inmek ya da limanı ve kaleyi ziyaret etmek için zenana' dan ayrıldığında küçük kız bütün gün somurtuyordu. Tahi'nin eteklerinin dibinden ayrılmayarak onun dönüşünü bekliyor, Dorian kapıdan içeri girdiği zaman da küçük maymun yüzü ışıldamaya başlıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bazen Yasmini'nin kendisine olan bağlılığından sıkılıyor ve sırf ondan uzaklaşmak için zenana'yı terk ediyordu. Prensin ahırlarına gittiği günlerde, o nefis hayvanları besliyor, su veriyor, tımar ediyor ve orada geçirdiği uzun saatler boyunca bir tanesine binebilmeyi umut ediyordu. High Weald'de babası ve iki ağabeyinden öğrendiklerini hatırlamaya başlamıştı. Seyisler akşam serinliğinde pulu oyununu oynuyorlardı. Moğol soyluları arasında bir tutku haline gelmiş olan bu spor, Ummanlılar tarafından da benimsenmişti. Top bir bambu kökünün oyulmasıyla yapılıyor ve ona aynı malzemeden yapılmış bir sopayla vuruluyordu. Başseyis Dorian'ı daha iyi tanıyınca onun, talim alanında genç çocuklarla birlikte kendini denemesine izin verdi. Çocuk, atın terli sırtını bacaklarının arasında hissetmeyi, spor alanındaki bağrışları ve gürültülü hamleleri, topun etrafındaki kavga sırasında öteki çocukları itip kakmayı seviyordu. Atak ve becerikli olmasıyla çok geçmeden seyislerin beğenisini kazandı. "Allah isterse, mükemmel bir binici olacak," demeye başlamışlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ın sık sık gitmeyi sevdiği yerlerden biri de prensin şahinlerinin tutulduğu kafeslerdi. Çocuk vahşi ve güzel olan bu kuşların yanında sessiz ve ilgiliydi. Şahinciler de çok geçmeden bilgilerini ve deneyimlerini ona aktarmaya başladılar. Dorian bu adamların konuşma ve terminolojilerini hemen öğrendi, bazen de davetleri üzerine onlarla atlarla yola çıkarak kuşları adanın kuzey ucundaki mangrov bataklıklarının kıyısında uçurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kimi zaman da muhafızını atlatarak adanın kıyılarında yalnız başına dolaşıyor, koylar ve ıssız kumsallar buluyordu. Buralarda giysilerini üzerinden atıp okyanusa dalıyor ve bitkin düşünceye dek mercan kayalıklarına kadar yüzerek kendini zorluyordu. Ondan sonra geriye yüzüyor, beyaz kumların üstünde yatıyor ve güney yönüne gözlerini dikerek ufukta Tom'un gemisinin gabya yelkenlerinin belirdiğini hayal ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini'nin kendisini beklediğini bildiği zenana’ya dönerken suçluluk duygusunu bastırmak için daima küçük bir armağanı beraberinde götürüyordu. Bu, bazen bir şahin tüyü, at kuyruğu kıllarından ördüğü bir bilezik ya da mercan kayalığından getirdiği deniz kabukluları oluyordu. Bu kabukları dizerek küçük kız için kolye bile yapmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini özlem dolu bir sesle ona, "Keşke ben de seninle gelebilseydim," dedi. "Seninle birlikte yüzmek ya da ata binmeni seyretmek isterdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Gelemeyeceğini biliyorsun," diye onu tersledi. Küçük kızın gelecekteki hayatının nasıl olacağını tahmin edebiliyordu. Peçesiz ve yanında yaşlı bir kadın olmadıkça asla zenana'dan çıkamayacaktı. Kendisi, Yasmini'nin belki bütün hayatınca arkadaş olabileceği kan akrabası olmayan tek erkekti. İkisi de erginliğin eşiğinde olduklarından bu bile yakında sona erecek, Yasmini kadın olur olmaz evlendirilecekti. Tahi ona, bu evliliğin Yasmini daha dört yaşındayken kararlaştırıldığını söylemişti. "Onu okyanusun öbür yanındaki Büyük Moğol'un ülkesinde yaşayan kuzenlerinden birine verecekler, böylece iki hanedanın arasındaki bağlar daha da pekişecek." Bunları anlatırken Tahi, küçük arkadaşının hiç görmediği bir ülkedeki hiç görmediği bir erkeğe yollanacağını düşününce neler hissettiğini Dorian'ın yüzünden okumuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk, "O benim kız kardeşim. Gitmesini istemiyorum," diye atıldı. Onun adına hissettiği sorumluluğun derecesine kendisi de şaşırmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi, duyduğu acımanın sesine yansımamasına çalışarak, "Senin için bir şey fark etmeyecek," dedi. "Bir yıla kalmadan erkek olmanın değişikliklerini yaşayacaksın. Kuş bunu asla gözünden kaçırmayacaktır. Asla gözünden kaçırmaz. Bunun ilk işaretini fark ettiği anda zenana'dan sonsuza dek uzaklaştırılacaksın. Burada kalacak olsa bile, o günden sonra Yasmini'nin yüzünü bir daha göremeyeceksin. Belki de arkadaşlığınızın, erkekliğini ilan edecek bıçağınki gibi bir darbeyle son bulması daha iyi olur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bıçak lafının açılması Dorian'ı rahatsız etti. Öbür çocukların sünnet olayının ayrıntılarını tartıştıklarını, bu konuda kaba şakalar ettiklerini duymuş, ama kendinin de aynı yoldan geçeceğini aklına bile getirmemişti. Şimdi ise Tahi bu gerçeği kafasına çarpmıştı. "Ben bir Müslüman değilim," diye itiraz etti. "Bana bunu yapamazlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tahi onu uyardı. "Eğer o deri parçasını muhafaza edersen, asla kendine bir karı bulamazsın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben bir karı istemiyorum. Vücudumdan parçalar kesmelerini de istemi yorum." .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini'yle zorla ayrılacak olmalarının ona yaşattığı suçluluk duygusu, bıçak yüzünden hissettiği korkuyu pekiştiriyordu. "Ben onu korumak için yanında olmayınca ne yapacak? O daha bir bebek," diye kaygılanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir öğleden sonra, ikindi namazının hemen arkasından adadaki gezintilerinin birinden döndü. Saçları deniz suyundan hala sert ve ıslaktı. Tahi ateşin önüne çömelmişti. Dorian içeri girince başını kaldırdı. Çocuk başa gelen çekilir gibilerden bir yüz ifadesiyle dadısının, nereye gittiği ve ne yaptığı yolundaki sorularını yanıtladı. Bu arada Tahi'ye yalnızca kendince bilmesi gereken ayrıntıları açıklıyordu. Birden etrafına bakındı. Fazla önemsemiyormuş gibi bir tavırla, "Yasmini nerede?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Namaz vaktine kadar buradaydı, sonra yeni aldığı hayvanı Battuta'yı görmeye gitti. Sanırım gri renkli bir papağanmış." Dorian kadının omzunun üzerinden eğildi ve pişmekte olan mayasız ekmeklerden birini kaptı. Tahi onun eline vurdu. "Bu, akşam yemeğimiz. Onu hemen yerine bırak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen acıma nedir bilmez misin, Tahi?" Dorian ekmekten parçalar koparıp ağzına tıkarak bahçelere doğru koştu. Yasmini'ye bir armağan getirmişti: içi pembe, şanjanlı bir büyük Helisel deniz kabuğu. Dorian küçük kızı nerede bulacağını biliyordu. Bahçelerin doğusunda yüzyıllar önce Müslüman evliyalardan birinin şerefine yapılmış bir türbe enkazı vardı. Türbenin duvarındaki yazıtı Dorian epeyi uğraşarak deşifre edebilmişti: "Abdullah Muhammed Ali, Hicri 120 yılında öldü." Tepesinde paslı bir tunç hilalin yer aldığı yüksek bir kubbe vardı. Bunun altında Mekke'deki Kabe'ye çevrili bir taraça bulunuyordu ve burada namaz kılınıyordu. Taraçanın ucundaki büyük yağmur suyu sarnıcında bir zamanlar namazdan önce aptest alınmaktaydı. Ancak, sarnıç şimdi kullanılmıyor, sadece öğleden sonraları yabani kuşları kendine çekiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini'yle üvey kız kardeşleri arasından onunla arkadaş olanları orada oynamayı seviyorlardı. Burada dedikodu ederler, dalaşırlar, birbirleriyle fantastik oyunlar oynarlardı. Bu arada hayvanlarına bebek giysileri giydirir, bir ev idare edip hayali aileleri için yemek pişiriyormuş gibi davranırlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian taraçaya çıkan merdivenin dibine varmıştı ki, yukardan gelen bir çığlık kanını dondurdu. Yasmini'nin sesini anında tanımıştı, ama asıl yüreğini parçalayan bu sesteki müthiş acıydı. Biri öncekinden daha tiz ve tüyler ürpertici olan o korkunç çığlıklar yinelenince, uçar gibi eski merdiveni tırmandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük benekli maymun Jinni eski türbenin kubbesinde oturuyordu. Bir bebek gibi giydirilip beslenmekten bıktığı zaman Yasmini'nin ona ulaşamadığı bu en sevdiği tüneğe kaçardı. Şimdi uykulu uykulu koltukaltını kaşıyor, mavimsi göz kapakları kapanıyordu. Arada bir sallanıp tüneğinden düşecek gibi oluyorsa da hemen arkasından silkinip uyanıyor ve altındaki bahçelerde gözlerini gezdiriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birden uykunun mahmurluğundan sıyrılmasına yol açan bir koku aldı: tarçınlı kurabiyelerin kokuşuydu bu. Jinni'nin dünyada tarçınlı kurabiyeler kadar sevdiği bir şey yoktu. Doğrulup uzun kuyruğuyla yuvarlak kubbenin üstünde kendine denge sağladı ve heyecanla etrafına bakındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki erkek çocuğu ağaçların arasındaki patikaların birinden çıktılar. Jinni bu uzaklıktan bile onların çenelerinin oynadığını ve çocuklardan büyüğünün elinde üstü kapaklı bir gümüş sahan olduğunu görebiliyordu. 'Jinni'nin o kapağın altında ne olduğunu anlamak için görmesine ihtiyaç yoktu. Cıvıldar gibi küçük bir ses çıkardı ve kubbeden aşağı kayarak dallarını taraçanın altına uzatmış incir ağacının tepesine sıçradı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaprakların arkasına gizlenerek iki oğlanın bahçenin gizli bir köşesine yerleşip gümüş sahanı aralarına almalarını seyrediyordu. Zeyn el-Din kapağı kaldırınca sarı kurabiye kümesini gören Jinni kuyruğunu dikleştirip gözlerini yuvarladı. Açgözlülükle korku arasında bocalıyordu. Zeyn el-Din'i çok iyi tanıyordu. Gözünün yukarsındaki bir yara izi, çocuğun attığı taşın anısıydı. Zeyn sapan kullanmakta ustaydı. Öte yandan, kurabiyeler hala fırından çıktıkları andaki kadar sıcak, kokuları ise karşı konulamayacak kadar büyüleyiciydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni incir ağacının gövdesinden aşağı kayarken ağacı çocuklarla arasında tutmaya dikkat ediyordu. Yere inince ağacın arkasından çocuklara baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Görülmediğine kanaat getirince gizlenme yerini bırakarak çimlerin üstüne ok gibi atıldı. Çalılardan birinin korumasında bir kez daha baktı. Yanaklarını şişirdi ve burnunu kıpırdattı. Tarçın kokusu burada çok daha kuvvetliydi. Zeyn'in kurabiyelerden birini ağzına götürdüğünü ve yumuşacık sarılığa dişlerini sapladığını gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adı İbn El-Malik Ebubekir olan öbür çocuk Zeyn el-Din'in çok sayıdaki üvey kardeşlerinden biriydi. Yerinden kalkıp dış duvarın yakınındaki bir kasuarina ağacının başına yürüdü ve dallardan birini işaret etti. "Burada bir şahin yuvası var," deyince Zeyn de ayağa kalktı ve ağacın yanına badi badi yürüdü. Gümüş sahana arkaları dönüktü. Tepelerindeki yuvayı konuşurlarken başlarını arkaya devirmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn,. "Belki de bir alaca doğandır," dedi umutla. "Tüylendikleri zaman yavrularını alabiliriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni tüm cesaretini topladı. Çalının altından fişek gibi fırlayarak açık alanı gri bir çizgi gibi aştı. Sahana ulaştı ve her iki avucunu yapışkan keklerle doldurdu. Hepsini ağzına doldurunca yanakları patlayacakmış gibi şişti. Kurabiyelerin yarısı sahanın içinde kalmıştı, maymun onları da avuçlamaya kalkıştı, ama hepsini alamadı, ardından, avucundakileri yere düşürünce yeniden başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Eyvah, maymun!" Zeyn'ın o korktuğu sesi arkasında cıyaklayınca Jinni yakayı ele verdiğini anladı. Kaçma telaşı arasında sahanı devirdi ve kurtuluş olarak gördüğü incir ağacına koştu. Arkasındaki çimlerin üstüne kırık kurabiyelerden oluşan bir iz bırakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni ağacın gövdesine tırmanıp ilk yüksek dalların sağladığı güvenliğe ulaşınca başını eğip arkaya baktı. Oğlanlar hemen arkasındaydılar ve öfkelerini haykırıyorlardı. "Şeytan! Yezit maymun! Pis hayvan!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni ağacın üst dallarına ulaştı ve bir çatala tünedi. Orada kendini güvenlikte hissediyordu. Kaçışa ve ağaca tırmanışa rağmen avucunda kalabilmiş kurabiye kalıntılarını atıştırmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn ağacın altında durduğu yerde kemerine asılı keseyi açtı ve içinden sapanını çıkardı. Deri şeritleri uzattığı kollarının arasında gerdi, sonra yuvarlak bir çakıl seçerek bunu sapan lastiğinin ucundaki cebe sıkıştırdı. Ağacın dibin de yer değiştirerek Jinni'ye rahatça nişan alabileceği bir yer seçti. Maymun başını bir aşağı, bir yukarı oynatıyor, gözlerini ardına kadar açıyor ve çocuğu korkutup kaçırmak için korkunç suratlar yapıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn, "Sana öyle bir ders vereceğim ki, kurabiyelerimi çalmayı bir daha aklından bile geçirmeyeceksin," diyerek atışa hazırlandı. Havanın içinde titretene kadar şeritleri gerdi, sonra da en uygun zamanda onları salıverdi. Tıslayan beyaz bir gölgeden farksız olan çakıl, Jinni'nin yolunun üstünden kaçamayacağı kadar hızlıydı. Taş maymunun sol koluna, dirseğinin hemen altına çarptı ve kemiğin çatırdadığı duyuldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni ciyaklayarak havaya sıçradı. Kırık kolu sallanıp duruyordu. Aşağı düşerken bir dala sarılmaya çalıştıysa da kolu ona itaat etmediğinden sağ eliyle bir yere sarılana kadar gövdenin yarısına kadar düştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki erkek çocuk heyecanla bağrışıyor ve dans ediyorlardı. Ebubekir, "Onu vurdun, Zeyn!" diye sevincini dile getirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni öldüreceğim, pis şeytan!" diye homurdanan Zeyn sapanın cebine ikinci bir taşı sıkıştırmakla meşguldü. Jinni tek koluyla ağacın tepelerine tırmanmaya koyulmuştu. Taraçanın üzerine uzanan büyük dala ulaştığında acıdan inliyor ve sızlanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn'in fırlattığı bundan sonraki taş havayı ıslığa benzer bir sesle yardı ve Jinni'nin göğsünün hemen altında dala çarptı. Maymun havaya sıçradı ve kırık kolu sallanırken dalın sonuna doğru atıldı. Korumayı nerede bulabileceğini biliyordu. Yasmini onun çığlıklarını duymuştu ve bunun nedenini bilmemekle beraber, telaşla ona seslenmekteydi. "Jinni! Ne var bebeğim? Annene gel."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni dalın ucundan ok gibi fırlayıp acı ve korkudan ciyaklayarak Yasmini'nin kollarının arasına düştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn, Ebubekir'e, "Gel!" diye bağırıyordu. "Bir sopa bul! Onun işini bitireceğiz!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bahçıvanlar merdivenin dibinde bir bambu kazığı yığını bırakmışlardı. Oğlanlar bunlardan birer tane kaparak merdivenden yukarı koştular. T araç ay a ilk varan Zeyn oldu. Yasmini kollarının arasında Jinni ile karşısına çıkınca durakladı. Küçük kız, "Bana yaklaşma!" diye bağırdı. "Bizi rahat bırak, Zeyn el-Din."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük kızın öfkesi Zeyh'i bir an şaşırtmıştı, ama Ebubekir hemen arkasından yetişerek onu ileri itti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu sadece Yasmini canım," dedi. "O bir bebek. Ben onu tutarım. Sen maymunu al."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini panik halindeki hayvanı göğsüne bastırarak geri geri gidiyordu, ama oğlanlar birbirlerini kışkırtıp bambu değneklerini sallayarak üzerine gel meyi sürdürdüler. "Şeytan kurabiyelerimi çaldı. Onu öldüreceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini de, "Önce ben seni öldüreceğim," diye bağırarak karşılık verdiyse de, cesareti kırılmaya başlıyordu; gözleri de yaşlarla dolmaktaydı. Kızcağız bu arada yağmur suyu sarnıcının alçak korkuluğunun başına gelmiş, orada kapana kısılmıştı. Üvey kız kardeşleri ağabeylerinin tehdit dolu sesini duyunca onu terk edip kaçmışlardı. Yasmini yalnızdı, dudakları titriyordu, ama sesinin güçlü çıkmasına çalıştı. "Bizi yalnız bırak. Yoksa el-Amhara'ya söylerim. Jinni'ye yaptıkların yüzünden seni cezalandıracak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn küçük kızı alaya aldı. "El-Amhara'ya söyleyecekmiş. Aman çok korktum! El-Amhara domuz eti yiyen bir kafir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Oğlanlar Yasmini'yi sarnıcın korkuluğunun dibinde sıkıştırmışlardı. Ebubekir birdenbire ileri atılarak küçük kızın boynuna sarıldı. "Maymunu yakala!" diye bağırdı, Zeyn de Jinni'nin bacağını kavradı. Üç çocuk cıyaklayan hayvan uğruna taraçada boğuşuyorlardı. Yasmini var gücüyle Jinni'ye sarılmıştı, bir yandan ağlarken bir yandan bağırıyordu. Ebubekir maymunu kavrayan parmaklarını birer birer çözünce, sonunda Yasmini pes etti, Zeyn de maymunu onun elinden kaptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, "Onu geri ver," diye yalvardı. "Ne olur, daha fazla canını yakma."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn, Jinni'yi boynundan tutuyordu. "Pis şeyi ben öldürmeden ona iyi bak," diye homurdandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni birden dönüp dişlerini Zeyn'in bileğine sapladı. Zeyn acıyla şaşkınlıktan bir çığlık atarak Jinni'yi başının yukarsına kaldırdı ve sarnıcın içine fırlattı. Maymun suyun içinde gözden kayboldu, ama sonra yüzeye çıkarak suyun kenarına doğru yüzmeye başladı. Zeyn kanayan bileğine bakakalmıştı. "Beni ısırdı!" diye uludu. "Şu kana baksana!" Sarnıcın kenarına koştu ve bambu kazığını uzatarak Jinni'nin başını suyun altına itti. Maymunun başı ortaya çıkınca onu tekrar suyun içine itti. Bir yandan da sadistçe gülüyordu. "Ne kadar iyi yüzdüğünü görelim!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, Ebubekir'in elinden kurtularak Zeyn'in sırtına atladı. Küçük kız bağırarak onun başıyla omuzlarını yumruklamaya başladı. Zeyn ise kız kardeşinin çığlıklarını ve saldırısını umursamadan gülüp eğlenmeyi sürdürüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jinni kuvvetten düşmekteydi. Kürkü de ıslanmış ve kafasına yapışmıştı, artık bağırmak için ne gücü, ne de nefesi kalmıştı, ama Yasmini'nin sesi giderek yükseliyor ve tizleşiyordu. "Bırak onu! Senden nefret ediyorum. Bebeğimi bırak!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian son birkaç basamağı koşarak çıktı ve merdivenin başında durdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Karşılaştığı sahnenin anlamını kavraması birkaç saniyesini aldı. Yasmini'yi yaralı ya da can çekişir bulması olasılığını düşünerek müthiş bir panik duymuştu, ama yaşça büyük iki oğlanın Yasmini'ye ve Jinni'ye yaptıklarını görünce korkusu müthiş bir öfkeye dönüştü. Birden üzerlerine saldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir onun geldiğini görmüştü. Saldırıyı karşılamaya hazırlandı. Kafasına çarpmak için bambu sopasını kaldırsa da Dorian hemen eğilerek omzunu hasmının göğsünün ortasına çarparak onu geriye itti. Ebubekir taraçanın yan duvarına çarpıp bambuyu elinden düşürdü. Bunun üzerine hızla merdivene atıldı ve koşa koşa basamakları indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ın tek düşüncesi şimdi Zeyn'e yetişip Yasmini'yi kurtarmaktı. Hemen saldırıya geçti, Zeyn de karşı saldırıya hazırlandı, ama sırtına binmiş küçük kız onu engellediği için, bambuyla yaptığı hamle başarısız oldu. Dorian hamleyi engelleyerek kazığı iki eliyle yakaladı. İkisi de kazığı çekiştirerek sendeleyip duruyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, Yasmini'ye, "Jinni'yi yakala!" diye bağırdı, kız da hemen itaat ederek Zeyn'in sırtından aşağı atladı ve sarnıca koştu. Çırpınmakta olan maymunu uzanıp yakaladı. Her tarafından sular süzülen, öksürüp tıksırdıkça ağzından burnundan sular akan zavallı hayvanı sudan kurtardı. Onu göğsüne bastırarak sarnıcın korkuluğunun altına büzüldü ve taraçada itişen iki çocuk tan korunmaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn, Dorian'dan daha ağır ve beş santim daha uzundu. Bu kuvvet mücadelesinde ağır basmaya başlıyordu. "Seni de tıpkı maymun gibi boğacağım, şeytan bakışlı dinsiz," diye tehdit savurarak bütün gücüyle bambu kazığının üzerine yüklendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, Tom'dan öğrendiği her şeyi öfkesi yüzünden unutmuştu, ama hakaret onu sakinleştirdi ve Zeyn'in onu kendisine yaklaştırmasına izin verdi. Sonra kazığı birden salıvererek sağ yumruğunu savurmaya hazırlandı. Tom, "Vücudun dönüşünden ve omuzların salınımından yararlan. Burnu hedef al," diye öğretmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian saldırıya geçti. Elleri at sporundan sertleşmiş, omuzları yüzmekten kuvvetlenmişti. Yumruğu çarpar çarpmaz Zeyn'in burnu fazla olgun bir erik gibi patladı. Zeyn bambu sopayı elinden bıraktı ve iki elini yaralı yüzüne götürdü. Gözleri acı gözyaşlarıyla dolmuştu. Parmaklarının arasından süzülen kan bembeyaz kanzu'sunun üstüne damlıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bundan sonraki yumruğu vurmaya hazırlandı. Tom ona çenenin ucunu dişlerini sıkarak ve kendi kulağının altında onu aramak suretiyle nasıl bulacağını göstermişti. Çocuk vücudunun bütün ağırlığını aktararak bundan sonraki yumruğunu da indirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn bu tarz bir dövüşü hiç görmemişti. Elden bir çekiç oluşturmak ve bununla hasmın yüzünü dövmek kendi dövüş fikrine yabancıydı. Ona güreşmeyi öğretmişlerdi, ama bundan da karşısında daha hafif ve daha güçsüz bir çocuk olduğu zaman hoşlanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Burnuna çarpan yumruk onu şaşırtmış, şaşkınlık, üzerinde acıdan çok daha etkili olmuştu. Bundan sonraki darbe onu hazırlıksız yakaladı. Yüzünün yanına sanki bir top mermisi çarpmış gibi oldu ve bir an gözleri karardı. Dorian, onu nakavt edecek ağırlık ve kuvvetten henüz yoksundu. Ama yumruk tam yerine ve yeterli bir kuvvetle isabet ettiğinden arkaya sendeledi. Gözlerine yaşlar dolduğundan göremiyor, kendini savunamıyordu; bacaklarının pelteleştiğini hissetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yeni bir darbe bu kez şişman dudaklarını hedef almıştı. Zeyn ön dişlerinden birinin kırıldığını hissetti. Her iki koluyla yüzünü örterek önünü görmeden merdivene doğru sendeledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bu kez bambu sopasını yerden alıp çocuğun sırtıyla omuzlarına vurmaya başlamıştı. Bambunun cildini diken gibi yakması üzerine, Zeyn ağzıyla burnundaki acıyı bile unutarak merdivenin üst basamağına sıçradı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian sopayı bir kere daha sallayınca Zeyn bir akrep tarafından sokulmuş gibi dengesini kaybetti. Karmakarışık bir kol ve bacak kümesi görümünde dibe kadar yuvarlandı ve avazı çıktığı kadar bağırıp hıçkırarak sürünmeye çalıştı. Dorian'ın arkasından merdiveni indiğini duyunca yaşlı gözlerle dönüp omzunun üzerinden ona baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kafirin yüzü kıpkırmızı bir öfke maskesine dönüşmüştü. Soluk yeşil renkli gözlerinden sanki kıvılcımlar fışkırıyordu. Bambu sopasını ise her iki eliyle tutmaktaydı. Zeyn zar zor ayağa kalktı ve kırık dişi kanla karışık yere tükürdü. Koşmaya çalıştıysa da, sağ ayağında bir kırık olduğundan ancak topallayarak uzaklaşmaya çalıştı ve kaçan Ebubekir'in peşine düştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bambuyu elinden atıp kaçmalarına göz yumdu. Öfkesini kontrol altına almak için birkaç derin soluk alıp verdikten sonra küçük kızın yanına koştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasimini sarnıcın korkuluğunun altında büzüldüğü yerdeydi. Titriyor ve ağlıyordu. Üstünden sular akan maymunu göğsüne bastırmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bir yerine bir şey oldu mu, Yasmini? Zeyn canını yaktı mı?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük kız "hayır" der gibi başını salladı ve bir şey demeden maymunu Dorian'a uzattı. Jinni'nin ıslak tüyleri vücuduna yapıştığından normal büyüklüğünün yarısı kadar gözüküyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, "Kolu!" diye fısıldadı. "Kırılmış."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian sallanan kolu yavaşça parmaklarının arasında tuttu, Jinni sızlandıysa da karşı koymadı. Dorian’a güven dolu, iri gözleriyle bakıyordu. Çocuk,Seraph'ın donanımından düşen bir denizcinin ve kolunu bocurgatın çubuklarına kaptırmış bir başkasının yaralarını tedavi ederken seyrettiği Dr. Reynolds'un yaptıklarını hatırlamaya çalıştı. Jinni'nin kolunu yavaşça düzeltti ve bu biçimde kalması için kısa bir bambudan yararlandı, sonra kefiyesinden kopardığı uzun bir pamuklu parçasıyla hareketsizleştirdi. Yasmini'ye, "Onu Ben Abram'a götürmeliyim," dedi ve küçük vücudu kızın kollarının arasından aldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük kız, "Keşke ben de seninle gelebilsem," diye fısıldadıysa da bunun mümkün olmadığını biliyordu; zaten Dorian da yanıt vermeye lüzum görmemişti. Entarisinin bir katıyla Jinni için bir beşik yaptı. Yasmini, zenana'nın kapısına kadar onunla geldi ve palmiyelerin arasındaki yoldan kente doğru yürüyen arkadaşının arkasından bakakaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian yarım mil kadar ilerde prensin atlarından bir kafilenin beraberindeki seyislerden birine rastladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Mustafa!" diye bağırdı. "Beni limana kadar götürür müsün?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mustafa çocuğu atın üstünde arkasına oturttu ve kentin daracık sokarından limana doğru dörtnala yol almaya başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram limana yakın dispanserinde iş başındaydı. Arkadaki küçük odadan ellerindeki kanları silerek çıktı ve Dorian'la Jinni'yi şaşkınlıkla selamladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian ona, "Size bir hasta getirdim, efendim, hünerlerinize fazlasıyla ihyacı olan bir hasta," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayvan beni ısırmaz mı?" Ben Abram, Jinni'ye şüpheyle baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sakın korkmayın. Jinni size güvenebileceğini biliyor." Ben Abram kolu dikkatle inceleyerek, "Kemiklerin iyileştirilmesi eski çağlara kadar uzanan bir hünerdir, ama atalarımdan herhangi birinin bunun gibi bir hastalarının olduğundan şüpheliyim," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hekim işini bitirince maymunun kolu ince bir tahtanın üstünde sabitleştirilerek sarılmıştı. Ben Abram, Jinni'ye ayrıca küçük bir miktar afyon verdiği maymun böylece zenana'ya kadarki uzun yürüyüş boyunca Dorian'ın kollarının arasında uyudu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini kapının iç tarafında onları bekliyordu. Uyuşturulmuş maymunu Dorian'ın kollarından aldı ve onu sevgiyle kucaklayarak kaldıkları daireye taşıdı. Tahi'yi orada ağlamaklı halde buldular. "Sen ne yaptın, akılsız çocuk?" Dorian görünür görünmez saldırıya geçti. "Bütün zenana allak bullak durumda. Kuş da buraya geldi. Öfkesinden konuşamayacak durumdaydı. Jinni Zeyn el-Din'i ısırdığı, senin de çocuğun dişini, burnunu ve ayağını kırdığın doğru mu? Kuş, Zeyn'in belki de bir daha yürüyemeyeceğini, en azından hayatının sonuna kadar sakat kalacağını söylüyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kendi beceriksizliği yüzünden ayağını kırdı." Dorian hiç de pişman gözükmüyor, aksine meydan okuyordu. Tahi onu kucaklayıp tombul göğsüne bastırdı. "Başına ne büyük bir bela açtığından haberin yok senin!" diyerek hıçkırıyordu. "Bundan sonra daima tetikte olmak zorundasın. Önce benim tatmadığım hiçbir şeyi yemeyeceksin ve içmeyeceksin.Yatak odanın kapısındaki sürgü de daima kapalı durmalı." Kadıncağız, Kuş'la Zeyn el-Din'in intikamına karşı almaları gereken önlemleri sayıp döküyordu. "Maskat'tan dönünce prens bakalım ne diyecek?" deyip inleyerek konuşmasını bitirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini'yle Dorian, Tahi'yi tencerelerinin başında ağlayıp türlü felaket planları yapar halde bıraktılar ve Jinni'yi Dorian'ın yatak odasına taşıdılar. Onu döşeğin üstüne yatırıp yanı başında yan yana oturdular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İkisi de konuşmuyorlardı. Bir süre sonra Yasmini'nin başı önüne düştü ve Dorian'ın omzuna yaslanarak uyuyakaldı. Dorian da kolunu ona doladı, böylece Tahi çok sonra onları birbirlerinin kollarının arasında uyur buldu. Çiftin yanına diz çökerek yüzlerini inceledi. Beraber ne kadar güzeller, diye düşündü. "Ne kadar genç ve masum. Birleşemeyecek olmaları ne kötü. Kızıl saçlı çocukları olabilirdi." Bunları fısıldayarak Yasmini'yi Dorian'ın koruyucu kollarının arasından aldı ve onu kendi annesinin ana kapının yakınındaki görkemli dairesine taşıdı. Küçük kızı orada dadılardan birine teslim etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
