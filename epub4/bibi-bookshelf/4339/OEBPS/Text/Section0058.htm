<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian geçitte düştüğü yerde kalmıştı, ihtiyar cerrah Ben Abram yaranın üstüne bir pansuman koyup kanı durdurmak için sıkı sıkı sarmadan yaralının kımıldatılmasına izin vermemişti. "Çelik kalbe ve ciğere rastlamamış, ama el-Salil için hala ölüm tehlikesi var," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mızrak şaftlarıyla deri bir çadır kapısından bir sedye yaptılar ve delikanlıyı öbür yaralıların inleyerek su dilendikleri savaş meydanının enkazından yavaşça geçirdiler. Yasmini sedyenin yanında yürüyordu. Hıçkırıklarıyla gözyaşlarını gizlemek için başındaki örtüyle yüzünü tamamen örtmüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yamacın dibinde nehrin bir gölcük oluşturduğu yere varınca kampın hizmetkarlarının, dağılmış eşyaların arasından şeyhin çadırını çıkararak yüksek ağaçların gölgesinde kurduklarını gördüler. El Salil'i döşeğinin üstüne yatırıp sırtını ipek yastıklarla beslediler. Ben Abram ona afyonlu bir şurup içirince yaralı huzursuz bir uykuya daldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ölmeyecek, değil mi?" Yasmini, Ben Abram'ın ellerine sarılmıştı. "Ne olur, ölmeyeceğini söyleyin, efendim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"El-Salil genç ve güçlüdür. Allah'ın izniyle yaşayacak, ama tamamen iyileşmesi ve sağ kolunu yine kullanabilmesi uzun zaman alacaktır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben, o iyileşene kadar yanından kıpırdamayacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu biliyorum, yavrum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir saate kalmadan çadırın dışında yüksek sesle konuşmalar duyuldu. Yassie efendisini korumak ve onu rahatsız edenleri kovmak için dışarı fırladı. Ama Dorian uyuşuk haliyle bile Beşir el-Sind'le Batula'nın seslerini tanımıştı. "Bırak girsinler!" diye mırıldandı. Yassie de bunun üzerine kenara çekilmek zorunda kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir çadırın ağzında yerlere kadar eğildi. "Şeyh efendimiz, Allah yardımcınız olsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Düşmandan ne haber?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Roketi görür görmez koştuk, ama geç kalmıştık. Düşman kaçmıştı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Düşmandan kaç kişi öldü?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Birçok siyah kafir ölüsü vardı, üç tane de Frenk."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Frenklerden biri kara sakallı, iriyarı bir adam mıydı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir "hayır" gibilerden başını salladı, “İkisi ufak tefek ve zayıftı. Daha iri bir kafirin ise kır renkli sakalı vardı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian ferahladı. Tom kaçabilmişti. Ardından, Batula davet edilmeden konuştu. "Efendimiz, savaş meydanından kaçan o Sırtlanlar'ın izlerini sürdüm.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yakınlarda gizledikleri atları vardı. Güneye doğru kaçtılar, emir buyurursanız onları izleyeceğiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir de söze karıştı. "El-Salil, onları avlamaya hevesli bin atlı adamım var. Sizin emrinizi bekliyorum, evet derseniz, evvel Allah bir tanesini bile sağ bırakmayacağız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır!" Dorian yarasının sancıması pahasına bağırmıştı. Onun bu derece şiddetle tepki vermesi Beşir'i şaşırttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Küstahlığımı bağışlayın, efendimiz, ama anlayamadım. Kafir, haydutları avlayıp yok etmemiz planımızın en can alıcı noktası değil miydi?</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onları izlemenizi yasaklıyorum." Dorian emrini vurgulamak için kalan bütün gücünü toparlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onları hemen izlemezsek kaçacaklar." Beşir bir zafer kazanma fırsatını kaçıracağının farkındaydı. Ben Abram'a baktı. "Sakın yaranızın ağırlığı algılama yeteneğinizi bulandırmış olmasın, yüce efendimiz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bir dirseğinin üstünde doğruldu. "Emrime karşı gelirsen, yemin ederim başını mızrağımın ucuna takar, vücudunu da bir domuz derisine sararak gömdürürüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uzun bir sessizlik oldu. Beşir en sonunda yavaş sesle konuştu. "Ulu efendimiz el-Salil, bu emri yüksek rütbeli subaylarının önünde tekrarlarlar mı? Yenik düşen düşman kaçarken benim elimi tutanın korkaklık olmadığına tanıklık etmelerini isterim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dört yüksek rütbeli subay çadıra geldiler. Dorian emrini onların önünde tekrarladıktan sonra gidebileceklerini söyledi. Beşir de arkalarından çıkmaya hazırlanınca Dorian onu durdurdu. "Burada sana açıklayamayacağım çok önemli bazı hususlar var" dedi. "Seni küçük düşürmüş göründüysem bağışla. Benim için çok önemli bir askersin." Beşir şeyhinin önünde eğildi ve elini kalbiyle dudaklarına götürdü, ama çadırdan çıkarken yüzünde soğuk ve mesafeli bir anlam vardı. Çadırın dışında adamlarına öfkeyle bağırarak çekilmelerini emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian derin bir uykuya dalmış görünüyordu. Çadırın içinde yoğun bir sessizlik vardı. Yasmini efendisinin alnındaki terleri nemli bir bezle sildi. Dorian bir süre sonra kımıldayıp gözlerini açtı. Önce Yasmini'ye, sonra Ben Abram'a baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yalnız mıyız?" diye sordu, ikisi de "evet" gibilerden başlarını eğdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yaklaşın, Ben Abram. Size söylemem gereken bir şey var." Yasmini çadırdan çıkmaya hazırlanınca delikanlı, elini kızın koluna dayayarak onu engelledi. Bundan sonra yavaşça, "Beni yaralayan adam kardeşimdi. Beşir'i bu yüzden onun peşinden yollayamazdım," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu nasıl olur, Dowie?" Yasmini delikanlının gözlerinin içine bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet." Ben. Abram da sesini duyurdu. "Kardeşini tanıyorum ve evet, bu mümkün."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Lütfen, ona anlatın. Konuşmak beni yoruyor. Her şeyi ona açıklayın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram anlatacaklarını toparlayabilmek için kısa bir süre sustu, sonra dışardakilerin onu duymaması için çok yavaş sesle konuşmaya başladı. Dorian'ın çocukken nasıl ele geçirildiğini ve köle olarak satıldığını; El-Malik 'in onu nasıl korsanlardan satın alıp evlat edindiğini anlattı. "El-Salil'in bu kardeşiyle konuştum," dedi. "Korsanların inini yok ettikten sonra adada onu yakından tanıdım. Adı Tom'dur. Ona tutsak düşmüştüm, ama o beni serbest bırakarak bir mesajla el-Salil'e yolladı. Onu aramaktan hiçbir zaman vazgeçmeyeceğine, günün birinde onu bulup kurtaracağına söz verdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini bu sözleri doğrulamasını bekler gibi sevdiği erkeğe baktı. Delikanlı da "evet" der gibi başını eğdi. Kız, "Öyleyse kardeşin niçin seni kurtarma yeminine sadık kalmadı ki?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bozuldu. "Buna yanıt veremem," diye itiraf etti. "Ağabeyim Tom ettiği yemini hafife alacak biri değildi. Ne bileyim, onca yıldan sonra herhalde beni unuttu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır," dedi Ben Abram. "Senin bilmediğin, benimse sana söyleyemediğim bir şey vardı. Kardeşin seni aramak için Zanzibar'a gelmişti. Prens El-Malik seni vermek istemedi. Molla el-Allama'yı bir mesajla ağabeyine yolladı. El-Amhara'nın ateşli bir hastalıktan öldüğünü söyletti. Mezarlığa senin adını taşıyan bir taş dikildi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Babam işte o zaman benim adımı el-Salil olarak değiştirtti." Gerçeği kavradıkça Dorian'ın sesi kuvvetleniyordu. "Demek amacı Tom'dan gerçeği gizlemekmiş. Tanrım, kardeşim beni aramaktan vazgeçmemiş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı gözlerini kapayarak sustu. Yasmini onun komaya girdiğini san mıştı, ama sonra bir tek damlanın kapalı gözkapaklarının arasından sızdığını gördü. Acıma hissinin etkisiyle yüreği burkulmuştu. "Şimdi ne yapacaksın, sevgilim?" diyerek delikanlının kızıl sakalını okşadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bilmiyorum," dedi. "Trajik bir durum, bu. Bir kılıç ruhumu ikiye ayırmış gibi hissediyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Sen artık Müslümansın," diye söze karıştı. "Kökenlerine geri dönebilir misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini de yaşlı adamı destekledi. "Seni onca yıl ölü bildikten sonra kardeşin hayatta olduğuna inanır mı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Baban Halife El-Malik 'in, Allah'ının ve ulusunun can düşmanı olan bu adamı nasıl kucaklarsın?" Ben Abram bu sözleriyle durumu daha da zorlaştırdı. Dorian'ın ikisine de verebileceği bir yanıtı yoktu. Yüzünü çadırın deri duvarına çevirerek yaranın ona duyurduğu bitkinliğe sığındı. Bilinci gidip geliyordu, fiziksel acı ve yüreğini parçalayan duygusal karmaşanın etkisiyle kıvranırken Yasmini bir an bile yanından ayrılmadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şeyhleri çadırında bitkin halde yatarken ordu yamacın eteklerindeki kampta günlerce hareketsiz kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Askerler Beşir'in direktiflerine uyarak yaralıları topladılar ve gölge veren ağaçların altında onlar için saz damlı barınaklar inşa ettiler. Çığın yuvarladığı kızıl renkli kayaların altına kalan ölülerini oldukları yerde bırakıp diğerlerini toprağa verdiler. Harap olan donanımlarını onardılar, silahlarını bilediler. Bundan sonra yeni komutlar beklemeye başladılar, ama hiçbir emir çıkmadı. Beşir el-Sind kampta sinir içinde dolaşıyor, karşısına çıkan herkese çatıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamları da onun asabiyetine katılmışlardı. Geçitte ölen arkadaşlarının intikamını almak için yanıp tutuşuyorlardı. Ne var ki, el-Salil'in emri olmadıkça yerlerinden kımıldayamazlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kampta Beşir'in ayaklanıp kumandayı hasta şeyhin elinden alacağına dair çirkin söylentiler dolaşıyordu. Şeyhin öldüğü, iyileştiği, gece vakti sıvışıp onları kaderleriyle baş başa bıraktığı da dolaşan söylentiler arasındaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ardından, daha garip başka bir söylenti fısıldaşılmaya başlandı. Güya Umman hanedan ailesinden bir prensin kumandasındaki ikinci bir kalabalık. Ordu kıyıdan onlara katılmaya geliyordu. Bu birleşik kuvvetle kafirleri inlerine kadar izlemeleri mümkün olacaktı. Bu söylentinin duyulmasının üzerinden birkaç saat geçmeden uzakta savaş davullarının gümbürtüsünü duydular. Ses önce kalp atışı gibi hafifti. Arap askerleri ovayı görmek için yükseklere tırmandılar. Az sonra görkemli bir ordunun yaklaştığını, başlarında da yüksek rütbeli bir subay grubunun atlarını sürdüklerini gördüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yabancılar kampa girerken askerler coşkuyla toplandılar. Kalabalığa önderlik eden subay, Türk usulü yarım zırh giymişti. Başında tepesi sivri, saksı biçiminde bir miğfer ve ensesini örten bir kapak vardı. Bu görkemli kişi atının üstünden onlara gür bir sesle hitap etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adım Prens ibn El-Malik Ebubekir. Ummanlılar ve siz sadık askerler, size üzücü bir haber getirdim. Halifeniz olan babam Abd Muhammed El-Malik , Maskat Sarayı'nda öldü, hayatının en parlak çağında Azrail canını aldı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Asker sıralarının arasında acı bir inilti duyuldu. Bu askerlerin çoğu El-Malik 'i Fil Tahtı'na oturtmak için Maskat'ta savaşmışlar, halifelerini sevmişlerdi. Hepsi dizüstü düşerek ellerini göğe açtılar ve El-Malik 'in ruhu için dua ettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir dövünmelerine bir süre izin verdikten sonra, eldivenli elini kaldırarak onları sessizliğe davet etti. "Halifenin askerleri, size yeni hükümdarınızın selamlarını getirdim. Halifeniz şimdi El-Malik 'in büyük oğlu Zeyn el-Din'dir. Size ona bağlılık ve sadakat yemini ettirmeye beni memur etti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Askerler, Beşir el-Sind başlarında olduğu halde yere diz çökerek sadakat yeminini ettiler. Tören sona erdiği sırada güneş batıyordu. Ebubekir bundan sonra onları göndererek Beşir'i yanına çağırdı. "O korkak vatan haini el-Salil nerede?" diye sordu. "Onunla halife adına görülecek acil bir işim var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, çadırındaki döşekte yatarken manevi babasının ölümünü öğrendi. Ebubekir'in sesi duvarın ötesinden net olarak duyulmuştu. Hayatının bütün temelleri teker teker yıkılıyordu. Zavallı genç bu haberlere katlanamayacak kadar halsiz ve hastaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ardından, Zeyn el-Din'in adını duyup Fil Tahtı'na çıktığını öğrenince, durumunun tahmin ettiğinden de berbat olduğunu kavradı. Büyük bir çaba sarf ederek babası yüzünden duyduğu üzüntüyü ve kendi bedensel acılarını arka plana atıp Yasmini'nin elini yakaladı ve onu yatağının yanına çekti. Genç kız, El-Malik 'in ölüm haberiyle sarsılmıştı, ama babasını pek az tanıdığından üzün tüsü Dorian'ınki kadar derin değildi. Delikanlı onu sarsınca bulunduğu durumdan çabuk sıyrıldı. Dorian, "Büyük bir tehlikeyle karşı karşıyayız, Yassie," dedi. "Şimdi ikimiz de Zeyn'in elindeyiz. Bunun ne demek olduğunu sana söylememe gerek yok. Kuş, kardeşimize kıyasla bir evliyadan farksızdı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen yerinden kalkamadığına göre, ondan nasıl kaçabiliriz, Dowie? Ne yapabiliriz?" Dorian o zaman ona ne yapması gerektiğini anlattı, yumuşak bir sesle konuşuyor, kıza bütün ayrıntıları tekrarlatıyordu. "Sana yazılı bir mektup verirdim, ama bu kolla yazı yazamam," dedi. "Mesajımı sözlü olarak ileteceksin, ama her şeyi çok iyi ezberlemelisin, yoksa sana inanmazlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Akıllı bir kız olan Yasmini bu haliyle bile her şeyi daha ilk denemede kusursuz şekilde ezberledi. Yalnız Dorian'ın kendisine öğrettiği kelimelerden bazılarını telaffuz etmekte güçlük çekiyordu. Zaten bu durumda şivesini mükemmelleştirmesine vakit yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bu kadarı yeter. O anlar. Haydi, git artık!" diye emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, "Sizi terk edemem, efendimiz," diye söylendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yanımda kalırsan Ebubekir seni tanır. Onun eline düşersen, ikimize de bir yararın olmaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız onu bir tek kere sevgiyle, şefkatle öptü, sonra da çıkmaya hazırlandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ne var ki, tam o sırada çadırın dışından gelen sert ayak seslerini duyunca bir köşeye büzülerek başıyla omuzlarını atkısıyla örttü. Aynı anda çadırın önündeki perde açıldı ve Beşir el-Sind içeri girdi. Ben Abram onun, Dorian'ın yatağına yaklaşmasına engel olmaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"El-Salil ağır yaralıdır. Rahatsız edilmemesi gerekiyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir onu küçümser bir hareketle yana itti. "Halifenin elçisi General Ebubekir yaklaşıyor!" diye Dorian'ı uyardı. Yüzünde soğuk ve kötü niyetli bir anlam vardı. Delikanlı onun taraf değiştirdiğini, artık sadık dost ve müttefiki olmadığını anlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beşir'in hemen arkasından Ebubekir çadıra girerek ellerini kalçasına dayayarak durdu. "Demek vatan haini hayatta," dedi. "İşte bu iyi. Bir zamanlar Lamu'daki zenana'da oyun arkadaşım el Amhara olan el-Salil." Adam alayla güldü. "Seni vatana hiyanet suçundan yargılanmak için halifeye götürmeye geldim. Yarın şafak sökerken kıyıya doğru yürüyüşe geçeceğiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram yine söze karıştı. "Soylu prens, yaralı yerinden oynatılamaz. Yarası ağır. Yolculuk hayatını tehlikeye sokabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir yatağa yaklaşıp Dorian'a baktı. "Yaralı dediniz. Numara yapmadığından nasıl emin olabilirim?" Birden eğilip Dorian'ın göğsünü örten pansumanın ucunu yakaladı ve bir tek sert hareketle çekti. Yeni oluşmuş kabuk sargıya yapışmıştı, koparken Dorian duyduğu acıdan inledi. Yaradan taze kan fışkırarak göğsüne akmaya başladı. Yasmini çadırdaki köşesinde üzüntüyle inledi, ama kimse ona dikkat etmedi. "Sadece bir çizikmiş canım." Ebubekir açık yarayı inceler gibi yaptı. "Bir vatan hainini adaletin pençesinden kurtarmaya yeterli değil." Dorian'ın gür kızıl saçlarından bir tutam yakalayarak yatağından aşağıya sürükledi. "Kalk ayağa, hain domuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ı doğrulttu. "Baksana, hastan ne kadar güçlü, doktor. Seni aldatıyordu. Önemli bir şeyi yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Soylu prens, el-Salil bu şekilde muameleye ve kıyıya kadarki uzun yürüyüşe dayanamaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben Abram, bunak keçi, hastan kıyıya varmamızdan önce ölecek olursa kellen gider. Bu, ikimizin arasında bir kumar olsun." Ebubekir gülümseyerek çarpık dişlerini ortaya çıkardı. "El-Salil'i hayatta tutmak için elinden geleni yap malısın. Ben ise onu yavaş yavaş öldürmek için elimden geleni yapacağım. Bakalım, hangimiz kazanacak." Dorian'ı tekrar döşeğinin üstüne fırlattı ve çadırdan çıkmaya hazırlandı. Beşir de onu izledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini fırlayıp Dorian'ın yanına koştu. Genç adamın duyduğu acıdan bütün yüzü gerilmişti. Buna rağmen, "Git, Yassie," diye fısıldadı. "Batula'yı al ve hemen yola çık."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
