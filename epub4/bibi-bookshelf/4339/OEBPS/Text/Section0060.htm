<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Sarah'ı son bir kez öpmek için eyerin üstünden aşağı eğildi. Genç kadın bu kez sefere katılmakta ısrar etmedi. Bu olağandışı davranışına ve suskunluğuna bakarak bir şeylerin olup bittiğini Tom'un anlaması gerekirdi, ama öylesine şaşkındı ki, üzerinde durmadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Alf Wilson'un herkesi teknede, güvenlikte tutmasına göz kulak ol," dedi. "Döndüğümüz zaman Arabistan'ın yarısı peşimizde olacağından çabuk hareket etmemiz gerekecek." Genç adam dizginlere sarıldı, atının başını kaldırdı ve bakışıyla diğerlerini aradı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini'yle Batula harekete geçmişlerdi bile; Lunga Nehri'nin yukarsındaki ilk tepenin yarısına ulaşmışlardı. Luke'la Aboli biraz gerilerinde duruyor, Tom'un kendilerine yetişmesini bekliyorlardı. Hepsi Arap kıyafetleri giymişlerdi ve yedek bir atı yularından tutuyorlardı. Tom topuklarını atının böğürlerine sapladı ve hayvan altında hızlanırken dönüp Sarah'a elini salladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadın bir elini hafifçe karnına bastırarak, "Sağ salim dön, sevgilim!" diye onun arkasından seslendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arap kafilesine yetişmek için her saat başı at değiştirip kısa Afrika alacakaranlığı arasında en küçük ışıktan yararlanarak dört gün boyunca dinlenmeden at sürdüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bütün yol boyunca Yasmini'nin yanında ilerlemiş, toz ve sıcaktan boğazları kuruyana kadar hiç durmadan konuşmuşlardı. Genç kız, zenana'da ilk karşılaşmalarından, birkaç gün önce Ebubekir tarafından tutuklanmasına kadar geçen zaman içinde Dorian'ın bütün başından geçenleri Tom'a anlatmıştı. Öyküsü bu kez net ve anlaşılır, yerine göre esprili ya da dokunaklıydı, öyle ki Tom kah neşeyle gülüyor, kah gözleri dolu dolu oluyordu. Dorian'ın nasıl bir erkek olduğunu duymak onu gururlandırmıştı. Tom'a kendisiyle Dorian arasındaki aşkı itiraf eden Yasmini genç adamın sempatisini de kazandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Yasmini'nin ışıltısına ve şen mizacına bayılmıştı. "Demek şimdi benim küçük kardeşim olacaksın," diyerek ona sevgiyle baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu hoşuma gitti, efendi. " Kız gülümsedi. "Beni mutlu ettiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kardeşin olacağıma göre bana Tom demelisin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini ona geçitteki çarpışmayı ve öz kardeşini yaraladığında az daha kendisini de keseceğini anlatınca Tom çok üzüldü. "Hiç yüzünü göstermedi ki!" dedi. "Nereden bilebilirdim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O anlıyor,Tom. Seni hala seviyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İkinizi de öldürebilirdim. Sanki kendi dışımdaki bir kuvvet elimi tuttu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah'ın işine akıl sır ermez."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, Umman hanedanının karmaşık politikasını ve Zeyn el-Din'in tahta çıkışının Dorian için olası sonuçlarını Tom'a anlatmaya çalıştı. "Ebubekir şimdi Zeyn'in kin ve intikam arzusunu tatmin etmesi için onu Maskat'a götürüyor," derken kızın tozlu yüzünden yaşlar süzülüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam eğilip bir ağabey gibi onun kolunu okşadı. "Onu göreceğiz, Yasmini. Ne olur, ağlama."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yürüyüş halindeki Arap ordusunu ağaçların yukarsında seçebilene kadar izlediler. Bu noktada Batula ileriye giderken kafilenin kalan kısmı durup gece bastırana kadar beklemeye başladı. Aboli dikkati çekmeden peçeli binicilerin arasına karışabilecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula güneş batarken geri döndü. "Allah'a şükür, el-Salil hala hayatta," derken bunlar ağzından çıkan ilk sözler oldu. Dorian'ın Arap adı Tom'un kulağına hala yabancı geliyordu. Batula devam etti. "Onu uzaktan gördüm, ama yanına sokulmayı denemedim. Onu bir atın sürüklediği sedyeyle taşıyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Gücü nasıldı?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula, "Biraz yürüyebiliyor," dedi. "Ben Abram'ın sedyeden kalkmasına yardım ettiğini ve onu, şimdi bulunduğu çadıra kadar yürüttüğünü gördüm. Sağ kolu askıda. İhtiyar bir adam gibi zorlukla yürüyor, ama başını dik tutabiliyor. Onu bıraktığımız zamankinden daha güçlü."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini, "Allah'ım, sana çok şükür," diye mırıldandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bizi onun çadırına götürebilir misin, Batula?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula başını eğdi. "Evet, ama çok sıkı koruma altında."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu zincirlediler mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, efendi. Yarasını yeterli engel olarak görmüş olmalılar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom hemen kararını verdi. "Onu bu gece oradan çıkaracağız. Bu işi nasıl yapacağımızı anlatayım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Atlarının Araplarınkilerin kokusunu alarak kişnememeleri için rüzgara karşı kampa sokuldular. Atları tutmayı Yasmini'ye bıraktıktan sonra ormanın kıyısına yaklaştılar. Kamp bir arı kovanı kadar gürültülüydü, hava da yüzlerce yemek ateşinin dumanından mavileşmiş ve yoğunlaşmıştı. Aralıksız bir hareket vardı. Seyislerle köleler atların bulundukları yere gidip geliyorlar, adamlar ihtiyaçları için ormana girip sonra döşeklerine dönüyorlar, ahçılar pirinç tencereleriyle kampı dolaşıyor ve akşam yemeğini dağıtıyorlardı. Pek az nöbetçi vardı, düzene de fazla önem verilmiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula, "Ebubekir gerçek bir asker değil," dedi dudak bükerek. "El-Salil bu disiplinsizliğe dünyada izin vermezdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Batula'yı kampa gönderdi. Öbürleri de teker teker ve aralıklı olarak onu izlediler. Silahlarını gizleyerek peçeli ve entarili olarak sallana saltana yürüyorlardı. Batula kamp yerinin ortasındaki bir çukurluğa doğru yürüdü. Baş tarafta diğerlerinin uzağında deri bir çadır kurulmuştu. Tom ateşin ışığında bu çadırın etrafındaki çalıların temizlenmediğini, fakat çadırın çevresinde en az üç nöbetçi bulunduğunu gördü. Silahları dizlerinin üstünde yere çömelmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula hapishane çadırının yüz metre kadar uzağındaki dalları burmalı bir marula ağacının altına yerleşti. Öbürleri de sallana sallana gelerek ona katıldılar. Daire şeklinde yere çömelmiş ve eteklerini etraflarına yaymış halleriyle kısık sesle gevezelik eden, kahve içen ve bir nargileyi paylaşan öbür küçük Ummanlı asker gruplarından farksız görünüyorlardı. Birdenbire bir heyecan kıpırtısı fark edildi. Görkemli giysileri olan üç Arap yanlarında korumalarıyla onlara yaklaşıyordu. Tom her nasıl olduysa orada olduklarının anlaşıldığını düşünerek paniğe kapıldı. Fakat adamlar yanlarından geçip giderek çadıra doğru yürüdüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula, "Mavi sarıklısı ve altın kordonlusu size bahsettiğim Prens Ebubekir'dir," diye fısıldadı. "Öbürleri de Ebubekir'in çok sert askerleri olan el-Sind'le bin Tati."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom üç Arabın, Dorian'ın tutsak olarak tutulduğu çadıra girdiklerini gördü. Deri duvarların arkasındaki sesleri ve mırıltıları duyabilecek kadar yakındılar. Hemen arkasından bir tokat sesi ve bir acı çığlığı duyuldu. Tom doğrulacakken Aboli elini uzatıp onu aşağı çekti. Çadırın içinde bazı konuşmalar daha oldu, derken Ebubekir çadırın kanadının altından eğilerek çıktı ve durup arkaya baktı. "Onu hayatta tut ki, daha çok acı duyarak ölsün, Ben Abram." Adam bu konuşmayı yaptıktan sonra Tom'un o kadar yakınından geçti ki, delikanlı istese entarisinin eteklerine dokunabilirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Selamünaleyküm, güçlü efendimiz," diye mırıldandı, ama Ebubekir ona bakmadı bile. Kampın ortalarında yer alan kendi çadırına doğru yürüdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kampa yavaş yavaş sessizlik egemen olmuştu. Konuşmalar azalmış Araplar atkılarına sarınarak ateşlerin etrafında kıvrılmışlardı, alevler de ölgünleşip küle dönüşmüştü. Tom'la adamları da Batula'nın yaktığı küçük ateşin etrafına uzanmışlar ve başlarını örtmüşlerdi, ama uyumuyorlardı. Ateşler söndükçe karanlık yoğunlaşıyordu. Tom zamanın geçişini ölçmek için yıldızları gözlüyordu. Zaman öyle ağır ilerliyordu ki... Sonunda uzanıp Aboli'nin sırtına dokundu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Zaman geldi." Yavaşça ayağa kalkıp Dorian'ın çadırına doğru yürüdü. Arkada oturan nöbetçiyi gözlemişti. Adamın başının öne düştüğünü, ani bir silkinişle doğrulduğunu, sonra yine öne düştüğünü görmüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ona yavaşça arkasından yaklaştı, eğildi ve tabancasının kabzasıyla şakağına vurdu, ince kemiğin çatırdadığı duyulurken adam gık demeden öne çöktü. Genç adam onun yerine çömeldi ve Arabın yaptığı gibi tüfeği dizlerinin üstüne koydu. Alarm verilmediğine emin olmak için uzun bir süre bekledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonra, çadırın arka duvarına doğru süründü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çadırın içinde, Dorian'ın yatağının başına da bir nöbetçi bırakıp bırakmadıklarını bilmesinin bir yolu yoktu. Dilinin ucuyla dudaklarını ıslattı, derin bir soluk aldı ve 'Spanish Ladies'in açılış notalarını ıslıkla çaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Deri duvarın arkasında biri kıpırdadı, hemen arkasından tanıyamadığı bir ses duydu. Ayrıldıkları sıradaki çocuk Dorian'ın sesi değildi, bu. Bir erkeğin sesiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim. Orası güvenli mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yalnız Ben Abram'la ben varız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom çakısını çıkardı, çadırın deri duvarı bir an sonra yarılmıştı. Aralıktan bir el ona doğru uzandı. Tom yıldızların ışığında pek soluk gözüken bu eli sıktı, Dorian da onu çadırın içine çekti. İki kardeş dizlerinin üstünde göğüs göğüse durarak birbirlerine sarıldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom konuşmaya çalıştıysa da sesi pek boğuk çıktı. Dorian'ı tüm gücüyle kucakladı ve derin bir soluk aldı. "Allah kahretsin seni, Dorian Courtney. Ne diyeceğimi bilemiyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom!" Dorian sağlam elini uzatarak ağabeyinin başının arkasındaki tozdan sertleşmiş, gür buklelerden bir tutamı avuçladı. "Seni görmek ne kadar güzel." İngilizce kelimeleri yadırgamıştı. Yarasının verdiği acı ve müthiş sevincinin etkisiyle ağlıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yapma, Dorry, beni de ağlatacaksın." Tom kolunun tersiyle kendi gözlerini sildi. "Seni buradan çıkaralım, delikanlı. Yaranın durumu ne? Aboli'yle ben sana-yardım edersek yürüyebilir misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Aboli mi? O da yanında mı?" Dorian'ın sesi titriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli delikanlının kulağının dibinde, "Buradayım, Bomvu," diye homurdandı, “İlerde bunlar için pek çok zamanımız olacak." Arabi Aboli'yle birlikte döşeğin üstüne çekmişler, onu Dorian'ın battaniyesiyle örtmüşlerdi. Ben Abram bu arada Dorian'ın entarisini giymesine yardım ediyor, kızıl buklelerini bir sarıkla örtüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yolun açık olsun, el-Salil," diye mırıldandı. Sonra Tom'a döndü. "Ben, hekim Ben Abram'ım. Beni hatırlıyor musun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni ve kardeşime iyiliklerini hiçbir zaman unutmayacağım, eski dost." Tom yaşlı hekimin kolunu sıktı. "Allah senden razı olsun." Ben Abram, "Yeminine sadık kaldın," dedi yavaşça. "Şimdide beni bağlamalı ve ağzımı tıkamalısın, yoksa el-Salil'in gittiğini görünce Ebubekir bütün öfkesini benden çıkarır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram'ı sıkı sıkı bağladıktan sonra Dorian'ı çadırın arka duvarından dışarı çıkardılar. Onu dışarda ayağa kaldırıp iki yanından destek oldular. Sonra, herkesin uyumakta olduğu kampta ağır ağır ilerlemeye başladılar. Batula'yla Luke Jervis karanlık iki hayalet gibi önden yürüyorlardı. Kamp ateşlerinin birinin kıyısından geçtiler. Uyuyan Araplardan biri kıpırdayıp doğruldu, yanından geçerlerken onlara baktı, ama seslenmeyerek tekrar yere çöktü ve başını örttü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Dayan, Dorry," diye kardeşinin kulağına fısıldadı. "Çoğu bitti, azı kaldı." Ormanın kıyısına yöneldiler, ağaçların arasına girdiklerinde Tom tuttuğu soluğunu gürültüyle salıverdi. Ne var ki tam o sırada çok yakınlardan gelen bir ses Arapça olarak onları durmaya davet etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kimsiniz? Durup kendinizi tanıtın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom entarisinin altındaki kılıca uzandı, fakat Dorian onun elini yakalayarak aynı dilde yanıt verdi. "Ben Muhaid'li Mustafa. Dizanteriden kıvranıyorum. Dostlarım da beni ağaçların arasındaki gizli bir yere götürüyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Acı çeken yalnız sen değilsin, Mustafa. Kampta bu hastalığın sıkıntısını çekenler çok. Allah şifanı versin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grup ağır ağır ilerledi. Birden Batula karanlığın içinden çıkıverdi. "Bu taraftan, efendi," diye fısıldadı. "Atlar çok yakında."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir nal sesi duydular, hemen arkasından Yasmini'nin narin vücudu karanlığın içinden sıyrılarak Dorian'a koştu. Birbirlerine sarılmışlar, sevgi dolu bir sesle fısıldaşıyorlardı. Tom sonunda onları ayırarak kardeşini en güçlü ata götürdü. Aboli'yle Tom kuvvetlerini birleştirerek delikanlıyı eyerin üstüne oturttular. Dorian'ın durduğu yerde sallandığını gören Tom, onun ayaklarını atın karnının altından geçirdiği deri bir kayışla birbirine bağladı. Yasmini'yi de onun arkasına oturttular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, kıza, "Onu sıkı tut, küçük kardeş," dedi. "Sakın aşağı kaymasın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kendisi de atına binerek Dorian'ın atının dizginlerini yakaladı. Ağaçların arasından uyuyan kampa baktıktan sonra, "Bize yolu göster, Aboli," dedi. "Sadece bir, iki saatlik avantajımız olacak. Çok geçmeden bir arı sürüsü gibi peşimize düşecekler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Atları acımasızca zorladılar. Hayvanlar zaten Fort Providence'den beri durup dinlenmeden yol almışlar, kısa gece molaları dışında soluklanmaya ve otlamaya bile fırsat bulamamışlardı. Dönüş yolculuğunda da durum farklı olmadı. Öğleleri kavurucu bir sıcak vardı, su kaynaklarının arası ise uzundu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sert toprakla sivri taşlar hayvanların toynaklarını yırtıyordu. Daha yirmi mil uzaklaşmadan ilk atı kaybettiler. Dorian'la Yasmini'yi taşıyan hayvandı bu. Sivri taşlara basa basa dört ayağını da sakatladığından yürüyemez haldeydi. Tom aslanlar ve sırtlanların sabah olmadan sadık hayvanı paralayacaklarını bile bile onu salıverdi. Dorian'ı yedeklerden birinin üstüne oturtarak aynı tempoyla devam ettiler. Üçüncü gün başlarken bütün yedekleri yitirmişler, sadece bindikleri hayvanlar kalmıştı. Çamurlu bir su birikintisinin yanında verdikleri moladan sonra tekrar ata binecekleri sırada Aboli yavaşça, "Bir orduya karşı birkaç tüfeğin bize bir faydası olmaz," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonunda bütün ateşli silahları; barut şişelerini, saçma torbalarını ve her türlü eşyalarını bırakarak sadece kesici silahlarıyla su torbalarını alıkoydular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ne yaptığını kimsenin görmemesi için arkasını dönerek, dolu tabancalardan birini gömleğinin altında kemerine sıkıştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çift namlulu bir silahtı bu. Araplar onlara yetişirlerse Dorian'la onu nasıl bir akıbetin beklediğini Yasmini'den öğrenmişti. Tabanca onlar içindi; her birine bir namlu. Zamanı gelince bunu yapma gücünü ver bana, Tanrım, diye içinden dua etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yükü önemli ölçüde azaltmalarına rağmen, o gün iki at daha kaybettiler. Luke, Aboli ve Tom dönüşümlü olarak atların yanında ilerliyorlardı. Arada bir yürüyüşün temposuna ayak uydurmak için üzengi kayışlarına asılıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O akşam peşlerindeki Arap kafilesini ilk kez fark ettiler. Bu vahşi ülkede birbirini izleyen tepe silsilelerinden bir yenisini aşmaktaydılar. Arkaya bakınca belli bir mesafede arkalarında bir toz bulutunun kalktığını gördüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O gece sadece bir saat durdular, sonra yıldızların ışığında yola devam ederek Centaurus takımyıldızındaki büyük haçın rehberliğinde yola devam e t tiler. Bu uzun gece yürüyüşüne ve Arapların da tıpkı onlar gibi atlarını tükettiklerini bilmelerine rağmen, şafak sökerken takipçilerle aralarını hala açmadıklarını fark ettiler. Kan kırmızısı toz bulutu güneşin ilk aydınlığında hala aynı mesafede arkalarındaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli bile gece yürüyüşleri sırasında katettikleri mesafe ve bu vahşi ormanla tepelik arazi içindeki tam konumları konusunda emin değildi. O akşam başka bir tepe sırasını aşarlarken altlarında Lunga'nın pırıl pırıl sularını görmeyi umut ediyorlardı. Ne çare ki, bir kez daha hayal kırıklığına uğradılar, ilerlerinde bir yeşil tepe sırası daha uzanıyordu. Aradaki vadiyi aşmaya çalışırken atların hemen hemen işi bitikti, hepsi de dirençlerinin son demlerini yaşıyorlardı. Aboli bile acı çekiyor, dizindeki burkulmuş bir bağın yol açtığı topallamayı gizlemeye çalışıyordu. Yüzü döktüğü terlerden kurumuş ve tozlu bir gri renk almıştı. Dorian'ın ise yüzünde renk kalmamıştı, vücudu entarisinin altında iskeletten farksızdı. Yarasının kirli sargının altında tekrar kanamaya başladığı fark ediliyordu. Yasmini onu eyerin üstünde tutmak için gösterdiği çabadan neredeyse tükenmiş durumdaydı. Sonuncu at ikisinin toplam ağırlığının altında yere çöktü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hayvan beynine bir kurşun yemiş gibi tepelerin doruğunun hemen altında yığılıp kaldı. Tom, Dorian'ın ayaklarını bağlayan kayışı kesti ve kardeşini atın altından çekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bundan sonra yürüyeceğiz, delikanlı. Devam edebilecek misin?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian gülümsemeye çalıştı. "Sen devam ettiğin sürece ben de ederim, Tom," dedi. Ne var ki ağabeyi onu kaldırmaya çalışınca dizleri büküldü ve taşlı yere çöktü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kızıl toz bulutu az önce aştıkları vadide ilerliyordu şimdi. Aboli'yle Tom kestikleri kısa bir sırığın iki ucunu tuttular. Dorian'ı bunun ortasına oturtmuşlar, kollarını omuzlarına geçirmişlerdi. Bu şekilde onu aralarında taşıyarak tepenin yamacından vadiye yürüdüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gece boyu sadece bir iki dakika mola verdikten sonra sırığının üstündeki Dorian'ı yine kaldırıyorlardı. Onu bir süre bu şekilde taşıdıktan sonra bir adım daha atamaz hale geldiklerinden kısa bir mola için yine yere çöktüler. O geniş vadiyi katetmek bütün gecelerini aldı. Tek umutları, izlerini karanlıkta göremeyecek olan düşmanın takibi durdurmuş olmasıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şafak sökerken vadinin öbür ucundaki yamacı tırmanıyorlardı. Arkalarına bakınca Arapların iyice yaklaştığını mızraklarının ucunun günün ilk ışığında parlamasıyla anladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir kez daha dinlenmek için Dorian'ı yere bırakırlarken Tom, "Aramızdaki mesafeyi yarılamışlar," diyerek içini çekti. "Bu hızla ilerlemeyi sürdürürsek bir saate kalmadan bize yetişirler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Beni burada bırak, Tom. Kendinizi kurtarmaya bakın," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Sen aklını mı kaçırdın!" diye bağırdı. "Sana en son arkamı döndüğümde uzun yıllar dönmemek üzere gitmiştin. O riski bir daha göze alamam."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlıyı yine sırığın üstüne oturtarak yola koyuldular. Yasmini birkaç adım ilerlerinde yürüyordu. Deri sandaletleri yırtılmış, neredeyse ayaklarından fırlayacak hale gelmişti. Su toplayan topuklarındaki patlayan kabarcıklar kanamaya başlamıştı. Doruğa daha ulaşamadan düştü. En yakın ağaca kadar sürünüp ağaç gövdesinden yararlanarak kendini yukarı çekmeye çalıştıya da, kalkamayacak kadar halsizdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Luke, yerime sen geç! Batula, sen de ona yardım et." Tom sırığın ucunu onlara teslim ettikten sonra ağacın dibinde büzülüp ağlayan Yasmini'nin yanına gitti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom üzerine eğildiği sırada kız, "Ben zayıf ve budala bir kadınım," diyerek hıçkırıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Olabilir, ama terk edilemeyecek kadar güzelsin," diyerek onu kaldırdı. Yasmini bir kuş kadar narin yapılı olsa da gösterdiği çaba Tom'un ağrıyan sırtıyla omuzlarındaki bütün kasların sancımasına neden olmuştu. Kızı göğsüne bastırarak yukarıya doğru bir adım atmaya hazırlandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arkalarında hafif bir bağırış olunca genç adam omzunun üzerinden arkaya baktı. Arap izleyicilerin öncüleri altlarındaki tepenin eteğine ulaşmışlardı. Bir tanesi tüfeğini kaldırmıştı. Uzun namlunun ağzından barut dumanı püskürdü. Birkaç saniye sonra ateşin sesi duyuldu. Fakat menzil çok uzun olduğu için mermi sesi onlara yaklaşmadı bile.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Neredeyse doruktayız." Tom neşeli görünmeye çalışıyordu. "Küçük bir gayret daha, çocuklar." Terden önünü göremeyecek halde tepenin doruğuna ayak bastı, daha ileri gidemeyeceğini biliyordu. Yasmini'yi yere bırakarak gözlerini sildi, ama görüşü hala çok bulanıktı. Parlak küçük ışıklar görür gibiydi. Ayakta sallanıyordu, arkasındakilere bakınca, onların da berbat halde olduklarını gördü. Aboli bile müthiş gücünün son damlasını harcamıştı. Doruğa kadarki son birkaç adımı zorlukla tamamladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, demek burada öleceğiz, diye düşündü. Erkekçe çarpışmak için kılıcım hala yanımda. Yasmini'yle Dorian için de tabanca var. Elini gömleğinin altına götürerek kabzaya dokundu. Sonra birdenbire Aboli'yi yanında buldu. Konuşamayacak halde genç adamın kolunu sarsıyor ve ilerdeki vadiyi işaret ediyordu. Tom bir an serap gördüğünü sandı, ama sonra gözlerini acıtan ışıltının Lunga Nehri'nin geniş yüzeyinden yansıyan güneş ışığı olduğunu anladı. Küçük Centaurus sahilde bağlıydı. O kadar yakındılar ki, açık güvertedeki adamları seçebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam yepyeni bir gücün bacaklarına aktığını hissetti. Tabancayı gömleğinin altından çekti ve her iki namluyu ateşledi. Gemide bir hareketlenme oldu. Tom üzerlerine çevrili bir dürbün merceğinin parıltısını gördü. Bunun üzerine elini kolunu salladı, Alf Wilson da elini sallayarak karşılık verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom dönüp arkasına baktı. Arap atlıları dörtnala geliyorlardı, tepenin yarısına ulaşmışlardı bile. Başka bir şey söylemeden Yasmini'yi kaptığı gibi nehre doğru yokuş aşağı koşmaya başladı. Yerçekimi de devreye girdiğinden bacaklarına yetişmekte zorlanıyordu. Toprak ayaklarının altından geriye kayarken attığı her adım omurgasını sarsıyordu. Aboli'yle diğerlerinin de arkasından koştuklarını duyuyorsa da şu anda arkaya bakamazdı. Ayaklarının üstün de kalmak için bütün zekasına ve gücüne ihtiyacı vardı. Yasmini korkudan gözlerini kapadı ve her iki koluyla genç adamın boynuna sarıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birdenbire arkalarında bağrışma oldu ve bir yaylım ateşi başladı. Araplar doruğa ulaşmışlardı. Bir kurşun Tom'a yakın bir ağacın kabuğundan parça kopararak tahta kıymıkları yağdırdı. Genç adam hızını sürdüremiyor, Yasmini'nin ağırlığının altında adeta sürükleniyordu. Bacaklarından birinin altında bükülüverdiğini hissetti ve düştü. O ve kız tortop olmuş bir kitle halinde yuvarlanmaya başladılar, sonunda bir kayaya çarptıklarında sersemlemiş bir halde kalakaldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, Dorian sırtında olduğu halde sendeleyerek yanlarından geçti. Batula'yla Luke Jervis de ona yetişmeye çalışıyorlardı. Aboli'nin bacakları genç adamın kontrolünden çıkmıştı. Tom'a yardım etmek için duramazdı, ama Luke genç adamı kolundan yakaladı ve sürükleyerek ayağa kaldırdı. Batula ise Yas mini'yi kucaklayarak yokuş aşağı birkaç adım attı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Araplar arkalarından saldırıya geçerken nal sesleri kuvvetleniyordu. Mızraklarını hazırlamışlardı. Tom esmer yüzlerindeki zafer sevincini okuyabiliyordu. Ardından, Sarah'ın sesini duydu. "Tom! Geliyoruz!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam hızla dönünce karısının doru bir atın üstünde oturduğunu ve yedek iki atı da dizginlerinden çekerek dörtnala yamacı tırmandığını gördü. Alf Wilson da siyah bir kısrakla biraz gerisindeydi. O da iki yedek getiriyordu. Sarah yanında durunca Tom, Yasmini'yi Batula'nın kollarının arasından kopararak narin vücudunu Sarah'ın atının iki kürek kemiğinin arasına fırlattı. Sarah kızı yakalayıp atın öbür yanından yere kaymasını önledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Git!" diye soludu. "Onu buradan götür!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah bir şey demeden yedek atların dizginlerini kocasına fırlattı ve önünde bir çuval gibi hoplayan Yasmini'yle tepeden aşağıya kaymaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Luke ve Batula'ya bir at bıraktıktan sonra kendisi öbürünün sırtına sıçradı. Kısa zamanda Aboli'ye yetişti ve Dorian'ın kanayan vücuduna onun sırtından çekip aldı. Geçerken Aboli'ye, "Alf'dan bir at al," diye seslendi ve Sarah'ın arkası sıra yıldırım gibi gitmeye başladı. Arapların ulumalarıyla nal seslerini ensesinde hissediyor, her an sırtına bir mızrağın saplanmasını bekliyordu. Arkaya bakamazdı, kardeşini tutmak için tüm dikkatini vermesi gerekiyordu. Onun kollarının arasından kaydığını hissettiyse de tutamadı. Sonra birdenbire Aboli'yi yanında buldu. İriyarı zenci uzanıp Dorian'ı doğrultunca Tom da kollarını bir kez daha kardeşinin omuzlarına dolayabildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Nehir kıyısının düz arazisine çıktıklarında Tom'la Aboli hala Yasmini'yi tutan Sarah'ın hemen arkasında diz dize atlarını sürüyorlardı. Alf, Batula ve Luke grup halinde onları izliyordu. Hemen arkalarında ise Arap atlıları vardı. Arayı giderek kapatıyorlar, uzun mızraklarını büyük bir hevesle ileri uzatıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Nehre vardığında Sarah tereddüt etmedi. Atını dosdoğru ileri sürdü. Hayvan yüksek kıyıdan atladı, köpükler fışkırtarak suya çarptı ve battı. Tom'la Aboli de atlarını yavaşlatmadan onu izlediler. Öbürleri de hemen arkalarından suya daldılar. Yüzeye çıkarak nehirde atlarının yanı başında Centaurus'un bağlı olduğu yere doğru yüzmeye başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Araplar arkalarında atlarının dizginlerini çektiler ve şaha kalkmış hayvanların sırtında tüfeklerini çekmeye çalıştılar. Bu arada Centaurus'un dokuz librelik toplarından birinin püskürttüğü saçmalar Araplara isabet etmişti. Grubun yarısı insanlarla hayvanların birbirine karıştığı kanlı bir kitle halinde aşağı yuvarlandı. Geri kalanlar panik halinde tornistan ederek tepenin yamacına doğru atılırken Centaurus'un ikinci bir top atışı etraflarındaki ağaçları parçaladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yüzen atlar geminin yanına varmışlardı. Denizciler binicileri hemen tekneye çektiler. Tom güverteye ayak basar basmaz doğru Sarah'a koştu; karı, koca saçlarından ve ıslak giysilerinden sular akarken birbirlerine sarıldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Böyle bir durumda sen on erkeğe bedelsin, güzelim," deyip karısından biraz uzaklaştı. "Dorian ağır yaralı," diye açıkladı. "Senin bakımına muhtaç. Yasmini de berbat halde. Ben gemiyi hareket ettirirken sen onlarla ilgilen."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam aceleyle dümene yürüdü ve çarmıklara göz gezdirdi. Alf Wilson her şeyi hazır etmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Bizi nehrin aşağılarına doğru yola çıkarır mısınız, Bay Wilson?" diye emretti. Aboli'yi aradı. "Gemiyi sığlıklarda çekmeleri için atlara ihtiyacımız olacak. Onları nehrin güney kıyısına, Arapların bulunduktan sahilin karşı tarafına götür. Gemiye yetişebileceğinizi sanıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli oğulları Zama ve Tula'yı yanına çağırdı. "Size erkeklere yaraşır bir iş buldum. Benimle gelin." Çocuklar sürünün toparlanmasına yardım etmek için babalarını izlediler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom geminin ayaklarının altında canlandığını ve akıntıya kapıldığını his setti. Kıyı her iki yanda akıp gitmeye başlamıştı. Genç adam güney kıyısına bakınca Aboli'yle oğullarının atları derli toplu bir sürü halinde toparladıklarını ve kıyı boyunca yürüttüklerini gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonra dönüp kuzey yönüne bakınca Arap ordusunun büyük bir kısmının tepenin doruğunu aştığını, askerlerin pırıl pırıl bir zırh, mızrak ve tüfek namlu su halinde suya doğru inmeye başladıklarını gördü. Tom dürbünü Alf Wilson'un elinden kaparak ilerleyen kafileyi inceledi. Ebubekir'in Türk miğferi ve onun yanında atını süren el-Sind'in sarı sarığı ilk gözüne çarpanlar oldu. Genç adam, Alfa, "Yanılmıyorsam, nehrin aşağı boylarına kadar bir şeref kıtasının eşliğinde gideceğiz," dedi. "Sığlıklara varana kadar bizi pek fazla rahatsız edeceklerini tahmin etmem."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Denize ulaşmadan önce sığlıklarla mücadele etmek zorunda kalacaklardı. Nehir orada iki yana doğru yayılıyor ve okyanusa doğru inişini yavaşlatıyordu. Kum setlerinin derinlikleri ve konumları burada sürekli değişiyordu. Suyun şimdiki yüksekliği Centaurus'u yüzdürmeye yetmiyordu. Tom, Ebubekir'le el-Sind'in kendilerini buraya kadar izlemelerini ve yol boyunca taciz etmelerini bekliyordu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu tehlikeli kışıma varana kadar birkaç saatleri vardı. Tom bütün adamlarını, gemiyi kum setlerinin üstünden halatlarla çekmek ve onu bu en incinebilir zamanında düşman saldırısından korumak için gerekli hazırlıkları yapmakla görevlendirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam bu arada bir fırsat yaratarak Sarah'ın Dorian'la Yasmini'yi götürdüğü kamarayı ziyaret etti. Kardeşinin küçük ranzanın üstünde dinlendiğini görünce rahat bir nefes aldı. Karısı pansumanını da değiştirmişti, işlerin yolunda olduğunu kocasına bir baş hareketiyle anlattı. Yasmini ona yardım edecek kadar iyileşmişti ve Dorian'a bir kaseden çorba içirmekle meşguldü. Tom onların yanında bir dakika geçirdikten sonra yine güverteye koştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ambar ağzına çıkınca ilk gördüğü şey, kuzey kıyısında kendilerini izleyen Ummanlı atlılar oldu. Uzun kafilenin beş yüz kişi ya da daha kalabalık olduğunu tahmin etmişti. Alf Wilson bunu doğrulayarak içini çekti. "Bu kadarı da bir çarpışmada bize zarar vermeye yeter, kaptan."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"En iyisi buna meydan vermemek." Tom gerçekte hissettiğinden daha fazla kendine güvenir gözükerek gülümsedi. "Sığlıklara ne kadar var?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu hızla iki saat."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Güzel. Biz de gemiyi hafifletiriz." Adamlarına emretti. "Yolculuğumuz için zorunlu olmayan her şeyi suya atın." Sonra, aşağıdaki kamaradan Sarah'ın duymaması için sesini alçalttı. "Şu harpsikordla başlayabilirsiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Geminin yükü peş peşe suları boyladı. Harpsikorddan sonra ticaret mallarına sıra geldi. Gemi sığlıklara doğru hızla uzaklaşırken attıkları balyalar arkalarındaki suda hoplayıp duruyordu. Barut fıçılarının en büyük kısmıyla bütün demir saçmalar da feda edildi. Tom yalnızca bir saatlik sıkı bir çarpışmaya yetecek kadar barut ve toplarla atılmaya mahsus demir parçaları bırakmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Fıçılardaki suyun yarısını akıtın. Geride yalnız Ümit Burnu'na kadar bize yetecek miktarda su kalsın." Bunun kadınlarla çocukları çok zorlayacağını bili yordu. "Yine de Ummanlılar tarafından tutsak edilmeleri daha kötü olurdu," diye kendi kendini avuttu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mürettebat çalışırken Tom kendilerini izleyen atlılardan gözünü ayırmıyordu. Akıntı nehrin dar yerlerinde hızlanırken Centaurus, Umman kafilesini geride bırakıyordu. Ancak akıntı yavaşladığı, rüzgar da günün ortasında kararsızlaştığı zaman, Araplar mesafe kazanıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kıçtaki toplardan birine çift barut şarjıyla bir şapka dolusu demir saçma yükledi. Kafilenin başı menzile girince ateş etti. Fazla bir etkisi olmadıysa da Araplar sakınarak gerilediler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Güney kıyısında atları güden Aboli'yle iki çocuk işlerini iyi görmüşlerdi. Sürüleri dinlenmiş ve güçlüydü, buna karşın Arapların hayvanları uzun takip ten yorulmuşlardı ve onlarla boy ölçüşemezlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gemi son akıntıyı aşıp çirkin iki kara çıkıntısının arasından geçtikten sonra kum setlerinin sarı çakıllarıyla nehri adeta boğdukları bir yere geldiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Kadınlarla çocukları uzun kayıklara bindirin," diye emretti. "Eksik her kilo, geminin suyu çekişini etkileyecektir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kıyıya çıkarılamayacak kadar halsizdi. Yasmini de ona bakmak için yanında kaldı. Sarah ise fazladan bir adamın ağır bir iş olan gemiyi halatla çekme görevine katılabilmesi için dümene geçti. Bütün öbür yolcular güney kıyısına çıkarılıp Aboli'ye emanet edildiler. Uzun kayık bundan sonra geri döndü ve karaya oturması durumunda gemiyi çekmek için hazır durumda bekledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom dümenin yanında duruyordu. Centaurus'un nehrin ilk dirseğine yaklaşırken berrak yeşil suyun dibini görmeye başladılar, bu yüzden gemidekilerin arasına huzursuz bir sessizlik çöktü. Arap atlıları fırsatı sezerek yaklaştılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom onlara şöyle bir baktı, ama küçük topu doldurmakla meşgul olduğundan yaklaşmalarına göz yummaktan başka çaresi yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Centaurus dirseği kolayca dönünce Tom rahatlayarak tuttuğu soluğunu salıverdi. Ne yazık ki, erken sevinmişti. Gemi dibe değince birden ayaklarının altında sallandı ve silkindi. Ama hemen ardından kendini kurtararak yeşil suların üstünde kaymaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Az kalmıştı." Tom dümendeki Sarah'a döndü. "Gemiyi yeşil koridorda tutmaya dikkat et."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir sonraki dirsek yanaşıyor, gemi artık çok ağır ilerliyordu. Araplar iyice yakındaydılar. Basık ve kumluk kuzey kıyısında belli bir düzenle toplaşıyorlardı. Mızrakları ışıldıyor, kefiyeleri rüzgarda uçuşuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Centaurus o sırada omurgasıyla kuma tosladı ve öyle ani durdu ki, güvertedekiler az daha yere seriliyorlardı. Tom dengesini kaybetmemek için pusula dolabına yapıştı. Centaurus en sonunda karaya oturmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaptanlarının ereri üzerine gemideki bütün erkekler uzun kayıklara doluştular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Her kayığın kıçındaki lostromolar hazırda bekleyen halatların ucuna sarılarak onları sıkıca bağladılar. Bundan sonra küreklerin başındaki gemiciler tüm güçleriyle küreklere asılınca, iki kayık Centaurus 'un önünde hızlandı, halatlar da gerildikçe gerildi. Kürekçiler tüm güçlerini harcıyor, geminin omurgasını yapışkan kumlardan kurtarmaya çalışıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Güney kıyısında Aboli atını suya sürdü ve Sarah'ın ona fırlattığı uzun ipin ucunu yakaladı. Atı kıyıya çıkınca ipin ucunu beklemekte olan at takımına bağladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli kırbacını sırtlarında şaklatınca, atlar tüm güçleriye ipleri çekmeye başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Centaurus çakılların üstünde gıcırtılarla oynar gibi oldu, ama hemen arkasından yine oturdu. Kıyıdaki Arap atlıları hayvanlarını dörtnala koşturarak sağa, sola yayılmaya başladılar. Bir beyaz köpük duvarı halinde nehre atıldılar ve dosdoğru kayıklardaki adamlara yöneldiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Su önce atların karnına sonra omuzlarına kadar yükseldi. Öndeki atlar yüzmeye başlamıştı ve binicileri öndeki kayığa ulaştıklarında mızraklarını saplamaya hazır durumda tutuyorlardı. Kayığın etrafına tıpkı bir balina ölüsünü kuşatan köpekbalığı sürüsü gibi üşüşmüşlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Denizciler silahlarını yakın mesafeden Arapların üzerine ateşlediler, sonra ayağa kalkarak onlara uzun kürekleriyle vurmaya çalıştılar. Bu arada tekne korkunç derecede sallanıyordu ve sırf düşmanın ağırlığının etkisiyle alabora olmak üzereydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kuzey kıyısında binicilerin ikinci sırası saldırı konumuna geçmişti. Kumsalda tek parçalı bir kitle görünümündeydiler. Zırhıyla sivri uçlu miğferi ışıldayan Ebubekir bu sıranın tam odasındaydı. Arap prensi palasını savurarak atlılarına yolu açıyordu. Hayvanı eşkin sürerken birden dörtnala koşturmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah dümenden ayrılamıyordu. Pruvanın üzerinden bakınca uzun kayıkların boğuşan atlar ve adamlarla sarılmış olduklarını gördü. Tom elinde mavi kılıcıyla kayığın kıçında duruyor, sudaki Arapların kafalarını yarmaya çalışıyordu. Araplardan bazıları kıçtaki çekme halatını koparmaya, onu ellerindeki kılıçlar testereymiş gibi kesmeye yelteniyorlardı. Bazılarıysa kendilerinin ve atlarının tüm ağırlığıyla kayıkların bordasına yükleniyorlardı. Gemi yana meylediyor, içine sular hücum ediyordu. Batması an meselesiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir'in bölüğü nehre daldı. Her şeyin çabucak biteceğini Sarah bile görebiliyordu. Ne yazık ki, elinden bir şey gelmiyordu. Dorian'ın Yasmini'nin omzuna yaslanarak kamarasından güverteye çıktığını o ana kadar fark edememişti. Delikanlı sevgilisinden bir koltuk değneğiymiş gibi yararlanarak en yakın topa kadar sürüklendi. Kum kutusunun içinden ağır yanar fitili kaparak ucunu falya deliğinin ucuna bastırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Silah geri teperken bir demir saçma seli tam suyun kıyısına vardıkları sırada Arap atlılarının üzerine boşandı. Geminin tahta küpeştesine yapışan Yasmini bakışlarını nehirden ayıramıyordu. Büyük bir kurşunun Ebubekir'in ağzına rastladığını gördü. Adamın dişleri parçalanarak parlak küçük çentikler halinde dudaklarının arasından döküldü. Sonra, kurşun çene kemiğini delip kafatasının arkasından dışarıya fırladı. Ebubekir'in sivri tepeli miğferi bu arada başından havaya fırlamış ve döne döne yükseğe çıkmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Etrafındaki askerler de sıralar halinde dönerek suyun kıyısından kaçmaya başlamışlardı. Dorian bir sondaki topa doğru sendeledi ve nişan aldı. Atlılar topun namlusunun üzerlerine çevrildiğini görünce panik halinde kaçışmaya koyuldular. Demir saçma bulutu üzerlerine iner inmez bir düzine at yere yığıldı. Arap mevzileri tam bir kaos yaşıyordu. General Ebubekir'in kafasının parçalandığını hepsi görmüşlerdi, şimdi de Beşir el-Sind atının vurulup ölmesi sonucu yaya kalmıştı. Hiçbirinde çarpışma hevesi kalmamıştı,. Bir topun daha üzerlerine saçma kusmasına fırsat vermemek için dağıldılar ve dörtnala kaçmaya koyuldular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yasmini ayakları dolaşan Dorian'ı kolundan yakalayıp bir sonraki topa götürdü. Bu top ateşlenirken Centaurus hafifçe arkaya meyletti ve kumun üstüne kaydı. Uzun kayıkların çevresindeki Araplar, kıyıdaki arkadaşlarının kendilerini korumasız bırakarak uzaklaştıklarını görünce onlar da atlarını kumsala çevirdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom mürettebatına, "Çekin! Kendinizi paralamak pahasına da olsa çekin!" diye bağırdı, onlar da yine küreklere sarıldılar. Centaurus biraz hızlandıktan sonra yine dibe oturdu. Dorian bir topu daha ateşlerken gemi sallanmaya, Aboli de geminin bağlı olduğu atları kırbaçlamaya başladı. Centaurus isteksizce kumların üstünden kaydı ve bunun ötesindeki derin sularda yüzmeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Herkes gemiye!" diye sevinçle bağırdı. "Kadınlarla çocukları hemen yukarı çıkarın!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, karinası kumsala değer değmez karılarıyla çocuklarını uzun kayığa yükledi. Sonra atların iplerini kesti ve dörtnala ormana kaçmaları için kıçlarına birer şaplak indirdi. Kürekçiler Centaurus'a doğru uzaklaşırken hemen koşup bordasının üzerinden kayığın içine atladı. Gemi özgürce nehrin aşağı boylarına doğru hızla hareket ettiğinden ona yetişmek için bayağı zorlanıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli dümenin yanında duran Tom'a yaklaşarak, "Buradan nehrin ağzına kadar bir engelle karşılaşmayız," dedi. ikisi de kuzey kıyısındaki dağılmış Arap kuvvetlerine baktılar. Araplar toparlanıp takibi sürdürmek için hiçbir çaba göstermiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Adamları aşağı alıp hepsine birer duble rom ikram edin, Bay Wilson," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alf Wilson selam verir gibi elini başlığına dokundurdu. "Kusura bakmayın, ama rom fıçısını suya artırmıştınız. Gemiyi geri döndürüp o fıçıyı aramaya gitmemi ister misiniz?" Denizcinin ses tonu ciddi olsa da dudakları alayla kıpırdıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom da ciddiyetle yanıt verdi. "Bana öyle geliyor ki, adamlar Ümit Burnu'na varana kadar beklemek zorunda kalacaklar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Afrika ana karasının karanlık silueti yavaş yavaş gecenin karanlığına karışırken Tom, Cenfaurus'un kıç küpeştesinin yanında duruyordu. Arkasından gelen ayak seslerinin Sarah'a ait olduğunu anlayarak onu önüne çekti. Göğsüne yaslanan genç kadını daha bir sıkı kucakladı ve omzunun üzerinden uzanıp kulağını öptü. Kocasının sakalı ensesini gıdıklayınca Sarah keyifle ürperdi. "Dorry seni soruyordu," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Birazdan yanına gideceğim," dediyse de karısının yanından ayrılmaya yeltenmedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uzunca bir sessizlikten sonra Sarah, "Şimdi ne yapıyoruz, Tom?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bilmiyorum, güzelim. Önce Ümit Burnu, ondan sonrası ise tesadüflere ve şansımıza kalmış."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kesin olan bir şey varsa, o da Ümit Burnu'na vardığımız zaman senin için bir sürprizimin olacağı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ya!" Genç adam meraklanmıştı. "Neymiş o sürpriz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sana şimdi söylersem sürpriz olmaktan çıkar." Genç kadın uzanıp koca sının her iki elini karnının üstüne koydu. Tom'un anlaması bir saniyeden uzun sürmedi. Birden sevinçli bir kahkaha kopardı. "Bu inanılmaz bir şey, Sarah Courtney. Ne diyeceğimi bilemiyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah bunun kocasının en yoğun sevinç ifadesi olduğunu biliyordu. "Çeneni tutup bana ateşli bir öpücük ver, koca ahmak," dedi.</span></p>
  </div>
</body>
</html>
