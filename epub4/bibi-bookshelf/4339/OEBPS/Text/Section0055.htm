<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula seyrek ağaçlı koruda kıvrılarak ilerleyen uzun kafilenin başına doğru ilerledi ve el-Salil'i selamladı. "Sırtlanlar arkada bıraktığımız izleri kokluyorlar," diye rapor verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian atını sıranın dışına çıkardı. Ayakları kayan hayvan başını arkaya attı. "Ne zaman oldu bu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dün akşam geceyi geçirmeye hazırlandığımızda, iki atlı güneyden geldi. Onları yaya olarak iki kişi daha izledi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haklarında başka ne öğrendin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İzlerimizi incelemek için attan indikten sonra her iki binicinin de deri ayakkabı giydiklerini gördüm. Yanlarında vahşiler varsa da, o adamların Frenk olduklarını zannediyorum. İleri, geri yürüdüler, sonra tekrar atlarına binip bizi izlediler. Bir tepede kampımızı inceledikten sonra yine güneye doğru uzaklaştılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Beşir el-Sind'in bizi izlediğini fark ettiler mi dersin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, efendimiz, bana sorarsanız bunun farkında değiller."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Evet, her şey şimdi başlıyor," diyerek hoşnut bir tavırla gülümsedi. "Sırtlanların yakın olduklarını ve arayı kapayabileceklerini Beşir el-Sind'e bildirmek için sinyali ver." Arkalarındaki yolda belli bir düzene göre yerleştirilmiş masum görünüşlü üç taş kümeciği el-Sind dışında hiç kimse için bir anlam taşımazdı. Batula kervanın arka ucuna doğru atını sürdü. Az sonra geri dönüp Dorian'a, "Her şey emrettiğiniz şekilde yapıldı," diye bildirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Şimdi de yanına üç adam al ve bize saldıracakları en uygun yeri bulmaya çalış," diye emretti. "Atlarınızı sürerken kuşku uyandıracak hareketler yapmamaya çalışın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Keşif kolu döndüğü sırada vakit öğleden sonrayı bulmuştu. Batula sakin bir tavırla Dorian'ın yanına geldi. "Efendimiz, ilerde düşmanlarımızın planına uygun görünen bir yer var. Kafilemizin başı oraya bir saate kadar ulaşır. Yol, kayalıkların arasında dolanırken bozuk zeminli dar bir yerden geçiyor. Okçular bunun iki yanında gizlenebilirler. Bayırın yarısında daha dik başka bir yer daha var. Yol burada tıpkı bir merdiven gibi, doğal basamaklarla inişe geçiyor, işte burada kafilemizi ikiye bölebilirler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Evet," diye onayladı. "Kıyıdan gelirken buradan geçtiğimizi anımsıyorum. Aşağıdaki vadide bir akarsu var. Oluşturduğu gölde dört gün mola vermiştik."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Batula, "Evet, aynı yer," diye doğruladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Saldırıyı burada gerçekleştirecekler," dedi. Bundan kuşkusu yoktu. "Nehrin ötesinde uzanan, aşılması günler sürecek geniş ova amaçlarına hiç uygun düşmez çünkü."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
