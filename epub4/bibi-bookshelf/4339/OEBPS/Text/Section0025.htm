<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian taş zemine atılmış bir şiltenin üstünde oturuyordu. Hücreye tek hava girişi dar bir mazgal deliğiydi. Isıyı dayanılır düzeyde tutan şey, sadece musonun çocuğa kadar ulaşan bir anaforuydu. Kulak kabarttığı zaman koridor üstündeki öbür hücrelerde hapsedilmiş tutsakların seslerini, arada bir Arap gardiyanlarına hakaret dolu bağrışlarını ve aralarındaki tartışmaları duyabiliyordu. Bu tutsaklar, sayılarına göre küçük kafeslere tıkılmış köpekler gibiydiler. Bu yüzden öfkeli ve saldırgan olup boğucu sıcakta bir katile dönüşüyorlardı. Dorian daha önceki gün bitişik hücrede müthiş kavga seslerini, bir adamın boğulduğunu ve hücre arkadaşlarının bu cinayeti alkışladıklarını duymuştu. Çocuk ürperdi ve esaretin tekdüzeliğini gidermek için bulduğu uğraşa dikkatini verdi. Prangasının bir halkasını duvara adını kazımakta kullanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ondan önce bu hücreye kapatılmış başkaları da yumuşak mercan bloklarında oradan geçişlerinin işaretini bırakmışlardı. Çocuk taşı kazırken, belki de Tom bir gün burada adımı bulur ve başıma neyin geldiğini öğrenir, diye düşündü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gardiyanları onu daha bir sabah önce zincirlemişlerdi. Önceleri çocuğu bağsız bırakmışlardı, ama bir gün önce onu uzak duvardaki dar mazgal deliğinden solucan gibi kıvranarak dışarı çıkmaya çalışırken yakalamışlardı. Açıklığın altındaki dokuz metrelik düşüş mesafesi çocuğu ürkütmemiş, küçük vücudunun yarısını delikten geçirirken arkasında telaşlı bağırışlar olmuş, gardiyanları da onu ayak bileklerinden yakalayarak gerisin geriye hücresinin içine sürüklemişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir kancanın ucundaki balık gibi çırpınıp dururken gardiyanlar onu sıkı sıkı tutmuşlardı. "Kafir yavru bir yerini incitirse el-Auf canımıza okur. Zincirleri getirin." Bir demirci prangaları ince bileklerine uyacak kadar ufaltmıştı. "Demirin, bir tarafını çürütmemesine dikkat edin. El-Auf beyaz tenini bereleyecek olanı ya da kafasındaki bir tek kızıl saç teline zarar vereni kendi eliyle öldürecektir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prangalar hesaba katılmazsa Dorian'a her türlü özen ve saygı gösteriliyordu. Tüm debelenmelerine rağmen peçeli iki kadın onu her sabah avluya indiriyordu. Onu orada soyuyor, vücudunu yağlıyor, sonra da sarnıcın suyuyla yıkıyorlardı. Dorian gemideyken aylarca yıkanmadan yaşamıştı. Orada böylesi savurganlıklar için yeterli su yoktu; dahası, fazla yıkanmanın vücudun doğal yağlarını azalttığını ve sağlık için zararlı olduğunu biliyorlardı. Oysa Müslümanlar vücut temizliğine fazlasıyla düşkündüler, -Dorian onların, ibadetlerinden önce günde beş defa yıkandıklarına tanık olmuştu- o da, sağlığı için zararlı olacağına inandığı halde, bu su işkencesine her gün katlanmak zorunda kalıyordu. Hatta esaret hayatının tekdüzeliğindeki bu kopuşu bekler olmuş, protestosunu dile getirmek için her gün daha fazla zorlanmaya başlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zaman zaman özellikle vücudunun bazı mahrem yerlerini ellediklerinde kadınları ısırmak için zoraki bir çaba gösteriyordu. Ama kadınlar çok geçmeden buna da hazırlıklı oldular ve kahkahalar atarak saldırılarından kaçmaya başladılar. Dorian'ın saçlarını okşarken, tararken, fırçalarken ve kalın örgüler halinde örerken hiç durmadan hayranlıklarını belirtiyorlardı. Üstündeki kirli paçavraları da atarak ona temiz bir beyaz entari giydirmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ona başka şekillerde de büyük özen gösteriliyordu. Palmiye yapraklarından oluşan şiltesinin üstüne çok güzel tabaklanmış, yumuşak bir koyun postu yaymışlardı. Başının altına ipekli bir yastık koymuşlar, gecenin uzun saatlerini aydınlatması için yanına bir gaz lambası bırakmışlardı. Elinin altında daima bir su testisi bulunuyor, gözenekli kilin sağladığı buharlaşma suyu soğuk tutuyordu. Kadınlar ayrıca onu günde üç defa besliyorlardı. Dorian her ne kadar önceleri sırf onlara karşı gelmek için açlık grevini denemişse de sundukları yiyeceklerin kokusu genç iştahının dayanamayacağı kadar nefisti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yalnızlık içinde geçen hayatına katlanması zor olmakla beraber, koridordaki kalabalık hücrelerden birine konulmadığı için minnettar olması gerektiğini biliyordu. Daha yaşlı, ahlaksız erkeklerin yanına verilmesi durumunda güzel bir erkek çocuğun başına nelerin gelebileceği konusunda babası ve Tom tarafından uyarılmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zinciri ancak mazgal deliğinin altındaki basamağa ulaşmasına yetecek kadar uzundu ve buna tırmanıp minik pencereden dışarı bakabilse bile, önceki kaçma girişimini tekrarlayamazdı. Adını duvara kazmakla meşgul olmadığı zaman, el-Auf'un filosunun demirli bulunduğu lagünü seyrederek saatler geçiriyordu. Uzak mavi ufukta Seraph’ın beyaz gabya yelkenlerini bir an olsun görebilmeyi öyle özlüyordu ki, her sabah aydınlanan okyanusa bakarken, "Tom mutlaka gelecek," diye kendi kendine söz veriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Her günbatımında da ufuk gecenin mor gölgelerinin içinde kaybolana kadar bakıyor, bakıyor, "Tom söz verdi ve o daima sözlerini tutar. Yarın gelecektir. Geleceğini biliyorum," diye kendi kendine moral vermeye çalışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gardiyanları birkaç günde bir onu aşağıya, Ben Abram'ın yanına götürmeye geliyorlardı. Müslüman doktor Dorian'a Arslan Yavrusu adını takmış, bu ad herkesçe benimsenmişti. Gardiyanları çocuğun öfkeli mizacından kadınlar kadar çekiniyorlar, onu Ben Abram'a teslim ettikten sonra epeyce rahatlıyorlardı. Doktor, herhangi bir ihmal veya hırpalanma belirtisine karşı çocuğu tepeden tırnağa kadar dikkatle inceliyordu. Prangaların beyaz derisini berelememiş olmasına özellikle dikkat ediyor, iyi beslendiğinden ve bakıldığından emin olmak istiyordu. "Sana iyi davranıyorlar mı, Kızıl Arslan Yavrusu?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian meydan okurcasına, "Hayır, beni her gün dövüyorlar. Ve her yerimi kızgın demirlerle dağlıyorlar," diye yanıt verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni iyi besliyorlar mı bari?" Ben Abram çocuğun yalanına dostça gülümsedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bana yemem için solucanlar, içmem için fare sidiği veriyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Bu yiyecek rejimi sana yaramış," diye belirtti. "Ben de denesem mi acaba?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian onu yalancı çıkarmayı denedi. "Saçlarım dökülüyor. Yakında kel olacağım, el-Auf da sizi infaz yerine postalayacak." Dorian, Müslümanların saçlara verdikleri özel önemin farkındaydı, ama yaşlı adam onun kellik tehdidine yalnız bir kere kanmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaşlı adam yine gülümsedi ve çocuğun dolgun perçemlerini okşadı. "Gel benimle, benim kel yavru aslanım." Dorian'ı elinden tuttu, çocuk da ilk kez karşı gelmeye kalkışmadı. Gizlemekte zorlandığı yalnızlığı arasında iyi kalpli ihtiyar adama dayanılmaz bir yakınlık duymuştu. Onunla el-Auf'un beklemekte olduğu kabul salonuna yürüdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bu toplantılarda belli bir ritüel uyarınca alıcı adaylarına tanıtılıyordu. Onlar tartışıp pazarlık eder, saçlarıyla çıplak vücudunu incelerken Dorian taş gibi duruyor, onlara büyük bir öfke ve nefretle bakıyor, bir yandan da Arapça bilgisinin müsaade ettiği en çirkin hakaretleri kafasında toparlıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Pazarlık sırasında kaçınılmaz olarak alıcının, "İyi de, peygamberin dilini konuşuyor mu?" diye sorduğu bir an geliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O zaman el-Auf Dorian'a dönüp, "Bir şey söylesene, çocuk," diyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian hemen ciddileşip son kompozisyonunu sıralıyordu. "Tanrı senin yüzünü karartsın, lanet olası ağzındaki dişleri çürütsün." Ya da şöyle diyordu: "Bağırsaklarını solucanlarla doldursun, karı olarak aldığın bütün dişi keçilerin sütünü kurutsun." Bu çıkışlar alıcı adaylarını her defasında dehşete düşürüyordu. Ben Abram sonradan hücresine geri götürürken Dorian'ı şakadan azarlıyordu. "Senin gibi güzel bir çocuk o çirkin kelimeleri nereden öğrendi?" Ama kırışık yüzünün ortasındaki gözlerinden muzip bir parıltı eksik olmuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ne var ki, kabul salonuna son girişinde Dorian farklı bir havanın bilincine vardı. Gösterildiği adam kaba bir dhow kaptanı ya da şişko bir tüccar değildi: Bir prensti. Odanın ortasında bir halı ve ipekli yastık kümesinin üstünde oturuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bununla birlikte sırtı dümdüz, tavrı bir kralınki kadar görkemliydi. Arkasında bir düzine kadar dalkavuk tavırlı adamının oturmasına rağmen, adamın kendisinde kibirin izi yoktu. Onda sadece bir heykelin vakur havası vardı. High Weald'deki eski aile İncil'inde Sen Piyer'in bir resmi vardı. Onunla bu adam arasında o denli çarpıcı bir benzerlik vardı ki, aynı kişi oldukları sanı1abilirdi yada Dorian'a öyle gelmişti. Çocuk derin bir huşunun pençesindeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, İsa’nın havarisinin bu bedenselleşmesi karşısında dut yemiş bülbüle dönerken el-Auf, "Güçlü Prens El-Malik 'i selamla," diye ısrar etti. Çocuğun tepkisinden endişe duyduğu için sıkıntıdan sakalını çekiştiriyordu. "Prense saygı göster, yoksa seni kırbaçlatırım," diye tısladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian bunun boş tehdit olduğunu biliyordu: El-Auf asla bir yerini berelemez, böylece değerini düşürmezdi. Karşısındaki adama huşu içinde bakmayı sürdürdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf onu dürttü. "Prense selam ver dedim!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, bu adamın karşısında isyankar içgüdülerinin zayıfladığını hissediyordu. Bilinçsiz olarak saygıyla eğildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf şaşırmış göründü, ama hemen sonra bu beklenmedik avantajdan yararlanmaya kalkıştı. Çocuğun bu kez dişi keçilerden veya çürüyen dişlerden söz etmekten kaçınacağını umuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yüce prensle konuş! Kendilerine peygamberin diliyle hitap et," diye emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian düşünmeye dahi gerek duymadan, Seraph'ın durgun sularda sürüklendiği uzun bir öğleden sonra Alf Wilson'un kendisine verdiği bir görevi anımsadı, İslam ve Hıristiyan inanışları arasındaki benzerlikleri anlatmaya çalışmıştı. Dorian şimdi henüz kalınlaşmamış, tatlı sesiyle Kuran'dan bazı ayetle ;bere okudu. "Ben de sizin gibi bir insanım, ama Tanrı'nızın tek Tanrı olduğu ilhamı bana geldi. Her kim Tanrı'sına ulaşmak isterse, dürüstlükten sapmasın…" Odadaki herkesin hızla soluk aldıkları duyuldu. Prens bile öne eğilerek büyülenmiş gibi Dorian'ın yeşil gözlerine bakışını dikti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yarattığı heyecan Dorian'ı çok mutlu etmişti. Bay Walsh'ın High Weald'de ve gemide düzenlediği tiyatro gösterilerinden oldu bitti hoşlanırdı. Bu gösterilerde çoğunlukla kadın rollerine çıkardı. Ama bunun, en çok sükse yaptığı gösteri olduğu muhakkaktı. Prens, Dorian'ın gösterisini izleyen uzunca sessizlikten sonra yavaş yavaş doğrularak hemen arkasındaki adama döndü. Dorian adamın giysilerinden bunun, bir papazın Müslümanlardaki karşılığı olan bir molla olduğunu gördü. Prens, "Çocuğun okuduklarına bir açıklama getirin," diye emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Molla, "On sekizinci surenin yüz onuncu ayetidir," diye istemeye istemeye itiraf etti. Adamın yüzü bol bol yiyip içmekten yusyuvarlaktı, şiş göbeği ise neredeyse kucağına dökülüyordu. Keçi sakalı kınayla soluk bir turuncu renge boyanmıştı. "Çocuk ayeti doğru okudu, ama bir papağana bile anlayamadığı cümleleri tekrar etmesi öğretilebilir" diye ekledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prens bunun üzerine Dorian a döndü. "Dürüstlükten çıkardığın anlam ne çocuk?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alf Wilson onu bu soruya hazırladığından Dorian tereddüt etmedi. "Tanrı’ya duyulan gerçek sevgidir, putlara, doğanın ve özellikle insanın gücüne tapmayı yasaklayan sevgi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik yine mollasına döndü. "Bunlar, bir papağandan duymayı beklediğiniz sözler midir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Din adamı bozulmuştu. "Değildir, efendimiz. Gerçekten akıllıca sözler bunar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik delici, kara bakışını Dorian'ın yüzüne dikti. "Kaç yaşındasın, çocuğum ? "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"On bir yaşımdayım. On ikimi sürüyorum," dedi gururla, “İslam dininden misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, “İslam dininden olmaktansa, burnumun cüzam tarafından yenilmesini yeğlerim," dedi ve ekledi. "Ben Hıristiyan’ım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu denli ateşli bir inkarı ne prens, ne de molla şok veya öfkeyle karşıladı. Onlar da bir din değiştirme önerisini aynı şiddetle geri çevirirlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , "Gel buraya, çocuk," diye emretti. Dorian da prense yaklaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , çocuğun yeni yıkanmış, pırıl pırıl saçlarından bir tutamı avucuna aldı. Dorian adamın parmaklarını saçlarının arasından geçirmesine sabırla katlandı. El-Malik , "Peygamberin saçları da tıpkı böyleydi herhalde," diye mırıldandı. Odadakiler bir ağızdan, "Tanrı'ya şükürler olsun," diye söylendiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , el-Auf'a, "Onu artık götürebilirsiniz," dedi. "Göreceğimi gördüm. Konuşmalıyız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, Dorian'ı elinden tuttu ve kapıya yürüdüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik arkalarından, "Onu sıkı koruyun, ama iyi davranın," diye seslendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram saygı ve itaat anlamına gelen hareketi yaptı: Eliyle dudaklarına ve kalbine dokundu, sonra da Dorian'ı hücresine geri götürdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf'un hizmetkarları aralıksız olarak buram buram tüten kahveler getiriyorlardı. Biri prensin som altından minik fincanını bol telveli sıvıyla doldururken, öbürü nargilesini yaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Böylesi önemli bir alışveriş aceleye gelmezdi. İki erkek, uzun ve anlamlı suskunluk süreleri ve ağdalı cümlelerle yapılan konuşmalar sonucunda, artık anlaşma yoluna girmişlerdi. El-Auf pazarlık yapılabilmesi için ilk fiyatı olan bir lakh'ı iki lakh'a yükseltmişti. Artık yavaş yavaş fiyat kırmaya yanaşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tömbeki kokuları arasında çocuğun fiyatı üzerinde bir anlaşmaya vardıkları sırada ortalık çoktan kararmış ve gaz lambaları yakılmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , "Gemimde o kadar çok altınla seyahat etmem," dedi. "Yarın yola çıktığım zaman çocuğu da beraberimde götüreceğim. Lamu'ya varır varmaz ise hızlı bir dhow'u size gönderirim. Lakh'ınızın yeni ay doğmadan elinizde olacağına damgamı basarım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf lafı uzatmadan yanıtını verdi. "Yüce Prens nasıl buyurursa öyle olsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şimdi gidebilirsiniz. Vakit geç oldu, benim ise namaz kılmam lazım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf hemen ayağa kalktı. Kendi dairesini El-Malik 'e vermişti. Böylesine güçlü bir konuğa ev sahipliği yapmaktan gurur duyuyordu. Dizlerini bükerek kapıya doğru geri geri gitti. "Cennetin hurileri düşlerinizde size eşlik etsinler, büyük prens."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Menekşe kokuları arasında uyanın, güçlü konuğumuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dualarınız altın uçlu oklar gibi Allah'ın kulağına gitsin, peygamberin sevgili kulu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian uyuyamıyordu. Prensle konuşmasından sonra duyduğu mutluluk çoktan uçup gitmiş, onu korkuları ve yalnızlığıyla baş başa bırakmıştı. Koşullarının bir kez daha değişeceğini ve bilinmeze sürükleneceğini biliyordu, iç karartıcı tutsaklık hayatından her ne kadar nefret etse de, bu duruma alışmıştı. Şimdiki durumunun ufak tefek avuntuları da vardı. İhtiyar Arap doktora sevgi ve güven duymaya başlamıştı. Ben Abram bir dosttu; Dorian, doktorunuzun çıkarlarını gözettiğini seziyordu. Ayrıca, bu adada kaldığı sürece babasıyla Tom'un izini bulmaları olasılığı vardı. Bu korku verici prens tarafından başka bir yere götürülürse onu nasıl bulacaklardı?</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Minik hücresine sivrisinekleri çektiği halde, gaz lambasının alevini liflemekten korkuyor, karanlıkta uyanık yatmaktansa kaşınmayı yeğliyordu. Kalenin duvarlarının altında palmiye yaprakları musonun hiç dinmeyen esintisinde hafif hafif takırdıyordu. Kollarıyla bedenini sardı. Rüzgarın yas dolu sesine kulak verirken ağlamamak için kendini güç tutuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derken rüzgarın arasında başka bir ses duydu; bu o kadar hafif bir sesti ki, önceleri duyduğu kederin karanlık sislerini aşamadı. Ses kesildi. Sonra daha güçlü ve daha net olarak kulağına ulaştı. Doğrulup lambaya uzandı. Parmakları öylesine titriyordu ki, az daha lambayı düşürüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mazgal deliğine doğru sendeledi ve basamağa tırmanarak zincirini sonuna dek gerdi. Lambayı pervazın üstüne koyup tekrar kulak kabarttı. Yanılmamıştı, birisi ormanın kıyısında yavaşça ıslık çalıyordu. Melodiyi tanıyınca Dorian'ın yüreği ağzına geldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bu. Çocuk bunu avaz avaz bağırmak istiyordu. Mazgal deliğine ulaşmak için zinciri gerebileceği kadar gerdi. Şarkının bundan sonraki mısrasını Söylemeye çalıştıysa da sesi kısıldı ve dudakları heyecandan uyuştu. Kendini toparlayıp bir deneme daha yaptı. Koridorun ucundaki gardiyanlar ve yukarsındaki kale duvarlarında bekleyen nöbetçiler tarafından duyulmaması için sesini alabildiğince alçalttı:</span></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">Atıp tutacağız, gürleyeceğiz vahşi okyanus boyunca,</span></i></p>

    <p class="MsoPlainText" style="text-align:justify;text-indent:7.1pt"><i><span style="font-size:12.0pt;font-family:&quot;Times New Roman&quot;,&quot;serif&quot;">Atıp tutacağız, gürleyeceğiz, vahşi denizler boyunca.</span></i></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gecenin içindeki ıslık apansız kesildi. Dorian kulak kabarttıysa da daha fazla bir şey duyamadı. Seslenmek de istiyordu, ama böyle yaparsa birilerini harekete geçirebileceğini bildiği için çenesini tuttu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birdenbire mazgal deliğinin hemen dışında tırmalamayı andırır bir ses oldu ve Tom'un sesi duyuldu. "Dorry!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ah Tom, geleceğini biliyordum. Sözüne sadık kalacağını biliyordum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şşşt, Dorry! Yavaş konuş. Pencereden dışarı tırmanabilir misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır. Duvara zincirle bağlıyım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ağlama, Dorry. Seni duyacaklar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ağlamıyorum." Dorian ağlamasını bastırmak için parmaklarını ağzına soktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O sırada pencerede Tom'un yüzü belirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian son hıçkırığını da bastırdı ve her iki elini mazgal deliğinin dışına uzattı. "Bana elini ver." Tom dar delikten içeri girmeye çabaladı, ama başaramayıp sonunda caydı. "Bir işe yaramayacak, Dorry." Yüzlerinin arasında sadece birkaç santim vardı. "Seni almak için geri gelmemiz gerekecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom, beni yalnız bırakma! Tom!" Kardeşi gidiyordu. Dorian buna dayanamayacağını hissediyordu. Tom'un gitmesine engel olmak için onun koluna yapıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bırak kolumu, Dorry! Beni düşüreceksin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O sırada yukarlarında birinin Arapça haykırdığı duyuldu. "Kimsin? Kim var orada?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Nöbetçiler bizi duydular, Dorry. Bırak beni."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian ağabeyinin kolunun ellerinin arasından kurtulduğunu hissetti, aynı zamanda başlarının hemen yukarsında bir tüfeğin patladığı duyuldu. Çocuk ağabeyinin vurulduğunu anlamıştı. Vücudunun duvardan aşağı kaydığını, sonra korkunç bir gümbürtüyle yere çarptığını duydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Ah hayır! Lütfen hayır, Tanrım!" diye bağırdı. Ağabeyinin gerçekten öldürülüp öldürülmediğini görmek için başını mazgal deliğinden çıkarmaya çalıştı, ama zincir onu engelledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Duvarların üstünden arka arkaya tüfeklerin patladığı duyuluyordu. Garnizonda karışıklık baş göstermişti. Dorian birkaç dakika sonra penceresinin altında Arapların konuştuğunu duydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir ses Dorian'ın başının yukarsındaki nöbetçilere, "Burada kimse yok," diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Duvarın tepesindeki nöbetçi, "Onu vurduğumu biliyorum!" diye karşılık verdi. "Mutlaka oradadır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, burada kimse yok, ama düştüğü yerde kalan izleri görüyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ormana kaçmıştır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kimdi acaba?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir Frenk. Yüzü ay ışığında çok beyazdı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Nöbetçilerin sesleri ormana doğru uzaklaştı. Ardından Dorian başka bağırışlar olduğunu ve tüfeklerin patladığını duydu. Ağaçların arasında birilerinin koşuştuğu da kulağa geliyordu. Sesler çok geçmeden uzaklaştı ve duyulmaz oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk o gecenin kalan kısmını mazgal deliğinin başında geçirdi. Bekliyor ve dinliyordu. Ama son umut kırıntıları da kaybolmakta gecikmedi, doğan güneş koyu ve ötesindeki okyanusu aydınlattığında Seraph görünürlerde yoktu. Dorian ancak bundan sonra döşeğine döndü ve hıçkırıklarını boğarak gözyaşlarını kurutmak için yüzünü ipek yastığına gömdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öğleyin onu almaya gelmişlerdi. Ona bakan iki kadın, korumalarındaki çocuğu kaybetmenin düşüncesi yüzünden uluyorlardı. Prangasını söken gardiyan da, "Tanrı yardımcın olsun, küçük maymun. Sen gittikten sonra bizi gül dürecek kimse kalmayacak," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram onu el-Auf'un yanına götürdü. Korsan başı ellerini kalçalarına dayamış durumda onu bekliyordu. Çok öfkeli olduğu belliydi. "Dün gece kulübenin etrafını koklamaya gelen o Frenk köpekleri kimlerdi?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benim hiçbir şeyden haberim yok." Çocuk hala ağlamaklı olduğu halde, meydan okuma numarası yaptı. "Uyuduğum için geceleyin olan biteni duymadım. Belki de şeytan size kötü düşler yollamıştır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Küstahlığına daha fazla katlanamayacağını." El-Auf, Dorian'a yaklaştı. "Cevap ver bana, iblisin tohumu! Hücrenin penceresine gelen kimdi? Nöbetçiler o kişiyle konuştuğunu duymuşlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian sesini çıkarmadan korsan başına baktı. Dilinin altında tükürük biriktirmekle meşguldü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">el-Auf, "Bekliyorum!" diyerek başını tehdit dolu bir tavırla eğdi. Yüzlerinin arasında sadece birkaç santimlik bir uzaklık kalmıştı şimdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Öyleyse daha fazla beklemeyin," diyerek ağız dolusu tükürüğü el-Auf'un suratına püskürttü. Korsan şaşkınlıktan geriledi. Ama korkunç bir öfke anında suratını allak bullak etti. Göz açıp kapayana kadar belindeki kıvrık hançeri çekivermişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu bir daha yapamayacaksın. Bu yüzden kalbini göğsünden kesip çıkaracağım!" diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Darbeyi indirmek için tam kolunu kaldırdığı sırada Ben Abram ileri atıldı. O yaşta bir adama göre oldukça hızlı ve çevikti. Her iki eliyle el-Auf'un bıçağı tutan elini kavradı. Bıçağın darbesini durdurmaya gücü yetmediyse de, onu Dorian'ın göğsünden uzaklaştırabildi. Hançerin sivri ucu çocuğun beyaz entarisinin koluna takıldı ve kumaşta bir yırtık açtı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">el-Auf beklenmedik saldırı yüzünden dengesini kaybederek geriledi. Sonra, yaşlı adamı küçümser bir hareketle yere savurarak üstüne bastı. "Bu yaptığının cezasını çekeceksin, moruk herif."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Efendim, çocuğa zarar vermeyin. Kehaneti ve altını düşünün," diye yalvararak el-Auf'un entarisinin etek ucunu yakaladı. Korsan tereddüt etti. Uyarı onu etkilemişti. Ben Abram, "Yüz bin rupiyi kaybedersiniz," diye konuyu açtı. "Dahası, çocuğu öldürürseniz, Şeyh Taimtaim'in lanetinden kurtulamazsınız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf kararsız bir tavırla duruyordu. Ama dudakları kıpırdıyor, bıçağı tutan eli de titriyordu. O an Dorian'a öylesine bir nefretle baktı ki, sonunda cesareti kırılan çocuk duvara doğru geriledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir piçin tükürüğü bir domuzun kanından da beter! O beni kirletti!" El-Auf konuştukça öfkesini daha da kamçılıyordu. Yine ileri atılacağı sırada, odanın karşı tarafında gürleyen otoriter bir ses onu durdurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dur! O bıçağı elinden bırak! Bu ne deliliktir böyle?" Prens El-Malik odanın kapısına kale gibi dikilmişti. Bağırışları ve gürültüyü duyarak arkadaki dairesinden gelmişti. El-Auf hançeri elinden atıp taş zeminin üstüne kapandı. "Beni bağışlayın, soylu prens," diye geveledi, “İblis bir an aklımı başımdan aldı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik , "Seni kendi infaz alanına yollamam gerekir," dedi soğuk soğuk.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Auf, "Efendimizin ayaklarının altında tozdan farksızım," diye inledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O çocuk artık senin malın değil. O bana ait."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Budalalığımı her nasıl isterseniz telafiye hazırım. Yeter ki öfkeli yüzünüzü bana göstermeyin, yüce prens."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik yanıt vermeye gerek görmeyerek Ben Abram'a baktı. "Çocuğu hemen laguna indirip bana ait dhow'a yerleştirin," dedi. "Kaptan zaten onu bekliyor. Ben de birazdan geliyorum. Hemen bu gece med zamanında yola çıkacağız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prensin adamlarından ikisi Dorian'la birlikte lagüne indi; "Ben Abram da Dorian'ın yanında yürüyor, onu elinden tutuyordu. Dorian'ın yüzü soluktu, cesur görünme çabasının etkisiyle dişlerini sıkmıştı. Kumsala inene kadar konuşmadılar. Prensin dhow'unun küçük kayığı Dorian'ı dhow'un demirli olduğu yere götürmek için beklemedeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian o sırada Ben Abram'a, "Ne olur, benimle gelin," diye yalvardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu yapamam." Yaşlı adam başını sallıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yalnız dhow'a kadar. Lütfen. Bütün dünyada sizden başka dostum kalmadı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Peki, ama yalnız dhow'a kadar." Ben Abram kayığa binip oturdu, Dorian da onun yanına sokuldu. "Şimdi bana ne olacak?" diye fısıltıdan farksız bir sesle sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram içini çekti. "Allah ne isterse o olur Arslan Yavrusu;"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Canımı yakacaklar mı? Beni bir başkasına satacaklar mı?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram, "Prens seni sonsuza dek yanından ayırmayacaktır," diye onu avutmaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Buna nasıl emin olabilirsiniz?" Dorian başını Ben Abram'ın koluna dayadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şeyh Taimtaim'in kehaneti yüzünden. Senden hiçbir zaman vazgeçmeyecektir. Onun için çok fazla değerlisin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu kehanet neymiş?" Dorian doğrulup yaşlı adamın yüzüne baktı. "Herkes kehanetten söz ediyor, ama ne olduğunu söylemiyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu bilmen için vakit henüz fazla erken." Ben Abram çocuğun başını yine göğsüne çekti. "Günün birinde her şey senin için açıklık kazanacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu şimdi söyleyemez misiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bilmek senin için tehlikeli olabilir. Sabırlı olmalısın, küçüğüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kayık o sırada dhow'un yanına tosladı. Adamlar Dorian'ı gemiye çekmek için bekliyorlardı. Çocuk, "Gitmek istemiyorum," diyerek Ben Abram'ın koluna "yapıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tanrı öyle buyuruyor, yavrum." Yaşlı adam Dorian'ın ellerini yavaşça üzerinden çekti. Gemiciler uzanıp onu yukarı aldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian küçük tekneye bakarak, "Ne olur, benimle biraz daha kalın," diye yalvardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram bu yalvarışa kayıtsız kalamazdı. "Siz hareket edene kadar yanında kalacağım," diyerek çocuğun arkasından onun için hazırlanmış küçük kamaraya.yürüdü. Şiltenin üstüne, Dorian'ın yanına oturdu ve belindeki keseden bir şey çıkardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şunu iç," dedi. Kesenin içinden küçük bir yeşil şişe çıkarmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu nedir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ayrılışımızın acısını hafifletecek ve seni uyutacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian şişenin içindeki sıvıyı içince yüzünü buruşturdu. "Çok pis bir tadı var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Fare sidiği gibi mi?" Ben Abram gülümsedi, Dorian da hıçkırığa benze yen bir kahkaha atarak ona sarıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haydi şimdi döşeğine uzan." Yaşlı adam Dorian'ı şiltenin üstüne itti ve bir süre sakin şekilde konuşmaya başladılar. Derken, Dorian'ın gözlen kapan maya başladı. Bir gece önce hiç uyumamış olduğu için ilaç çok geçmeden etkisini gösterdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ben Abram son kez onun başını okşadı. "Tanrı seninle olsun, çocuk," diye mırıldandı ve şiltenin üstünden kalkarak güverteye çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Başının dibindeki sert adımlar ve dhow'un yol alırken sallanması Dorian'ı uyandırdı. Gözleriyle Ben Abram'ı aradı, fakat adam gitmişti. Onun yerine ya bancı bir kadın şiltesinin yanına çömelmişti. Siyah entarisi ve peçesiyle bir akbabayı hatırlatıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian sarhoş gibi ayağa kalktı ve kamaranın küçük lombozuna yürüdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dışarsı karanlıktı; yıldızlar lagünün sularının üstünde sanki dans ediyorlardı. Yüzüne çarpan tatlı gece havası onu canlandırdı ve kafasındaki sisleri biraz dağıttı. Güverteye çıkmak için kapı tarafına dönünce siyahlı kadın ayağa kalkarak onun önüne geçti. "Prens çağırtıncaya dek buradan ayrılmamalısın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kısa bir süre tartıştıysa da, sonunda boşuna çabalamaktan vaz geçti ve lombozun başına yürüdü. Dhow lagünden ayrılıp geçide saparken ay ışığında beyaz bir ışıkla parlayan kalenin duvarlarının kayıp uzaklaşmasını seyretti. Sonra, okyanusun gücünün etkisiyle altındaki tabanın sarsıldığını hissetti. Gemi batıya dönünce, mehtabın aydınlattığı ada artık görülmez oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk kendini lombozdan atarak şiltesinin üstüne yığıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kara peçeli kadın lomboza yürüyüp kalın tahta panjuru kapattı. O sırada Dorian'ın başının hemen yukarsındaki güvertede bekleyen nöbetçi o kadar ani olarak bağırdı ki, çocuk yerinden hopladı. "Ne germişisiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yanıt gecikmedi. "Gece avladığı balıklarla dönen bir balıkçı teknesi." Yanıt, aradaki uzaklık ve kapalı panjur nedeniyle oldukça az duyulmuştu, ama o an Dorian'ın yüreği duracak gibi oldu. Sonra, heyecanın etkisiyle hızlandıkça hızlandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk, "Baba!" diye soludu. Sesin sahibi Arapça konuştuğu halde onu hemen tanımıştı. Lomboza doğru atılmayı denediyse de, kadın onu yakaladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian yine, "Baba!" diye bağırdı. Kadının kollarının arasında debeleniyordu, ama o iri yapılıydı, kocaman göğüsleri ve kocaman bir göbeği vardı Şişman olmasına rağmen kuvvetliydi. Dorian'ı göğsünden tuttuğu gibi şiltenin üstüne fırlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk İngilizce olarak ona, "Beni bırak!" diye bağırdı. "Babam, bu. Onun yanına gitmeliyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın tüm ağırlığıyla çocuğun üstünde yatıyor, onu şiltenin üstün "mıhlıyordu. "Kamaradan çıkamazsın," diye homurdandı. "Prensin emri!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kadınla boğuşmayı sürdürdü. Sonra, babasının gecenin içinden dhow'a yeniden seslenmesi üzerine dondu. "Siz ne gemisisiniz?" Sesi giderek zayıflıyordu. Dhow hızla uzaklaşıyor olmalıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gözcü, "Bu, Prens Abd Muhammed El-Malik 'in teknesi," diye yanıt verirken sesi çok güçlü ve berraktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah yolunuzu açık etsin!" Hal'ın sesi öylesine uzaktan geliyordu ki, tıpkı bir fısıltı gibi Dorian'ın kulaklarına ulaşmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk bütün gücüyle, "Baba!" diye bağırdıysa da, kadın olanca ağırlığıyla onu boğarcasına şiltenin üstüne bastırıyordu. Dorian, "Gitme! Benim! Dorry!" diye bağırmakla beraber, boğuk çığlığının kapalı kamaradan denizin ötesindeki babasına ulaşamayacağını bildiği için, umutsuzluk içindeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aniden kıvrılarak iriyarı kadını üstünden attı ve altından kayıp çıktı. Kadın kendini daha toparlayamadan çocuk kamaranın kapısına atılmıştı. Fakat kilitle boğuşurken kadın bir kez daha üstüne atıldı. Kapıyı açmayı sonunda başarmıştı ki, kadın parmaklarını entarisinin yakasına geçirdi. Dorian kendini o kadar hızla ileri attı ki, pamuklu yırtıldı ve çocuk serbest kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Güvertenin merdivenini tırmanırken kadın hemen arkasındaydı ve, "Durdurun onu! Kafiri yakalayın!" diye avazı çıktığı kadar bağırıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir Arap gemici merdivenin tepesinde Dorian'ı bekliyordu. Kollarını iki ya na açarak yolunu kesmeye yeltendi. Fakat çocuk kendini yere attı ve bir gelinciğin hızıyla adamın ayaklarının arasından süzülmeyi başardı. Güvertede teknenin kıçına doğru koşmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph'a ait uzun kayığın karanlık şeklinin hızla adaya doğru uzaklaştığını, kalkıp inen küreklerden fosforlu bir ışıltının döküldüğünü görebiliyordu. Bir karaltı teknenin kıçında dimdik durmaktaydı. Dorian, bunun babası olduğunu biliyordu. "Beni terk etme!" Çocuğun sesi gecenin içinde duyulmuyordu bile.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çocuk dhow'un kıç küpeştesine ulaşıp üstüne sıçradı ve karanlık sulara atılmaya hazırlandı. Ama güçlü bir el ayak bileğine yapışarak onu aşağı çekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aradan birkaç saniye geçmeden yarım düzine Arap gemicinin toplam ağırlığının altında ezilmiş durumdaydı. Onu tekmeler atmasına, ısırmasına ve tırmalamasına aldırış etmeden merdivenden aşağıya taşıdılar ve kamarasına ittiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şişman yaşlı kadın, "Denize atlamış olsaydın, beni de balıklara yem olmak için arkandan atarlardı," diye yakındı. "Bana nasıl bu kadar kötülük edebiliyorsun?" Kadın oflayıp duruyordu. Kamara kapısının dışına iki adam dikmesi için kaptana haber yolladı, sonra da yeni bir kurtuluş girişimini engellemek için lombozun üstündeki kapakla kapının sıkı sıkıya kapalı olmasını garantiledi. Dorian o kadar şaşkın ve yorgundu ki, sonunda ilaçla uyutulmuş gibi derin bir uykuya daldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın onu uyandırdığı sırada vakit öğleye yaklaşıyordu. "Prens seni yanına çağırttı," dedi. "Bir oğlak gibi kirli ve pis kokulu olursan, ihtiyar Tahi'ye kızacak." Çocuk bir kez daha yıkanmaya, saçlarının taranmasına ve parfümlü yağa bulanmasına katlanmak zorunda kaldı. Bundan sonra dhow'un pruva bölümündeki otağa götürüldü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yelken bezinden bir tavan bölgeyi tam tepedeki kavurucu tropikal güneşten koruyordu, fakat musonun serin rüzgarlarının girebilmesi için çadırımsı yapının yanları kaldırılmıştı. Yerler ipekli halılarla örtülüydü, prens de biraz yükseltilmiş bir platformun üstünde yastık kümesine yaslanarak oturmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mollayla maiyetinden başka dört kişi tavanın altında bağdaş kurmuş oturuyorlardı. Dorian yanlarına getirildiği sırada bir şeyi tartışıyorlardı, fakat Tahi çocukla çıkagelince El-Malik susmalarını işaret etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın, prensin ayaklarının dibine kapandı, Dorian onu taklit etmeyince çocuğun ayak bileğini çekiştirdi. "Prens'e saygı göster! Yoksa sana dayak attırır!" diye tısladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kadının emrine karşı koymaya kararlıydı. Çenesini sıktı ve prensin yüzüne baktı. Birkaç saniye sonra kararının zayıfladığını hissederek başını eğdi. Her nedense bu muhteşem kişiye meydan okumayı başaramıyordu. "Selamünaleyküm, efendi, " diyerek yere kapandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik ciddiyetini korudu, ama gözlerinin etrafında küçük gülüş kırışıkları belirmişti. "Sana da selam olsun, el-Amhara." Dorian'a yaklaşmasını işaret etti, sonra da oturduğu platformun altında, sağ elinin hemen dibindeki bir yas tığı gösterdi. "Yine çılgınlığın tuttuğu zaman tekrar denize atlamaya kalkmanı önleyebilmem için seni yanımda oturtacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian itiraz etmedi, adamlar da onu görmezlikten gelerek tartışmalarını sürdürdüler. Çocuk bir süre onların söylediklerini izlemeye çalıştı, ama hızlı hızlı konuşmaları, Arapça bilgisini çok zorluyordu. Konuşmaları ayrıca çocuğun bilmediği insan ve yer isimleriyle doluydu. Tanıyabildiği tek yer adı La mu'ydu. Ned Tyler’la denizcilik derslerinde öğrenmek zorunda bırakıldığı Ateş Sahili'nin haritalarını gözlerinin önünde canlandırmaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Lamu, Zanzibar'ın kuzeyindeydi. Daha küçük bir adaydı ve babasının gemi seyir defterinden anımsadığına göre, Umman İmparatorluğu'nun önemli bir ticaret limanı ve hükümet merkeziydi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Rüzgarın yönü ve öğleden sonra güneşinin oluşturduğu açı sayesinde dhow'un kuzeybatı yönünde seyrettiğini tahmin edebiliyordu, ki buda gittikleri yerin Lamu olma olasılığını kuvvetlendiriyordu. Çocuk, orada kendisini nasıl bir akıbetin beklediğini merak ediyordu. Boynunu uzatarak geminin kıçının ötesini görmeye çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arkalarındaki ufukta Flor de la Mar'dan hiçbir iz yoktu. Gece boyunca adayı çoktan arkalarında bırakmış; Seraph, babası ve Tom'la teması kaybetmişti. Bu düşünce çocuğu yine umutsuzluğa düşürecek olduysa da, sonra duygularına yenik düşmemeye karar verdi. Prensle adamlarının konuştuklarını anlamak için tekrar dikkatini topladı. Babam, bütün söylediklerini anımsamamı ister. Bu bilgiler plan yaparken ona çok yararlı olabilir, diye düşündü. Ama molla o sırada ayağa kalkıp pruvaya yürüdü. Orada tiz ve titrek bir sesle ezan okumaya başladı. Prensle adamları bunun üzerine tartışmalarını keserek öğle namazına hazırlandılar. Köleler, prensle maiyetinin abdest almaları için ibriklerle tatlı su getirdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kıçtaki dümenci kuzeyi, kutsal Mekke kentinin bulunduğu yönü işaret etti, gemide ibadet etmeye vakti olanların hepsi o yöne döndüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Din adamının iniltili bir sesle duyurduğu direktifler uyarınca, ayakta durmak, yere diz çökmek,ve secde etmek, böylece Allah'ın iradesine boyun eğmek ritüelini yerine getirdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian ilk kez böylesi coşkulu bir ibadete tanık oluyordu. Yapılan işin dışında olmasına rağmen, bu inancın gücünden garip şekilde etkilenmişti. High Weald'deki küçük kilisede yapılan haftalık ayinlerde bu hissi hiç duymamıştı, şimdi belirli bir ses tonuyla okunan duaları ve insanlardaki vecit halini köyün rahibinin onda uyandırmayı başaramadığı derin bir ilgiyle izlemeye koyuldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Göklere, muson rüzgarlarının önünde ilerleyen sıra sıra bulutlarla bezeli Afrika'nın mavi gök kubbesine bakışını dikti. Yoğun bir dinsel vecdin pençesine düşerek, gümüş renkli bulut girdaplarında Tanrı'nın sakalını görür gibi oldu. Bulut yığınlarının şekil ve siluetlerinde de ürküntü verici yüz çizgilerini seçer gibi olduğunu düşledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prens Abd Muhammed El-Malik secde durumundan kalkmışsa da alçak kaidenin üstünde hala kutsal kente çevrili olarak ayakta ve ellerini karnının üstünde kenetlenmiş vaziyette duruyordu. Dorian onun sakallı yüzüne bakınca, Tanrı'nın da belki bu kadar soylu, ürkütücü ve aynı zamanda da bu kadar şefkatli göründüğünü düşünmekten kendini alamadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dhow musonun önü sıra kayıyor, dev latin yelkeni davul gibi şiş ve gergin görünüyordu. Tek sereni, bir insanın beli kadar kalın koyu renkli ve ağır, ayrıca, dhow'un kendinden bile uzun birleşik tropikal ağaçlardan oluşturulmuştu. Tüm ağırlığı ana kandilisa tarafından yüksekte tutulmaktaydı. Dhow dalgaların pençesinde yuvarlanırcasına yol alırken, serenin gölgesi güvertenin üstünde bir ileri, bir geri gidip geliyor, kah prensin soylu siluetinin üstüne düşüyor, kah tropikal güneşin tüm parlaklığının üstüne boşanmasına yol açıyordu. Prens, sallanan serenin altında bedeninin tüm ihtişamıyla duruyordu. Arap dümencinin dikkati dağılmıştı; geminin pruvasının fırtınanın gözüne fazlaca girmesine izin verdi. Yelken titriyor, ürkütücü şekilde çatırdıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler, Dorian'a latin yelkenine asla güvenilmeyeceğini, sert bir rüzgarda hemen dengesinin bozulabildiğini öğretmişti. Şimdi de geminin, hırpalanmasına nasıl ters tepki verdiğini görebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yelkenin, platformun hemen altındaki güverteye düşen gölgesinde aniden bir değişiklik fark etti. Donanıma başını kaldırıp bakınca, ana kandilisanın çözülmeye başladığını gördü. Halat tıpkı bir yuva dolusu çiftleşen yılan gibi açılmaktaydı. Halatın iplikleri bir bir çözülüyordu. Dorian bu sahneye dehşet içinde bakakalmıştı; şok halinde olduğundan ne kıpırdayabiliyor, ne de bağırabiliyordu. Dhow orsa edilirken serenin indirilip çevrildiğini seyrettiği için ana kandilisanın geminin donanımında ne kadar yaşamsal bir rolü olduğundan haberliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hala tek direğe bakarak kalkmaya girişti; bu arada da halatın son ipi de tabanca patlamasını andıran bir gürültüyle koptu. Yarım tonluk tahta seren bir celladın bıçağının darbesi gibi güverteye düşmeye başladı. Prens ibadeti dışında her şeyden habersizdi ve düşmekte olan serenin hemen altında duruyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, El-Malik 'in dizlerinin arkasını hedef alarak hemen ileri atıldı. Geminin hareketiyle uyum sağlamak için aksi yöne düşen prens tamamen gafil avlandı. Halılarla yastıklar düşüşünün şiddetini hafifletirken Dorian'ın küçük vücudu da tam üstüne indi. .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çok sert bir tahtadan yapılmamış olan seren arkalarında alçak kasaranın damını parçaladı ve kırık bir tahtayı kıymık yığınına dönüştürdü. Koca kütüğün ek yerinden ayrılmasıyla, ön ucu hız kazanarak baş kasara güvertesine çarptı. Birkaç saniye önce prensin üstünde durduğu alçak tahta platformu ezdi ve güvertenin döşemesini parçaladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tek latin yelkeni de arkasında balon gibi şişerek çöktü ve yolunun üstün deki adamları altına aldı. Yelkeninin baskısından kurtulunca, dhov'un hareketi de tümüyle değişti. Pruvası rüzgara tutsak oldu ve musonun dalgalarının pençesinde yuvarlanıp sürüklenmeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gemide uzun saniyeler boyunca başıboş palangaların ve kopuk halat uçlarının takırtısından başka ses duyulmadı. Hemen arkasından yaralananların şaşkınlık çığlıkları ve bağrışları koro halinde ortalığı doldurdu. Kıç güvertesindeki iki gemici hemen o an ezilip ölmüşlerdi; bacakları kırılan ve kemikleri ezilen diğer üçünün de durumu çok feciydi. Çığlıkları tüyler ürperticiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dhow'un kaptanının bağırarak verdiği emir üzerine sağlam kalan gemiciler, pruva bölümündekileri örten halatlarla yelkenleri kaldırmaya giriştiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Efendisi yaralandığı ya da serenin korkunç ağırlığının altında ezilerek öldüğü takdirde, kendi hayatını kaybetmekten korkan kaptan, "Prensi bulun!" diye uluyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gemiciler birkaç dakikaya kalmadan yelkenin katlarını yararak kaldırmışlar ve Tanrı'ya şükrederek prensi enkazın altından çıkarmışlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prens, bu pandomima sırasında gayet sakin duruyor ve kurtulmasına şükredenlerin bağrışlarını duymaz gibi davranarak etrafındaki enkaza bakıyordu. Seren, prensin üstünde durduğu değerli seccadeyi bile bıçak gibi biçmişti. Molla hemen yanına koştu. "Allahımıza çok şükür, yaralanmamışsınız. Peygamberin sevgili kulu olduğunuz için kanatlarının altına aldı sizi," diye gevelemeye başladı. » El-Malik din adamının ellerini üstünden iterek, "Çocuk nerede?" diye sordu. Dağ gibi yelken bezlerinin altında yine telaşlı bir arama baş gösterdi. Sonunda Dorian'ı çekip çıkararak prensin karşısına getirdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yaralı mısın, küçük?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian etrafındaki yıkıntılara sırıtarak bakıyordu. Tom'la son beraberliğinden beri hiç bu kadar eğlenmemişti. “İyiyim, efendim," dedi. Heyecanı arasında İngilizce konuşmuştu. Ekledi. "Ne yazık ki geminiz berbat olmuş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
