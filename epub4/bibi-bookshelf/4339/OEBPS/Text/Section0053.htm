<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Umman Halifesi Abd Muhammed El-Malik , Maskat'taki sarayında son günlerini yaşıyor, doktorlarının içinde en bilge olanlar bile yakalandığı gizemli hastalığın nedenini keşfedemiyorlardı. Ona anüsünden kan sızana kadar tenkiyeler yapmışlardı. Kollarındaki damarlardan kan almaktan yüzü sapsarı, göz çukurları da mor olmuştu. Hastalığı yakıp yok etmek için göğsünü ve sırtını dağlamışlar, ama bir yararı olmamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hastalık, Prens Zeyn el-Din'in, hiyanetinin kefaretini ödemesi için babasının onu yolladığı Mekke'yle İslamiyetin öbür kutsal yerlerine uzun hac yolculuğundan dönüşünden kısa bir süre sonra baş göstermişti. Maskat'a dönüşünde Zeyn babasına akla gelmedik yaltaklanmalarda bulunmuştu. Pahalı giysilerini yırtmış, yanaklarıyla göğsünü keskin bir bıçakla yaralamıştı. Kafasına kül boşaltmış, elleriyle dizlerinin üstünde sürünerek babasının huzuruna çıkmış ve bağışlanmasını yalvarmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik bunun üzerine fildişi tahtından inmiş, oğlunu ayağa kaldırmış ve kendi entarisinin eteğiyle delikanlının şişman yüzündeki pisliği silmişti. Sonra onu dudaklarından öperek, "Sen benim oğlumsun," demişti. "Seni bir kere kaybettimse de şimdi yin e sana kavuştum. Haydi, git, yıkan ve üstünü başını değiştir. Sultan ailesinden bir Ummanlının mavi giysilerini giy ve sağımdaki yastığa gelip otur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aradan çok geçmeden halife korkunç baş ağrıları çekmeye başlamıştı. Bunların sonucunda kafası karışmış, sürekli uyuklar olmuştu. Ardından ihtilaçlar ve kusma nöbetleri geçirmeye başlamıştı. Midesi ağrıyordu, dışkısı katran gibi simsiyahtı ve idrarı da kandan koyu kırmızı bir renk almıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hekimler onu tedavi etmeye çalışırken halifenin hastalığı gitgide ciddileşiyordu. Tırnakları morardı. Saçlarıyla sakalı tutam tutam dökülmeye başladı. Komaya girip çıkıyor, etleri adeta eriyordu. Saçsız dazlak kafası bir kadavranınkine benzemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonun yakın olduğunu anlayan oğullarının otuzu havasız, karanlık ve pancurlu odada babalarının yatağının etrafında toplanmışlardı. En büyükleri Zeyn el-Din babasının yatağına en yakın konumda oturuyor, hastanın iyileşmesi için öbürleriyle sözde dua ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">iki duanın arasında Zeyn bir ara başını kaldırarak odanın öbür ucundaki üvey kardeşine baktı. İbn El-Malik Ebubekir cariyelerden birinin oğluydu. Lamu'daki çocukluk günlerinden beri Zeyn el-Din'in en yakın dostu ve sırdaşıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sultan ailesindeki mütevazı konumu nedeniyle Ebubekir silinip gidebilirdi. Bununla birlikte çöldeki bir deyişe göre, her insanın onu kumların üstünde taşıyacak bir deveye ihtiyacı vardır. Zeyn el-Din de Ebubekir'in devesiydi. Ebubekir yaşça büyük üvey kardeşi sayesinde günün birinde önemli bir konuma yükselmeyi umuyordu. Zeyn'in kendisine ihtiyacı olduğunu biliyordu; kardeşinin sadık, kurnaz ve becerikli hizmetkarıydı. Maskat Savaşı'nda onun yanındaydı. Osmanlılar yenilgiye uğratıldığı zaman onu korumaya çalışmış, fakat kargaşa arasında göğsüne bir mızrak darbesi yiyerek atından aşağı düşürülmüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Savaştan sonra yarası iyileşmiş, yeni halife tarafından da bağışlanmıştı. El-Malik oğullarına karşı daima iyi niyetli ve hoşgörülü davranırdı. Oysa Ebubekir minnettarlık duyacağına babasına kin besliyordu. O da Zeyn el-Din gibi hırslı ve doğuştan düzenbazdı. Babasının onu bağışladığını söylemesine rağmen, hiyanetinin halifenin bütün hayatınca unutulmayacağını biliyordu. Günlük kokuları içindeki kalabalık yatak odasında Zeyn el-Din'e bakarken içten içe babasının hayatının son bulmasını diliyordu. Ağabeyi ona belli belirsiz başını salladı. Ebubekir de önüne bakarak anladığını ifade etmek için bıyığını okşadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">işlerini gören beyaz tozu bulan Ebubekir olmuştu. Giderek ölüme yaklaşan halifenin doktorlarından biri de Ebubekir'in adamıydı. Minik dozlar halinde verilen zehir, kurbanın vücudunda birikim yapıyor, belirtileri de giderek şiddetleniyordu. Ebubekir şimdi kardeşiyle anlaşarak halifeye, hayatını noktalayacak öldürücü dozu verme zamanının geldiğini onayladı. Hain, üzüntüsünü sözde gizlemek ister gibi yüzünü siyah kefiyesinin ucuyla örttü ve gülümsedi. Ertesi gün ağabeyi Zeyn el-Din bu saatte Fildişi Tahtı'nda oturacaktı. O, ibn El-Malik Ebubekir ise Umman ordularıyla filolarının başkomutanı olacaktı. Zeyn el-Din ona bunu, ayrıca imam rütbesini ve krallık hazinesinden iki yüz bin rupi vaat etmişti. Ebubekir kendini oldu bitti güçlü bir savaşçı olarak görürdü, işte şimdi yıldızının parlaması yakındı. "Ve bu, değerli kardeşim Zeyn'in sayesinde. Allah ondan bin kere razı olsun," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ortalık kararırken doktorları halifeye uyumasına yardımcı olmak ve gecenin şeytanlarının saldırılarına karşı ona güç aşılamak için bir ilaç verdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik öksürdüğü, ilacı salyasıyla çenesinden aşağı akıttığı ve başını çevirdiği halde doktorlar onu tutarak şurubu son damlasına kadar boğazından aşağı döktüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Malik yastıklarının üstünde o kadar hareketsiz ve solgun yatıyordu ki doktorları uzun gecenin içinde iki kere göz kapaklarını açarak yüzüne karşı bir lamba tuttular ve gözbebeklerinin daralıp daralmadığına baktılar. Her defasında da, "Allahımıza çok şükür, halife yaşıyor," diye bir ağızdan bildirdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonra, şafağın bakır rengindeki ilk ışınları doğu yönündeki pencerenin panjurlarından içeri sızarken, halife birdenbire doğrulup net bir sesle, "Allah'ım, sen büyüksün!" diye bağırdı. Sonra da yatağının terden ıslanmış yastıklarının üstüne çöktü, ince bir kan sızıntısı burun deliklerinden yanaklarına ve oradan da yatağına aktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Doktorlar hemen koşarak halifenin etrafında halka oldular. Oğulları da görebilmek için başlarını uzattılarsa da, babalarını göremediler. Baş cerrah kasvetli bir sesle sarayın vezirine bir şeyler fısıldadı. Vezir bunun üzerine sıra sıra oturan prenslere dönerek hayra alamet olmayan bir tavırla şöyle dedi:</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Umman Halifesi Abd Muhammed El-Malik ruhunu teslim etmiştir. Mekanı cennet olsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prensler de bir ağızdan, "Mekanı cennet olsun," diye tekrarladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Babasının arzusu üzerine Zeyn el-Din yeni halifemiz olarak Umman'ın Fildişi Tahtı'na çıkacaktır. Allah ona uzun ve muzaffer bir saltanat ihsan etsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Prensler de bu dileğe katılmakla beraber, herhangi bir sevinç belirtisi göstermediler. Kendilerini karanlık günlerin beklediğini biliyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kent duvarlarının dışında denize uzanan kayalık bir yarımada vardı. Yarımadadaki yarlar dikey olarak derin suların içine iniyordu ve su öylesine berraktı ki aşağıdaki mercanların bütün ayrıntıları mermer bir mozayik gibi işlenmiş gözüküyordu. Yeni halife uçurumun kenarında cilalanmış pembe granit bloklarından bir köşkün bina edilmesini emretmişti. Oraya Kefaret Sarayı adını vermişti. Gölgeli revakta oturduğu yerden denizin yüzeyine bakıp aşağıda, kayaların arasından kayarak geçen köpekbalıkları™ seyredebiliyordu. Saray ilk inşa edildiği sıralarda buralarda köpekbalığı yoktu, ama şimdilerde boldu ve iyi besleniyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Babasının subaylarından birini daha yalınayak karşısına getirdikleri sırada Zeyn el-Din olgun bir nar yiyordu. Adamın başıyla sakalını tıraş etmişler, bir mahkûmiyet simgesi olarak boynuna zincir geçirmişlerdi. Halife, "Rahmetli babamın gözünden düştüğüm günlerde bana hiç de nazik davranmadın, bin Nabula!" diye başladı. Tükürdüğü nar çekirdeklerinden biri zavallı adamın suratına çarptı. Bin Nabula hiç renk vermeyerek Zeyn'e soğuk bir ifadeyle bakmayı sürdürdü. Eski halifenin ordusuyla donanmasının komutanlığını yapan gururlu bir askerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bana şişko it demiştin." Zeyn üzgün bir tavırla başını salladı. "Bu çok zalimce bir suçlamaydı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mahkûm, "Sana çok yaraşan bir sıfattı," dedi. "O zamandan beri daha da genişledin ve daha da itici bir görünüm aldın. Soylu babanın halkının başına nasıl bir bela sardığını görememesine şükrediyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Oldu bitti gevezeydin, moruk, ama bu kusura karşı elimizde çok etkin bir çare var." Zeyn el-Din ordusunun yeni generaline başıyla işaret etti. "Aşağıdaki küçük dostlarımın karınları aç. Onları daha fazla bekletmeyelim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir halifenin önünde eğildi. Üstünde cilalı bir yarım zırh, başında sivri tepeli bir miğfer vardı. Miğferin alt kenarından ensesini örten işlemeli kırmızı ipekliden bir kanat sarkıyordu. Doğrulurken gülümsüyordu. Bir barrakudanın testere gibi dişlerine sahip o zayıf yüzdeki gülümseyiş tüyler ürperticiydi, ama bin-Nabula hiç renk vermedi. "Birçok iyi insan benden önce bu yoldan geçtiler. Onların beraberliğini sizinkine yeğlerim," demekle yetindi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yeni halifenin tahta çıkışını izleyen aylarda bu türlü infazlar günlük olaylardan sayılıyordu. Bir zamanlar güçlü ve önemli olan yüzlerce adam, buradan aşağıda beklemekte olan köpekbalığı sürüsüne atılmıştı. Zeyn el-Din bir küçümseme veya hakareti asla unutmazdı ve gerek o, gerekse General Ebubekir az sonra başlayacak eğlenceden hiç bıkmıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir adamlarına, "Zincirlerini çıkarın," diye emretti. Bin-Nabula'nın hemen derine inmesini istemiyordu. Boynundaki kalın zincirleri söküp onu cellat kütüğünün başına götürdüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir, "Her iki ayağını da," diye adamlarına emretti, onlar da mahkûmun bacaklarını kütüğün üstüne yerleştirdiler. Ebubekir cezayı daha da mükemmelleştirmişti: her iki ayağı giden mahkûm yüzeyde çırpınabilir, ama kıyı ya yüzemezdi, sudaki kan ise köpekbalığı sürüsünü çıldırtırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir kılıcını çekti ve bin-Nabula'nın bacaklarının yukarsında havayı yararak mahkûma o çarpık dişleriyle sırıttı. Yaşlı general, en küçük bir korku belirtisi göstermeden ona bakıyordu. Ebubekir bu görevi adamlarından herhangi birine havale edebilirdi, ama ağabeyinin emrini kendisi yerine getirmekten hoşlanıyordu. Kıvrık bıçağın kenarını yaşlı adamın ayak bileğine dayadı ve indireceği darbeyi kısılmış gözleriyle hesapladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Zeyn el-Din, "Bir tek temiz darbe isterim, yoksa seni cezalandırırım, kardeş," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir kılıcı kaldırdı ve kısa bir duraklamadan sonra hızla indirdi. Çelik havada tısladıktan sonra et ve kemiği yararak kütüğe saplandı. Mavi damarlı beyaz ayak cilalı granit zeminin üstüne düştü. Zeyn'ellerini çırptı. "Gerçekten kusursuz bir darbeydi. Ama aynını tekrar yapabilir misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir bıçağı bir kölenin uzattığı bir ipekli parçasına sildi, sonra öbür ayak bileğine nişan aldı. Yeni bir vınlamanın ardından çelik kütüğün tahtasına iyice saplandı. Zeyn el-Din kasıklarını tuta tuta gülüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Askerler bin-Nabula'yı pembe granit taşlarının üstünde ıslak bir kırmızı iz bırakarak yarın kıyısına sürüklediler. Zeyn el-Din yastıklarının üstünden fırladı ve onu aşağıya düşmekten koruyan alçak korkuluğa topallayarak yaklaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Duvardan sarkıp aşağıya baktı. "Küçük balıklarım seni bekliyorlar, bin-Nabula. Yolun açık olsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Askerler yaşlı adamı yardan aşağı fırlattılar. Bin Nabula'nın entarisi etrafında balon gibi kabardı, ama adamcağızın çıtı çıkmadı. Bazı mahkûmlar aşağı düşerken haykırırlar, Zeyn el-Din bundan zevk alırdı. Bin-Nabula yüzeye çarpar çarpmaz düşüşün şiddetiyle derine indi. Sonra, karışan sular saydamlaştı ve onun yüzeye çıktığını gördüler. Orada başını suyun yukarsında tutmaya çalışarak debelenmeye başladı. Ama su etrafında bulanmakta gecikmedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İşte!" Zeyn el-Din titreyen parmağıyla aşağısını işaret etti. "Güzel balıklarıma bakın." Karaltılar telaşla hareket ediyorlardı. Hızla yüzeye yükselerek debelenen yaşlı adamın etrafını çevirdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, yavrularım, gelin! Gelin!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O sırada köpekbalıklarının ilki bir hamle yaptı ve bin-Nabula suyun altına çekildi. Ama su o kadar saydamdı ki, Zeyn el-Din hazırladığı şölenin tüm ayrıntılarını izleyebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Eğlence sona erip de seyredilecek başka bir şey kalmayınca halife ipek sayvanın altındaki yastık yığınına döndü ve içmek için soğuk şerbet istedi. Sonra kardeşini yanına çağırdı. "İyi iş yaptın, Ebubekir, ama bağırdıkları zaman daha zevkli oluyor," dedi. "Bana sorarsan, ihtiyar şeytan sırf zevkimi azaltmak için ses çıkarmadı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ebubekir de aynı fikirdeydi. "Bin-Nabula oldum olası inatçı keçinin biriydi. Bana verdiğin listede altı yüz on iki isim vardı. Ne yazık ki bin-Nabula listedeki altı yüzüncü isimdi. Listemizin sonuna yaklaşıyoruz, majesteleri."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, hayır, sevgili kardeşim, listemizin sonuna daha vakit var. Düşmanlarımızın elebaşılarından birinin icabına bakılmadı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bana o serserinin adını ver." Ebubekir gülümseyiş olarak nitelenemeyecek kadar vahşice düzensiz dişlerini gösterdi. "Onu nerede bulabileceğimi söyle, ben de bulup sana getireyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu sen de çok iyi tanıyorsun, kardeşim. Üstelik senin de onunla görülecek bir hesabın var." Zeyn el-Din öne eğildi. Karnı kucağına sarkmıştı. Entarisinin eteğini yukarı sıyırarak şekilsizleşmiş bileğini ovuşturdu. "Onca yıldan sonra nemli havalarda ayağım hala sızlıyor." Anlamaya başladığı Ebubekir'in kara gözlerindeki ışıltıdan belliydi. Zeyn el-Din devam etti. "Hem bir ipin ucunda Maskat'ın kapılarına sürüklenmek de hiç hoşuma gitmedi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"El-Salil." Ebubekir başını salladı. "Kızıl saçlı, yeşil gözlü şeytan. Onu nerede bulacağımı biliyorum. Muhterem babamız kervanlarımıza ticaret yollarını tekrar açması için onu Afrika'ya yollamıştı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne kadar gemiye ve adama ihtiyacın varsa hepsini al, Ebubekir. Afrika'ya git. Onu bul ve bana getir. Kızıl saçlı şeytanı istediğin kadar hırpalayabilirsin. Ama onu canlı isterim. Anlıyor musun beni?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İyice hırpalanmış olsa da ölmeyecek. Sizi çok iyi anladım, majesteleri."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
