<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Daniel'in hanım arkadaşının dün gece bize anlattıkları sayesinde birçok şey açıklık kazandı." Hal kıç kamarasına dolmuş olan gemi subaylarının yüzlerine baktı. "Jangiri'nin ini buralarda bir yerde." Hal masasının üstüne yayılmış olan haritanın üzerine eğildi ve parmağını Madagaskar'ın üstüne koydu. "Buradan itibaren güneydeki ve doğudaki ticaret yollarına kolayca ulaşabiliyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Marifet onun üssü olan limanı bulabilmek," diye söylendi. "Büyük adalardan birini üs olarak kullanmak zorunda değil. Arabistan Denizindeki Umman sahiliyle güneydeki Maskaren Adaları arasındaki iki bin fersaha dağılmış yüzlerce küçük ada var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haklısın." Hal başıyla doğruladı. "Bu dediklerine ek olarak, bizim bilmediğimiz, hatta adları bile olmayan ve hiçbir haritada gösterilmemiş düzinelerle başka ada davardır. Yüz yıl boyunca bu denizlerde dolaşsak bile hepsini keşfedemeyebiliriz." Hal etrafındakilere baktı. "Ona gidemezsek ne yapmalıyız acaba?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler, "Onu ayağımıza getirebiliriz," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal yine başıyla doğruladı. "Onu ininden çıkarmalıyız. Ona karşı koyamayacağı bir yem sunmalıyız. Madagaskar ve Zanzibar adalarının açıklarında dolaşmalı, Afrika kıyılarında dolanmalıyız." Hal'ın adamları bu fikre katıldıklarını mırıldandılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daniel de onlara, "Hint Okyanusundaki her limanda casusları olduğuna ve oraya uğrayan her olası ödül hakkında ona haber uçurduklarına emin olabilirsiniz. En azından, dinsiz bir korsan olsam, ben öyle yapardım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet." Hal dönüp ona baktı. "Her limana uğrayıp ne kadar zengin ve ne kadar az silahlı olduğumuzu ona duyuracağız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler, "Otuz altışar topluk iki savaşçı gemi, hangi korsanı olsa korkutabilir," diyerek gülümsedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bir gemi," diye düzeltti, adamların ona merakla bakmaları üzerine de gülümsedi. 'Teoman'ı buraya gelir gelmez Bombay'a yalnız başına yollayacağım. O gemi, yolcularımızla birlikte bizim verebileceğimiz ve ambarına tıkabileceği bütün yükü götürebilir. Ateş Sahili'ne yalnız başımıza gideceğiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alf Wilson, "Seraph kuvvetli bir gemidir. Korsanların çoğunu ürkütebilir," diye belirtti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Biz oraya çıkmaya hazır olduğumuz zaman kuvvetli gözükmeyecek ama." Hal geminin teknesinin şemalarını ortaya çıkardı. Ekvatoru geçmelerinden beri bunun üstüne çalışıyordu. "Bir Truva Atı beyler. Bay Jangiri için bir Truva Atı hazırlayacağız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamlar masanın etrafında toplaşmışlardı. Hal'ın aklındakileri kavramaya başlayınca, hemen onayladılar ve önerilerde bulunmaya başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gemimizi zengin ve silahsız bir ticaret gemisine benzeteceğiz, beyler. Top lumbarlarıyla işe başlayacağız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ertesi sabah Hal demir atmış geminin etrafını filikayla dolaştı. Ned Tyler'ie geminin iki marangozu da onunla beraber olduğundan Hal onlara Seraph'ın görünüşünde yapılmasını istediği değişiklikleri işaret etti. "Oymalarla altın yaldızlı süsleri oldukları gibi bırakabiliriz," dedi. Sonra geminin pruvasıyla kıçındaki bezemeleri gösterdi. "Gemiye belediye başkanının kayığı gibi abartılı bir hava veriyorlar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ondan daha fazla bir Fransız randevuevi havası veriyorlar." Koca Daniel alayla burun büktü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal devam etti. "Dahası, bu küçük şaheserine zarar verirsek Lord Childs fena halde bozulur." Seraph’ın bordalarını işaret etti. "En önemli sorunumuz top lumbarları." Top lumbarlarının eşiklerinin altın varakla kaplanmış olması tekneye göze hoş gelen bir dama deseni görünümü veriyor, ama aynı zamanda Seraph'ın savaş yeteneğini vurguluyordu. Hal marangozlara, "Önce onların üzerinde çalışmaya başlayacaksınız," diye emretti. "Top lumbarlarının kapak menteşelerinin gizlenmesini istiyorum. Onları katranla kalafat edin ve teknenin tahtalarından ayırt edilemeyecek biçimde boyayın." Gemiyi filikadan bir saat daha incelemeye devam ettiler ve Seraph'ın profilinde daha zararsız gözükmesini sağlayacak başka küçük rötuşlar üzerinde karara vardılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gemiye doğru kürek çekerlerken Hal, Koca Daniel'e, "Kıyının bu kadar açığında ve topların menzillerinin dışında demir atmamızın nedenlerinden biri, kumsaldaki meraklı gözlere gözükmemek," dedi. Hala geminin etrafında durmakta olan pazarcı kayıklarını ve başka küçük tekneleri işaret etti. "Çalışmalar başlar başlamaz bunları uzaklaştırın. Jangiri'nin kolonide casuslarının bulunduğunu varsaymamız ve buna göre davranmamız gerekiyor. Boncuk gözlerin her yaptığımızı izlemesini, gevezelerin de haberi yaymalarını istemiyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal kamarasına döndükten sonra kentte kaldığı pansiyonda Bay Beatty'ye bir mektup yazdı. Kendisinin ve ailesinin, limana vardığı zaman Yeoman of York'la Bombay yolculuklarını tamamlayacaklarını, Guy'ın da onlarla beraber gideceğini bildirdi. Hal, Bay Beatty'yle değişikliği tartışarak kabul ettirmek yerine, işi bir pusulayla halledeceğine seviniyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kağıttaki mürekkebi kum serperek kuruturken "Evet!" dedi. "Bu durum Bay Tom'un kavgacılık ve çapkınlık eğilimlerinin de' çaresine bakacaktır." Hal mektubu kırmızı balmumu üstüne bastığı mührüyle kapadıktan sonra, onu karaya götürmesi için Koca Daniel'i çağırdı. Adam kapıdan içeriye başını içeri uzatır uzatmaz, Teoman'dan hala bir haber yok mu?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Henüz yok, kaptan."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gabya çubukları ufukta görünür görünmez nöbetçi subay bana hemen haber versin." Hal aynı emri daha önce de birkaç kere verdiğinden Koca Daniel gözlerini yuvarlayıp başını salladı. Hal gülümsememek için kendini zor tuttu. Böylesi tavırlar Koca Daniel'de hoş görülebilirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sabahın parlak gün ışığında yapı iskelesinde duruyordu. Hala çocuk sayılırdı, yaşı on sekizin üstünde değildi. Çok da yakışıklıydı, Hannah Maakenberg yakışıklıları severdi.»Uzun boylu ve düzgün bacaklıydı. Kuzguni siyah saçları omuzlarına dökülüyordu. Korkudan hareketsiz kalması Hannah'ı da, etrafındaki kalabalığı da fazlasıyla heyecanlandırıyordu. Kolonideki bütün erkek, kadın ve çocuklar; bütün özgür Kap vatandaşları, ev kadınları, köleler ve Hotantolar oradaydı. Hepsi çok neşeli, canlı ve gürültücüydü. Aralarında küçük çocuklar bile vardı. Büyüklerinin neşesi onlara da bulaştığından, erişkinlerin bacaklarının arasında cıyaklayarak birbirlerini kovalıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Özgür Kap vatandaşlarından birinin karısı Hannah'ın yanında duruyordu. Belindeki önlüğe un bulaşmış tombul ve temiz yüzlü bir kadıncağızdı. Mutfağında ekmek yoğurmaktan geldiği belliydi. Minik kızı önlüğüne asılmıştı. Baş parmağını emen ve darağacındaki adama iri mavi gözleriyle ciddi ciddi bakan melek yüzlü bir çocuktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annesi Hannah'a, "Bu onun ilk idam seyirliği olacak," diye açıkladı. "Ken dini biraz garip hissediyor, kalabalıktan da ürküyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tutuklunun elleri sırtında kelepçelenmişti. Arkasında lime lime bir elbise vardı. Ayaklan çıplaktı. Yargıç suçlamayla kararı okumak için darağacının önüne gelip durunca, kalabalık sabırsızlıktan kıpırdamaya ve birbirini itelemeye başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tanrı'nın lütfü ve Hollanda Cumhuriyeti Yasama Konseyinin bana verdiği yetkiyle Ümit Burnu kolonisi mahkemesinin kararını size okuyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kalabalığın arka sıralarındaki özgür bir vatandaş, "Sadede gel, sadede gel!" diye bağırdı. "Bizim için dans ettiğini görelim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Cinayet suçunu işlediği sabit görüldüğünden Hendrik Martinus Ockers'in..." Hannah yanındaki ev kadınına, "Ben de oradaydım. Hepsini gördüm. Hatta mahkemede ifade bile verdim," diye övündü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın etkilenmiş görünerek, "Niçin yapmış?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Niçin yaparlar ki?" Hannah omuzlarını silkti. "İkisi de körkütük sarhoştu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fenerin ölgün ışığında parıldayan uzun bıçaklarla birbirlerinin etrafında dönüp meyhanenin duvarlarına şekilsizleşmiş gölgelerini düşüren iki karaltı ve seyircilerin bağrışarak ayaklarını yere vurmaları hala gözlerinin önündeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Cinayeti nasıl işledi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Elinde bıçak vardı. Ve kanındaki onca alkole rağmen atikti. Tıpkı bir pars gibi." Kadın bir yarma hareketi yaptı. "Bıçağı şöyle sapladı. Bir balığın karnını yarar gibi. Öbür zavallının bağırsakları dışarı döküldü, ayaklarına dolandı, o da onlara takılarak yüzüstü düştü."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Deme!" Öbür kadın ürperdi. "Bu denizciler hayvandan farksız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah başını salladı. "Yalnız denizciler değil şekerim. Bütün erkekler birbirinin aynıdır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İşte bu doğru bir laf!" Kadın çocuğu kaldırıp omzuna oturttu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İşte lieveling (Lieveling: Sevgilim). Buradan daha iyi göreceksin," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yargıç kararın okunmasını tamamladı. "Adı geçen Hendrik Martinus Ockers böylece asılarak ölme cezasına çarptırılmıştır. Hüküm, eylülün üçüncü günü sabah saat onda kalenin tören alanında halkın karşısında yerine getirilecektir." Yargıcın darağacının basamaklarını zorlukla indiğini gören muhafızlardan biri son birkaç basamağı inmesine yardım etti. Tutuklunun arkasında beklemekte olan cellat ileriye bir adım atarak siyah bir torbayı delikanlının başına geçirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah, "Bunu yapmalarından nefret ediyorum," diye homurdandı. "Tutuklunun ipin uçundayken morarmış ve şekilsizleşmiş yüzünü görmek isterim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yanındaki kadın doğruladı. "Ağır John böylelerinin hiçbir zaman yüzünü örtmezdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ya! Demek Ağır John'u hatırlıyorsun. O gerçek bir sanatkardı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İngiliz korsanı Sir Franky'yi ipe çekişini hiç unutmadım, işte gösteri diye buna derler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah içini çekti. "O günü dünmüş gibi hatırlıyorum. Ağır John onu doğramadan önce yarım saat hoplatmıştı." Birden aklına bir şey gelmiş gibi durakladı. Korsanlar ve darağacındaki o güzel delikanlıyla ilgili bir şeydi bu. Sinirli bir baş hareketi yaptı, cin aklını karıştırmıştı yine.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Cellat, ilmiği tutuklunun başından geçirdi ve sol kulağının altına sıkı sıkı oturttu. Delikanlı şimdi zangır zangır titriyordu. Hannah onun yüzünü göremeyişine yine hayıflandı. Bu sahne ona birini hatırlatıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Cellat geri çekilerek ağır tahta tokmağı eline aldı. Bunu olanca hızıyla kapağı tutan takozun üstüne indirdi, idam mahkûmu genç acı bir feryat kopardı. "Tanrı aşkına, merhamet edin!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seyirciler kahkahayı bastılar. Cellat tokmağı yine sallayınca takoz yerinden fırladı. Kapak da gürültüyle açılıp içeri düştü, ipin sonu gelince zavallının boynu uzadı ve başı yana burkuldu. Hannah mahkûmun omurlarının kuru bir dal gibi çatırdadığını duyunca yine düş kırıklığına uğradı. Ağır John hesabını daha iyi yapar, adamı ipin ucunda dakikalarca zıplatır, mahkûm boğuldukça canı gıdım gıdım vücudunu terk ederdi. Bu cellat hantalın tekiydi, incelikten yoksundu. Hannah'a göre her şey çok çabuk olup bitmişti. Mahkûmun vücudu birkaç kere sarsılmış, sonra ipin ucunda kendi etrafında dönerek asılı kalmıştı. Boynu da doğal olmayan bir açı oluşturmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Canı sıkılan Hannah darağacına arkasını döndü. Sonra durdu. Ne zamandır hatırlamaya çalıştığı şey birden aklına gelmişti. "Korsanın oğlu!" dedi. "Sir Franky ve korsanın oğlu. Ben bir kere gördüğüm bir yüzü hiç unutmam. Onu tanıdığımı söylemiştim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Omzunun üstünde çocuk olan kadın, "Franky'nin oğlu mu? Franky'nin oğlu da kim?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah zahmet edip ona yanıt vermedi. Sırrını kendine saklıyor, heyecandan titriyordu. Yirmi yıl öncesinin anıları sel gibi aklına doluşuvermişti. İngiliz korsanlarının yargılanması. Hannah o tarihlerde genç ve güzeldi, kendisini mahkeme salonuna sokması için muhafızlardan birine paranın yerini tuta cak bir şeyler vermişti. Sonuçta, bütün mahkemeyi arka sıradaki yerinden izlemişti. Herhangi bir tiyatro ya da fuardan daha eğlenceli olmuştu bu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlıyı, Franky'nin oğlunu zincirle bağlı olarak hala görür gibiydi. İhtiyar Vali van der Velde birini ölüm, öbürünü de kalenin duvarlarında hayat boyu ağır iş cezasına çarptırmıştı. Adı neydi delikanlının? Hannah gözlerini kapayınca onun yüzünü oldukça net biçimde görebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Henry!" diye bağırdı. "Henry Courtney!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üç yıl sonra korsanlar aynı Henry Courtney'in önderliğinde kalenin mahzeninden kaçmayı başarmışlardı. Hannah bağrışları, dövüş ve tüfek seslerini, sonra yerleri sarsan patlamayı ve İngiliz haydutlar kaledeki cephaneliği havaya uçurduklarında gökyüzüne yükselen dumanla karışık toz bulutlarını asla unutmayacaktı. Onların çaldıkları arabayla kale kapılarından dörtnala çıkışlarını ve ıssız topraklara giden yola saptıklarını kendi gözleriyle görmüştü. Garnizondaki birlikler her ne kadar onları kuzeydeki vahşi dağlara kadar izlemişlerse de, kaçmayı başarmışlardı. Hannah daha sonra çeşitli dükkanlarda ve rıhtımdaki bütün meyhanelerde ödül posterlerini gördüğünü anımsıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"On bin guilder!" diye kendi kendine fısıldadı. "Ödül on bin guilder'di." Kadıncağız bu kadar büyük bir parayı gözlerinin önünde canlandırmaya çalıştı. "O kadar parayla Amsterdam'a dönebilir, hayatımın sonuna kadar bir hanımefendi gibi yaşayabilirim." Ama sonra kadının suratı asıldı. Onca seneden sonra ödülü verirler miydi? Büyük servetin kendisinden giderek uzaklaştığını hayal edince, adeta çöküntüye uğradı. Sonra aklına bir şey geldi. Annetjie'yi kaledeki yavuklusundan durumu öğrenmeye yollarım. Annetjie rıhtımdaki meyhanelerde müşteri arayan nispeten genç ve güzel fahişelerden biriydi. Sürekli müşterilerinden biri de valinin katibiydi. Hannah eteklerini kaldırdı ve rıhtıma doğru hızla yürümeye başladı. Annetjie'nin denizci meyhaneleri içinde en revaçta olanlardan ve adını gezgin albatrostan alan Die Malmok'da bir odası olduğunu biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şansı ona yardım etti. Annetjie'yi saçakların altındaki minik odasında lekeli döşeğinin üstünde yatar buldu. Oda erkek teri ve meni kokuyordu. Annetjie gür siyah bukleleri karmakarışık, gözleri de uykudan mahmurlaşmış bir şekilde doğruldu. "Beni ne diye bu saatte uyandırırsın? Deli misin sen?" diye öfkeyle söylendi. Hannah kızın yanına çökerek öyküsünü sıraladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fahişe, döşeğinin üstünde oturdu ve gözlerini ovuşturdu. Hannah'ı dinledikçe yüzündeki anlam değişiyordu. Kulaklarına inanamamış gibi, "Ne kadar dedin?" diye sordu ve döşekten aşağı kayarak yerde dört bir yana saçılmış giysilerini toplamaya başladı. Elbisesini başından geçirip sallanan beyaz göğüslerinin üzerine indirirken, "Bu herif hangi gemide?" diye sordu. Bu soru Hannah'ı şaşırttı. Koyda yirmiden fazla gemi vardı, o ise avının bunların hangi sinde olduğunu bilmiyordu. Ama hemen sonra yüzü güldü. Henry Courtney bir İngiliz korsanıydı, demir atmış flotillada ise İngiliz gemisi iki taneydi. Mutlaka bunların birindeydi. Kıza, "O işi sen bana bırak, lieveling, " dedi. "Bütün yapacağın hala bir ödülün olup olmadığını ve bunu nasıl alabileceğimizi öğrenmek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seraph’ın Ümit Burnuna gelişinden on beş gün sonra Yeoman of York'da Masa Dağı Körfezi'ne girerek Seraph’ın kıç tarafının yüz elli metre uzağında demir attı. Edward Anderson vakit kaybetmeden Hal'ı görmeye geldi. İp merdivenden geminin güvertesine çıkar çıkmaz, "Sizi zor tanıdım, Sir Henry. Se raptı sanki bambaşka bir gemi olmuş," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şu halde amacıma ulaştım sayılır." Hal, kaptanın koluna girerek merdiven tarafına götürdü. "Niçin bu kadar geciktiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ayrılışımızdan beri hep aksi rüzgarlara çattık. Brezilya kıyısı açıklarına kadar sürüklendik." Anderson homurdanarak ekledi. "Ama buluştuğumuza sevindim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne yazık ki, beraberliğimiz uzun sürmeyecek." Hal ona oturmasını işaret etti ve bir kadehe konuğu için Kanarya şarabından doldurdu. Teoman'ın eksiklerini tamamlar tamamlamaz sizi yalnız başınıza Bombay'a yolluyorum. Ben o Arap korsanını aramak için kıyı açıklarında dolaşacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson, "Benim beklediğim bu değildi," diye geveledi. Ganimet umudunun suya düşmesine bozulmuştu. "Emrimde savaşabilecek güçte bir gemi ve dövüşçü denizciler var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu işe yaramaz." Hal kaptanın sözünü kesti. "Buraya gelişimden beri aldığım bilgilere göre, Jangiri'ye ulaşmamızın en kesin yolu ona bir yem sunmak, iki savaş gemisi onu çekmek yerine kaçıracaktır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson, "Demek o yüzden geminizin görünüşünü değiştirdiniz," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal "Evet" der gibi başını eğdikten sonra devam etti. "Üstelik Bombay'a gidecek yolcular, posta ve yük var. Bay Beatty kentteki bir handa kendisini ve ailesini Bombay'a götürmenizi bekliyor. Seyahat için uygun mevsim sona ermek üzere, yakında Hint Okyanusundan geçişi güçleştirecek rüzgarlar esmeye başlayacaktır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson içini çekti. "Muhakeme tarzınıza hak veriyorum, efendim. Ama bu yüzden memnun olduğumu söyleyemem. Sizden tekrar ayrılmak hoşuma gitmeyecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bombay'a vardığınızda Muson rüzgarı değişmiş olacak. Yükünüzü indirebilecek ve o rüzgarın yardımıyla Hint Okyanusundan güçlük çekmeden Ateş Sahiline ulaşabileceksiniz. Orada da beni sizinle buluşmak için bekler bulacaksınız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson pek ikna olmamıştı. "Gidiş dönüş yolculuğu aylar sürer."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Anderson'un hevesli oluşuna sevinmişti. Şirketin başka kaptanları tehlikeden kaçmayı ve ticaret gemisi kaptanlığının sakin hayatını yeğlerlerdi. Hal onu avutmaya çalıştı. "Tekrar buluşana dek ben Jangiri hakkında daha çok bilgi sahibi olacağım. Hatta nerede saklandığını bile öğrenmiş olabilirim. Onu oradan çıkarmak için birleşik kuvvetlerimize ihtiyaç olacağına ve benim sizinle mürettebatınızın desteğini almadan böyle bir işe kalkışmayacağıma emin olabilirsiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson'un yüzü biraz güldü. "Öyleyse yolculuğumuzun Bombay'a kadarki son bölümü için bir an önce hazırlanmalıyım." Bardağındaki şarabı bitirip ayağa kalktı. "Hemen karaya çıkıp Bay Beatty'ye yolcuğa devam etmek için ailesiyle birlikte hazırlanmasını söyleyeyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adamım Daniel Fisher'i, Bay Beatty'nin kaldığı hana sizi götürmesi için yanınıza katacağım. Sizinle kendim giderdim, ama bazı nedenler yüzünden bu doğru olmaz." Hal, Anderson'la güverteye çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küpeştenin başına geldiklerinde, "Vali Augier'e ait bütün posta ve yükleri yarın filikalara yükleyip size yollayacağım. Üç gün sonra demir alıp Jangiri'yi aramaya çıkmak niyetindeyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adamlarım yollayacaklarınızı Yeoman 'a yüklemek için beklemede olacaklar. Tanrı isterse, ben de on güne kadar yola çıkarım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yarın akşam yemekte konuğum olmayı kabul ederseniz, bu fırsattan yararlanarak gelecekle ilgili planlarımız üzerinde anlaşmaya varırız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El sıkıştılar. Anderson, arkasında Koca Daniel'le uzun kayığına inerken az öncekinden çok daha mutlu görünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah kumsalın yukarsındaki yüksek kum tepelerinin birinde oturmaktaydı. Oradan koyda demirli filoyu gözetleyebiliyordu. Yanında iki kişi daha vardı: Annetjie ve Jan Oliphant.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant, Hannah'ın piç oğluydu. Babası Xia Nka güçlü bir Hotanto aşiret reisiydi. Otuz yıl önce kadın henüz güzel ve altın saçlıyken, reisten bir gecelik aşka karşılık kızıl çakalların postundan yapılmış güzel bir Afrika giysisi kabul etmişti. Beyaz kadınlarla zenci erkekler arasındaki ilişkiler VOC tarafından kesinkes yasaklanmış olsa bile, Hannah, Amsterdam'daki on yedi ihtiyar tarafından yapılmış aptal yasaları hiçbir zaman umursamamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant görünüş ve cilt rengi açısından babasına çekmiş olsa bile Avrupalı kanıyla gurur duyuyordu. Akıcı bir Felemenkçe konuşuyor, kılıç ve tüfekle geziyor, özgür bir Kap vatandaşı gibi giyiniyordu. Oliphant adını mesleği sayesinde elde etmişti. Ünlü bir 'elephant' yani fil avcısı, aynı zamanda katı ve tehlikeli bir adamdı. VOC'un iradesi uyarınca Hollandalı özgür vatandaşların koloninin sınırlarının ötesine geçmeleri yasaktı. Ama Jan Oliphant, Hotanto kanı sayesinde bu sınırlamalara tabi değildi. İstediği gibi gidip gelebiliyor, dağların ötesindeki yolsuz vahşi beldelerde dilediği gibi dolaşabiliyor, geri döndüğünde değerli fildişlerini koloninin pazarlarında satabiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamın esmer yüzü fena halde yıpranmıştı, burnu çarpılmış, ağzı, yün gibi kıvır kıvır saçlarında başlayıp çenesine kadar inen parlak beyaz yara izleri tarafından yarılmıştı. Parçalanmış çene kemiği eğri kaynamış, yüzüne sürekli bir sırıtış ifadesi vermişti. Ülkenin içlerine yaptığı ilk yolculukların birinde kamp ateşinin yanında uyurken bir sırtlan yanına sokulup yüzünün bir bölümünü güçlü çeneleriyle kapmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yalnızca Jan Oliphant'ın muazzam fiziğine ve gücüne sahip bir adam böyle bir saldırıyı atlatabilirdi. Hayvan onu, bir kedinin fareyi taşıdığı gibi, göğsünün altında sarkar durumda karanlığın içine sürüklemişti. Bu arada Jan'ın arkadaşlarının bağırışlarımı ve fırlattıkları taşları da umursamamıştı. Uzun sarı dişlerini Jan'ın yüzüne öylesine derin saplamıştı ki, adamın çene kemiği ezilmiş, ağzıyla burnu da birbirine yapıştığından nefes alamaz duruma gelmişİ. Jan kemerindeki bıçağı kavrarken öbür eliyle canavarın göğsünü kurcalayarak kaburgalarının arasından kalbinin attığı yeri bulmuştu. Bıçağın ucunu dikkatle o noktaya dayamış ve hayvanı öldürmek için yukarıya doğru kuvvetle bastırmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şimdi de kum tepesinde iki kadının arasına çömelmiş durumdaydı. Zarar görmüş burnuyla çarpık çenesinin bozduğu bir sesle, "Anne, bunun aynı adam olduğuna emin misin?" diye sordu Hannah ısrar etti. "Oğlum, ben bir kere gördüğüm bir yüzü hiç unutmam."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"On bin guilder ha?" Jan Oliphant kişner gibi güldü. "Canlı ya da ölü hiçbir adam bu kadar etmez."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie, "Ama bu doğru," diye heyecanla söze karıştı. "Ödül hala geçerli. Kaledeki dostumla konuştum. VOC'un, ödülü son kuruşuna kadar ödemeye hazır olduğunu söyledi." Kadın sırıttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adamın Henry Courtney olduğunu kanıtlayabilirsek ölüsü için de, canlısı için de bu parayı ödeyecekler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyleyse niçin askerleri gemisine yollayıp onu yakalamıyorlar?" Jan Oliphant bu sorunun yanıtını merak ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie dudak büktü. "Onu tutuklarlarsa ödülü bize verirler mi sanıyorsun? Adamı kendimiz yakalamak zorundayız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan, "Gemisi gitmiş olabilir," diye belirtti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır!" Hannah başını salladı. "Hayır, hayatım. Son üç günden beri demirleme alanından hiçbir gemi ayrılmadı. Bir gemi daha geldi, ama bir teki bile gitmedi. Bakın!" Kadın koyun öbür yanını işaret etti. “İşte oradalar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sular kıvırcık, beyaz dalgalarla beneklenmişti. Filonun gemileri rüzgarın eşliğinde zarifçe dans ediyorlar, dalgalanan bayraklarıyla renkleri oynak bir gökkuşağı oluştururken palamarlarına doğru kah eğiliyor, kah zıplıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah teker teker hepsinin adını biliyordu. Hepsinin adlarını saydıktan sonra, koyun içinde bayrakları seçilemeyecek kadar uzakta olan iki İngiliz gemisi ne sıra geldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu Seraph, daha arkada Robben Adası'na yakın olanı da Yeoman of York." Kadın kaba şivesiyle isimleri katlettikten sonra, gözlerine elini siper etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seraph'dan bir filika ayrılıyor. Belki şans yüzümüze güler de adamımız onun içinde olur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kumsala varması yarım saate yakın sürer. Bol bol vaktimiz var." Jan Oliphant güneşte sırtüstü yatarak kasığını kaşıdı. "Şuram öyle kaşınıyor ki,"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">dedi. "Annetjie gelip benim için kaşısana."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın cilveli bir tavırla itiraz etti. "Biz beyaz hanımların siz siyah serseriler le beraber olmasının şirket yasalarınca yasaklandığını biliyorsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant bir kahkaha attı. "Seni Vali van der Stel'e jurnal etmem. Hoş, onun da kara tenli ,kızlara düşkün olduğunu duyuyorum ya." Jan Oliphant çarpık dudaklarının arasından çenesine süzülen salyayı sildi. "Annem bize bekçilik yapabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sana güvenmiyorum, Jan Oliphant. Geçen defa beni kandırdın. Önce paranı göreyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seninle iki sevgili olduğumuzu sanıyordum, Annetjie." Erkek uzanıp kadının tombul yuvarlak memelerinden birini avuçladı . "Ödülün on bin guilder'ini aldığımız zaman belki seninle evlenirim bile."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Benimle evlenir misin?" Annetjie tiz çığlıklar ata ata güldü. "Seninle sokakta yan yana yürümem bile, seni maymun suratlı herif."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant ona bakarak sırıttı. "Sokakta yan yana yürümekten söz etmiyoruz, güzelim." Kadının beline sarıldığı gibi onu dudaklarından öptü. "Gel bana, tatlım, sandal kıyıya gelene kadar bol bol vaktimiz var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın, “İki guilder isterim," diye tutturdu. "En iyi sevgililerim için özel ücretim bu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Al sana yarım florin." Jan madeni parayı kadının iki göğsünün arasına kaydırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie dudak büktü. 'Ya bir florin verirsin ya da gidip okyanusta serinlersin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adam şekilsizleşmiş burun deliklerinden yine kişner gibi güldükten sonra kesesinden bir madeni para daha çıkardı. Annetjie parayı alıp rüzgardan karışmış saçlarını yüzünden arkaya attı. Jan da onu kucakladığı gibi kum tepelerinin arasındaki çukura götürdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah kum tepesinin üstündeki yerinden onlara kayıtsızca bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O asıl ödül parasından payına düşecek miktar için tasa ediyordu. Jan Olip hant oğlu olsa da fırsatını bulduğunda annesini kazıklayacağından şüphesi yoktu. Hannah ödül parasının kendi eline verilmesini garantilemek zorundaydı, ama bu durumda ne Annetjie, ne de Jan ona güvenirdi. Jan'ın Annetjie'yle sevişmesini seyrederken bu ikilem üzerinde kafa yoruyordu. Derken Jan Oliphant son bir kez böğürdükten sonra Annetjie'nin üzerinden yana kaydı ve kumların üstünde yığıldı kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie ayağa kalkıp eteklerini düzeltti ve erkeğe yüksekten küçümseyerek baktı. "Su püskürten bir balinadan çok, kabarcıklar üfüren bir süs balığına benziyorsun," dedi ve tekrar kum tepesine tırmanarak Hannah'ın yanına oturdu. Seraph'dan gelen uzun kayık kıyıya iyice yaklaşmıştı. Kürekleri yükseğe kalkıyor ve suya batıyor, dalgalardan birinin tepesinde yol alıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah, "Kıçta oturan erkekleri görebiliyor musun?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie gözlerine elini siper etti. "Evet. İki kişiler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İşte bu." Hannah sandalın kıç oturağındaki adamı İşaret etti. "O gece Henry Courtney'le beraberdi. Gemide iş arkadaşları oldukları belli."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İri kıyım bir adam yerinden kalkarak kürekçilere bir emir savurdu. Onlar da uzun küreklerini aynı anda kaldırarak, bir süvari birliğinin mızrakları gibi dümdüz havada tuttular. Sandal kumların üstüne kayıp durdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie, 'Yuh be! Adam devden farksız," diye fikir yürüttü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O olduğundan şüphem yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel'le Kaptan Anderson'un kayıktan inerek kuru kumlara ayaklarını bastıklarını ve kumsalda yerleşim yerine doğru yürümeye başladıklarını gördüler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie, "Gidip kürekçilerle konuşacağım," diye gönüllü olarak atıldı. "Böylece, adamımızın hangi gemide olduğunu ve gerçekten korsan Franky'nin oğlu olup olmadığını öğrenirim..."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah'la Jan Oliphant onun kumsalda sandala doğru kırıta kırıta yürümesini izlediler. Denizciler de onun geldiğini görüp birbirlerini dürterek gülmeye başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah oğluna, "Ödül parasını bizim için alacak olan Annetjie olmalı," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet! Ben de aynı şeyi düşünüyordum. Parayı verecek olan onun yavuklusu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadının tayfalarla gülüşerek cilveleşmesini seyrettiler. Derken Annetjie "evet" der gibi başını salladı ve içlerinden biriyle kumsalın yukarsındaki bir koruluğa doğru yürüdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant, "Ona hisse olarak ödülün ne kadarını vaat ettin?" diye annesine sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yarısını."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yarısını mı?" Böylesine bir bonkörlük Jan'ı şoke etmişti. "O kadarı çok fazla."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İlk denizci o sırada pantolonunu tutan ipi bağlayarak ağaçların arasından çıktı. Arkadaşları onu alayla alkışladılar. Hemen ikinci bir denizci sandaldan atlayarak ıslıklar ve alkışlar eşliğinde koruluğa koştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah, "Evet, yansı çok fazla," diye onayladı. "Çok açgözlü bir kan o. Bekle de gör, o İngiliz domuzlarının hepsini memnun edecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, bana iki guilder ödetti. Gerçekten açgözlü bir karı. Ondan kurtulmamız gerekecek." Jan omuzlarını silkti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haklısın, oğlum. Defedilmeyi hak ediyor. Ama ödül parasını bizim için aldıktan sonra."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ana oğul sıcak güneşin altında gevezelik ederek bekleşirken bir yandan da kısa bir süre sonra kendilerinin olacak serveti nasıl harcayacaklarına dair planlar yaptılar. Bu arada İngiliz denizci kafilesinin ağaçların arasında gözden kaybolmasını, dakikalardan sonra alkışlar arasında ortaya çıkmasını seyrediyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonuncu denizci de sandaldaki yerini alınca Hannah, "Kadının hepsine yeteceğini sana söylemiştim," dedi. Birkaç dakika sonra Annetjie de saçlarıyla elbiselerinden kum tanelerini süpürerek ağaçların arasından çıktı. Hannah'la Jan Oliphant'ın oturdukları yere tırmanırken tombul pembe yüzünde hoşnut bir anlam vardı. Hannah'ın yanına çöktü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Orta yaşlı kadın, "Ee, ne haber?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie kasıla kasıla konuştu. "İngiliz Doğu Hindistan Şirketi gemisi Seraph'ın Kaptanı Sir Henry Courtney’miş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah dudak büktü. "Adamlarından sekizinin ayrı ayrı ifadesini alarak kanıtladın bunu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie alayı umursamayarak devam etti. "Anlaşıldığına göre, Sir Henry Courtney zengin bir İngiliz milorduymuş. İngiltere'de büyük mülkleri varmış."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant sırıttı. "Rehine olarak belki on bin guilder'den de fazla edebilir. Kıyıya çıktığı zaman ben ve arkadaşlarımı burada, kumsalda kendisini bekler bulacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah kaygılı görünüyordu. "Onun için fidye isteyeceğim diye riske girme. Belalı birine benziyor. Adamı yakalayıp kafasını kes ve VOC'a teslim et.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ödülü de cebine atıp fidyeyi unut."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant, Annetjie'ye sordu. "Ölüsü ya da dirisi demiştin, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, öyle demiştim"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Annem haklı. Ölüsü parmaklarımızın arasından kayıp kurtulamaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah oğluna, "Kıyıya çıkana kadar seninle bekleyeceğim," dedi. "O zaman onu sana gösteririm. Gerisi seninle arkadaşlarının işi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Annetjie, "Tabii ikinci kez karaya çıkarsa," diye nispet verircesine hatırlattı. Hannah da yine kaygılanmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bombay'a ait yük Seraph 'dan indirilmiş ve Yeoman 'a nakledilmişti. Su fıçıları fırçalanıp temizlenmiş ve Masa Dağı'nın yamaçlarından dolanarak inen f nehirden doldurulmuştu. Güneye doğru uzun yolculuk boyunca tüketilmiş olan gazyağı, tuz, un, bisküvi stokları yenilenmiş, Hal da yolculuk için gemide gerekli bütün hazırlıkları ve düzenlemeleri tamamlatmıştı. Mürettebatın sağlığı ve keyfi yerindeydi. Taze meyve, sebze ve et diyetinin büyük faydasını gördükleri belliydi. Yirmi altı iskorbüt vakasının görüldüğü hastalar Hal tarafından karadaki hanlara yollanmış, sonunda hepsi sağlığına kavuşarak gemiye dönmüşlerdi. Şimdi neşeli ve yolculuğa devam etmeye hevesli olarak gemide görev basındaydılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Yeoman'ın kaptanı Anderson'a, "Yarın şafak sökerken hareket ediyorum," diye konuştu. 'Siz de en kısa zamanda denize açılmak niyetinde misiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bundan kuşkunuz olmasın," dedi Anderson. "Aralığın birinci günü saptadığımız randevu yerinde sizi bekleyeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "O zamana kadar da size iyi bir iş bulacağım. Yalnız yardımınızı istediğim son bir konu var," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Her neyse söyleyin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu gece önemli bir iş için karaya çıkacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ukalalığımı bağışlayın, Sir Henry, ama bu akıllıca bir iş mi? Hatırlarsanız, bana anlattığınız bazı konular vardı, ben de kolonideki Hollanda makamları katında yaptırdığım bazı araştırmalar sonucunda onların sizinle bitmemiş bir işleri olduğunu öğrendim. Eğer ellerine geçecek olursanız, bu sizin için hiç iyi olmaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İlginize teşekkür ederim, ama karadaki işim ihmale gelmez, kaptan. O iş tamamlandıktan sonra size benim adıma Bombay'a götüreceğiniz küçük bir sandık vereceğim. Oradan da o sandığı limandan ayrılan ilk gemiyle Devon'daki en büyük oğluma gönderirseniz size minnettar olurum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İstediğinizi yapacağımdan emin olabilirsiniz, Sir Henry."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Dorian karaya yapılacak yolculuğun hazırlıklarını giderek artan bir heyecanla izlemiş, bunu günlerce aralarında tartışmışlardı. Hal kendisine eşlik edecek adamları seçip onlara donanım ve silah dağıtınca merakları daha da arttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki kardeş cesaretlerini toplayarak subaylarıyla görüşmede olduğunu bildikleri bir sırada babalarının kamarasına sokuldular. Dorian güverte merdiveninde nöbet tutarken, Tom kapıya kulağını dayadı. Babasının sesini duyabiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben karadayken gemiden siz sorumlu olacaksınız, Bay Tyler. Hollandalılar bizi sıkıştırabilirler. Döndüğümüz zaman acele etmemiz gerekebileceği için, bizi kumsalda bekleyen kayıktaki denizcilerin tetikte ve iyi silahlı olmaları, göz açıp kapayana kadar bizi götürmeye hazır bulunmaları şart. Siz de yardımımıza yetişmek için hazır olmalısınız, Bay Tyler ve biz gemiye döner dönmez de gecenin karanlığında olsa bile demir alıp yola çıkabilmelisiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Dorian'ı yine güverteye çıkardı, iki kardeş çarmıh basamaklarını tırmanıp ana serende yan yana oturdular. Konuşmalarının başkaları tarafından duyulmasını istemediklerinde buraya gelirlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu gece olacak. Babamın emirler verdiğini duydum. Bu gece silahlı bir grubu karaya çıkaracak." Tom küçük kardeşinin gözlerinin içine baktı. "O küçük sandığın ne için olduğunu biliyoruz, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian tereddütle, "Biliyor muyuz?" diye sordu. Koca Daniel'in başını çektiği bir grubun gizemli sandığı ambardan çıkardığını görmüşlerdi. Gemici sandığı büyüklüğünde bir parçaydı. Cilalanmış tik ağacından iç içe geçmiş parçalardan yapılmış olup vidalı bir kapağı vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Tabii ki biliyoruz," diye atıldı. "Babam, dedemizin cesedini Aboli tarafından saklandığı yerden almaya gidecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian hemen ilgilendi. "Bizim de onunla gitmemize izin verir mi dersin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kasketini çıkardı ve kararsız bir tavırla başını kaşıdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian ısrar etti. "Ona sormaktan korkmuyorsun, değil mi, Tom? "Ağabeyine bir şeyi yaptırmanın en kestirme yolunun meydan okumak olduğunu biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Tabii ki korkmuyorum," diye bu suçlamayı öfkeyle reddetti. Ama kıç kamarasına tekrar gitmek için cesaretini son sınırına kadar zorlaması gerektiğinin bilincindeydi." Dorian'a, "Konuşmayı sen bana bırak," diye fısıldayarak babasının kamarasına yöneldi. Kapıyı vurdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Girin!" diye bağırdı, ama sonra gelenlerin kim olduğunu görünce, "Demek ikinizsiniz," dedi. “İşiniz önemli olsa bile çözmek için vaktim yok. Sonra tekrar gelirsiniz. Yarın görüşürüz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki kardeş ellerinde kasketleriyle duruyor, gitmemekte direniyorlardı. Tom kamaradaki masanın üstünde duran cilalı tik tahtasından küçük sandığı işaret etti. "Bu gece Francis Dede'yi getirmeye gideceğinizi Dorian'la ben biliyoruz.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu da İngiltere'den onun için getirdiğiniz tabut."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal yazı masasının üstünde duran iki tabancayı boşaltıyordu. Bir tirbuşonu namlulara sokarak yenilemek üzere eski mermiyi, tıkacı ve barutu dışarı çekti. Sonra, başını kaldırıp oğullarının ciddi yüzlerine baktı. Sonunda içini çekti. "Evet, her şeyi öğrendiniz. Daha fazla inkar etmenin bir yararı yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Baba,.sizinle gelmek istiyoruz," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal şaşırarak oğluna baktı, sonra dikkatini yine tabancaya vererek silahı doldurmayı sürdürdü. Önündeki şişeden bir atışlık barut döküp ölçtü, namlunun içine boşalttı ve iyice sıkıştırdı. Ardından pirinç kutudan bir paçavra parçası çıkararak yarım onsluk kurşunu buna sardı. Böylece namluya uyumu kusursuz olacaktı. Tabanca Londralı George Truelock tarafından yapılmış nefis bir silahtı. Kabza nefis bezeli ceviz tahtasındandı. Başını kaldırmadan, "Yaran daha iyileşmedi, Tom," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı, "Tertemiz kapandı," diyerek böğrüne dokundu. "Zaten bir çizik ten başka bir şey değildi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal çift namlulu tabancanın emniyet tertibatını yalancıktan beğenir gibi yaptı. Tabanca altın kakmalı, sekizgen namluları ise yivliydi. Bu düzen, ateşlenen merminin hızla dönmesini sağlarken ona yivsiz namlulularda görülmemiş bir isabet gücü sağlayacaktı. Hal yirmi adım uzaklıktan başparmak tırnağı kadar bir hedefi her defasında vurabileceğini biliyordu. Mermiyi küçük bir tahta çomakla yerine sıkıştırırken, "Öyle de olsa, söylediğinin iyi bir fikir olduğunu sanmıyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ısrar etti. "O bizim dedemizdi. Biz onun ailesiyiz. Orada sizinle olmak bizim görevimizdir." Ağzından çıkan kelimeleri özenle seçmiş, hatta provalarını bile yapmıştı. Aile ve görev, babasının asla hafife almadığı kavramlardı. Şimdi de onlara Tom'un beklediği tepkiyi gösteriyordu. Dolu tabancayı bir kenara bırakıp ayağa kalktı ve kıç penceresine yürüdü. Ellerini arkasında kenetleyerek bir süre oradan karayı seyretti. Sonunda konuştu. "Belki de haklı sın, Tom. Yeterince büyüksün, üstelik bir dövüş durumunda kendini korumayı biliyorsun." Oğullarına döndü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un ağzı kulaklarındaydı. "Teşekkür ederim, baba."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian umutla bekliyor, bakışını babasının dudaklarından ayırmıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ama sen gelemezsin, Dorian. Henüz fazla küçüksün." Hal indirdiği darbeyi sevecen bir gülümsemeyle yumuşatmaya çalıştı. "Seni şimdiden kaybetmek istemeyiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Reddedilmek Dorian'ı perişan etmiş görünüyordu. Gözleri dolu dolu olmuştu. Tom onu sertçe dürttü ve, "Ağlama. Bebeklik etme," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian kendini toparladı ve yoğun bir çaba harcayarak ağlamanın önüne geçti. "Ben bir bebek değilim," dedi. Cesur, aynı zamanda da trajik bir havası vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Oğlunun yüzüne bakan Hal, o, çok güzel bir çocuk, diye düşündü. D o r i an'ın teni tropik güneşinden altın tonunu almış, pencereden içeriye süzülen güneş ışınlarının okşadığı saçları da altın tellerine benzemişti. Çocuğun annesine olan benzerliği Hal'ın bir kez daha dikkatini çekti. Kararının sarsıldığını hissetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Ben bir bebek değilim. Bunu kanıtlamama lütfen izin ver, baba," diye ısrar etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Pekala." Hal bunun doğru olmadığını bile bile onu geri çeviremedi. "Bizimle gelebilirsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian'ın sevinçten gözleri parlıyordu. Ama Hal alelacele ekledi. "Ancak sadece kumsala kadar gelebilirsin. Orada Alf Wilson ve mürettebatla bizi bekleyeceksin." Oğlunun itirazının önüne geçmek için elini kaldırdı. "Bu kadar yeter. Tartışma istemiyorum. Tom, sen Koca Daniel'e git ve sana bir tabancayla kılıç vermesini söyle."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Güneşin batmasına bir saat kala uzun kayıkta yerlerini aldılar. Kara kafilesi sadece dört kişiydi: Hal, Aboli, Daniel Fisher ve Tom. Hepsi birinin elinde bir kav kutusuyla bir fener vardı. Hepsi koyu renkli paltolarının altında bir kılıçla bir çift tabanca taşıyordu. Aboli'nin belinde ise büyük bir deri torba bağlıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hepsi kayığa yerleşir yerleşmez Alf Wilson yola çıkmaları komutunu verdi. Mürettebat uzun küreklere sarıldı ve kumsala doğru yol almaya başladılar. Teknenin başına ve kıç tarafına uzun namlulu 'falkonet'ler monte edilmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bunlar, demir saçmalarla yüklü öldürücü küçük toplardı. Kürek çekenlerin ayaklarının arasında hemen ele alınmaya hazır mızraklar ve kılıçlar duruyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hiç kimse konuşmuyor, kürekler sessizce suya girip çıkıyor, küreklerden dökülen deniz suyunun hışırtısı dışında hiçbir ses duyulmuyordu. Alf Wilson ses çıkarmamaları için ıskarmozlara bezler bağlamıştı. Tom'la Dorian sessizliğin içinde birbirlerine sırıtıyorlardı; hayalini kurdukları ve çanaklıktaki görev süreleri boyunca heyecanla tartıştıkları maceralardan biriydi bu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah Maakenberg kumsalın yukarsındaki küçük koruda beklemedeydi. Son üç gündür bütün gündüz saatlerini burada geçirmiş, uzakta demir atmış Seraph'dan gözünü ayırmamıştı. İngiliz gemisinden üç kez kayıkların ayrıldığını görmüş, bunları Jan Oliphant'dan ödünç aldığı uzun pirinç dürbünün merceğinden heyecanla gözlemlemişti. Her defasında da Hal Courtney'in sandalda olmadığını görerek düş kırıklığına uğramamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Artık cesareti kırılmaya başlıyordu. Belki de Annetjie haklıydı; belki de adam karaya çıkmayacaktı. Kendi öz oğlunun bile ava duyduğu ilgi zayıfla maktaydı. İlk iki gün boyunca Jan annesinin yanında gözcülük yapmış, ama sonunda umudunu keserek rıhtım boyundaki cehennemden farksız meyhanelerde adamlarına katılmaya gitmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yaşlı kadın şimdi Seraph'dan gelen ve kararan dalgaların arasında belirli belirsiz gözüken kayığı görmeye çalışıyordu. Heyecanını zor zapt ediyordu. Kimse tanımasın diye geçen defaki gibi karanlıkta geliyor, diye düşündü. Hannah, sandalı merceğin yuvarlak alanından kaçırmamaya çalışıyordu. Kayığın başının kumsala vurmasını seyrederken kalbinin atışları yarış temposu tutturmuştu. Uzun boylu karaltı sandaldan beyaz kumlara ayak basarken batı göğünde sadece zayıf bir ışık kalmıştı. Uzun boylu adam kum tepelerinde ve dağınık çalıların üstünde bakışını gezdirdi. Bir an doğrudan Hannah'ın gizlendiği yere baktı, tam o sırada da gün ışığının bir kalıntısı üstüne düşerek yüzünün hatlarının aydınlattı. Sonra bu ışık da soldu. Şimdi mercekle bakarken dahi sandalla mürettebatı beyaz kumsalın kıyısında karanlık birer lekeden ibaret kalmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah, "Bu o!" diye soludu. "Geleceğini biliyordum." Küçük bir grup adam kayığın karaltısından ayrılırken kadın gözlerini kısıp her şeyi daha iyi görmeye çalıştı. Denizciler, dalgalarla sürüklenerek suyun azami kabarma çizgisinde birikmiş çalı çırpı yığınlarının arasında dolandılar ve Hannah'ın bulunduğu yere yaklaştılar. Kadın dürbünü kapayarak en yakın ağacın gövdesinin dibine büzüldü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Adamlar konuşmadan yürüyorlardı, bir ara o kadar yakına geldiler ki Hannah kendini görmelerinden korktu. Denizciler kumlara saplanan çizmelerinin çıkardığı gıcırtıların arasında Hannah'ın yanından geçerken kadın istemiş olsa uzanıp bacaklarına dokunabilirdi. Hemen arkasından kafile çalıların arasında gözden kaybolarak toprak kısma doğru yöneldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah birkaç dakika bekledikten sonra yerinden fırladı ve kente giden patikada koşmaya başladı. Sevincinden uçuyordu. "Artık elimde. Zengin olacağım. O paralar benim olacak! Zengin olacağım, diye düşünüp coşuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli en önde olmak üzere tek kişilik bir sıra halinde yol alıyorlardı. Böylece, yerleşim yerinin oldukça açığından geçtiler. Dağın dibinden dolanarak Salt nehrine, oradan da Constantia'nın dağınık çiftliklerine uzanan yolu geçerlerken bile bir tek insana rastlamadılar. Bir ara bir köpek kokularını almış olmalı ki, onlar geçerken deli gibi havlamaya başladı, ama kimse karşılarına çıkıp kim olduklarını sormadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dağın yamacı ayaklarının altında dikleşirken onlar da öne doğru eğilip ilerlemeyi sürdürdüler. Orman iyice sıklaşmıştı, ama Aboli içgüdüsel olarak hayvanların açtıkları patikaları buluyordu. Ormanda ağaçların üst dalları tepelerinde birleştiğinden en küçük bir ışığın sızamadığı bir tünelde yol alıyor gibiydiler. Hal'la Koca Daniel arada sırada sendeliyorlardı. Ama Tom'un genç gözleri gecenin içinde dahi önünü görebilmesini sağlıyor, gölgelerin arasında emin adımlarla ilerliyordu. Aboli'yse ne de olsa ormanların insanıydı ve önlerinde bir parsın sessizliğiyle yürüyordu. Birdenbire yerleşim yerinin yukarsındaki çıplak bir kayanın başına geldiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Burada dinleneceğiz," diye emretti. Likenle örtülü taşların birine ilişen Tom, ne kadar yükseğe tırmandıklarını görerek şaşırdı. Sonsuz sayıdaki gümüş ışıklı yıldızlar onlara öylesine yakındı ki, aşağıda binaların pencerelerindeki iğne başına benzer sarı kandiller bu müthiş ışık panoramasının yanında şaşılacak kadar silik kalıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Aboli'nin kendisine uzattığı deri şişeden su içerken kimse konuşmuyordu. Ancak gece artık sessiz değildi. Çevrelerini saran ormanda küçük hayvanlar koşuşuyor, gece kuşları da ötüşüp duruyorlardı. Yamacın aşağısından Hollanda kolonisinin çöp ve gübre yığınlarını karıştıran bir sırtlan sürüsünün tüyler ürpertici uluma korosu kulağa geliyordu. Bu ses, Tom'un tüylerinin diken diken olmasına neden olmuştu, Aboli'nin karanlık, koruyucu cüssesine sokulma dürtüsüne zor karşı koydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Birdenbire sıcak bir esinti suratına çarptı. Başını kaldırıp gece göğüne bakınca, bütün yıldızların denizden gelen yoğun bir bulut katmanının içinde gözden silindiklerini fark etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Bir fırtına yaklaşıyor," dedi ve tam da bunu söylerken ikinci bir şiddetli esinti, rüzgara açık kayanın üstünde tümünü yalayıp geçti. İlkinden farklı olarak bu buz gibi soğuktu. Tom ürpererek pelerinine daha sıkı sarındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal "Fırtınaya yakalanmamak için acele etmeliyiz," dedi. İtiraz etmeden kalktılar ve fırtına bulutlarının daha da kararttığı gecenin içinde ve rüzgarın uğultusunun eşliğinde yollarına devam ettiler. Tepelerinde ağaçlar sallanıyor, dalları çatırdıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Aboli'nin heybetli cüssesinin arkasında sendeleyerek ilerlerken, bir insanın bu insan Aboli dahi olsa böylesi karanlık bir gecede ve daha da karanlık ormanda yirmi yıl önce gittiği gizli yeri bulabileceğinden şüphe duyuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonunda, Aboli kırık kayalardan oluşmuş ve zirvesi karanlık göğün içinde kaybolmuş gözüken bir yarın dibinde durdu. Hal'la Koca Daniel uzun tırmanışın etkisiyle soluk soluğaydı. Aboli hepsinin en yaşlısıydı, ama rahat soluk alabilenler yalnız o ve Tom'du.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli eğilerek feneri önündeki yassı kayanın üstüne bıraktı. Kafesi açtı ve kav kutusunu kurcalamaya başladı. Çakmaktaşıyla çelikten kıvılcımlar fışkırınca Aboli de alev almış kavı lambanın fitiline yaklaştırdı. Yarın dibinde ilerlerken feneri yükseğe tutuyor, soluk ışığı likenlerle kaplı kayanın üstüne yönlendiriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yarın yüzünde birden dar bir yarık açıldı ve Aboli de hoşnut bir homurtu salıverdi. Zenci yarığın içine süzüldü, burası ancak adamın geniş omuzlarının geçebileceği kadardı. Az içerde çatlak sarmaşıklar ve çalılarla tıkanmıştı. Aboli kamasıyla bunları kesip parçaladıktan sonra da dizlerinin üstüne çökerek yarığın sonuna uzandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şunu tut, Klebe," diyerek feneri Tom'a uzattı. Delikanlı fenerin saldığı ışıkta yarığın sonunun taşlar ve kayalarla tıkanmış olduğunu gördü. Aboli taşlardan birini duvardan ayırarak Daniel'e uzattı. Sessiz sedasız çalışarak kayanın içindeki alçak bir doğal tünelin ağzını temizlediler. Tünel açılınca Aboli, Hal'a döndü. "Babanın mezarına yalnız seninle Klebe'nin girmesi yakışık alır," dedi. "Daniel'le ben burada bekleyeceğiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Deri torbayı belinden ayırarak Hal'a uzattı, ardından eğilip öbür fenerlerin fitillerini tutuşturdu. Daha sonra Daniel'le işaretleşerek yarığın ağzından uzaklaştılar ve Hal'la Tom'u kutsal görevlerini yapmaları için yalnız bıraktılar. Baba, oğul bir süre konuşmadan durdular. Fırtına üzerlerinde savruluyor, pelerinlerini akbaba kanatları gibi şaklatıyordu. Fenerlerin ışığı duvarların üstünde garip gölgeler oluşturuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gel, oğlum." Hal, Tom'u kayadaki yarığın ağzından içeri soktu, sonra, tünelin karanlık ağzından içeri girebilmek için elleriyle dizlerinin üstüne çöktü. Tom feneri ona geçirdi ve babasını izledi. Fırtınanın şamatası arkalarında duyulmaz olurken tünel bir mağaranın içine açıldı. Hal ayağa kalktı. Kaya tavanı başının sadece birkaç santim yükseğindeydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom da onun yanında ayağa kalktı ve fenerin sarı ışığında gözlerini kırpıştırdı. Kendini eski çağların toz kokularının içinde bulmuştu. Soluğunu kesen ve ellerini titreten kutsal bir huşu duyuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mağaranın dibinde doğal bir taş platform vardı. Kurumuş bir insan şekli oraya oturmuş, kocaman ve boş göz oyuklarıyla kendisine bakıyordu. Tom elinde olmadan irkildi ve dilinin ucuna kadar gelen hıçkırığa zorla hakim oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sakin ol, oğlum." Hal uzanıp Tom'un elini tuttu. Oturan şekle onunla adım adım yaklaştı. Baba oğul yaklaştıkça fenerin titrek ışığı ayrıntıları meydana çıkarıyordu. Oradaki kurumuş bir kafatasıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hollandalıların, dedesinin kafasını kestiklerini Tom biliyordu, ama Aboli o kafayı omuzlarının üstüne oturtmuş olmalıydı. Kurumuş deri parçalan kemiğin üstünden tıpkı bir sıtma ağacının ölü kabuğu gibi sarkmıştı. Kurukafanın arkasına dökülen uzun, siyah saçlar özenle düzeltilmiş ve taranmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ürkmüştü. Dedesinin bomboş gözleri sanki ruhunun ta derinlerine bakıyordu. Delikanlı tekrar geri çekilmeye yeltendi, ama babası onu tutarak hafif tertip azarladı. "O iyi bir adamdı. Yüce gönüllü, yiğit bir adam. Ondan korkman için hiçbir sebep yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ceset vahşi bir hayvanın postuna sanılmıştı, ama böcekler tarafından kemirildiğinden parça parça dökülerek cüzamlı gibi bir görünüm almıştı. Tom celladın dedesinin vücudunu dörde böldüğünü, daha darağacındayken bir satırla kabaca parçaladığını biliyordu. Aboli bu parçaları sevgiyle toparlamış ve yeni öldürülmüş bir bufalonun postunun içine yerleştirmişti. Taş platformun altındaki yerde küçük bir törensel ateşin kalıntıları; küllerden oluşmuş bir daire ve siyah kömür parçaları göze çarpıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Beraber dua edeceğiz," dedi ve Tom'u mağaranın taş zemininde yanına çekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Ulu Tanrım..." diye başladı, Tom da ellerini birleştirerek duaya katıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı bir yandan dua ederken parmaklarının arasından kaya platformun üstüne dizilmiş garip parçalardan oluşan koleksiyona bakıyordu. Bunlar, uzun yıllar önce büyükbabanın ölüsünü buraya yerleştirirken Aboli tarafından konulmuş olmalılardı.</span></p>

    <p class="MsoPlainText" style="text-align:justify;text-indent:7.1pt"></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üstüne deniz kabukluları kakılmış tahta bir haç ve fenerin ışığın da hafif hafif parlayan çakıl taşları vardı. Kıç aynalığına Lady Edwina adı oyulmuş üç direkli bir geminin kabasaba modeliyle tahta bir yayla, bir bıçak da vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, bunların dedesinin hayatına egemen olan güçlerin simgeleri olduğunu anlamıştı. Tek gerçek Tanrı, büyük bir gemi ve bir savaşçının silahları . . . Aboli son armağanlarını sevgiyle ve derin bir sağ duyuyla seçmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üstüne deniz kabukluları kakılmış tahta bir haç ve fenerin ışığında hafif hafif parlayan çakıl taşları vardı. Kıç aynalığına Lady Edwina adı oyulmuş üç direkli bir geminin kabasaba modeliyle tahta bir yayla, bir bıçak da vardı. Tom, bunların dedesinin hayatına egemen olan güçlerin simgeleri olduğunu anlamıştı. Tek gerçek Tanrı, büyük bir gemi ve bir savaşçının silahları... Aboli son armağanlarını sevgiyle ve derin bir sağduyuyla seçmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Baba, oğul dualarını tamamladıktan sonra bir süre sustular. Derken Hal gözlerini açıp başını kaldırdı. Yukarlarındaki platformda duran posta sarılı iskeletle yavaşça konuştu. "Baba, seni High Weald'e evimize götürmeye geldim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çuvalı platformun üstüne koydu. Tom'a, "Ağzını açık tut," diye emrettikten sonra babasının vücudunu kucakladı. Şaşılacak kadar hafifti. Kurumuş deri çatırdadı, küçük saç tutamları ve pul pul olmuş deri yere döküldü. Bunca zamandan sonra herhangi bir kokuşma yoktu, sadece mantar ve toz kokulan fark ediliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal beli bükülmüş vücudu ayaklar önde olmak üzere çuvalın içine kaydırdı. Sonunda yalnızca harap olmuş eski kafa görünürde kalmıştı. Hal yer yer gümüş tellerle bezeli siyah saçları uzun uzun okşadı. Hareketi izleyen Tom, bunun içerdiği sevgi ve saygıdan çok etkilenmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu seviyordunuz," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal başını kaldırdı. "Onu tanımış olsaydın, sen de severdin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Seni ne kadar sevdiğimi bildiğime göre, bunu tahmin edebilirim," dedi Tom.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bir kolunu oğlunun omuzlarına dolayarak onu kendine çekti. "Senin de günün birinde benim için böyle bir görev yapmak zorunda kalmamanı dilerim," dedi ve çuvalı Francis Courtney'in başının üzerine çekerek deri şeritleri sıkıca bağladı. Sonra ayağa kalktı. "Şimdi de fırtına şiddetlenmeden gitmeliyiz, Tom." Çuvalı dikkatle yerden kaldırıp omzuna attı ve mağaranın ağzından geçmek üzere eğildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli mağaranın dışında onları bekliyordu. Hal'ın yükünü almak için davrandıysa da Hal "hayır" der gibi başını salladı. "Ben onu taşırım, Aboli..Sen bize bu dağdan iniş yolunu göster, yeter."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gerçekten de iniş çıkıştan daha riskli oldu. Karanlıkta ve rüzgarın uğultu su arasında insanın yolunu şaşırıp bir uçurumdan aşağı uçması ya da yamaçların birinde ayağının takılmasıyla yuvarlanıp bacağını kırması işten değildi. Ama Aboli hiç şaşırmadan onlara gecenin karanlığında rehberlik etti, böylece Tom bir süre sonra eğimin hafiflediğini, ayaklarının altındaki kayaların ve yuvarlanan çakılların sağlam toprağa, sonra da kuma yerini bıraktığını hissetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Parlak mavi renkteki bir şimşek o sırada bulutları yırttı ve kısa bir an geceyi parlak bir öğle vaktine çevirdi. O an koy boydan boya gözlerinin önüne serildi. Denizin yüzeyinin fırtına tarafından allak bullak edildiğini, suların kaynadığını, köpürdüğünü ve bembeyaz kesildiğini gördüler. Ardından, karanlık onları yine pençesine aldı, gök de kulak zarlarını uyuşturan bir sesle gürledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kayık hala orada." Hal'ın sesi rüzgarı bastırdı. "Seslen onlara, Aboli!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Seraph” diye böğürdü ve fırtına içinde yanıtı duydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hey!" Alf Wilson'un sesiydi bu. Kafiledekiler o yöne doğru yokuş aşağı koşmaya başladılar, inişin başlarında Hal'a hafif gelen yükü şimdi belini bükü yordu, ama buna rağmen çuvalı kimseye vermedi. Böylece grup halinde kum tepelerinin eteğine kadar indiler. Aboli, fenerin kapağını açıp zayıf, sarı huzmeyi önlerinde dolaştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Son bir çaresiz uyarı olarak, "Dikkat!" diye bağırdı. Fenerin solgun ışığında ne oldukları anlaşılmayan karaltılarla çevrilmiş olduklarını son anda göre bilmişti. "Kendinizi savunun!" diye bağırdı yine. Kafiledekiler pelerinlerinin önünü açarak kılıçlarını çektiler ve içgüdüsel bir tepkiyle halka şeklini aldılar. Elle rinde doğrulttukları silahlarının uçları da çelik bir çember oluşturmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derken tepelerinde tekrar şimşek çaktı. Gözleri kör eden yıldırım alçak bulutları yararak kumsalı ve rüzgarın kırbaçladığı suları aydınlattı. Hal ve adamları bunun ışığında tehdit dolu bir karaltı kalabalığının kendilerine karşı saldırıya geçtiğini gördüler. Şimşek, ellerindeki çelikleri, sopaları ve kılıçları ışıldatıyordu. Kısa bir an yüzleri aydınlanan saldırganların tümünün Hotanto olduğu anlaşılıyordu, aralarında bir tek Hollandalı yüzü bile yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom üzerine gelen adamı görünce yanlış inanışlardan kaynaklanan bir dehşet hissi duydu. Bu karaltı karabasandan fırlamış kadar korkunç bir yara tıktı. Korkunç yüzünü çevreleyen uzun siyah lüleler rüzgarda savruluyordu. Çirkin bir yara izi şiş burnuyla mor dudaklarını yarıp geçiyor, çarpık ve şekilsiz ağzının ağız çarpılmış ve şekilsizleşmişti, köşesinden salyalar süzülüyordu. Yaratık Tom'un üzerine saldırırken gözlerinde doğaüstü bir parıltı vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hemen arkasından karanlık yine onları kucakladı, ama Tom o zamana kadar başını hedef alan kılıcı görmüştü. Darbeyi öngörerek omuzlarını yana çarpıttı ve başını aşağı çekti. Çeliğin kulağının dibinden vınlayarak geçtiğini ve saldırganın bu çabanın etkisiyle domuz gibi homurdandığını duydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un Aboli'den aldığı eğitim o an etkisini göstermişti. Delikanlı hemen karşı hamle yaparak kendine adamın soluklarına göre yön verdi ve bıçağının canlı ete saplandığını hissetti. Daha önce hiç yaşamadığı bir deneyimdi bu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kurbanı duyduğu acıdan böğürünce, delikanlı vahşice bir sevinç duydu. Geri çekilip ayaklarının yerini değiştirdi ve bir kedinin çevikliğiyle yeni bir hamle yaptı. Yine tam isabet olmuştu. Tom, çeliğin etin içine kaydığını hissetti, sonra da bir ucun kemiğe çarpmasının çıkardığı sesi duydu. Adam yine cıyakladı, Tom da ilk kez savaş aşkının dayanılmaz gücünü yaşadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şimşek yine gökyüzünü ışığa boğunca, delikanlı kurbanının kılıcını yere düşürüp geri geri gittiğini gördü. Yanağı yarılarak kemiği ortaya çıkarmıştı, akan kan mavi ışıkta göze katran kadar siyah gözüküyor, çenesine, oradan da göğsüne sel gibi akıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom aynı anda babasıyla Aboli'nin de düşmanlarını haklamış olduklarını gördü. Kurbanları yerdeydi; biri kumun üstünde çırpınıp sağı, solu tekmeliyor, diğeriyse iki eliyle kavradığı yarasının üzerine abanırken ağzı sessiz çığlıklar atar gibi açılıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel beline kadar çıplak ve yılan balığı gibi kaygan bir zenciyle bıçak bıçağa vuruşuyordu. Fakat saldırganların geri kalanı küçük grubun gücünden yılarak gerilemedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Karanlık çarpılan bir kapı gibi üzerlerine kapandı. Tom, Aboli'nin parmaklarının üst kolunu kavradığını hissetti ve kulağının dibinde adamın sesini duydu. "Sandala dön, Klebe. Birbirinizden ayrılmayın." Birbirlerine toslayarak yumuşak kumların üstünde koştular. "Tom bizimle mi?" Hal'ın sesi, oğlu için duyduğu endişeden sertleşmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı, "Buradayım, baba!" diye bağırdı. "Tanrı'ya şükür! Danny?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Buradayım!" Koca Daniel'in, dövüştüğü düşmanı öldürdüğü sesinin ve netliğinden belliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Seraph Geliyoruz!" diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Burası Seraph. Ses Alfa aitti. Yeniden çakan şimşek sahneyi gözler önüne serdi. Dört denizci sandalın beklediği noktaya hala yüz adım uzaklıktaydı. Sandalı bekleyen sekiz denizci, Alf başlarında olduğu halde kargılarını, hançerlerini ve baltalarını savurarak kavgaya katılmak üzere koşuyorlardı. Fakat Hotanto sürüsü de bu arada toparlanmıştı ve av köpekleri gibi hemen arkalarındaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Omzunun üzerinden arkaya bakan Tom, yaraladığı adamın toparlandığını ve kafilenin başında saldırıya geçtiğini gördü. Yüzü kanlı bir maskeye dönüştüğü halde kılıcıyla havayı yarıyor ve yabancı bir dilde savaş çığlıkları atıyordu. Tom'un yerini saptamıştı ve doğru onun üzerine geliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kaç kişi olduklarını kestirmeye çalıştı. Dokuz, on kişi diye tahmin yürüttü, ama emin olamadan karanlık yine üzerlerine kapandı. Babasıyla Alf Wilson, birbirleriyle bağlantıyı kaybetmemelerini haykırıyordu, iki grup böylece karşılaştılar. Hal hemen, "Karşılayın onları! Çarpışma çizgisi!" diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph'ın güvertesinde defalarca talim ettikleri manevrayı karanlıkta bile uygulamayı başardılar. Omuz omza durup gecenin içinden dalga gibi üzerlerine boşanan saldırıyı karşıladılar. Metalin metale çarpmasının çıkardığı ses ve boğuşan adamların bağırışları birbirine karışıyordu. Sonra yine şimşek çaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah on beş adamla birlikte korunun kıyısında belirdi. Gece onlara fazla uzun gelmiş, fırtınanın şiddeti güçlerini kesmiş, pusuda beklemenin verdiği can sıkıntısı da buna eklenmişti. Korunun içine sürünerek, kıvrılıp uyumak için kendilerine rüzgar almayan bir köşe aramışlardı. Ama sonra bağırışlar ve savaş sesleri onları uyandırmıştı. Bunun üzerine silahlarını kaptıkları gibi ağaçların arasından saldırıya geçmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şimşek, suyun kıyısında, boş sandala yakın yerde karşılaşan eşit güçteki kuvvetleri ortaya çıkardı. Hannah aynı anda Henry Courtney'yi rahatlıkla gördü. Dövüşün ön safındaydı. Yüzü Hannah'ın bulunduğu yere dönüktü. Kamayı tutan sağ eli havaya kalktı, sonra da Hotantolardan birinin başının üstüne indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah, "Das hom!" diye cıyakladı. "Bu o! Tam on bin guilder ediyor. Kom kerels! Gelin, çocuklar!" Kadın, tuttuğu tırmığı sallayarak kum tepesinden aşağı koşmaya başladı. Korunun kıyısında duraklamış olan adamlar, ondan kuvvet alarak harekete geçtiler. Şimdi onlar da bağrışan karmakarışık bir kalabalık halinde Hannah'ın arkasından koşuyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian sandalda yalnızdı. Çarpışma başladığı sırada teknenin dibinde kıvrılıp uyumaktaydı, ama şimdi sandalın baş tarafına süründü ve falconet'ın arkasına çömeldi. Çakan şimşeğin aydınlığında Tom'la babasının düşman tarafından saldırıya uğradığını, ayrıca, kum tepelerinden onlara doğru gelen yeni tehdidi görmüştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph'daki dövüş talimlerinde Aboli, Tom'a döner kundağının üstündeki falconet'ie nasıl nişan alınacağını ve küçük topun nasıl ateşleneceğini göstermişti. Dorian da onları seyretmiş ve kendisine de bir deneme şansı verilmesi için yalvarmıştı. Ama her defasında çıldırtıcı, "Sen çok küçüksün. Büyüdüğün zaman," yanıtıyla karşılaşmıştı.<a id="Ayhan"></a></span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ondan esirgenen şans işte şimdi elinin altındaydı; üstelik Tom'la babasının da ona ihtiyaçları vardı. Çocuk silahın altındaki kum kutusunun içindeki yanar haldeki fitile uzandı. Alf Wilson bunu böyle bir acil durum için tutuşturup el altında bırakmıştı. Dorian onu bir eliyle tutarken öbür eliyle falconet kum tepelerinden akan kalabalığın bağırışlarının geldiği yöne çevirdi. Namlunun üzerinden baktıysa da ne silahın nişangahını, ne de karanlıkta hedefini görebildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derken gök tam tepesinde gürledi ve şimşek kumsalı gündüz gibi aydınlattı. Dorian o zaman gelenleri görebildi. Başlarında mitolojik masallardan fırlamışa benzeyen bir cadı vardı. Elinde bir tırmık olan korkunç dişi yaratığın uzun gri saçları arkasında uçuşuyor, elbisesinin göğsünden dışarı fırlayan beyaz memeleri hoplayıp duruyordu. Yaşının ve sefahatin harap ettiği berbat bir yüzü vardı. Dorian yanan fitili falconet’ın falya deliğine yaklaştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Topun ağzından beş, altı metrelik bir alev fışkırdı ve her biri insan gözü iriliğindeki bir avuç demir saçma kumsala püskürdü. Menzil, patlamanın yayılması için ideal uzunluktaydı. Hannah patlamanın ana hedefi olmuştu. Bir düzine kurşun mermi göğsünü parçalarken bir diğeri alnının tam ortasına rastlaya rak kafatasının tepesini, tıpkı bir yumurtanın kabuğuymuş gibi koparıp götürdü .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın beyaz kumların üstüne arkaüstü devrilirken kafilesinden altı kişi de onu izledi. Geri kalanlar uğradıkları şokun ve etraflarındaki karmaşanın etkisiyle durakladılar. Hala ayakta olan üç tanesi dehşet ulumalarıyla koruya doğru gerilemeye başladılar. Öbürleri donakalmıştı; ölü arkadaşlarına ayaklan takılıyor, bazılarının yaralan kanıyor, hiçbiri ne yana döneceklerini bilemiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Falconet’ın yanar haldeki tıkacı kumsalın üst tarafındaki kuru çalı çırpı sırasının üstüne fırlamıştı. Alevler çalıları sardı ve rüzgarla daha da yayılarak tuz kristallerinden mavi kıvılcımlar yağdırmaya, kumsalı titrek bir ışıkla aydınlatmaya koyuldular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çarpışmada şans kah bir tarafa, kah öbürüne gülüyordu. Hal'ın adamları, her ne kadar aleyhlerine olan durumu düzeltmişlerse de, hala karşı taraftan sayıca çok azdılar. Şimdi Hal'ın karşısında üç düşman vardı ve bunlar, kara yeleli bir aslanı taciz eden bir sırtlan sürüsü gibi etrafını çevirmişlerdi. Hal hayatını kurtarmak için savaşıyor, oğlunun bulunduğu yöne bakamıyordu bile.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jan Oliphant yanağının intikamını almak için bağırıp küfrederek Tom'un üzerine yüklenmişti. Kılıcıyla kesip doğramaya yönelik vahşice hamleler yapıyordu. Tom, boyu, etki alanı ve gücü açısından iri kıyım Hotanto'nun dengi olmadığından gerilemedeydi. O müthiş saniyeler boyunca delikanlı kendi başının çaresine bakmak durumundaydı: Aboli'den, Daniel'den, hatta babasından yardım umamazdı. Bu gece ya tam bir erişkin olacak ya da bu kana bulanmış kumların üstünde can verecekti. Korkuyordu, ama korkudan donup kalmadı. Aksine, korku bileğine ve kılıcı tutan koluna daha fazla güç vermişti. Ruhunun derinliklerinde varlığından şu ana kadar habersiz olduğu bir şey keşfediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli'nin onca yıllık eğitimi sayesinde kendisine aşıladığı ritmik dövüş zarafetiyle harekete geçti. Yanan çalı çırpının alevleri şimdi kumsalı aydınlattığın dan kendine güveninin kuvvetlendiğini fark ediyordu. Karşısındaki düşman bir kılıç ustası değil, sadece kaba bir dövüşçüydü, ama kılıcını sallayışı her şeye rağmen son derece güçlüydü, hatta bir heyelan kadar karşı konulamazdı. Tom da onun kuvvetiyle boy ölçüşme yanılgısına düşmedi. Bunun yerine, her vahşi darbeyi önceden öngörmeye çalıştı. Jan Oliphant, niyetini ateş saçan bakışları, kan içindeki şekilsizleşmiş yüzü, ayaklarını oynatışı ve vuruş için omuzlarını açmasıyla her defasında belli ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kılıç adeta ıslık çalarak başına ineceği s ırada Tom, onu havada durdurmaya çalışma yanlışını yapmadı. Bunun yerine, ani bir hamleyle ona kendi kılıcıyla dokunup vuruşu saptırdı ve kafasının birkaç santim uzağından zararsızca geçmesini sağladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'u n bunu her yapışında Jan Oliphant kuduruyordu. Sonunda, kendine daha fazla hakim olamadı. Kılıcı her iki eliyle başının yukarsında tutarak, kızışmış bir erkek ayıbalığının böğürüşüyle Tom'un üzerine atıldı. Bu arada, kendini karşı bir hamleden korumayı düşünmediğinden vücudu darbelere açıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal hasımlarından birini karşı vuruşuyla sağ omzundan yaralamıştı. Adam haykırarak kendini geriye attı ve kılıcını elinden düşürüp yarasına yapıştı, iki yanında savaşan öbür iki Hotanto da cesaretlerinin kırılmasıyla geri çekildiler. Hal bu kısacık andan yararlanıp alevlerin oynak ışığında etrafına bakındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un, tepesinden bakan Hotanto savaşçının yolu üstünde durduğunu görünce, Hal'in kalbi duracak gibi oldu. Aralarındaki mesafe, Hal'ın, Jan Oliphant'ı durdurmasına izin vermeyecek kadar fazlaydı. Bir uyarı ve umutsuzluk çığlığı dilinin ucuna kadar geldi, ama çenesini tuttu. Bağırması, Tom'u şaşırtmaktan başka işe yaramazdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un yüzü ayaklarının altındaki kumlar kadar soluk olsa da anlamı sert ve kararlıydı. Kılıcının ucunun ötesine bakarak hedefini saptarken parlak ve dikkatli gözlerinde korkunun izi bile yoktu. Hal, oğlunun adam kılığındaki canavarın hamlesinden önce kaçmasını bekliyordu. Omuzlarının duruşu ve ince vücudunu dengeleyişi niyetinin bu olduğunu gösteriyordu. Ama birden sol ayağını ileri attı ve ok gibi fırlayarak Jan Oliphant'ın boğazını hedef aldı. Dev yapılı adam gardını indirme ya da yana kayarak hamleden kaçma fırsatını bulamadı. Tom'un kılıcının ucu boynunun kaidesindeki oyuğa, köprücük kemiklerinin birleşme noktasının iki santim yukarsına rastlamıştı. Çelik derine daldı, adamın omurgasında iki omurunun kesiştiği yeri buldu ve önünü yağ gibi kesti. Bununla da kalmayarak yoluna devam etti ve sonunda ateşin ışığında kızıla boyanmış olarak Hotanto'nun ensesinden bir karış dışarı fırladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Havaya kalkmış kılıç Jan Oliphant'ın cansız parmaklarından yere düştü, bacakları da iki yana açılarak bir an boyu alevlerden oluşan fonun önünde karanlık bir haç oluşturdu. Adam hemen sonra arkaya devrilerek gevşemiş vücuduyla kumlara çarptı. Tom'un kılıcı da bu arada kendi ağırlığı ve hızıyla adamın boynundan fırlamıştı. Jan Oliphant'ın akciğerlerindeki hava ise delinen solunum borusundan bir inilti patlamasıyla dışarı süzülmüş, boğazındaki yaradan pembe bir köpük halinde fışkırmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kumsaldaki herkes uzun birkaç saniye boyunca donmuş gibi yerdeki acayip cesede bakışlarını dikti. Ardından, Hal'ın karşısındaki Hotantoların biri acı bir feryat kopararak döndü ve kum tepelerine doğru kaçmaya başladı. Panik halindeki diğer savaşçılar da göz açıp kapayana kadar arkadaşlarının arkasından koştular. Ölü ve yaralılarını düştükleri yerde bırakmışlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom hala öldürdüğü adama bakıyordu. Yaşadığı şok ve korkuyla öfke karışımı duyguların etkisiyle yüzünü buruşturdu ve titremeye başladı. Hal hemen yanına giderek kolunu oğlunun omuzlarına doladı. "İyi dövüştün, delikanlı," diyerek onu kucakladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom buna inanamıyormuş gibi, "Onu öldürdüm!" diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Az daha o seni öldürecekti," derken kumsala dağılmış olan adamlarına bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Rüzgara karşı, "Hanginiz falconet’i ateşledi?" diye bağırdı. "Bu hepimizi kurtardı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben ateşlemedim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben de ateşlemedim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bütün başlar kayığa çevrildi ve hepsi teknenin baş tarafında oturan çocuğa bakmaya başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Yoksa sen miydin, Dorian?" diye şaşkınlıkla sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, bendim, baba." Dorian hala tütmekte olan fitili babasına uzattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Yaşlı aslanın iki yavrusu," dedi yavaşça. "Ama kaledeki garnizon top ateşini ve yangını merak edip gelmeden önce gitmemiz gerek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bir kaybımız var mı?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alf Wilson, "Dick Foster'in düştüğünü gördüm," deyip cesedin yanına çömeldi. Adamın göğsünde korkunç bir yara vardı. Alf, Dick'in boynunda solunum borusunun yanındaki şahdamarını yokladı. "Ölmüş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal sordu."Başka kaybımız?" ' diye Alf, "Yok. Yalnız o," diye yanıt verdi. "Hal ferahlamıştı. Durum çok daha kötü olabilirdi, bir oğul ya da iyi bir dost da kaybedebilirdi, “İyi öyleyse," dedi. "Dick'i sandala taşıyın. Denize açılınca ona usulüne uygun bir cenaze töreni düzenleyebiliriz." Ardından babasından kalanların içinde bulunduğu deri torbayı yerden aldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Peki, bu süprüntüleri ne yapacağız?" Koca Daniel yaralı Hotantolardan birine tekme attı. "Gırtlaklarını kesmemiz gerekir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onları bırakın. Daha fazla vakit kaybetmeyelim." Hal etrafına bakınca, adamlarının yarısında hafif kesikler ve kılıç kertikleri bulunduğunu gördü. Ama hiçbiri bunların üstünde durmaya gerek görmemişti. Hal, ilk kez onların dövüştüğünü görüyordu. Mükemmel bir mürettebat, diye düşündü. Jangiri'ye veya başka bir düşmana karşı çok iyi savaşacaklar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tekneye dönün!" diye emretti, dört denizci de Dick Foster'in cesedini alarak saygıyla sandalın dibine yerleştirdi. Hal deri torbayı da bunun yanına koydu, sonra teknenin kıçına geçerek dümen yekesinde yerini aldı. Adamlar kayığı kaldırdıkları gibi kumların üstünde koşturdular. İlk dalga teknenin pruvasını yükseğe kaldırdı, denizcilerde içine atlayarak küreklere sarıldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Vira!" diye bağırırken bir fırtına dalgası teknenin başına çarparak içerdekileri dizlerine dek su içinde bıraktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sandal bundan sonraki dalganın tepesine olanaksız bir açıyla tırmandı. Dalganın tepesinde bir an alabora olma tehlikesi geçirdi, ama sonra öne düşerek iki dalga arasındaki çukura gürültüyle çarptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal yine, "Vira!" diye gürledi, böylece dalgaların yüksek, ancak onları alabora edecek kadar dik olmadığı bir yere geldiler. Denizcilerin yarısı küreklerini bırakarak teknedeki suları boşaltmaya girişti. Kalan denizciler de bir yandan uzaktaki Seraph'a doğru var güçleriyle kürek çekiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dorian!" Hal çocuğu yanına çağırdı. "Şuraya otur." Pelerinin bir ucuyla oğlunun üstünü örterek onu bağrına bastı. "Falconet'i ateşlemeyi nereden öğrendin?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian durakladı. "Tom bana gösterdi. Yoksa yanlış mı yaptım?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hem de çok iyi yaptın." Hal onu daha fazla kendine çekti. "Tanrı biliyor ya, daha iyisini yapamazdın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">" Hal deri torbayı kıç kamarasına taşıdı. İki erkek çocuk, deniz suyu giysilerinden yerlere süzülürken babalarını izlediler. Fırtınanın acımasızca hırpaladığı Seraph dalıp çıkıyor, demir palamarlarını koparırcasına geriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal torbayı tabutun yanına koydu. Tabutun kapağını sağlama alan vidalar gevşetilmiş olduklarından bir iki çeviriş sayesinde çıktı. Hal tabutun kapağını kaldırdı ve yana bıraktı. Deri torbayı dikkatle tabutun içine yerleştirdi. Sonra kırılgan kemiklerin önlerindeki uzun yolculuk sırasında sarsılıp kırılmalarını önlemek için, etrafına üstüpü sıkıştırdı. Tom, tabutun kapağını kapatırken babasına yardım etti. Tornavidayı babasının elinden alarak, "Bu şerefi bana ver, baba," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bunu hak ettin," dedi. "Her ikiniz de hak ettiniz. Dorian da sana yardım etsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Oğullarının küçüğüne alet kutusundan çıkardığı ikinci bir tornavida verdi ve çocukların tabutun kapağını emniyete almalarını seyretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Dedenizi yirmi yıl önce High Weald'deki küçük kilisede onun için hazırladığım taş lahide yerleştireceğimiz zaman bir cenaze töreni de düzenleriz," dedi. Bütün oğullarının o gün birlikte olup olmayacaklarını merak ediyordu. Oğullarının işlerini bitirmelerini seyrederken karamsar düşünceleri kafasından uzaklaştırdı. "Teşekkür ederim," dedi. "Şimdi de gidip üstünüze kuru bir şeyler giyin. Sonra, aşçının bu berbat havada bile mutfağında yanan bir ateşi olup olmadığına ve size sıcak bir şeyler verip veremeyeceğine bakın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kapıda Dorian'ı durdurdu. "Sana artık bebek diyemeyeceğiz," dedi. "Boy pos dışında her bakımdan bir erkek olduğunu bu gece kanıtladın. Hayatımızı kurtardın." Dorian'ın gülümseyişi o kadar aydınlık, alnına yapışmış ıslak bukleleriyle yüzü o kadar güzeldi ki, Hal'ın yüreği burkuldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Çok geçmeden iki kardeşin, Beatty kız kardeşler tarafından boşaltılan kendisininkine bitişik minik kamarada gevezelik ettiklerini, sonra da aşçıyı taciz etmek için koridorda koşarak uzaklaştıklarını duydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal iki mum yakarak babasının tabutunun üstüne koydu. Sonra önünde yere diz çökerek uzun nöbetine başladı. Arada bir babasının ruhunun huzura kavuşması ve günahlarının bağışlanması için yüksek sesle dua ediyordu. Bir iki kere onunla yavaşça konuşarak geçmiş hayatlarındaki bazı olayları yad etti, sonra da Sir Francis'in ölümünün korkunç acısını tekrar yaşadı. Son derece yorgun olmasına ve üşümesine rağmen, nöbeti ancak fırtınanın grileştirdiği şafağın ilk ışıkları kıç pencerelerinden içeri süzülürken son buldu. Sonra toparlanıp güverteye çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Günaydın, Bay Tyler. iki nöbetçi subayına hareket emrimi duyurun," diye bağırdı. Nöbetçi subay yükselip alçalan güverteye yuvarlanırcasına ulaştı. Baş kasaradaki adamlar bocurgatın başına gitti ve demir zincir madeni şakırtılar arasında harekete geçti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal gemiye yol verilip demir tırnaklarını kumlu zeminden kurtarmak amacıyla pruva yelkeninin açılmasını emretti, sonra da yelkeni yine sardırdı. Irgat kastonyolalarına kulak verdi: klenk, sonra tekrar klenk, uzunca bir sessizliğin arkasından giderek hızlanan bir klenk, klenk ve demir kurtulup zincir loca ağzından içeri kayarken bir takırtı korosu...</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Floklar!" diye bağırdı ve sonrasında fırtına o yelkenleri davul gibi gerdi. Çarmıhlardaki adamlar bir ağızdan sevinç içinde bağrıştılar. Hemen arkasından Tom'un kolombiriden gelen sesi duyuldu. "Bir gemi!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bağırarak karşılık verdi. "Nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kumsaldan açılıyorlar. Şimdi iki oldular... hayır, üç."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal rüzgar altındaki güverteye geçerek dürbününü gözüne dayadı. Sevimsiz grilikteki deniz, beyaz taçlı dalgalarla beneklenmiş, alçak bulutlar dağın doruğunu karartmıştı. Hal, rüzgara ve gel-gite karşı savaşan üç teknenin pruvalarına köpükler püskürttüklerini görebiliyordu. Üçü de Seraph 'a yönelmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned kulağının dibinde, "Ziyaretçilerimiz olacak, kaptan," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal homurdanarak dürbününü ayarladı. Hollandalıların üniformalarını ve süngülerin ışıltısını seçebiliyordu. "Bize duymak isteyebileceğimiz bir şey söyleyeceklerini sanmıyorum, Bay Tyler," dedi. Gelenler belli ki kalenin askerleriydi. Kumsalda bir gece önce patlak veren şamata onları harekete geçirmişti. Hal uzaktaki filoya arkasını döndü ve gülümseyerek bir komut daha verdi. "Gemiyi Yeoman of York'a rüzgar altından yaklaştırın... "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph, Yeoman'a yaklaşık yüz elli metre kala filikayı suya indirdi. Tik ağacından sandık da geminin yanında dans eden filikaya indirildikten sonra, Hal ip merdivenden aşağı atladı ve dümen yekesine geçerek demir atmış Yeoman'a yanaşılması emrini verdi. Anderson küpeştenin başındaydı, kıç oturağındaki Hal onu selamladı. "Size bir emanetimiz var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Anderson da bağırarak karşılık verdi. "Emaneti kabule hazırım." Mürettebatı mayistra sereninden aşağıya bir palanga indirdi. Filika bunun altına girdi; böylece tik ağacından yapılmış sandığı hızla ve ustalıkla buna bağladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Yukarı çekin!" diye seslendi, babasının tabutu da yukarı çekilerek Yeoman'ın güvertesine çıkarıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal yukardaki güverteye, "Size minnettarım," diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“Rüzgarlar size yardımcı olsun." Anderson şapkasının kenarını tutarak selam verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Günün birinde buluşmak üzere," diye bağırdı Hal.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derken küpeştede Guy'ın başı belirdi. Yine deniz tutmuş gibi solgun görünüyordu. Buna rağmen cesurca gülümsedi ve şapkasını salladı. "Hoşça kalın, baba. Bombay'da buluşuruz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Güle güle," diye karşılık verdi ve bu ayrılık nedeniyle derin bir acı duydu. Keşke yazgılarımız bize daha insaflı davransaydı, diye düşündü, ama yine de Guy'a gülümseyerek bir sevgi ve umut mesajı iletmeye çalıştı. Ancak sonunda filikayı geriye götürüp Seraph'a yanaşmak için bütün dikkatini harcamak zorunda kaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph 'ın rakkas hareketi her ne kadar tırmanışı hem tehlikeli, hem de korku verici kıldıysa da Tom'la Dorian çanaklıkta güvendeydiler. Bulundukları yerden Yeoman'ın güvertesini görebiliyorlardı. Demirli geminin öylesine yakınından geçtiler ki, onlara bakan yolcularla mürettebatın yüzlerindeki anlamı bile okuyabiliyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Aa, Guy orada!" Dorian kasketini başından çıkararak ağabeyine salladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy! Buradayız, Guy!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy da başını kaldırarak onlara baktı. Ama elleri arkasındaydı ve yüzünde en küçük bir gülümseyiş belirmemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bize niçin karşılık vermiyor?" diye inleyen bir sesle sordu. "Ben onu kızdıracak bir şey yapmadım ki."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Tatlı canını üzme, Dorry," dedi. "Nefret ettiği sen değilsin, benim." Sonra o da ikizinin soğuk bakışına aynı soğuklukla karşılık verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beatty ailesi Guy'ın arkasında küçük bir grup halinde duruyordu. Günler önce kolonideki hanlarından, onunla birlikte Yeoman'a gelmişlerdi. Bombay yolculuğuna çıkmaya hazırdılar. Caroline ailesinin birkaç adım ötesinde durduğundan Tom onu hemen fark etti. Rüzgarla flört eden etekleri, uçuşan saçları ve pembeleşmiş yanaklarıyla çok güzel bir tablo oluşturuyordu. Öbür büyük gemiye bakarken gözleri ışıl ısıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Caroline!" diye bağırdı." Hey! Yukarıya bak!" Delikanlının hınzırlığı tutmuştu; genç kıza daha çok ikizini kudurtmak için sesleniyordu. Caroline başını kaldırınca onu ta yukarda, çanaklıkta gördü. Küçük bir dans hareketi yaparak serbest elini Tom'a salladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom!" Rüzgar genç kızın sesini alıp götürmüştü, ama Tom'un keskin gözleri Caroline'in dudaklarını okuyabiliyordu. "Yolunuz açık olsun!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy kızın sesini duyunca hızla yürüyerek onun yanında durdu. Caroline'e dokunmuyorsa da kardeşine bakarken duruşu otoriter ve kavgacıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph daha fazla yelken açtı ve bir yana yatarak rüzgarla birlikte uçar gibi uzaklaşmaya koyuldu. Yeoman'ın güvertesindeki insanlar giderek küçüldüler, sonra da gözden kayboldular. Çanaklıktaki çocuklar öbür gemiye ufukta bir nokta kadar küçülünceye, karanlık dağ ve somurtkan bulutun altında neredeyse kayboluncaya kadar baktılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Artık yalnız seninle ben kaldık," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yanıt vermedi. Ne diyeceğini bilemiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Bana ettiğin yemini hiç unutmayacaksın, değil mi?" dedi. "Beni hiçbir zaman terk etmeyeceksin, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yeminimi unutmuyorum," diye karşılık verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O çok korkunç bir yemindi," diye Dorian ona hatırlattı. "En güçlü yemin lerden."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Biliyorum," dedi ve yineledi. "Evet. Yeminimi unutmayacağım." Bu sırada başparmağının ucundaki minik beyaz yara izini ovuşturuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph, Masa Dağı Körfezi'nden ayrıldıktan sonraki yirmi üç gün boyunca ne karayı, ne de güneşi gördü. Korkunç sağanaklara yakalanırken okyanus sanki tepetaklak olmuş, geminin güvertesine boşanıyordu. Yağmur günler ve gecelerce aralıksız devam etti. Bu koşullar altında Hal'ın gemiciliği bile rastlantısaldı ve neredeyse tamamen volta cetveliyle her günkü yolun parakete hesabına bağlıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli tepelerindeki bulutlara bakarak, "Bu genelde sakin ve güneşli bir okyanustur," dedi. "Ama denizin şeytanları onun altını üstüne getirdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler de, "Doğuda büyük bir fırtına olmalı," diye fikir yürüttü. "Rüzgar tıpkı bir tekerlek gibi üzerimize geliyor, bizi her an başka bir yönden vuruyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel, "Daha önce de bu tür rüzgarlara rastlamıştık," diye hatırlattı. "Yılın bu mevsiminde, bulunduğumuz enlemlerde olağan olduklarını duydum. Neyse ki merkezinde değiliz." Tam o sırada öbürlerinden daha yüksek dağ gibi bir dalga büyük bir azametle geminin üzerine yürüdü. Seraph onun yanında cüce gibi kalıyor, dalganın tacı pruva çanaklığının bile daha yukarsına ulaşıyordu. Bu dalgayla ondan önceki arasındaki çukur daha genişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal rüzgar altı güvertesindeki mevkiini bırakıp hemen dümen yekesinin başına geçti. "Gemiyi iki kerte ileri alın!" diye emretti. "Onu karşılayın!" Dalga gelince, uzun bir an dalga çukurunda debelendiler. Dümenin etrafındakiler, tuttukları soluklarını Seraph başını doğrultunca hep birlikte salıverdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bay Fisher haklı," diye çenesiyle adamını işaret etti. "Bu tür fırtınalar merkezlerinden itibaren dört bir yönde yüzlerce deniz mili uzanırlar. Bütün okyanusu bir ucundan ötekine kadar silip süpürürler. Tanrı'ya şükür ki bunun merkezinde değiliz. Oradaki rüzgarın şiddeti, yelkenler fora edilmemiş olmasına rağmen, herhalde grandi direğini yerinden koparırdı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel yine konuştu. "Maskaren Adalarında bu iblisten farksız fırtınalardan birinin büyük bir palmiye ağacını kökleriyle birlikte topraktan söküp denizin bir mil uzağına tıpkı bir uçurtma gibi uçurduğunu gördüm."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler tepelerindeki karanlık bulutlara bakarak, "Şu güneşi bir görsek de hangi enlemde bulunduğumuzu saptayabilsek," diye söylendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal önce pusula dolabına, sonra da batı yönüne baktı. "Karanın çok açığından geçmeye dikkat ettim. Afrika anakarasının en aşağı iki yüz mil açığında olmamız gerekir." , Ned, "Ama Madagaskar dünya yüzündeki en büyük adalardan biri ve yolumuzun tam üzerinde," diye belirtti. Dümencinin duymaması için yavaş sesle konuşmuştu. Yolculuğun tehlikelerini onlara duyurarak mürettebatı paniğe düşürmenin anlamı yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O sırada Kolombirden bir çağrı geldi. "Denizde yüzen parçalar var! Pruvanın iskele yanında!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Subay grubu ileriye bakarken Hal çağrı borazanından, "Kolombiri! Gördüğün neye benziyor?" diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir gemi serenine benziyor ya da... " Gözcü bir an sustuktan sonra heyecanlı bir sesle devam etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır! Küçük bir tekne bu, ama yarı yarıya batmış durumda. İçinde insanlar var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal geminin baş tarafına koştu ve cıvadranın üstüne çıktı. "Evet," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Görünüşe bakılırsa kazazedeler. Hem de yaşıyorlar... bir tanesinin kımıldadığını gördüm. Yaklaşıp bir filika indirin ve onları alın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph’ı küçük tekneye yanaştırmak kolay olmadı; hatta deniz ve rüzgar bu durumdayken tehlikeli bir işti. Ama Hal filika indirip Koca Daniel'le bir mürettebatı yardıma yollayabildi. Harap teknede sadece iki kişi vardı. Koca Daniel kurtarmaya değmeyeceği için tekneyi terk etti. iki kazazedeyi, merdiveni tırmanamayacak kadar zayıf oldukları için bir tahta oturakla yukarı çektiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dr. Reynolds kazazedeleri karşıladı ve güvertede yattıkları yerde muayene etti. Adamların ikisi de yarı baygındı. Tuz yüzlerinin derisini yüzmüş, gözleri şişlik yüzünden neredeyse kapanmış, dilleri de susuzluktan morararak ağız boşluklarına sığamayıp dudaklarının arasından dışarı taşmıştı. Gemi doktoru, “İkisinin de suya ihtiyacı var," dedi. "Sonra, ikisinden de kan alacağım." Kazazedelerin dilleri o kadar şişmişti ki su içemediler, Reynolds bunun üzerine bir şırıngayı boğazlarının dibine kadar soktu ve içeriye tatlı su püskürttü. Ardından tuzun yaktığı dudaklarına, yüzlerine ve kollarına koyun yağı sürdü. Bu tedavinin kazazedelerden genç olanının üzerindeki etkisi mucizeden farksız oldu, iki saate kalmadan net şekilde konuşabilecek kadar iyileşmişti. Bununla birlikte, yaşlı kazazede hala baygındı ve durumu hızla kötüye gidiyordu. Dr. Reynolds'un çağrısı üzerine Hal, kazazedelerin yattıkları top güvertesinin köşesine gitti. Yanlarına çömeldi ve hekimin genç hastadan kan alışını seyretti. Dr. Reynolds, "Bu hastadan yarım litre daha almam gerekirdi, ama çabuk toparlandı, ben de hep tutucu bir hekim olmuşumdur. Yarım litre şimdilik yetmeli," dedi. Yarayı biraz katranla kapadı ve temiz bir bezle bağladı. Devam etti. "Yaşlı olanın durumu iyi değil. Ondan bir litre kan alacağım." Ardından öbür döşekteki hastanın üzerinde çalışmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kazazedenin gördüğü tedaviden sonra çok daha iyi gözüktüğünü gören Hal, üzerine eğilerek ona, "İngilizce biliyor musun?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Denizci, "Evet, kaptan. Tabii ki," diye fısıldadı. Galli şivesi hemen fark ediliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adın nedir, delikanlı? Gemin hangisiydi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adım Taffy Evans, kaptan. Şirketin Nil gemisindeydim. Batmadan önce..."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal ona yavaş yavaş öyküsünü anlattırdı. Nil korsanlara karşı bir önlem olarak Bombay'la İngiltere arasındaki yolculuğuna başka iki gemiyle konvoy halinde başlamıştı. Kumaş ve baharattan oluşan bir yükü vardı. Maskaren Adaları'nın yüz fersah kuzeyinde seyrederken o korkunç kasırgaya yakalanmışlardı. Kuvvetli fırtınaların kudurttuğu deniz tarafından fena halde hırpalanan Nil, konvoydaki öbür gemilerden uzağa düşmüş ve su almıştı. Beşinci günde kısa akşam nöbetinin ikinci saatinde gemiye korkunç bir dalga çarpmıştı. Sintinesindeki sudan ağırlaşan gemi alabora olmuş ve batmıştı. Son o kadar hızlı gelmişti ki, yalnızca bir avuç adam bir filikanın içinde kaçabilmişti, fakat yanlarında su ve yiyecek olmadığından çoğu kısa zamanda can vermişti. On iki gün sonra yalnız o ikisi hayatta kalmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç denizci konuşurken Dr. Reynolds öbür hastadan bir litre kan almıştı. Yardımcısını kanla dolu kaseyi boşaltmaya yollamıştı ki birden üzüntüyle, "Allah kahretsin, zavallı öldü. Oysa ben onu kurtarmayı umuyordum," diye söylendi. Doktor bu kez bütün dikkatini Taffy Evans'a yöneltti. "Ama bu gencin Azrail'i yeneceğini sanıyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Taffy Evans'a, "Tamamen iyileştiğin zaman sana da tam ücretli bir iş var. Ayrıca, ganimetlerden de hisse alacaksın," dedi. "Bordroyu imzalar mısın?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Taffy zayıf bir gülümseyişle yanıt verdi. "Memnuniyetle, kaptan. Hayatımı size borçluyum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyleyse gemimize hoş geldin, denizci." Hal merdivenden güverteye tırmandı ve şiddetle sarsılan gemide emin adımlarla yürüdü. Bu kazazedeleri bulması tıpkı giderek şiddetini azaltan fırtına gibi iyi bir rastlantı olmuştu. Böylece, aramakta olduğu bahaneyi bulmuş oluyordu. Planının tüm ayrıntıları yerine oturunca, subayları kamarasına çağırdı. Hepsi yazı masasının üstüne yayılmış haritanın etrafında toplandılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bildiğiniz gibi, Ateş Sahili'ndeki ticaretin merkezi şurası," diyerek haritadaki adalar grubuna parmağıyla dokundu. "Zanzibar. Jangiri'yi arayışımızın mantıklı olarak buradan başlaması gerekir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Subaylar da aynı fikirdeydiler. Hepsi daha önce de bu okyanusta yolculuk ettiklerinden Zanzibar grubunun üç küçük adasının Hindistan, Kızıldeniz ve İran Körfezi için ideal bir konumda, Afrika anakarasının biraz açığında olduğunu biliyorlardı. Adalar, mevsimlerle birlikte yön değiştiren muson rüzgarlarının yolu üstünde bulunuyordu. Güneydoğu musonu gemileri Hindistan'dan Afrika'ya taşıyor, mevsim değişince de kuzeybatı musonu dönüş yolculuğunu kolaylaştırıyordu. Ayrıca, Zanzibar'ın en büyük adası Unguja'da emin bir limanı olduğu gibi, Afrika anakarasını bir ölüm tuzağına dönüştüren sıtma, yağmur mevsiminin en kötü zamanında bile burada fazla tutunamıyordu. İslamiyetçin başlarından beri Afrika'yla Hint Okyanusuna bir ambar görevi yapmış, Afrika'nın köle, altın, fildişi, Arap zamkı gibi ürünleri için bir pazar olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alf Wilson çekine çekine söze karıştı. "Ben ellerinde tutsakken korsanların sık sık Zanzibar'dan bahsettiklerini duyardım. Ganimetlerinin bir kısmına müşteri bulmak, köle pazarlarında tutsaklarını satmak ve filolarının eksiklerini tamamlamak için oraya düzenli ziyaretler yaptıklarını sanıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal sordu. "Jangiri'nin orayı merkez üssü olarak kullandığına dair bir izlenim edinmiş miydin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, kaptan, edinmedim. Böyle yapmakla Umman sultanının egemenliğine girerdi. Bana öyle geliyor ki, Jangiri'nin başka bir gizli sığınağı var, Zanzibar': ise ticaret limanı olarak kullanıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu maceraya atıldığımızdan beri Zanzibar'a uğramayı düşünüyorum. Ne var ki, Hindistan ve Ümit Burnu arasındaki ticaret yolunun böylesine uzağındaki bu sularda silahlı bir İngiliz gemisinin ne aradığını açıklamanın zorluğu bunu engelledi." Hal çevresini saran yüzlere bakınca, gerek Koca Daniel'in gerekse Ned Tyler'in bunu doğruladıklarını gördü. Konuşmasına devam etti. "Eğer Zanzibar'a girecek olursak, bir korsan avcısı filosunun geldiği bir haftaya kalmadan bütün kıyı boyunca duyulur, Jangiri de korkuya kapılır. Bu sularda bulunmamız konusunda masum nedenler bulamazsak onu asla ininden çıkıp savaşmaya zorlayamayız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal adamlarına bakıp ekledi. "Fırtına işte bize bu nedeni sağladı. Bulduğumuz kazazedeler ise bahanemiz oldu." Adamlar Hal'a merakla baktılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler, "Zanzibar'daki konsolosa nasıl bir hikaye anlatacaksınız?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ona, talihsiz Nil'in de içinde bulunduğu konvoydan olduğumuzu söyleyeceğim. Ayrıca, gemimizde çok değerli bir yük olduğunu ima edeceğim. Zengin hazine söylentileri Jangiri'nin iştahını kabartacaktır." Bu fikir hepsini neşelendirmişti. "Büyük fırtınanın gözüne rastladık ve tıpkı Nil gibi hırpalandık."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal masanın öbür yanındaki Ned Tyler'e baktı. "Donanımımızın büyük bir kısmını kamufle ettik, şimdi de çarmıhların ve teknenin fırtınadan zarar gördüğümü inandırıcı kılmak için serenlerden bazılarını indirmenizi istiyorum. Bu önlem, kıyıdan bizi gözleyecek olanları öykümüzün doğruluğuna inandıracaktır. Bunu yapabilir misiniz, Bay Tyler?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Tabii ki, kaptan," diye atıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gördüğümüz hasar Zanzibar'da bir süre kalmamız için bize bahane yaratacak, bu arada başımıza gelenler kıyıdaki bütün casuslar ve ticaret tekneleri tarafından dörtbir yana iletilecektir." Hal planını daha da geliştirdi. "Limandan ayrıldığımızda Afrika kıyısıyla Cidde arasındaki bütün korsanları tıpkı bala gelen arılar gibi üzerimize çekeceğiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph'taki çalışmalara fırtınalı denize rağmen vakit kaybetmeden başlandı. Hal'ın verdiği görev Ned'i adeta kanatlandırmıştı. Marangozları tekneyi yamalamak ve hasar görmüş bir hava vermek için çeşitli renklerdeki boyalar dan yararlandılar. Hal, Atlantik seyahatinden kalan eski bir dizi yelkeni güverteye taşıtarak bunlara yıpranmış bir görünüm verdirdi. Geminin seyir yeteneğinin belli olmaması için donanımın çıkarılacak kısımlarını ve serenleri kara görünür görünmez aşağıya yollanacaktı. Seraph böyle bir durumda Zanzibar limanına girecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üç gün sonra gökyüzü aydınlanmaya başladı. Deniz hala hırçın olmakla beraber, tropikal güneşi onları yine kavurmaya koyulmuştu. Mürettebatın yepyeni bir heves ve güçle çalıştığını görmek Hal'a da moral verdi. O gün öğleyin haftalardan beri ilk kez enlem hesabı yapabilmişti. Geminin yirminci güney enleminde ve parakete hesabının gösterdiğinden iki yüz elli mil daha kuzeyde olduğunu saptamıştı. Yeni konumu geminin seyir defterine işaretlerken, "Hafta içinde Madagaskar Adası'nı görmemiz gerekir," dedi ve batıya, Afrika anakarasına doğru bir rota değişikliğinin yapılmasını emretti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Her zaman olduğu gibi yine kuşlar karanın yaklaştığını haber verdi. Bunlar, Tom'la Dorian'ın daha önce hiç görmedikleri türlerdi. High Weald'de çimlere düşen kırağı kadar beyaz tüylü deniz kırlangıçları ve balık sürülerinin yukarısında uçan uzun kuyruklu tropikal kuşları gördüler. Adaya daha fazla yaklaşınca siyah tüylü ve kırmızı gerdanlı kutan kuşlarına rastladılar. Bu hain görünüşlü kanatlılar, balık avından dönen deniz kırlangıçlarına pusu kurmuşlardı. Tom'la Dorian, onların yarı kapalı bir çakıya benzeyen kanatlarıyla avlarının üstüne pike etmelerini ve kurbanlarını, çalışmalarının zorla edinilmiş ürünlerini kusmaya mecbur bırakmalarını, sonra da yarı yarıya sindirilmiş balıkları yutmalarını seyrettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Denizin rengi değişmiş ve sarımsı bir ton almıştı. Çocuklar bunun nedenini sorunca Aboli açıkladı. "Büyük fırtınayla gelen yağmurların nehirleri kabartmasıyla çamurlu sel suları denize kadar ulaştı. Artık karaya çok yakınız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ertesi sabah arkalarındaki doğu göğünde şafak, ufku ateş opallerinin ve gül petallerinin rengine boyarken kolombiridekiler geminin pruvasının ilersinde dalgalı bir mavi çizgi gördüler. "Kara!" Neşeli sesler bütün gemide yankılandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu adaları iyi tanıyordu. Günün ilerleyen saatlerinde çarmıhlara tırmandı ve Madagaskar'ın kuzey ucundaki mavi dağları tanıyabildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Her iki nöbetçi personel geminin fırtınadan yara almış gözükmesi için, bütün gün boyunca gabya serenlerini indirmek için uğraştılar. Seraph, ana direklerin serenleri olmayınca hantal görünümlü bir hal aldı ve rüzgarın üstüne çevrilince de saatte sekiz kerteden fazla yol alamadı. Bununla birlikte, geminin arkasından esen alizeler sayesinde Hal yelkenleri açıp rotasını karaya çevirebildi. Gemi iyice yaklaşıp sulara gelişlerini haber verecek ve durumlarını bildirecek küçük balıkçı kayıklarına rastlamadan önce bazı işleri tamamlamaları isabet olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Madagaskar'ın kuzey ucundaki Ambre Burnu geminin iskele yanının biraz ilersindeydi. Konumu saptanınca Hal gemiye doğrudan Mozambik Kanalı'nın öbür yanındaki Zanzibar'a doğru yön verebildi. Bu iç deniz birbirinden güzel adacıklarla bezeliydi. Seraph bunların arasında dolanırken kıyıya bazen o kadar yakın geçiyordu ki, beyaz kumsallardan el sallayan kara tenli ve yarı çıplak adalıları görebiliyorlardı. Denizciler çarmıhlara tırmanarak karşılığında el salladılar ve kumun üstündeki minik siluetlerin cinsiyetini tahmin etmeye çalıştılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu sular küçük ticaret gemileriyle balıkçı kayıklarının yelkenleriyle beneklenmişti. Seraph geçerken mürettebatları Arapça ve başka anlaşılmaz dillerle sorular yağdırdılar, Seraph'ın mürettebatı bazı kayıklarda kadınlar olduğunu görünce pek neşelendiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Aman Tanrım, bir tanesinin memelerini buradan görebiliyorum. Fırından yeni çıkmış birer çörek gibi kahverengi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gabya çubuklarındaki denizcilerin biri, "Hey, benimle evleneceğini söyle, güzel barbar, söyle ki hemen, şimdi denize atlayayım," diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Arkadaşı, "Evlenme kelimesini bilmezler. Onlara sadece jig-jig de. O zaman çok iyi anlarlar," diye önerdi. Kayıktan çınlayan neşeli kadın gülüşü bu önerinin ne kadar isabetli olduğunun kanıtıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dürbünüyle karaya bakan Hal, geçtikleri adalarda palmiye ağaçları ve diğer bitkilerin uğradığı hasarı görebiliyordu; okyanusun yüzeyini benekleyen yüzer enkaz ve döküntüler fırtınanın gücünü gösteriyordu. Böylece bu sularda bulunuşlarının nedeni Zanzibar'a vardıklarında kuvvet kazanacaktı. Ned Tyler, "Tabii, önce Jangiri'yle karşılaşmazsak," diye belirtti. "Bu sularda daha şimdiden öylesine yankılar uyandırdık ki, gelişimizin haberi bizden önce yol alıyordur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Jangiri'yle beklenmedik bir anda karşılaşmaları tehlikesinin bilincindeydi. Şimdi ne de olsa onun sularında bulunuyorlardı. Daha da dikkatli olmak zorundaydılar. Gözcüler uyarıldı, mürettebat da her an tetikteydi. Top lombozlarındaki çalışmalar nedeniyle Hal top personelini talim ettiremiyordu, ama her şeye rağmen kılıç ve tüfek atışı egzersizleri yaptırdı. Ne var ki tüm bu önlemler gereksiz oldu; yol boyunca tek bir büyük gemi oldu; büyük görmedikleri gibi, on gün sonra da Afrika anakarası karşılarında belirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ümit Burnu'ndan ayrılışlarından beri Tom'la Dorian'ın Afrika'yı ilk görüşleriydi bu. Çocuklar, Bay Walsh'ın ders odasından, Alf Wilson'la Arapça ders veya başka görevlerinden fırsat buldukça kolombire tırmanıyor ve saatlerce oturarak ilerdeki gizemli ülkeyi ve vaat ettiği serüvenleri tartışıyorlardı. Saraph kıyı boyunca kuzeye süzülüyor, bazen anakaradaki burunlara mercan yataklarına yaklaşıyor, bu arada çocuklar garip hayvanları ve kara derili kabileleri görmeye can atıyorlardı. Afrika çok büyük, gizemli ve ıssız gözüküyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonunda Unguja ufukta belirdi. Grup içinde küçük iki ada daha vardı:</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Pemba ve Latham. Ama denizciler Zanzibar'dan söz açtıkları zaman kastettikleri ada Unguja'ydı. Tepesine oturmuş muazzam kale pırıl pırıl beyaz mercan bloklarından yapılmıştı ve güneşin altında bir aysberg gibi ışıldıyordu. Duvarları ağır toplarla diken diken gözüküyordu. Hal eski limanın ağzına yöneldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Rastgele demirlemiş baş ve kıç donanımlı tekneler limanı tıkamışlardı. Okyanusa açılan tek direkli dhowlardan bazıları hemen hemen Seraph kadar büyüktü. Bunlar Hindistan'dan, Maskat'tan ve Kızıldeniz'den gelen ticaret gemileriydi. Ama içlerinde korsanların bulunup bulunmadığını kestirmek olanaksızdı. Herhalde fırsatını yakalasalar hepsi bu işi yapardı. Hal kendi kendine gülümseyerek bütün dikkatini Seraph'ı demirlemeye verdi. Sancağını, sultanın temsilcisine bir saygı nişanesi olarak indirdi ve tekrar toka etti. Bundan sonra bataryaların rastgele atış sınırının hemen dışında demir attı. Herhangi bir Afrikalı hükümdarın en sıcak karşılamasına bile güvenmemeyi çoktandır öğrenmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Demir atar atmaz küçük tekneler sürüler halinde etraflarını sardı. Her türlü ihtiyaca ve ahlaksızlığa cevap veren malları satışa sunmuşlardı. Yeşil hindistancevizlerinden uyuşturucu etkili bhang yapraklarına ve çiçeklerine, kahverengi küçük köle oğlanlarla kızların seks hizmetlerinden altın tozu doldurulmuş kirpi dikenlerine varıncaya kadar her şey vardı bu teknelerde.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bu kalabalıkta kimsenin gemiye çıkmamasına dikkat et," diye Koca Daniel'i uyardı. "Bizim sevimli delikanlıların da bir şişe içki ve biraz keyiflenmek için karaya kaçmamalarını sağla. Ben İngiliz konsolosuna bir ziyaret yapmaya gidiyorum. Hoş, onun, yirmi yıl önce buraya ilk gelişimde gördüğüm adam olduğunu sanmıyorum ya. Adı neydi adamın?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yanlış hatırlamıyorsam Grey'di, kaptan."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Doğru, Koca Daniel. William Grey adında bir darağacı kaçkını."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal küçük bir kafileyle karaya çıktı. Aralarında Aboli'yle silahlı beş denizci vardı. Uzun kayık onları kalenin kalın beyaz duvarlarının altındaki taş rıhtıma çıkardı. Aboli satıcıların ve avare kalabalığın arasında bir yol açarak üç kişinin yan yana yürümesine ancak olanak veren daracık sokak labirentine girdiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Limana akan açık lağımların kokusu insanın genzini yakıyordu; Hal da fena halde içinin bulandığını hissetti. Hiçbir esintinin giremediği bu yerlerin sıcağı boğucuydu, daha yüz adım atamadan gömlekleri sırılsıklam olmuştu. Bina lardan bazıları üç katlıydı, ama duvarların hiçbiri dikey değildi, yana meyilliydi, karşılıklı iki binanın duvarları neredeyse tepede buluşuyordu. Üst kat balkonları karmaşık desenli kafeslerle çevriliydi, kara peçeli dişi yaratıklar ise harem kafeslerinden onları gözetliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Muson mevsiminin etkisiyle köle tacirleri doğu kıyılarının ta içerlerinden buraya gelmişlerdi. Aboli kafileyi ana köle pazarından geçirdi. Burası, garip yılankavi gövdeli ve koyu yeşil kalın yaprakları olan banyan ağaçlarının gölgelediği bir souc<a href="../Text/Section0061.htm#_ftn6" id="_ftnref6" title=""><span class="MsoFootnoteReference"><span class="MsoFootnoteReference"><span style="font-size:12.0pt;line-height:115%; font-family:&quot;Times New Roman&quot;,&quot;serif&quot;">[6]</span></span></span></a>'du.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Satılık köleler ileriye uzanmış dalların altına çömelmişlerdi. Hal, kölelerin Afrika'da ele geçirildikleri zamandan başlayarak, kıyıdaki uzun yürüyüş ve yelkenlerin köle güvertelerindeki yaptıkları yolculuk boyunca, zincirli tutulduklarını biliyordu. Adamlardan bazıları alınlarından damgalanmıştı; yeni iyileşen yara izleri hala pespembeydi. Bu işaretler anakaranın kumsallarındaki barakalarda hadım edildikleri anlamına geliyordu. Çin'le yapılan ticaret hedeflenerek getirilmişlerdi: İmparator, ulusunun temiz soyunu lekeleyebilecek kara kölelerin ithal edilmesini yasaklamıştı, ilkel cerrahi ve dağlama işlemi çok kayıp verdirdiğinden bu damgalı yaratıkların fiyatları normalin hemen hemen iki katıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Limandaki gemilerden gelen alıcılar satışa çıkarılmış malları inceliyor ve ayak bileklerine kadar inen entariler giymiş olan başları bağlı köle tüccarlarıyla pazarlık ediyorlardı. Hal önündekileri itip geçerek pazar yerinin uzak ucundaki daracık sokaklar labirentine daldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Son ziyaretinin üzerinden yirmi yıl geçmiş olmasına rağmen, Aboli hiç yolunu şaşırmadan onları pis kokulu sokağa açılan Afrika maunundan ağır bir kapının önüne götürdü. Demir çivilerin çakılı olduğu kapı, Kuran'dan alınma metinler ve İslami motiflerle süslüydü. Putperestlik olarak nitelenebileceği için bunların arasında hiç insan ve hayvan figürleri yer almıyordu. Çıngırak sesine uzun, siyah entari giymiş sarıklı bir köle cevap verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Selamünaleyküm," diyerek göğsüne ve dudaklarına dokunduktan sonra konukların önünde eğildi. "Efendim gelişinizden haberli, ziyaretinizi sabırsızlıkla bekliyordu," dedi. Hal'ı izleyen küçük kafileye baktıktan sonra ellerini çırpıp çağırdığı başka bir köleye kafileyi götürmesini işaret etti ve, "Onlara yiyecek bir şeyler verin," diye ekledi. Hal ortasında fıskiyeli bir havuz bulunan amber çiçeği kümelerinin sokağın pis kokusunu hafiflettiği bir avluya alındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, fıskiyenin yanındaki gölgede kat kat yastıkların üstüne uzanmış korkunç yaratığı önce tanıyamadı. Fakat kısa bir duraklamadan sonra bir zamanlar tanımış olduğu adamdan artakalanları şiş yüz hatlarının ardında fark eder gibi oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Selamünaleyküm." Majestelerinin Zanzibar Sultanlığı'ndaki konsolosu William Grey, Hal'ı bu sözlerle selamladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal az daha aynı lisanda karşılık verecekken kendini tuttu. Akıcı bir Arapça konuştuğunu Grey'in bilmesini istemiyordu. Bunun yerine, "Korkarım, barbarların bu lisanından tek kelime bile bilmiyorum, sir İngiliz olduğunuzun söylenildiğini duymuştum. Bir Hıristiyan dili bilmiyor musunuz acaba?" dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Özür dilerim. Alışkanlık işte." Grey yılışık bir tavırla sırıttı. "Adım William Grey. Majestelerinin Umman Sultanlığı konsolosuyum. Sizi karşılamak için ayağa kalkmayışımı mazur görün." Grey mahvolmuş vücudunu ve cerahatle kaplı, şişmiş fil gibi ayaklarını kasteden küçümseme dolu bir hareket yaptı. Hal gutun tahribatını izlemişti. Grey devam etti. "Buyrun, oturun, sir. Limana girişinizin haberini aldığımdan beri ziyaretinizi bekliyordum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İyi günler size, sir. Kaptan John Black hizmetinizde." Hal, Grey'in, Hıristiyanken İslam dinini kabul etmiş biri olduğunu hatırlamıştı. Adamın din değiştirmesinin, dinsel bir tercihten çok, finansal ve ekonomik nedenlerden kaynaklandığından şüpheleniyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Görünüşe bakılırsa, Grey, Hal'ı ne tanımış, ne de hatırlamıştı. Bu gidişle hatırlayacağı da yoktu. Hal buna güvenerek Grey'e yanlış bir ad vermişti; korsanların gerçek kimliğini öğrenmemeleri çok önemliydi. Yirmi yıl önce Habeş savaşında İslam filolarına dehşet saçarken Arapça El Tazar, yani Barrakuda adını kazanmıştı. Jangiri'yi kendisiyle savaşmak için kandıracaksa, düşmanlarının, boy ölçüşecekleri kişinin gerçek kimliğini sezmemeleri çok önemliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal kendisi için getirilen yastıkların üstüne yerleşti. Bir kadın köle, üstün de yüksük kadar iki gümüş fincan bulunan bir tepsiyle geldi, ikinci bir kadın bir mangalla gümüş bir ibrik taşıyordu. Köle kızların ikisi de genç, narin yapılı ve ince belliydi. Grey her biri için en az iki yüz rupi ödemiş olmalıydı. Hal, Grey'in köle ticaretinden ve sultandan sağladığı lisansların satışıyla komisyonlardan büyük bir servet sahibi olduğunu hatırladı. Son görüşmelerinde Hal'ın bu iki teşebbüsle aklını çelmeye çalışmıştı. Ayrıca adamın zararlı faaliyetlerinin bu kadarla kalmadığından şüpheleniyordu. Grey'in dürüstlüğüne ve ahlakına hiç güveni yoktu. Jangiri ve yandaşlarıyla ortak olması olasılığı büyüktü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kızlardan biri Grey'in önüne çömelerek yüksükleri bal gibi ağdalı, acı siyah sıvıyla doldurdu. Grey bu arada kızı tıpkı sevgili bir kediymiş gibi okşuyordu. Altın yüzüklerle ziynetler şiş beyaz parmaklarına gömülmüştü. "Yolculuğunuz iyi geçti mi, kaptan?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Ne yazık ki olaysız geçmedi, sir," diye yanıt verdi. Grey herhalde Seraph'ın durumunu tüm ayrıntılarına kadar biliyordu ve sadece bildiklerinin doğrulanmasını bekliyordu. Hal açıkladı. "Saygıdeğer Doğu Hindistan Şirketinin başka iki gemisiyle konvoy halinde Bombay'dan yola çıktıktan sonra Madagaskar kıyısı açıklarında korkunç bir fırtınaya tutulduk. Öbür gemilerden biri, içindeki bütün mürettebatla birlikte battı; biz teknemizle donanımımızın büyük hasar görmesi pahasına kurtulabildik. Programımızda olmadığı halde, bu limana uğrayışımızın başlıca nedeni bu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şanssızlığınıza üzüldüm." Grey anlayışla başını salladı. Devam etti. "Ama sizin ve güzel geminizin bizi onurlandırmanıza sevindim. Size yardımcı olmak ve ihtiyacınız olan malzemeyi sağlamak istiyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal gülümserken, tabii ki şişirilmiş fiyatlar ve yüklü bir komisyon karşılığında, diye düşünüyordu. Yılların ve hastalığın Grey'de yol açtığı değişiklikler Hal'ı çok şaşırtmıştı. Son görüşmeleri sırasında konsolos genç ve güçlü bir adamdı, oysa şimdi dazlak kafalı beyaz sakallı ve bulanık bakışlı biriydi. Özetle, adam adeta ölüm kokuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Teşekkür ederim, sayın konsolos," dedi Hal. "Yardımlarınıza minnettar olacağım. Özellikle değerli ve Majesteleri Kral William için çok önemli bir yük taşımakta olduğum için."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey kocaman vücudunu kımıldattı. Donuk gözlerinde bir ilgi parıltısı belirmişti. "Bu yörede majestelerinin temsilcisi olduğuma göre, bu yükün niteliğini öğrenebilir miyim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal soluğunu tuttu. Sonra, bakışını havuzun sularında dönüp duran süs balığına dikti. Bir yandan şakaklarını ovuştururken, bir yandan da konsolosun isteğini yerine getirmenin ne derece akıllıca olacağını düşünür göründü. Sonunda içini çekti. "Majestelerinin temsilcisi olarak bilgilendirilmek en doğal hakkınız," dedi. Yine bir duraklama geçirdikten sonra sözde kararını verdi. Sesini sırdaşla konuşur gibi alçaltarak, "Hindistan'ın Moğol imparatoru Aurangzeb'in taç giyişini kutlamak için majestelerine yolladığı armağanı götürmekle görevlendirildim," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey bir dirseğinin üstünde doğrularak Hal'a bakakaldı. Sonra, bakışlarında belirgin bir merak ifadesi biçimlendi. Açgözlülüğünü maskelemeye çalıştıysa da, bir hükümdarın bir başka hükümdara layık gördüğü armağan ona adeta dinsel bir huşu duyurmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Moğol Hanedanlığı Babürşah tarafından kurulmuştu. Kendisi de Timur'la Cengiz Han'ın sülalesinden geliyordu. Babası Şah Cihan sevdiği karısına türbe olarak muhteşem Tac Mahal'i yaptırmıştı. Moğol imparatorluğu doğuda ortaya çıkmış olan en güçlü ve en zengin imparatorluktu. Böylesine güçlü bir imparatorun armağanının değeri ne olabilirdi acaba?</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal'ın daha da alçalttığı sesi fısıltı halini almıştı. "Armağanın emanet edildiği Bombay valisinden bunun zümrütlü bir takımı içerdiğini öğrendim. Her biri yeşil bir nar büyüklüğünde, kusursuz yirmi taş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey'in sanki nefesi tutulmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal devam etti. "Vali Aungier bana, bu taşların değerinin beş lakh olduğunu fısıldadı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey doğrulmaya çalıştıysa da, başaramadı. Yastıklarının üstüne devrilerek dili tutulmuş gibi Hal'a bakakalmıştı. Bir lakh yüz bin rupi demekti. Yarım milyon rupi hemen hemen yüz bin İngiliz sterlini ederdi. Bu, insanın aklının alamayacağı kadar büyük bir servetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonunda, "Haklısınız, Kaptan Black, bu kadar önemli bir yüke her türlü önceliğin tanınması gerekir," diyebildi. "Geminizdeki onarıma gereken yardımı sağlamak ve hareketinizi hızlandırmak için elimden geleni yapacağıma güvenebilirsiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Teşekkür ederim, sir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey, "Bu onarımların ne kadar süreceğini tahmin edebiliyor musunuz?" diye endişeyle sordu. "Seyahatinize acaba ne zaman devam edebileceksiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sizin de yardımlarınızla herhalde bir ayın içinde harekete hazır oluruz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey bir an sustu. Belli ki kafasının içinde birtakım hesaplar yapıyordu. Sonra, birden ferahlamış göründü. Bu ufak tefek belirtilere dikkat eden Hal, Grey'in korsanlarla ittifak halinde olduğuna giderek daha fazla inanıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey ona yine yılışık bir gülümseyiş yöneltti. "Geminizdeki hasar göründüğünden fazla olmalı," deyince Hal'ın şüpheleri doğrulanmış oldu. Konsolos belli ki evinin limanı gören damından dürbünüyle Seraph'ı gözlemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Tabii ki daha önce yola çıkmak isterim, ama teknemiz su aldığından omurgasının deniz altında zarar gördüğünü tahmin ediyorum. Bu gidişle burada en az iki üç hafta kalacağız," diye yakındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey, "Güzel!" dedi. "Yani demek istediğim, geminiz bu sürenin sonunda yolculuğuna devam etmeye hazır olacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal nazikçe gülümserken ve yanılmıyorsam, iş ortağınız Jangiri de o zamana dek bilgilendirilip Mozambik Boğazı'na girdiğimiz anda bizi karşılamaya hazır olacaktır, diye düşünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey köle kızlara kahve fincanlarını tekrar doldurmalarını işaret etti. "Gemi levazımından başka, size kişisel kazancınız için bazı mallar sağlayabilirim," dedi. "Bunlar İngiltere'ye vardığınız zaman size, burada ödeyeceğiniz miktarın üç veya dört katını kazandırabilir. Bilmem, ilgilenir misiniz, kaptan?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Şirket her ne kadar kişisel ticareti yasaklayan kurallar koymuşsa da, ben herkesin kendi emeğinin ve maharetinin meyvelerini almaya hakkı olduğuna inanıyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey başıyla onayladı. "Benim de görüşüm bu. Barakalarımda ve souc'larda ender rastlanır kalitede bir düzine köle var." Öne eğilerek o kadar anlamlı ve müstehcen şekilde göz kırptı ki, Hal duyduğu tiksintiyi herhangi bir hareket ya da yüzündeki anlamla belli etmemek için çok zorlandı. Grey devam etti. "Bu arada özel hazinelerimden bir ikisini feda etmeye razı olabilirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Böyle diyerek önünde çömelmiş olan kızın başını okşadı ve ona sevgiyle gülümseyerek Arapça, "Gavura gülümse domuz!" dedi. Kız yan gözle Hal'a baktı ve çekingen bir gülümseyişle küçük beyaz dişlerini gösterdi. Grey, Hal'a, "Çok güzel, değil mi?" diye sordu. "Ümit Burnu'nda rahat yüz elli sterlin eder. Ama bir ayrıcalık olarak onu size yetmişe bırakmaya hazırım." Kızı yine okşadı. "Gavura göğüslerini memelerini göstersene," diye Arapça olarak emretti. Kız duraklayınca tehdit etti. "Dediğimi yap, yoksa seni sırtının derisi soyulana kadar kırbaçlatırım." Köle hala çocuk sayılırdı, herhalde on altısından büyük değildi. Gömleğinin ucunu kaldırarak siyah bir inci gibi uçları küçük memelerini gösterdi. Bunu yaparken utanmış gibi başını öne eğmişti. Grey, Hal'a, " Mahrem yerleri de aynı derecede kusursuzdur. Bilmem görmek ister misiniz?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kız gerçekten çok güzel. Ama ne yazık ki gemimde onu yatırabilecek yer yok." Hal'ın kararlı konuştuğunu fark eden kız, hemen göğüslerini örttü, aldığı red cevabı Grey'i yıldırmadı. "Bir miktar en iyi kalite günlüğüm var," talibinin çok olduğuna emin olabilirsiniz. Günlükten de çok iyi bir kar edersiniz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey'le dostça ilişkiler içinde kalmak istiyorsa adamın tekliflerinden birini kabul etmek zorunda olduğunu biliyordu. On sepet günlük, toplam yetmiş beş kilo için pazarlık etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey'in köleleri sepetleri getirerek avlunun ortasına dizdiler, Hal da malı inceledi. Bu kokulu reçinenin Afrika dağlarındaki ağaçlardan geldiğini biliyordu. Ağaç gövdelerinde derin çentikler açılıyor, bu yaralardan sızan öz, havada serti eşiyordu. Reçine dört ay sonra değerli taşları andıran kürecikler oluşturuyor ve bundan sonra kazınabiliyordu. Özün ilk alınan bölümü yarı donuk yeşilimsi renkte bir reçine oluşturuyor, bu ton da üstün kalitesini gösteriyordu. Hal sunulan malda bu özellikleri bulunca almayı kabul etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey onun bilgisinden etkilenmişti. "Zevk ve mantık sahibi bir centilmen olduğunuzu görüyorum, kaptan," dedi. "Zanzibar pazarına yakın tarihte bir çift fildişi geldi. Burada yaşadığım bunca yıl içinde öylesini görmediğimi söyleyebilirim. Onları, sizin düzeyinizde olmayan bir centilmene satmayı düşünmem bile, sir." Ellerini çırpınca bu emri beklemekte oldukları belli olan güçlü kuvvetli beş köle, büyük fildişini, ağırlığının altında sendeleyerek avluya taşıdılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Grey, "Uzunlukları üç metre!" diye gururla belirtti. "Ağırlıkları da yüzer kilodan fazla!" Gerçekten inanılmaz büyüklükte bir fildişi sütundu bu. Hayvanın kafatasının içine gömülü olan dişin başı süt beyazdı, kalan kısmı ise filin parçalayıp kabuklarını sıyırdığı ağaçların özü yüzünden kahverengimsi bir sarıya boyanmıştı. Köleler ikizini ilkinin yanına koyduklarında, Hal ikisini birbirinden ayırt etmenin olanaksız olduğunu gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, vahşi Afrika kıyılarında sürülerini gördüğünden beri bu dev hayvanlardan çok etkilenmişti. O sıralarda Tom'la aynı yaşlardaydı. Fildişlerinden birini okşadı. Bu dokunuşla o muazzam vahşi anakaranın ruhuna dokunur gibi olmuştu. Bu fildişi çiftine ne pahasına olursa olsun, sahip olmalıydı. Grey onun gözlerindeki özlemi fark ettiği için, çok sıkı bir pazarlığa oturdu. Sonuçta Hal, fildişleri için bir düzine köle kız için ödeyeceğinden daha fazla parayı elden çıkardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
