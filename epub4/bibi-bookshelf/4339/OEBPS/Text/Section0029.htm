<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Beş gün sonra hizmetkarlar Hal'ı bir sedyeyle aşağı indirdiler. William da endişeli bir tavırla yanındaydı. Lord Childs'ın arabası kapının önünde harekete hazır bekliyor, Tom'la Aboli de arabaya eşlik edecek atlıların ötesinde duruyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uşaklar sedyeyi arabanın yanında yere bıraktı. Bundan sonra ne yapılacağı konusunda kimse emin olmadığı için, kısa süreli bir şaşkınlık yaşandı. Tom ağabeyini iterek hemen ileri atıldı ve doktorlara müdahale fırsatı vermeden babasını kolaylıkla kaldırdı ve arabaya girdi. Hal'ı arabaya yerleştirip kürk örtüyle üstünü örterken, "Yaptığınız akıl işi değil, baba. Bu araba yolculuğuyla sağlığınızı gereksiz yere zorluyorsunuz," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kral yakında Fransa'da savaşa gidebilir, bundan sonra da İngiltere'ye ne zaman döneceğini Tanrı bilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Şu halde Aboli'yle benim de sizinle gelmemiz gerekir," diretip ekledi. "Ama William bunu yasakladı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"William benimle ilgilenir." Hal pırıl pırıl kürkü omuzlarının üstüne çekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen burada Walsh'la kalıp açık artırmada çıkarlarımızla ilgilenmelisin. Sana büyük güvenim var, Tom."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom babasının asıl amacının onu üvey kardeşiyle bir araya getirmemek olduğunu biliyordu. "Siz nasıl isterseniz, baba," diyerek boyun eğdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Lordlar Kamarası'ndaki işimiz bitip satışlar yapılınca High Weald'e dönerek Dorian'ı kurtarmak için plan yapabiliriz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Döndüğünüz zaman beni burada bulacaksınız," diye söz vererek arabadan indi. Bu kez William arabaya binip babasının yanına yerleşti, arabacı atları kırbaçladı ve araba malikanenin kapılarından çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Aboli'ye döndü. "Kara Billy'nin onu bu kemik çalkalayıcısının içinde sürüklemesi yeterince kötü. Ancak, High Weald'e dönüşte buna izin vermeyeceğim. Bu bozuk yollarda Devon'a yapacağımız yolculuk onu öldürür. Onu gemiyle Plymouth'a götürmeliyiz. Deniz ona daha yumuşak davranır, biz de bakmak için yanında oluruz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Bir gemin yok ki, Klebe. Seraph’la Minotaur John Şirketinin malı," diye ona hatırlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O zaman başka bir gemiyi kiralamaya çalışırız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Manş'da Fransız korsanları var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ufak ve kullanışlı bir tekne buluruz; ilgilerini uyandırmayacak kadar ufak ve bizi kovalamaya karar verirlerse ellerinden kurtulmamıza yetecek kadar hızlı olacak bir tekne."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Galiba öyle bir teknenin sahibini tanıyorum," diye düşünceli bir tavırla belirtip ekledi. "Tabii, bizim yokluğumuzda durumlar değişmediyse."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şirketin Leadenhall Sokağı'ndaki görkemli merkezinde yapılan açık artırma dört gün sürdü. Tom ganimetlere verilen fiyatları kaydetmek için artırma boyunca Bay Walsh'ın yanında oturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ana satış salonu bir kokpit gibi şekillendirilmişti. Sıra dizileri dairesel zeminden mezatçının bulunduğu platforma doğru kat kat yükseliyordu. Sıralar tüccarlar, sekreterleri ve muhasebecileriyle öylesine doluydu ki, herkesin oturabilmesi için yeterli yer kalmamıştı. Birçoğu arka duvarlar boyunca sadece ayakta duracak yer bulmuşlardı, ama artırmaya heyecanla katılıyorlar, bağırarak fiyat artırıyorlar ve mezatçının dikkatini çekebilmek için ellerindeki katalogları sallıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom fiyatların çılgınca artırılışına kulak verirken müzayede salonlarının altındaki mahzenlerde depolanmış para dolu sandıkları düşünüyordu. Onları, filonun demir attığı gece şirketin rıhtımlarından getirmişler, silahlı elli denizcinin korumasında parke taşı sokaklardan arabayla geçirmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Lord Childs'ın öngördüğü fiyatların, artırmaya eşlik eden isteri arasında fazlasıyla aşılacağı meydandaydı. Tom her geçen gün payına düşen miktarın arttığına tanık oluyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonuncu gün hesaplarını karalarken, "Aman Tanrım!" diye söylendi. "Bu gidişle elime bin sterlinden fazla para geçecek." High Weald'deki madenciler ve tarım işçileri belki bütün hayatları boyunca ancak bu kadar para kazanırlardı. Delikanlı zenginlik hayalleri kurarken babasının payının ne kadar olacağını aklına getirdi. "Neredeyse yüz bin!" diye soludu. "Buna ek olarak baronluğun ermin paltosu ve elmaslı kılıç palaskası." Hemen arkasından dudakları öfkeyle gerildi. "Bütün bunlarsa şimdi Kara Billy'nin kucağına düşecek. Ne zaman bir gemiye binecek olsa midesinde ne var ne yok kusan Kara Billy'nin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı yaşadığı bu haksız durumu kara kara düşündüğü sırada mezatı bundan sonra satışa çıkarılacak malı gürleyen bir sesle bildirdi. "Milord, bayanlar ve baylar, aranızdaki en karmaşık veya bezgin kişileri bile heyecanlandırıp meraklandıracak ender bulunur, harika bir parçayı satışa çıkarma mutluluğunu duyuyor ve ayrıcalığını yaşıyoruz." Mezatçı abartılı bir hareketle masanın üstünde duran büyük bir cam kavanozu gözden gizleyen örtüyü çekti. " İşte kana susamış korkunç haydut ve korsan Jangiri ya da öbür adıyla el-Auf, yani Kötü Adam'ın tuzlanmış kafası karşınızda."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Turşu suyunun içinde yüzen vücutsuz kafayı görmek için boyunlarını uzatan sıra sıra tüccarların arasında bir kıpırtı oldu ve heyecan uğultuları yükseldi. El-Auf'un yüzüne bir kez daha bakınca Tom adeta bedensel bir şok hissetti. Siyah saçları yosun gibi kafasının etrafında yüzüyordu. Gözlerinden biri açıktı. Kalabalığın içinde Tom'u fark etmiş gibi hafif bir şaşkınlık ifadesiyle ona bakıyor görünüyordu. Başını bedeninden ayıran bıçağın yakıcı dokunuşunu hala hissediyormuş gibi dudaklarında acı dolu bir anlam vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mezatçı, "Ha gayret, beyler!" diye oradakileri teşvik etti. "Bu çok değerli bir parçadır. Ülkede pek çok kişi sırf ona bakabilmek için para ödemeye hazırdır. Evet, birinizin beş sterlin dediğini duyuyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom fena halde kızmaya başlıyordu. Bu adamın kellesini John Şirketinin yöneticilerine karşı seferlerinin başarısının kanıtı olması için beraberinde getirmişti, bir sirk gösterisi olması için değil. İçgüdüleri ve aldığı eğitim ona yenilen bir düşmana acıması ve saygı duyması gerektiğini öğretmişti. El-Auf'un, Dorian'ı yakalayıp köle olarak satmasının bununla bir ilgisi yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Öfkenin etkisiyle düşünmeden, "On sterlin!" diye bağırdı. Elinde bu kadar para yoktu, ama ganimetten ona büyük bir pay düşecekti. Salonda bütün kafalar ve bakışlar ona doğru dönüyor, bulunduğu yerden fısıldaşılanları duyabiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hal Courtney'in oğlu bu. Başı doğrayan delikanlı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, o. El-Auf'un kafasını kesti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Adı neymiş?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom Courtney. Sir Hal'ın oğludur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mezatçı, Tom'a doğru gösterişli bir tavırla eğildi. 'Yiğit kılıç ustası ve cellat on sterlin veriyor. Daha fazla veren yok mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ön sırada oturan biri o sırada alkışa başladı. Etrafındakiler de onu taklit etmekte gecikmediler. Alkışlar çok geçmeden güçlü bir gümbürtüye dönüştü. Artık herkes alkış tutuyor ve ayaklarını yere vuruyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'un içinden, susmaları için adamlara bağırmak geliyor, bu korsanı onların beğenisini kazanmak için öldürmediğini anlatmak istiyordu. Kafayı alırken yaşadıklarıyla şimdi onu bu kavanozun içinde bir sürü budalayı eğlendirir görmenin kendisine hissettirdiklerini anlatmak için kelime bulamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sat... Sat... Sattım! Bay Tom Courtney'e on sterline satılmıştır!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Walsh'a, "Parayı payımdan öde," diye bağırarak ayağa fırladı. Temiz havaya çıkmak, bu yabancıların sırıtan yüzlerinden kaçmak istiyordu. Önündekileri ite kaka salondan çıktı ve büyük merdiveni koşa koşa indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Leadenhall Sokağı'na çıktığında yağmur yağıyordu. Pelerinini omuzlarına attı, bir tüyle süslü geniş kenarlı şapkasını alnına kadar indirdi ve kılıç bağını düzelterek kemerli kapıdan çıktı. O sırada bir elin omzuna dokunduğunu hissedince hızla döndü. Mezat salonlarının dışında birikmiş avarelerin arasında dalgınlığından Aboli'yi görmemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Aradığım adamı buldum, Klebe." Aboli pelerine sarınmış uzun boylu ve zayıf bir yabancıyı öne sürdü. Gözlerine kadar indirilmiş Monmouth başlığı adamın yüzünün görülmesini önlüyordu. Tom, Aboli'nin ne demek istediğini bir an anlayamadı. Zenci, "Babanı deniz yoluyla Plymouth'a götürecek adamdır," diye açıkladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Öyleyse bu konuyu birer bira içerken görüşelim." Yağmurun altında Cornhill’in köşesindeki meyhaneye koştular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Havasız ön oda avukatlar ve mahkeme katipleriyle doluydu. Pipo tütünlerinin ve bira fıçılarının mayamsı kokuları ortalığa hakimdi. Pelerinleriyle şapkalarını üzerlerinden attıktan sonra Tom, Aboli'nin getirdiği adamın yüzüne gözlerini dikti. Aboli, "Bu bey Kaptan Luke Jervis'tir," dedi. "Eski Pegasus'da babanla ve benimle yolculuk etmişti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom adamdan görür görmez hoşlanmıştı. Zeki ve keskin bakışları vardı. Katı bir denizci olduğu her halinden belliydi. Güneş ve tuzdan derisi Sertleşmiş, kırış kırış olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Luke'un hızlı bir tek direkli teknesi var. Ayrıca, Manş'ın her köşesini ve özellikle Fransız limanlarını avucunun içi gibi bilir." Aboli anlamlı şekilde gülümsedi. "Değme vergi tahsildarını ve en açıkgöz Fransızları bile kolaylıkla atlatabilir." Tom, Aboli'nin ne demek istediğini pek anlayamamıştı. Aboli devam etti. "İstediğin bir gemi dolusu kaliteli Limousin konyağıysa Luke tam aradığın adamdır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Luke'un bir kaçakçı olduğunu anlayan Tom sırıttı. Eğer bu doğruysa, onları Manş'dan hızla geçirmek için ideal seçimdi. Teknesi bir sansar kadar hızlıydı, fırtınalı ve mehtapsız bir gecede tehlikeli sularda gemisini idare etmede hiç zorlanmazdı. Tom adamın elini sıktı. "Aboli ne istediğimizi size anlatmıştır. Bizi kaç paraya gideceğimiz yere götürürsünüz, kaptan?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Luke Jervis sol yanağını boydan boya kesen uzun, beyaz yara izine dokunarak, "Sir Henry'ye hayatımı, hatta daha fazlasını borçluyum," dedi. "Ondan bir kuruş bile almam. Aksine, ona hizmet edebilmekten gurur duyarım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yara izini sormadı, ama adama teşekkür etti. Sonra, "Babam Londra'dan ayrılmak için hazır olunca Aboli size haber verir," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Lord Courtney, Lordlar Kamarası'ndan dönünce yolculuk ve törenin onu ne kadar yorduğunu Tom ilk bakışta görebildi. Babasını Bombay konağındaki yatak odasına sevgiyle kucağında taşıdıktan hemen sonra Hal derhal uykuya daldı. Delikanlı akşama kadar Hal'ın başucunda oturdu. Bir uşak hastaya yemek tepsisini getirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal ona çorbasını kaşık kaşık içirirken adamcağız zayıf bir sesle, "William nerede?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bay Samuels'le bankada. Lord Childs ganimetteki pay için ona bir senet vermişti; William da onu bankaya yatırmaya gitti." Babasının lortluğu gerçekleşip unvanın ilerde kendisine geçişi de garantilendikten sonra, William’ın babasının sağlığına duyduğu ilginin ne kadar çabuk zayıfladığından Tom hiç söz etmedi. William’ın ilgilendiği tek şey şimdi altının Strand'deki bankalara yatırılması, böylece kendi kontrolüne girmesiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı, "Artık dinlenmelisiniz, baba," dedi. "Eve kadarki yolculuk için biraz kuvvetlenmeniz şart. Burada, Londra'daki işimiz aşağı yukarı tamamlandı. High Weald'e ne kadar çabuk dönebilirsek, tam sağlığınıza da o kadar çabuk kavuşacaksınız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haklısın, Tom." Hal birden canlanmıştı. "Artık eve dönmek istiyorum. William'la Alice'in bana bir torun verdiklerini biliyor musun? Ona dedenin adını, Francis adını verdiler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Evet, baba," dedi. "William söyledi." William, artık bir varisi de olduğuna göre, unvanla malikanenin hiçbir şekilde ona geçemeyeceğini Tom'a açıkça belirtmişti. Delikanlı, "Bizi Plymouth'a götürmesi için bir gemi ayarladım. Kaptanı Luke Jervis. Onu hatırlıyor musunuz? Sizin hayatını kurtardığınızı söyledi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal gülümsedi. "Luke ha? İyi bir delikanlıydı. Bir gemisi olmasına sevindim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sadece tek direkli bir tekne. Ama oldukça hızlı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hemen yola çıkmak istiyorum, Tom." Hal oğlunun kolunu yakaladı. Yüzündeki ifadeden çok istekli olduğu okunuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Doktorların iznini beklememiz gerekir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal'ın, Luke'un gemisi Raven'e nakline dört cerrahın istemeye istemeye izin verişlerine kadar bir hafta daha geçti. Yolculuğun en tehlikeli kısmını gece yapmak için bir akşam vakti şirketin rıhtımından hareket ettiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William onlarla beraber değildi. Açık artırmadan gelen paralar Strand'deki Samuels Bankası'na yatırıldığına göre, malikanenin idaresi için bir an önce dönmekte acele etmişti. "Topraklarımızın uzağında geçirdiğim her saat bize büyük paraya patlıyor. Yokluğumda işin başında bıraktığım o aptal serserilere hiç güvenim yok. Doğru Plymouth'a hareket ediyorum. Geldiğiniz zaman geminizi karşılarım, baba," demişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Raven hızı konusundaki ününü yalancı çıkarmadı. Gece boyu güneye inerlerken Tom, Luke Jervis'le dümenin başındaydı. Luke, Hint Okyanusu'na yaptıkları seyahatin ayrıntılarını öğrenmeye can atıyordu. "Tanrım! Eğer bütün bunları bilmiş olsaydım, hemen o an Kaptan Hal'ın mürettebatına katılırdım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">'Ya karınla çocukların? Onları terk mi edecektin?" Sırıtan Aboli'nin bembeyaz dişleri karanlıkta ışıldıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir başka bebeğin cıyaklamasını veya bir karının dırdırını duymasam çok mutlu olurum." Luke piposundan bir nefes çekti. Yanan tütünün koru kaba çizgili yüzünü aydınlatmıştı. Sonra, pipoyu ağzından çekerek onunla doğuyu işaret etti. "Şu gördüğünüz ışıklar var ya... orası Calais. Üç gece önce bir brendi ve rom yükü almak için oradaydım. Deniz yolları tekneyle dolu; tıpkı uyuz, bir köpeğin üstündeki pireler kadar kalabalık." Yıldızların ışığında sinsi sinsi gülümsedi. "Elinde korsanlık yaparak düşman gemilerini avlama yetkisi olsa, insanın bir ödül uğruna doğuya yelken açmasına gerek kalmaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Savaş halinde olduğumuz halde Fransızlarla ticaret yapmak vicdanınızı rahatsız etmiyor mu?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu işi de birilerinin yapması lazım," dedi Luke. "Aksi halde askerlerimizi avutacak brendimiz ve romumuz olmaz. Ben vatansever biriyim." Bu sözleri öyle ciddi bir tavırla söylemişti ki, Tom konuyu daha fazla üstelemedi. Ama Fransız gemilerinin Manş'ın limanlarını doldurması hakkında Luke'un söylediklerini uzun uzun düşündü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Raven Plymouth Limanı'nda demirleyince William'ın sözünde durduğunu gördüler. Rıhtımda sağlam görünüşlü, büyük bir arabası vardı; Hal'ı oraya taşıyacak uşaklar da getirmişti. High Weald'e doğru ağır ağır ilerlemeye koyuldular. Yol boyunca erkek ve kadınlardan oluşan küçük gruplar, malikanenin tarım işçileri, madencileri ve kiracıları lord hazretlerini karşılamak için toplaşmışlardı. Hal kendisini görmeleri için oturmakta ısrar etti, kalabalığın içinde tanıdığı bir yüz görünce de arabanın penceresinden adamın elini sıkmak için arabacıya durmasını buyuruyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Malikanenin kapılarından içeri girip büyük evin önündeki araba yoluna saptıklarında bütün hizmetkarların merdivenlerde toplanmış olduğunu gördüler. Uşaklar tarafından içeri taşınan Hal'ın halini gören kadınlardan bazıları ağlarken erkekler de onu boğuk bir sesle selamladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sağ salim eve döndüğünüz için Tanrı'ya şükrediyoruz, milord."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William’ın karısı Alice Courtney merdivenin tepesinde bekliyordu. Parlak kırmızı renkli ve kırışık yüzlü minik bir yaratık olan bebeği kollarının arasında tutmaktaydı. Alice onu bir an Hal'ın kollarının arasına bırakınca hemen cıyaklama ya başladı, ama Hal gururla gülümseyerek gür siyah saçlarla kaplı başını öptü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, tıpkı bir maymuna benziyor, diye düşündü. Sonra Alice'in yüzüne daha yakından baktı. William'la evlendiği sıralarda genç kadını tanıma fırsatını bulamamış, ama onu içten içe sevmişti. Alice şen ve güzel bir kızdı, ama şimdi tanınmayacak kadar değişmişti. Melankolik bir havası vardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Cildi şeftali gibi yumuşak ve pürüzsüz olmakla beraber, gözlerinde mahzun bir anlam okunuyordu. Ayrıca, kaygılı görünüyordu. Hal ana kapıdan içeri taşınırken, genç kadın merdivende kalarak, "Hoş geldin, kardeş," diyerek Tom'u selamladı. Delikanlının yanağını öptü ve önünde bir reverans yaptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Güzel bir bebeğiniz var." Tom çekine çekine küçük yüze dokundu, bebek yine cıyaklayınca parmaklarını hızla çekti. "Annesi kadar güzelmiş," diye beceriksizce ekledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alice, "Teşekkür ederim, Tom," deyip sonra hizmetkarların duymaması için sesini alçaltarak, "Seninle konuşmalıyım," diye ekledi. "Burada değil, ama ilk fırsatta." Hızla dönerek bebeği dadısına teslim etti, Tom da o sırada babasının arkasından merdiveni çıkmaya başlamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı fırsatını bulur bulmaz koridordan arka merdivenlere doğru yürüdü, ama bu arada Dorian'ın odasının yanından geçmek zorunda kalmıştı. Kapıyı açarak eşikte durdu; küçük odaya bakarken yüreği özlemle sızladı. Oda küçük kardeşi nasıl bıraktıysa öyle kalmıştı. Pencerenin pervazında rengarenk üniformalı kurşun askerler sıra sıra dizilmişti. Tom'un onun için yaptığı uçurtma ise yatağın yukarsında asılıydı. Bu anılar acı vericiydi. Kapıyı yavaşça kapayarak arka merdivenden aşağı indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mutfakla ahırlardan geçip tepedeki küçük kiliseye doğru koştu. Mahzenin içi karanlık ve serindi. Kubbeli tavanın ortasındaki açıklıktan içeriye sadece ince bir gün ışığı huzmesi süzülüyordu. Dedesinin ölüsünün bulunduğu sandığın duvarın dibinde, onun için uzun zaman önce hazırlanmış taş lahdin yanında durduğunu görerek rahatladı. Cesedin içinde bulunduğu sandık Bombay'la Ümit Burnu'ndan İngiltere'ye kadarki yolculuğu güven içinde tamamlamıştı. Delikanlı tabutun başına giderek elini kapağının üstüne dayadı ve, "Evine hoş geldin, büyükbaba. Burada, o uzak, vahşi ülkedeki mağarada olduğundan daha çok rahat edeceksin," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonra, taş mezarlar dizisinin yanından geçerek tam ortadaki bir tanesinin önünde durdu. Bunun üstündeki yazıyı yüksek sesle okudu: "Elizabeth Courtney, Henry'nin eşi ve Dorian'ın annesi. Daha olgunlaşmadan deniz onu aramızdan aldı. Huzur içinde yat."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yüksek sesle, "Dorian bugün burada değil. Ama yakında olacak. Buna yemin ederim," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ardından, kendi annesinin mezarının başına gitti ve üzerine eğilip heykelinin soğuk mermer dudaklarını öptü. Arkasından önünde diz çöktü. "Sağ salim eve döndüm, anne. Guy da iyi. O şimdi Hindistan'da ve John Şirketinde çalışıyor. Evlendi. Karısı Caroline'i görsen severdin. Güzel sesli hoş bir kız o." Tom annesiyle hayattaymış ve kendisini dinliyormuş gibi konuşuyordu. Taş duvarların üstünde dolaşan güneş ışığı devrini tamamlayıp dışarı süzülene ve mahzeni yarı karanlıkta bırakana dek lahdin yanında durdu. Bundan sonra el yordamıyla merdiveni tırmanarak alacakaranlığa çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Durup eskiden çok iyi tanıdığı, ama şimdi kendisine yabancı gelen karanlık manzaraya baktı. Yumuşak eğimli tepelerin ötesinde denizi görebiliyordu. Limanın yerini işaret eden ışıkların ötesinden sanki kendisini çağırıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bütün bir hayat boyu buralardan uzak kalmış gibi bir his duyuyordu, ama mutlu olacağına huzursuzdu ve yoluna devam etme ihtiyacıyla kıvranıyordu. Afrika ötelerde bir yerdeydi ve kalbi de orada olmak istiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tepeden aşağı yürürken, "Eskisi gibi bir tek yerde mutlu olabilecek miyim diye çok merak ediyorum," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tepenin eteklerinden bakılınca, evin görünüşü akşamın sisleri arasında beliren karanlık bir gölgeydi sanki. Tom çimenlerin ortasında yükselen dev meşe ağacının dallarının altında hayalet gibi bir şekil görünce aniden durdu. Bu beyazlar giymiş bir kadın görüntüsüydü. Tom'a hurafelerle karışık bir huşu duyurdu. High Weald'de dolaşan hayaletler hakkında pek çok öykü anlatılmıştı. O ve Guy çocukken dadıları onları bu gibi öykülerle korkuturdu. Tom, "Bir hayalete yenik düşecek değilim," diye karar vererek beyazlı kıza doğru yürüdü. Beyazlı kız, Tom yanında bitene dek yaklaştığından habersiz görünmüştü. Sonra korku içindeki yüzünü ona doğru çevirince Tom, bunun yengesi Alice olduğunu gördü. Genç kadın onu tanır tanımaz eteklerini topladığı gibi eve doğru kaçtı. Tom, "Alice!" diye seslenerek onun arkasından koştu. Genç kadın arkasına bakmadan adımlarını sıklaştırdı. Tom ona, evin ön cephesinin altındaki çakıllı yolda yetişti ve kadını bileğinden yakaladı. "Alice, benim, Tom," dedi. "Sakın korkma."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kadın dehşet içinde, "Bırak beni," diye soluyarak bakışını mumların sarı ışığıyla aydınlanan pencerelere dikti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı ona, "Benimle konuşmak istiyordun," diye hatırlattı. "Söylemek istediğin neydi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Burada olmaz, Tom. Sonra o, bizi bir arada görür."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Billy mi?" Tom şaşırmış göründü. "O ne yapabilir ki?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Anlamıyorsun. Beni bırakmalısın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom gençliğin verdiği küstahlıkla, "Ben Billy'den korkmuyorum," diye böbürlendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Oysa korkmalısın." Alice böyle diyerek elini Tom'un pençesinden kurtardı ve merdiveni koşa koşa çıkarak eve girdi. Araba yolunun ortasında ellerini kalçalarına dayamış olarak duran Tom, onun arkasından bakakalmıştı. Uzaklaşacağı sırada garip bir hissin etkisiyle başını kaldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ağabeyi ikinci kattaki yüksek yatak odası pencerelerinden birinin başında duruyordu. Işık arkasından vurduğu için, görünen sadece ince yapılı ve zarif bir siluetti. İkisi de uzunca bir an kımıldamadılar. Sonunda Tom, eliyle boş ver gibilerden bir işaret yaparak Alice'in arkasından eve girdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yatak odasında olduğu sırada çatırdayan tahtalarına ve rüzgarın kamçıladığı damına rağmen eski evde bile kulağa ters gelen hafif bir gürültü duydu. Delikanlı birden taş kesilerek kulak kabarttı. Birkaç saniye sonra gürültü tekrarlandı. Bu, kapana kısılmış bir tavşanın çıkarabileceği tiz bir ıstırap ve çaresizlik iniltisini hatırlatıyordu. Tom pencerenin başına gitti ve camı kaldırdı. Panjurları da açınca denizden gelen gece esintisi içeri doldu. İnsan sesiydi, bu. Bir kadın ağlıyor, araya bir erkeğin daha kalın sesi karışıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom pencereden sarktı. Seslerin, evin başlıca yatak odalarının bulunduğu altındaki kattan geldiğini fark edebiliyordu şimdi. Derken ortalık sessizleşti. Tom tam camı kapayacağı sırada bir tokat sesi duydu. Böylesine net duyulduğuna göre şiddetli bir tokat olmalıydı, bu. Kadın yine bağırınca Tom'un yüreği ağzına geldi. Bu kez çığlık o kadar tiz ve net bir ıstırapla yüklüydü ki, kimin tarafından çıkarıldığından delikanlının hiçbir şüphesi kalmadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Domuz herif!" diye tıslayarak kapıya atıldı. Üstünde sadece gömleği ve düğümlenmemiş boyun atkısıyla koridorda koştu ve basamakları üçer üçer atlayarak alt kata indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Babasının dairesinin kapısının önüne varınca bir duraklama geçirdi. Çift kanatlı kapılar ardına kadar açıktı. Dört kolonlu yatağın perdeleri de açık olduğundan Hal'ın işlemeli örtülerinin altında yattığını görebiliyordu. Hasta adam arkasına yığılı yastıklara yaslanarak oturuyordu. Açık kapıların dışından geçen Tom'a heyecanla seslendi. "Hayır, Tom! Buraya gel!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom çağrıyı duymazlıktan gelerek koridorun daha ilersindeki William’ın dairesine koştu. Tokmağı çevirmeyi denediyse de, kapı kilitliydi, bunun üzerine tahtayı yumruklamaya başladı. "Aç kapıyı, kahrolası, Billy!" diye bağırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İçerdeki sessizlik uzadı. Delikanlı tekrar bağırmak üzere ciğerlerini havayla doldururken kapı yavaşça açıldı. William eşikte duruyor, odayı vücuduyla bloke ettiğinden Tom içersini göremiyordu. "Ne istiyorsun?" diye sordu William. "Ne cesaretle kapıma gelip bağırıyorsun?" Onun da üstünde sadece gömlek vardı. Yüzü öfkeden ya da bedensel çabadan kıpkırmızıydı; gözleri de hiddetten ateş gibi yanıyordu. "Defol buradan, küstah serseri!" diye gürledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom direndi. "Alice'le konuşmak istiyorum." .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu akşam onunla konuştun. Alice'in işi var. Onu şimdi göremezsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Birinin bağırdığını duydum." "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Burada bağıran olmadı. Belki de duyduğun bir martının çığlığı ya da rüzgarın uğultusuydu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gömleğin kanlı." Tom ağabeyinin kolundaki minik kırmızı lekeleri işaret etti. William da aynı yere bakıp öfkesinin arasında soğuk soğuk gülümsedi. Sonra, sağ kolunu arkasından çekti ve şiş parmak eklemindeki kesiği emdi. "Elimi dolabın kapısına sıkıştırdım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Alice'i görmem lazım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom böyle diyerek ağabeyini itip geçmeye kalkıştıysa da, Alice'in sesi onu durdurdu. "Lütfen git, Tom. Seni şimdi göremem." Sesi acıdan ve dökülmemiş gözyaşlarından titriyordu. "Lütfen Tom, kocamı dinlemelisin. Buraya giremezsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William, "Şimdi bana inandın mı?" diye küçümser bir tavırla söylendi. "Alice seninle konuşmak istemiyor." Arkaya çekilerek kapıyı kapadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kararsız bir tavırla kapının önünde kalakalmıştı. Tekrar kapıyı vurmak için elini kaldırdıysa da, babasının sesini duydu. "Tom, buraya gel. Seni istiyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı kapıdan uzaklaşarak babasının yatağının yanına yürüdü. "Baba, duydum... "</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hiçbir şey duymadın, Tom. Hiçbir şey."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Duydum diyorum." Tom'un sesi isyan doluydu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kapıları kapa. Sana söylemem gereken bir şey var." Tom denileni yaptı ve yatağın yanına döndü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayatın boyunca daima hatırlaman gereken bir şey var, Tom. Hiçbir zaman bir karı kocanın arasına girmemelisin. Alice, William'ın malıdır, ona istediğini yapabilir, sen ise aralarına girmeye kalkışırsan seni öldürmeye hakkı olur. Bu yüzden hiçbir şey duymadın, oğlum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aşağıya yemeğe inerken Tom hala öfkeden kuduruyordu. Uzun masaya üç servis konulmuştu. William ise şimdiden masanın başına yerleşmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Geciktin, Thomas," dedi. Gayet rahat bir tavırla gülümsüyordu. Boynundaki ağır altın zincir ve göğsündeki yakutlu iğneyle çok yakışıklı görünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"High Weald'de saat sekizde sofraya oturuyoruz. Burada konuk olduğun sürece evin adetlerine uymaya çalış lütfen."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom itiraz etti. "High Weald benim evimdir. Burada konuk değilim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu tartışılır. Ben aksini savunuyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, William’ın solundaki boş yere baktı. "Alice nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">William istifini bozmadı. "Karım biraz rahatsız. Bu akşam, bizimle olamayacak. Lütfen yerine geç."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Çok garip, ama nedense iştahım hiç yok. Buralarda midemi bulandıran bir şeyler var. Bu akşam seninle yemek yiyemeyeceğim, ağabey."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Orası senin bileceğin iş." William omuzlarını silkti ve uşağın kırmızı şarap doldurduğu uzun saplı kadehe dikkatini verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom o anki ruh haliyle geceyi ağabeyiyle aynı çatı altında geçirebileceği ne güvenemiyordu. Üstüne bir pelerin alarak ahırlara koştu. Seyislere seslendi. Bir tanesi tavan arasındaki seyis dairesinden yuvarlanırcasına indi ve atlardan birini onun için eyerledi. Tom ilk mili üzengilerin üstünde durarak ve atı dörtnala koşturarak katetti. Ama gecenin serin havası öfkesini biraz hafifletince hayvana acıdı ve Plymouth yolunda daha yavaş koşturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli'yi Luke Jervis'le birlikte limana yakın Royal Oak hanının meyhane sinde buldu. Onu sevinçle karşıladılar, Tom da ilk içkisini maşrapayı dudaklarından ayırmadan içti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gecenin ilerleyen saatlerinde bir ara yanında güler yüzlü, güzel bir kızla arkadaki merdivenden limana bakan küçük bir odaya çıktı. Dengesini kaybedince kız onu tutarak merdivenden aşağı yuvarlanmasına engel oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kızın çıplak vücudu lambanın ışığında bembeyazdı. Sıcacık vücuduyla Tom'a sarıldı. Delikanlı onun üstünde öfkesini unuttu. Kız sonradan delikanlının uzattığı parayı kıkırdayarak geri çevirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Asıl benim size para vermem gerekir, Bay Tom," dedi. Kentte hemen herkes Tom'u çocukluğundan beri tanırdı. "Ne kadar hoş bir delikanlı olmuşsunuz. Aylardan beri bu kadar güzel sevilmemiştim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli daha sonra Tom'un, içkiyi fazla kaçırmış bir denizcinin dövüşme önerisini kabul etmesini önledi. Onu meyhanenin dışına sürükleyerek atına binmesine yardım etti. Eyerin üstünde sallanırken bir yandan da şarkı söyleyerek onu High Weald'e götürdü. JL Tom ertesi sabah erken saatte at üstünde kırlara doğru yol alıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Heybelerinden biri patlarcasına gerilmişti. Yoğun siste karanlık ve egzotik bir siluet olan Aboli yol kavşağında onu bekliyordu. Atını Tom'unkine yanaştırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Plymouth'un sakinleri, sanırım dün geceki ziyaretinin tekrarlanmasındansa Fransızların saldırısını yeğlerler." Yan gözle Tom'a baktı. "Dün gece olanlardan sonra rahatsızlık duymuyor musun, Klebe?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Masum bir çocuk gibi uyudum, Aboli. Niçin rahatsızlık duyayım ki? " Tom gülümsemeye çalışırken gözleri kan çanağından farksızdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ah, gençliğin neşesi ve çılgınlığı." Aboli sözde hayranlıkla başını salladı. Tom sırıtarak atını mahmuzladı ve çitin üzerinden aşırdı. Aboli de onu izledi ve ilerde bir yamacın dibine sığınmış kasvetli bir koruya doğru atlarını koşturdular. Tom dizginleri çekip yere atladı, atını dallardan birine bağlayarak koruluğun içinde eski taşlarla beneklenmiş alana doğru yürüdü. Taşlar zaman içinde yosundan yeşermişti. Efsaneye bakılırsa, çok çok eski çağlarda buraya gömülen kimselerin mezarlarını işaretliyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bunların arasında uygun bir yer seçti, “İşte burası!" dedi. Aboli elinde kazmayla yaklaştı ve yumuşak toprağı kazmaya başladı. Adamcağız soluk almak için durunca Tom kolları sıvadı ve delik ancak bel hizasına inince durdu. Bundan sonra dışarı tırmandı ve atını bağladığı yere yürüdü. Heybenin kapağını açarak bir örtüye sarılı pakedi çıkardı. Örtünün altından bir kavanoz çıktı. El-Auf ona bir tek alaycı gözle bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Aboli, cenaze duasını okur musun? Arapçan benimkinden iyi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli'nin güçlü sesiyle okuduğu dua, karanlık korulukta tüyler ürpertici yankılar yapıyordu. Adam susunca Tom kavanozu yine aynı örtüyle sardı ve hazırladıkları mezarın içine yerleştirdi. "Yiğit bir adamdın, el-Auf," dedi. "Umarım, Tanrı'nın senin günahlarını bağışlayacak kadar merhameti kalmıştır." Delikanlı bundan sonra mezarı kapadı ve toprağı ayaklarıyla basarak sıkıştırdı. Ardından toprağın kazıldığını gizlemek için üstüne çimleri dağıttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Atlarının yanına döndüler. Aboli eyerinin üstünde dönerek son bir defa koruluğa baktı. "Düşmanını kılıç düellosunda öldürdün," dedi. "Sonra da ölüsüne saygılı davrandın. Sen gerçek bir savaşçı oldun, Klebe."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bundan sonra kırlardan denize doğru yol aldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
