<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, hala Arabın ellerinin arasında çırpınmaktaydı. Birdenbire başlığı başından düştü. Kızıl altın tonlu bukleleri ışıl ışıl parlayarak omuzlarına dökülüverdi. O anda dhow'da bir heyecan baş gösterdi. Mürettebatın öbür üyeleri el kol hareketleri yapıp bağrışarak Dorian'ın etrafında toplaşmıştı. Sonra, çocuk uzun kayıktakiler tarafından görülmez oldu. Dhow kabaran üç köşeli yelkeniyle hızla uzaklaştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tekne neredeyse iki mil uzaklaştıktan sonra Hal en sonunda Seraph'a dönme emrini verebildi. Ama sürekli olarak omzunun üzerinden arkaya bakıyordu. Dhow'un boğazda ufacık gözüken Minotaur'u izleyerek kuzeye doğru uzaklaştığını gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Onları işte orada arayacağım," diye fısıldadı. "Ve onları bulana dek hiç durmayacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph'da gemiyi kurtarmak için yapılması gereken çok iş vardı. Bu da Hal'ın uğradığı kaybı izleyen ilk saatleri atlatmasına yardımcı oldu. Pruva direği, yelkenler ve çarmıhlar suyun içinde dev bir çapa gibi sürüklenirken geminin rüzgar yönünde yol alması söz konusu olamazdı. Hal, Seraph’ın rüzgar altındaki kıyıya sürüklenmesini engellemek için ayakta kalmış bütün direklerde yelkenlerin fora edilmesini sağladı, ama bunun, geminin karaya oturacağı anı sadece geciktirme etkisi olacaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Başlarında Aboli'yle Koca Daniel'in bulunduğu eli baltalı on denizci pruva direğine tırmanarak birbirine karışmış halatlarla yelkenleri doğramaya başladılar. Bu tehlikeli bir çalışmaydı. Dengesiz bir ağırlığın altındaki direk, yuvarlanıyor, geriliyor Hal'ın adamlarını suya düşme tehlikesiyle karşı karşıya getiriyordu .</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph parçalanan donanımının korkunç ağırlığıyla savaşırken, mercan kayalıklarına doğru sürükleniyorlar, Hal da oradan oraya koşarak yaklaşan karayı gözleyip işçileri yönlendiriyor, devrilmiş olan direği hala yerinde tutan en önemli ilmekleri onlara işaret ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ras ibn Khum'un yeşil ve kambur sırtı, yaşam savaşı veren gemiye gitgide yaklaşıyordu. Karinası kayalığa doğru kaydıkça, siyah mercandan pençeler Seraph'a sırıtıyor, geminin karnını deşmek için sabırsızlanıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kırık direk en sonunda sadece pruva ana istralyasının yirmi beş santimlik Manila kenevirinden halatıyla gemiye bağlı kaldı. Halat demir bir kol kadar sert ve gergindi. Koca Daniel öbür denizcileri gemiye yolladıktan sonra, yükselip alçalan direğin üstünde dengesini buldu. Vücudunu gererek vuruşunu ayarladı, sonra, baltasını havaya kaldırıp gergin kablonun üstüne indirdi. Hesabını o kadar iyi yapmıştı ki, kalın halat birden kopmak yerine ipliklerin sadece beş tanesi ayrıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kalan iplikler boşanıp baskı altında kırbaç gibi saklayarak koparken direk, koca adamın ayaklarının altında yuvarlanmaya başladı. Koca Daniel direğin uzunluğu boyunca koşup güverteye sıçramaya ancak zaman buldu. Hemen sonra kırık direğin ucu tekneye sürterek aşağı kaydı, sonunda da denize düşüp gemiden uzaklaşmaya başladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph bağlarından kurtulur kurtulmaz hemen harekete geçti. Yana yatmış olan güverte düzeltildi ve gemi dümene sevinçle cevap verdi. Yön değiştiren gemi, onu tuzağa düşürmesine ramak kalan Ras ibn Khum'dan giderek uzaklaşıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal hemen rüzgar altı tarafının küpeştesine geçerek denize salınmış direğin kayalığa doğru sürüklenmesini seyretti. Karaya vuracağı noktayı dikkatle not etti. Sonra bütün dikkatini, gemisini güvenli bir demirleme bölgesine götürmeye verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ayakta kalan iki direkteki yelkenleri ayarlayıp dümen dolabında ufak tefek değişiklikler yaparak, ağır yaralı Seraph'ı burnu aşırarak ardındaki koya soktu. Ve el-Auf'un pusu kurmak için neden burayı seçtiğini görür görmez anladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Etrafı çevrilmiş bir koydu burası. Ve suyu o kadar derindi ki, gün ışığında bile lapis taşı gibi mavi bir ışıkla parlıyordu. Burunda bulunan yükseltiler sayesinde muson rüzgarından da korunuyordu. Hal geminin yanından aşağı baktığı zaman on kulaç derindeki pürüzsüz, kum tabanı görebiliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Demir atalım, Bay Tyler," dedi. Demir zinciri loca ağzından boşanırken, yaşadıkları o son korkunç saatlerde onu pençesine almakla tehdit eden ıstı rap, korkunç bir karabasan gibi bütün karanlık ağırlığıyla üzerine çöktü. Dorian'dan başka bir şey düşünemiyordu. Arap korsanlarının elindeki küçük vücudun çırpınışı, boğazına dayanmış bıçak hafızasına kazınmıştı. Hal bunun asla silinmeyeceğini biliyordu. Üzüntü, bedenindeki kuvveti, akciğerlerindeki bütün havayı sanki tüketmişti. Sadece unutmak istiyordu. Kamarasına gidip kendini ranzasının üstüne atmak ve kederine teslim olmak istiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Subaylarıyla bütün mürettebatı yanına sokulmadığı, hatta bulunduğu yöne bakmadığı için, kıç güvertesinde yalnız başına duruyordu. Katı yürekli bu adamlar onu kederiyle baş başa bırakmışlardı. Hal kuzeydeki bomboş ufka bakıyordu. Boğazın mavi suları güneş ışığında göze çok güzel görünüyordu, ama üstünde ne bir yelkenli görünüyor, ne de gelecek için herhangi bir umut vaat ediyordu. Dorian gitmişti. Hal bundan sonraki girişimini planlamak ya da bekleşmekte olan adamlarına bir sonraki emrini vermek için dahi kendini toparlayamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir süre sonra Aboli yanına yaklaşıp kolunu tuttu. "Gundwane, bunun için çok zamanın olacak," dedi. "Eğer oğlunu kurtarmak istiyorsan, onu izlemek için gemiyi hazır duruma getirmelisin." Hal güvertenin ilersinde ağır demir topun parçaladığı pruva direğinden kalan kütüğe baktı. Aboli, "Sen ağlarken gün geçiyor. Emri ver," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal dostuna bir bhang tiryakisinin donuk gözleriyle baktı. "O, öylesine genç ki, Aboli. O kadar küçük ki," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Emri ver, Gundwane."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "O kadar yorgunum ki," dedi. "Ölüden farksızım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Yüreğin parçalansa dahi duramazsın," dedi yavaşça. "Haydi, emri ver."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu emri vermesi için gereken güç Hal'ı ürküttü. Ama sonra çenesini doğrulttu. "Bay Tyler! Her iki filikayla sandalların suya indirilmesini istiyorum." Bu sözler, farklı bir dil konuşan birinden geliyor gibiydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Baş üstüne, kaptan," derken Ned'in ne kadar ferahladığı belliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, yavaş yavaş gücünü yeniden kazandığını hissediyordu. Devam ederken sesi artık daha güçlüydü. "Teknelerdeki mürettebat, suya salınan direği kurtaracaklar," dedi. "Marangozlar o zamana kadar pruva direğinden kalan kütüğü yontup, getirilecek direğin tekrar yerine oturtulmasını sağlayacaklar. Yelkenciler de yeni dikilecek direk için yedek yelkenleri, halatları ve kabloları hazırlasınlar." Hal gemideki onarıma başlanılması için emirleri sıralarken güneşe baktı. Alçalmaya başlamıştı. Hal, "Mürettebat grup grup karnını doyursun," dedi. "Gemiyi tekrar çalışır hale sokana kadar dinlenmek ya da yemek yemek için pek az vaktimiz olacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Küçük sandal filosu Ras İbn Khum'un ucunu dönerken Hal, en baştaki fi likanın dümenindeydi. İki filika yedi buçuk metre uzunluğunda açık teknelerdi. Ama açık denizde uzun yolculuklar yapacak ya da Hal'ın tasarladığı türden işleri başarabilecek dayanıklılıktaydılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Burnun ucunu henüz dönmüşlerdi ki, Hal pruva direğini keşfetti. Onu hapsetmiş kara mercanların üstünde beyaz yelkenine sarılmış haliyle, iki mil uzaktan bile seçilebiliyordu. Yaklaştıklarında Hal, çam ağacından sütunu kurtarmanın çetin bir uğraş olacağını hemen fark etti. Yelkenle halatların kertikli mercanlara fena halde dolandıkları yetmiyormuş gibi, boğazdan gelen dalgalar kayalığın üstünde patlıyor, direğin üstünde köpük ve su burgaçları oluşturuyorlardı. Alf Wilson filikalardan birini mercan kayalığındaki bir aralıktan lagünün daha sakin sularına geçirdi; bıçaklar ve baltalarla silahlı bir ekibi oradan kayalığın üstüne çıkarmak daha güvenli olacaktı. Sular etraflarında patladığı ve köpürdüğü sırada adamlar direğe sarılıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu arada, başlarında Abdi'yle Koca Daniel'in bulunduğu en güçlü yüzücülerden beşi, bellerine bağlı iplerle filikalar ve uzun kayıklardan kayalığa doğru yüzmüşlerdi. Bu iplerin ucunu, pruva direğine yapışmış adamlara verdikten sonra da bir güçlükle karşılaşmadan teknelere dönmüşlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İnce ipler, direkteki adamlara daha sağlam ve ağır halatları geçirmede kullanılmıştı. Halatların uçları direğin gövdesine bağlandıktan sonra, tekneler yelpaze gibi dört yana açılmışlar ve on sekiz metrelik ağır çam ağacını kayalıktan ayırma işini üstlenmişlerdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bütün tekneler çift mürettebatlıydı, öyle ki ekiplerden biri yorulduğunda ikincisi görevi devralabiliyordu. Direkteki eli baltalı işçiler mercanın çentikli dikenlerine dolanmış olan ipleri ve yelken bezlerini baltalarla doğruyor, onları mercanların kucağından koparmaya çalışıyorlardı. Tekneler inatçı yükü çekerken kürekler suları dövüyor ve bembeyaz köpüğe boğuyorlardı. Bir süre sonra direk kıpırdayıp bir iki metre kaydı, ekipler de zafer çığlıkları attılar, ama hemen sonra direk yine mercanlara takılarak eskisi gibi hareketsizleşti. O yıpratıcı çalışmaya yeniden başlamaktan başka çare yoktu. Mercan, avını santim santim salıveriyordu, ama direk mercan kayalığından ayrılıp derin sulara çekilene kadar Hal kürekçi oturaklarındaki ekipleri üç kez değiştirmek zorunda kalacaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alf Wilson hala direğe yapışmış durumdaki adamlarını kurtardı. Mürettebat kayıklara alındığında keskin mercanlar tarafından yaralandıkları anlaşıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu yaraların birçoğunun iltihaplanacağını biliyordu. Çünkü mercan, yılan zehri kadar zehirliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O zamana dek güneş batmaya başlamıştı. Hal vardiyaları yine değiştirdi, küçük tekneler de uzun bir sıra halinde laguna ulaşmayı denediler. Çektikleri ağır yük nedeniyle denizde hareketsiz kalmış gibi gözüküyorlardı, uzun direği var güçleriyle çekme uğruna kolları ve sırtları tropikal güneşinden pancar gibi olmuştu, terleri de oturakların arkasında göletler oluşturmuştu. Yüklerinin altında cüceleşen tekneler, kayalığın deniz yönüne doğru zorlukla ilerliyorlardı. Ama direği, Ras ibn Khum'un ucundan geçirmeye kalkıştıklarında burnun etrafında bir burgaç oluşturan akıntı onları salıvermemecesine pençesine aldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Onlar akıntıyla boğuşurken güneş tamamen denize gömüldü. Bitkin halde oldukları, vücutlarındaki her kasa kramp girdiği ve sancıdığı, çabalarının verdiği açıdan gözleri karardığı halde, dinlenmek için durmaları mümkün değildi. Durdukları anda akıntı onları kayalığın üzerine savururdu. Hal adamlarına örnek olmak için, ceketiyle gömleğini üzerinden attı ve küreklerin başında nöbet aldı. Ne var ki, sırt kasları ve elleri bu ağır işi görmek için adamlarınınkiler gibi sertleşmiş değildi. Birinci saatin sonunda acısı dayanılmaz duruma gelmiş, küreğin topacı da derileri soyulmuş avuçlarının kanından lekelenmiş, yapış yapış olmuştu. Fakat vücudunu kavrayan sancılar ve kürek çekmenin ipnotize edici ritmi, hiç değilse ona, oğlunu kaybetmenin verdiği daha yoğun acıyı biraz olsun unutturuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gece yarısına az bir zaman kala burnun ucunda suların alçalması durumun lehlerine dönmesini sağladı. Burnun ucunu yavaşça dönerek güvenli olan laguna girdiler. En sonunda Seraph'tn yıldızların yansımasıyla beneklenmiş sakin sularda beklemede olduğunu gördüler. Yüzer durumdaki direği geminin bordasına bitişik halde sağlama aldıktan sonra, denizcilerin pek azının ip merdivenden güverteye tırmanacak gücü kalmıştı. Çoğu küçük teknelerin dibine çöküp başlarını bir yere dayayamadan uykuya daldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal merdivenden kendisini küpeştenin başında bekleyen Ned Tyler'ın yanına zorlukla tırmandı. Kaptanının bitkinliğini ve kanlı ellerini gören denizcinin gözlerinde derin bir saygı ifadesi okunuyordu. "Hemen doktoru çağırayım da sizinle ilgilensin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ardından Hal'ın merdivenden güverteye ayak basmasına yardım etmek için bir adım attı. Fakat Hal yardımı kabul etmedi. Boğuk bir sesle, "Tom nerede?" diye sordu. "Oğlum nerede?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned yukarı baktı, onun bakışını izleyen Hal da ana direğin donanımındaki yalnız karaltıyı gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned, "Demir attığımızdan beri orada," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Adamlara kahvaltılarıyla birlikte bir parça rom verin, ama gün ışırken kaldırılsınlar," diye emretti. "Tanrı biliyor ya, dinlenmeyi hak ettiler, ama Seraph denize açılana kadar onlara bunu bahşedemem."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kendi vücudundaki her bir kas dinlenmeye can attığı ve ayaklarının üstünde sallandığı halde, ana direğin çarmıhlarına doğru yürüdü ve serene kadar sürecek olan uzun tırmanışına geçti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal ana serene ulaşınca Tom ona yer açtı, böylece, hiç konuşmadan oturdular. Hal'ın, bütün o gün ve gece boyunca hakim olabildiği kederi şimdi sel gibi yüreğini kaplamış, ona yorgunluğunu bile unutturarak tıpkı için için yanan bir kor gibi yüreğini dağlamaya başlamıştı. Kısmen onu avutmak, kıs men de kendisine avuntu aramak için kolunu Tom'un omuzlarına doladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom da babasına dayandı ve sessizliklerini sürdürdüler. Yıldızlar tepedeki görkemli yörüngelerinde kimi zaman hareket edip kimi zaman kaybolurken Tom sessiz sessiz hıçkırmaya başladı. Genç ve diri vücudu dayanılmaz bir acıyla sarsılıyordu. Hal onu sıkı sıkı tuttu, ama Tom, kırık ve çaresiz bir sesle, "Suç benim, baba," diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kimsenin suçu yok, oğlum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu kurtarmam gerekirdi. Ona söz vermiştim. Onu hiçbir zaman terk etmeyeceğime dair büyük bir yemin etmiştim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, Tom, suç senin değil. Hiçbirimiz bir şey yapamazdık." Hal bunları konuşmakla beraber, eğer ortada bir suç varsa, o suç benim, diye düşünü yordu. Dorian'ı High Weald'de güven içinde bırakmam gerekirdi. Onun bu işler için yaşı çok küçüktü. Öyle yapmadığım için bütün hayatım boyunca kendimden nefret edeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Onu bulmak zorundayız, baba. Dorian'ı kurtarmak zorundayız." Tom'un sesi sertleşmişti. "Buralarda bir yerde olmalı. Onu köle olarak satacaklardır.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Onu bulmalıyız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, Tom. Onu bulacağız."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bizim de birlikte yemin etmemiz lazım," diyerek babasının yüzüne baktı. Hal'ın yüzü yıldızların ışığında tüm rengini yitirmiş görünüyordu. Gözleri sanki karanlık birer çukur, ağzı da mermerden oyulmuş kadar katı ifadeliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom babasının elini aradı. Kurumakta olan kan yüzünden elleri yapış yapıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Yemini ikimizin adına sen et," dedi. Tom da kenetlenmiş ellerini yıldızlı göğe uzattı. "Yeminimizi duy, ey ulu Tanrım," dedi. "Dünyanın her neresinde olursa olsun, Dorian'ı buluncaya kadar rahat etmeyeceğimize ve çabalarımızı sürdüreceğimize yemin ediyoruz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Amin!" diye fısıldadı. Gözlerine dolan yaşlardan yıldızlar bile bulanmıştı. Marangozlar, pruva direğinin kırılan kısmında bir oluk açıp kırık ve kıymıkları düzelttiler, sonra da direğin ucunun üstüne oturabilmesi için bir çeşit basamak yaptılar. Kırılmış olan direk bu arada kıyıya yüzdürülerek uç kısmı düzeltildi. Bu çalışma gün boyunca sürdüğü gibi, hava karardıktan sonra da fener ışığında devam etti. Hal gözü dönmüş gibi çalışıyor, en başta kendisi olmak üzere, kimsenin gözünün yaşına bakmıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal ve Ned Tyler daha sonra koydaki gel git düzenini ve kumsalı incelediler. Denizin kumlu dibi amaçları için idealdi, med zamanında suların yükselişi ise iki buçuk kulacı geçmiyordu. Kaidesine oturtulacak direk hazır olunca Seraph 'ı med zamanında kumsala çektiler, suyun kıyısındaki palmiyelere bağladıkları kalın halatlarla gemiyi emniyete aldılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Cezir zamanı gelince, Seraph beyaz kumların üstünde hareketsiz kaldı. Halatları kullanarak gemiye otuz derecelik bir eğim verdiler. Altı saat sonra med, gemiyi tekrar yüzdüreceği için hızlı çalışmak zorundaydılar. Eski direk bir palanga yardımıyla içinde oluk açılmış kaideye yerleştirildi ve kaynar haldeki katrana batırılmış demir çivilerle mıhlandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal bu fırsattan yararlanarak, geminin karinasında teredo kurdunun varlığını gösterecek belirtiler aradı. Bu yaratıklar sıcak sularda bir geminin dibindeki tahtaları yiyip içlerine sindirebilirlerdi. Kurtlar zaman zaman insanın kolu uzunluğunda ve başparmağının kalınlığında olabiliyorlardı. Çoğalıp gemiyi sardıklarında deliklerini birbirlerine öylesine yakın açıyorlardı ki, aralarında sadece ince bir tahta tabakası kalıyordu. Bu şekilde zarar görmüş bir geminin fırtınalı havalarda dibi düşebilirdi. Hal karinayı kaplayan katranla yelken bezi katmanının yalnız gemi kurdunu değil, aynı zamanda Seraph ‘ın geçişini yavaşlatacak yosun oluşumunu da engellediğini sevinerek saptadı. Tekne umduğundan da temizdi, ama ne yazık ki ince yosun ve midye tabakasını kazımak için yeterli zaman yoktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Med en sonunda gemiyi kumların üstünden yükseltince, onu koyun derin sularındaki demirleme yerine çektiler. Pruva direğindeki eklem sert bir rüzgarda yelkenlerin basıncını kaldıracak güçte olmadığından marangozlar onu kuvvetlendirmek için kolları sıvadılar. Önce, eklemin üzerinde destek görevi görecek sert tahtadan takviye parçaları hazırladılar. Bunları yerine taktıktan sonra iyice ıslatılmış kenevir iplerini üst üste geçirerek direğin etrafında sıkış tırdılar, ip kuruyunca demir kadar sert oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal tamamlanmış işi görmeye gelince, başmarangoz, "Bu eklem direğin kendinden de sağlam oldu. Serenler ve çarmıhlar yerine oturduktan sonra herhangi bir fırtınada üzerine ne kadar yelken yüklerseniz yükleyin, asla aynı yerden kırılmayacaktır," diye böbürlendi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler her şey tamamlanıp yelkenler açılmaya hazır olunca, diğer subaylarla Hal'ı görmeye geldi. "Her şey yolunda. Seraph yola çıkmaya hazır, kaptan," diye rapor verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Çok güzel, Bay Tyler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned bir duraklama geçirdikten sonra, cesaretini toplayarak sordu. "Hangi yöne gideceğimizi sorabilir miyim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Yakında öğrenirsiniz," diye cevap verdi. Dorian kaybolduğundan beri gülümsediğini kimse görmemişti. "Ama önce tutsakları güverteye çıkarın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
