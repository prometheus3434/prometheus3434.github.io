<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dolunaya dört gün vardı. Dağlar, gümüş tonlarının okşadığı uçurumları ve vadileriyle karanlık birer heyula gibi yükseliyordu. Onlar da kumsala doğru ay ışığının pırıl pırıl yolunu izlediler. Hal filikanın kıçında Aboli'yle Koca Daniel'in arasında oturuyordu. Üçünün de üstlerinde pelerin, başlarında da şapka vardı. Üçünün de pelerinlerinin altında tabancalarla kılıçlar gizliydi. Kürek çekenler de silahlıydı: Alf Wilson’un emrindeki on iki emin adam.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Atlantik'in tıslayarak binbir köpük halinde kumsalda parçalanan dalgalarından biriyle karaya çıktılar. Dalga geri çekilmeye başlarken kürekçiler atlayıp filikayı karaya çektiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Wilson'u uyardı. "Adamları sakın gözünün önünden ayırma, Alf. Sıvışıp içki ve kadın aramamaları için dikkat et. Geri döndüğümüzde acelemiz olabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kumsalın yumuşak kumlarının üstünde birlikte ilerlediler, yolu bulur bulmaz da kalenin hemen altındaki bina grubuna doğru yöneldiler. Pencerelerin bazılarında fenerlerin parıltısı vardı. Yaklaştıklarında müzik eşliğinde şarkı söyleyenlerle sarhoşların bağırışları kulaklarına geldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Son gelişimizden beri fazla değişen bir şey yok," diye homurdandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel, "Satışlar hala iyi," diyerek yerleşim yerinin kıyısındaki ilk meyhanenin kapısından geçmek üzere eğildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Işık o kadar sönük, tütün dumanı da öylesine yoğundu ki, gözlerinin ortama uyum sağlayabilmesi birkaç saniyelerini aldı. Odada çeşitli karaltıların dışında yoğun biçimde ter, bayat pipo dumanı ve ucuz içki kokusu vardı. Gürültü kulakları sağır edici derecedeydi. Meyhanenin ağzında durduklarında da bir denizci sendeleyerek yanlarından geçti. Adam kum tepelerinin kenarına doğru sallanarak ilerledi, dizlerinin üstüne çöktü ve bol bol kustu. Sonra öne devrildi ve kendi kusmuğunun içine yüzüstü düştü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üç erkek odaya birlikte girdiler ve kalabalığın içinden kendilerine lokalin uzak köşesine doğru yol açtılar. Burada sehpa üstüne kurulmuş bir masa ve bir bank vardı. Komaya girecek kadar içmiş başka bir sarhoş bunun üstüne serilmişti. Koca Daniel, uyuyan bir çocukmuş gibi onu kaldırdığı gibi pis yere bıraktı. Aboli de boşalmış içki maşrapalarını ve yemek artıklarıyla dolu teneke tabakları elinin tersiyle masanın üstünden yere süpürdü. Hal loş odayı ve içini dolduran adamları gözlemlemek için sırada arkasını duvara vererek oturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Müşterilerin çoğu denizciydi, ama aralarında mavi ceketleri ve çapraz beyaz kemerleriyle kale garnizonundan atlı askerler de vardı. Hal konuşmalarını dinlediyse de, abartılı övünmeler, küfürler ve anlamsız gülüşlerden oluşan sarhoş saçmalıklarından başka bir şey duyamadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, sırada Hal'ın yanına otururken, "Hollandalılar," diye mırıldandı. Bir süre etrafı dinlediler. Üçü de tutsaklık yıllarında bu dili öğrenmek zorunda kalmışlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Belalı tipler oldukları anlaşılan bir denizci grubu yanlarındaki masaya yerleşmişti. Etraflarındakilerden daha az sarhoş görünüyorlar, ama şamatanın arasında seslerini duyurabilmek için bağıra çağıra konuşuyorlardı. Hal bir süre onlara kulak verdi, ama ilgisini çekecek bir şey duyamadı. Bir Hotanto kadın garson onlara bol köpüklü biralarını getirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daniel kendi birasını tadınca yüzünü buruşturdu. "Pöf Domuzdan sağılmış gibi sıcak," dedi, ama bir yudum daha içmeden edemedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal ise kendi birasına dokunmadı bile. Bitişik masadaki Hollandalının, "Kahrolası konvoy eğer bu boklu limandan ayrılırsa şanslı sayılırız," dediğini duymuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Konvoy lafı Hal'ın merakını uyandırmıştı. Ticaret gemileri genellikle yalnız başlarına yolculuk ederlerdi. Yalnızca savaş durumlarında ve başka tehlikeli hallerde konvoylar oluşturur ve savaş gemilerinin korumasına girerlerdi. Hal konuşulanları dinlemek için öne eğildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ja. Bu kara fahişeler ve hırsız Hotantolar limanına bir daha demir atmazsak herhalde hiç üzülmem. Kesemdeki son guilder'leri harcadım, karşılığında da şu sancıyan kafayla tahriş olmuş penisten başka bir şey bulamadım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bana sorarsan bizim kaptan riski göze alıp yalnız başına yola çıkmalı. O Jangiri pezevengiyle dinsiz mürettebatının Tanrı belasını versin. Luipard o Arap serserilerinin hakkından gelecek güçtedir. Van Rutyers bize dadılık etmeye hazır olana kadar burada oturup pineklemek zorunda değiliz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Jangiri adını duyması üzerine Hal'ın kalbinin atışları hızlanmıştı. Bu adı Nicholas Childs'ın yazıhanesi dışında ilk kez duyuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel, "Bu vaa Rutyers de kim?" diye yavaşça sorup berbat birasından bir yudum daha aldı. O da Hollandalı denizcilere kulak misafiri olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Hint Okyanusunun Hollandalı amiralidir," diye açıkladı. "Batavia'daki Hollanda fabrikasında üslenmiştir." Hal kirli masanın üstüne bir gümüş şilin bıraktı. "Onlara bira ısmarla ve sana anlatacaklarını dinle," diye Koca Daniel'e emretti. Ama Daniel ayağa kalkar kalkmaz bir kadın yolunu kesti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın ellerini kalçalarına dayamış vaziyette duruyor, birkaç dişi eksik bir ağızla Daniel'e sırıtıyordu. "Benimle arka odaya gel, koca boğa," dedi. "Gel de, sana hayatında tatmadığın bir şey vereyim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Verecek neyin var ki, sevgilim?" Koca Daniel kadına dişsiz ağzıyla sırıttı. "Cüzam mı yoksa?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal berbat yaratığı tepeden tırnağa süzünce, onun herhangi bir sarhoş Hollandalıdan daha zengin bir bilgi kaynağı olabileceğini anladı. "Utan, Bay Daniel," dedi. "Kaliteli bir hanımefendiyi nasıl görür görmez tanıyamazsın." Kadın bu kez Hal'ı süzerek ceketinin kesimini ve yeleğinin gümüş düğmelerini not etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">. Hal kadını, "Buyrun oturun, mileydi," diyerek masaya davet etti. Kocakarı bir genç kız gibi kıkırdayarak alnına dökülmüş kır perçemlerini kırık ve kara tırnaklı pis parmaklarıyla arkaya itti. "Daniel, hanımefendiye bir bardak cin getir. Hayır, cimri olmayalım. Dolu bir şişe getir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın pis eteklerini kabartarak Hal'ın karşısındaki sıraya çöktü. "Gerçek bir prenssin sen, dostum," dedi. Adamın yüzüne dikkat etti. "Şeytanın ta kendisi kadar yakışıklı da."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Adın ne güzelim?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın, "Mevrouw Maakenberg," diye yanıt verdi. "Ama sen bana Hannah diyebilirsin." Daniel o sırada bir cin şişesi ve maşrapayla geri dönmüştü. Maşrapayı ağzına kadar doldurdu. Hannah maşrapayı küçük parmağını havaya dikerek kaldırdı ve hanımefendilere yaraşır küçücük bir yudum aldı. içkinin aşırı sertliği onu etkilemedi bile.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Söylesene, Hannah..." Hal kadına gülümsedi, kadın da onun bakışı karşısında yavru bir köpek gibi mayıştı. "Burada, Ümit Burnu'nda olan bitenler hakkında bilmediğin bir şey yoktur, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu dediğin gerçeğin ta kendisi, bayım" Kadın dişlerinin arasındaki boşlukları yine gösterdi. "Bilmek istediğin her neyse, ihtiyar Hannah'a sorabilirsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kadın hiç abartmamıştı. Hal bundan sonraki yarım saat boyunca kadının anlattıklarını dinledi. Harap olmuş yüzle cinden bulanmış gözlerin ardında bir zamanların parlak zekasının kalıntılarının gizli olduğunu fark ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah'ın, Vali van der Stel'den rıhtım işçilerine ve araba sürücülerine varıncaya kadar kolonideki bütün erkek ve kadınların cinsel hayatlarıyla eğilimlerini bildiği anlaşılıyordu. Hal'a, Hollandalılar tarafından yapılan şeftalili ateş suyu mampoer'den patatese varıncaya kadar pazardaki bütün ürünlerin fiyatını söyleyebilecek durumdaydı. Hangi kölelerin satılık olduklarını, sahiplerinin istediği fiyatı ve ne kadara fit olabileceklerini de biliyordu Koydaki bütün gemilerin hareket zamanı, kaptanının adı, yükü ve yolu üstünde uğrayacağı limanlar da bildikleri arasındaydı. Hal'a her geminin son seyahati, karşılaştığı tehlikeler ve çetin koşullar hakkında bir rapor bile hazırlayabilirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Koyda niçin o kadar çok VOC gemisinin beklediğini de bana söyleyebilir misin, Hannah?" Hal, Verenigde Oostindische Compagnie'yi, yani Hollanda Doğu Hindistan Şirketini kastediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunların hepsi Batavia yolcusu. Vali van der Stel Doğu'ya gidecek bütün gemilerin konvoy halinde ve savaş gemilerinin korumasında yola çıkmalarını emretti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Niçin öyle yapılmasını istesin, Hannah?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Jangiri'nin yüzünden. Jangiri'yi duydun, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal "hayır" der gibi başını salladı. "Hayır. O kim... ya da ne?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Peygamberin Kılıcı daha doğrusu o kendisine öyle diyor. Ama gerçekte pis bir korsandan başka bir şey değil. Franky Courtney'den de beter bir korsan."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, Aboli'yle bakıştı. Babasının adıyla beklenmedik şekilde karşılaşmak ve Sir Francis'le serüvenlerinin buralarda bu kadar iyi anımsanması ikisini de şaşırtmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah onların gösterdiği tepkiyi fark etmemişti. Cininden bir yudum aldıktan sonra çatlak çatlak güldü. "Son altı ayın içinde üç VOC gemisi Hint Okyanusunda sır oldu. Bunun Jangiri'nin marifeti olduğunu bilmeyen yok. Şirketin daha şimdiden bir milyon guilder'e mal olduğunu söylüyorlar." Kadının gözleri parladı. "Bir milyon guilder! Dünya yüzünde o kadar çok paranın var olduğundan bile haberim yoktu." Hannah uzanarak Hal'ın yüzüne baktı. Nefesi bir gübre yığını gibi kokuyordu. Ama Hal irkilip geri çekilmedi. Kadını gücendirmek istemiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sen bildiğim birine benziyorsun." Kadın bir an düşündükten sonra sordu. "Hiç daha önce Ümit Burnu'na gelmiş miydin? Ben bir kere gördüğüm yüzü hiç unutmam."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal "hayır" gibilerden başını salladı. Koca Daniel de kıkırdadı. "Ne dersin, bayan, o sana pembe kuyruğunu gösterirse, mutlaka hatırlarsın. Hem de yüzünden de fazla."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal adamına kaşlarını çatarak baktıysa da, cin şişesi o zamana kadar yarısına inmişti, Hannah da, "Bunun için bir milyon guilder öderdim!" diyerek Hal'a sırıttı. "Hannah'la arkaya odaya gelmek ister misin? Senin gibi yakışıklıya bedava olur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Bir dahaki sefere," diye ona söz verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah ısrar etti. "Seni tanıyorum. Böyle gülümsediğin zaman tanıyorum seni. Er veya geç hatırlayacağım. Ben bir yüzü hiçbir zaman unutmam." Hal onun ilgisini başka yöne çekmek için, "Bana Jangiri hakkında daha çok şey anlat," dedi, ama kadın kendini kaybetmek üzereydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah maşrapasını doldurdu ve boşalmış şişeyi yükseğe kaldırdı. Yaşlı gözlerle, "Sevdiğim herkes beni terk edip gidiyor. Şişe bile yanımda uzun zaman kalmıyor," diye yakındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Jangiri," diye ısrar etti. "Bana Jangiri'yi anlat."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O kana susamış bir Müslüman korsanıdır. Hıristiyan denizcilerini sırf onların haykırdığını duymak için cayır cayır yakıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu adam nereden çıktı? Emrinde kaç gemi var? Ne kadar kuvveti var?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah, "Arkadaşlarımdan biri Jangiri'nin kovaladığı, fakat yakalayamadığı bir gemideydi," dedi peltek bir sesle. "Çok şeker delikanlıdır. Benimle evlenmek ve beni Amsterdam'a götürmek istiyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel, "Jangiri mi?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah, "Yok be, sersem. Erkek arkadaşım. Adını unutuyorum, ama benimle evlenmek istiyor. Jangiri'yi gördü. O kana susamış dinsizin elinden kurtulduğu için çok şanslı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bu dediğin nerede oldu, Hannah? Arkadaşın Jangiri'yle nerede karşılaşmış?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"İki ay kadar önce Ateş Sahilinin açıklarındaymış. Madagaskar Adasının yakınlarında."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal devam etti. "Jangiri'nin elindeki kuvvetler ne kadarmış?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hannah durakladı. "Birçok büyük gemi. Bir savaş gemisi filosu. Arkadaşımın gemisi kaçabilmiş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal kadının zırvalamaya başladığını fark ediyordu. Önemli bir şey söyleyeceği yoktu. Buna rağmen son bir soru sordu. "VOC konvoyunun Batavia'ya giderken hangi yolu izlediğini biliyor musun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Güney yolunu," dedi kadın. "İyice güneyden gidiyorlarmış. Madagaskar'la adaların yakınına uğramadıklarını duydum. Çünkü o pis dinsiz Jangiri oralarda pusuda bekliyormuş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Koydaki konvoy ne zaman yola çıkacak?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ama kadın alkol sislerinin arasına dalmıştı bile. "Jangiri şeytanın ta kendisi," diye fısıldadı. "Bütün gerçek Hıristiyanların o Allahsızdan korkmaları gerekir." Hannah'ın başı yavaş yavaş önüne düşüyordu. Derken masanın üstündeki cin birikintisinin içine yüzükoyun kapandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daniel yağlı kır saçların bir tutamını kavrayarak kadının başını kaldırdı ve gözlerinin içine baktı. "Hanım bizi yüzüstü bıraktı," dedi. Elinden bıraktığı kadının başı masanın üstüne çarptı. Hannah sıradan aşağı yuvarlanarak yere serildi ve gürültülü bir sesle horlamaya başladı. Hal kemerindeki keseden bir gümüş on guilder çıkardı ve Hannah'ın koynuna soktu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Koca Daniel, "Pazar günlerinden oluşan bütün bir ay, sırtüstü çalışarak bile bu kadar bir para kazanamaz," diye homurdandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ama o, verdiğim parayı fazlasıyla hak etti!" Hal ayağa kalktı. "Bizzat Amiral van Rutyers'den bile bu kadar değerli bilgiler elde edemezdik."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Af Wilson kumsalda onları filikanın başında bekliyordu. Koyda Seraph'a doğru kürek çekerlerken Hal sessizce oturuyor, Hannah'dan aldığı bilgileri değerlendiriyor, bunların kendi planlarıyla sentezini yapıyordu, ip merdivenden geminin ana güvertesine tırmandığında ne yapması gerektiğini artık biliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
