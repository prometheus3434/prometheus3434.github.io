<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy kıç kamarasına çağrılmayı günlerden beri korkuyla bekliyordu. Ned Tyler’la baruthanede çalışıyor, adamın fıçıları açıp kumlu siyah tozun nemli olup olmadığını kontrol etmesine yardım ediyordu. Derken Dorian onu aramaya geldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Babam seni şimdi kamarasında görmek istiyor." Dorian'ın, bu çok önemli haberi getirenin kendisi olmasıyla gururlandığı belliydi. Guy ayağa kalkıp ellerindeki tozu silkeledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian, "Çabuk gitsen iyi olur," diye onu uyardı. "Babamın yüzünde Düşmana Ölüm anlamı var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy kamaraya girince babasının ruh halini Dorian'ın abartmadığını anladı. Hal kıç penceresinin önünde ellerini arkasında devşirmiş olarak duruyordu. Hızla döndü; oğluna yüzünde pek de öfke sayılamayacak bir anlamla bakarken sırtına sarkan kalın saç örgüsü öfkeli bir aslanın kuyruğu gibi oynuyordu. Guy babasının yüzünde kaygı ve ümitsizlik dolu bir ifade okudu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bay Beatty ile uzun uzun konuştum," diye başladı. Orta yaşlı adama çenesiyle işaret etti. Beatty masanın başında ciddi ve gülümsemeyen bir yüzle oturuyordu. Perukasını takmış olması, bu toplantının ciddiyetinin kanıtıydı. Hal, bundan sonra söyleyeceklerini dile getirmek istemiyormuş gibi bir süre sustu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Duyduğum kadarıyla aile reisi olarak bana danışmadan geleceğin hakkında planlar yapmışsın," diye devam etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Bağışlayın, baba, ama denizci olmak istemiyorum," diye atıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, oğlu Tanrı'ya inanmadığını söylemiş gibi şok halinde geriye birkaç adım attı. "Biz oldum olası denizciyiz, oğlum. Courtney'ler iki yüzyıldan beri denizlere açılmışlardır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Nefret ediyorum." Guy'ın sesi titriyordu. "Bir gemideki kokudan ve sıkışıklıktan nefret ediyorum. Ufkumda kara olmayınca kendimi hasta ve mutsuz hissediyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Uzunca bir sessizlikten sonra Hal devam etti. "Tom'la Dorian baba miraslarına ihanet etmediler. Muhakkak ki parlak serüvenler yaşayarak büyük kazançlar elde edecekler. Günün birinde sana kendi gemini armağan etmeyi umuyordum. Ama çenemi boşuna yorduğumu görüyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy boynunu bükerek perişan halde tekrarladı. "Karadan, uzakta asla mutlu olamam."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Mutlu olmak mı!" Hal öfkesini frenleyeceğine kendi kendine söz vermişti, ama küçümser sözler elinde olmayarak ağzından kaçtı. "Bunun mutlulukla ne ilgisi var? Bir erkek, önünde çizilmiş yolda ilerler. Tanrı'ya ve kralına karşı görevini yerine getirir. Yapması gerekeni yapar, canının istediğini değil." Hal yüreğinde öfkenin birikip taşma sınırına geldiğini hissediyordu. "Tanrı aşkına, oğlum, her adam yalnız hoşuna gideni yapacak olsa bu nasıl bir dünya olurdu? Her adam, 'Ben bunu yapmayı istemiyorum' demeyi kendinde hak olarak görse, tarlaları kim sürer, haşatı kim yapardı? Bu dünyada herkes için bir yer vardır, ama herkes de yerini bilmelidir." Oğlunun yüzünde inat olarak anlamlandırılabilecek bir anlamın biçimlendiğini görünce konuşmasına ara verdi. Kıç penceresine dönerek, okyanusa ve batan güneşin yol yol altın rengine boyadığı gökyüzüne baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derin soluklar alıp veriyordu. Kendini toparlaması birkaç dakika sürdü. Arkasına döndüğünde yenilgisi yüzünden okunuyordu. "Pekala!" dedi sonunda. "Belki fazla hoşgörülüyüm, ama seni zorlayacak değilim. Oysa Tanrı biliyor ya, aynen bunu yapmayı düşünmüştüm. Bay Beatty, bencilce davranışın nedeniyle uğradığım düşkırıklığını paylaşmadığı için çok şanslısın." Hal koltuğuna çöktü ve masanın üstünde duran belgeyi önüne çekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bildiğin gibi, Bay Beatty sana Saygıdeğer Doğu Hindistan Şirketinde bir iş öneriyor. Ücret ve çalışma koşulları konusunda cömert davrandı. Önerisini kabul edersen şirketteki görevin hemen başlayacak. Seni bu geminin mürettebatının bir üyesi olarak görevlerinden affediyorum. Bunun yerine Bay Beatty'nin yardımcısı olarak çalışmaya başlayacak ve kendisiyle Bombay'daki şirket fabrikasına gideceksin. Anlıyorsun, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Evet, baba," diye mırıldandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İstediğin bu mu?" Hal bir yalanlama umar gibi oğlunun gözlerinin içine baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, baba. İstediğim bu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal içini çekti. Öfkesinden eser kalmamıştı. "Peki, öyleyse "kendin için doğru kararı vermiş olman için Tanrı'ya dua edeceğim. Kaderin artık benim sorumluluğumdan çıktı." Hal böyle diyerek sözleşme belgesini masanın üstünde oğluna doğru itti. "Bunu imzala, bende tanıklık edeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daha sonra imzaların yaş mürekkebinin üstüne kum serpti, bunun fazlasını üfürdükten sonra da belgeyi Bay Beatty'ye uzattı. Tekrar Guy'a döndü. "Durumunu gemideki yetkililerle kardeşlerine açıklayacağım. Senin hakkında ne düşüneceklerini tahmin edebiliyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kardeşler karanlıkta pruva bölümünde Aboli ve Koca Daniel'le yere çömelerek Guy'ın kararını tüm ayrıntılarıyla tartıştılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Guy bizi nasıl böyle yüzüstü bırakabilir? Hep beraber olacağımıza yemin etmiştik, öyle değil mi, Tom?" Dorian şaşkınlığını bir türlü yenemiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom soruyu yanıtlamaktan kaçınmadı. "Guy'ı deniz tutuyor. Hiçbir zaman iyi bir denizci olamazdı," dedi. "Ayrıca, denizden ve donanımlara tırmanmaktan da korkuyor." Tom gelişen olaylar karşısında küçük kardeşinin duyduğu kedere bir türlü katılamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dorian da bunu sezerek yaşlı adamlarda avuntu aradı. "Bizimle kalması gerekirdi, öyle değil mi, Aboli?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Ormandan geçen yol birden fazladır," diye homurdandı. "Hepimiz aynısına sapsak önümüz çok kalabalıklaşırdı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İyi ama Guy!" Dorian ağlamaklıydı. "Bizi asla terk etmemeliydi." Çocuk yine Tom'a döndü. "Sen beni hiçbir zaman terk etmeyeceksin, öyle değil mi, Tom?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Tabii ki terk etmeyeceğim," diye ters ters yanıt verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Söz mü?" Dorian'ın yanağına yuvarlanan bir tek yaş yıldızların ışığında parıldıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Ağlamamalısın," diye onu uyardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ağlamıyorum. Sadece rüzgar gözlerimi sulandırıyor." Çocuk yaşı elinin tersiyle sildi ve tekrar etti. "Bana söz ver, Tom."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sana söz veriyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, öyle değil." Dorian ısrar etti. "Büyük yemini et."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom derin bir göğüs geçirdikten sonra belindeki kından kamasını çekti. Ay ışığında ışıldayan dar bıçağı yükseğe tuttu. "Tanrı, Aboli ve Koca Daniel bana tanık olsunlar ki... " Delikanlı kamanın ucunu başparmağına batırdı. Gümüş renkli ışıkta katran gibi siyah gözüken kanın açılan delikten fışkırdığını hepsi gözlediler. Tom bundan sonra kamayı tekrar kınına soktu, serbest eliyle de Dorian'ın yüzünü kendisininkine yaklaştırdı. Bir yandan çocuğun" gözlerinin içine bakıyordu. Kanlı başparmağıyla Dorian'ın alnına bir haç çizdi. Ciddi bir tavırla, "Seni hiçbir zaman terk etmeyeceğime büyük yemini ediyorum," dedi ve ekledi. "Haydi, artık ağlamayı kes."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy'ın ayrılması üzerine vardiya listesi değiştirildi. Sonuçta Tom, kendininkilere ek olarak ikizinin görevlerini de üstlenmek zorunda kaldı. Ned Tyler ve Koca Daniel şimdi denizcilik, topçuluk tekniği ve yelkencilik derslerini üç yerine iki öğrenciye vermek durumundaydı. Tom'un günlük programı eskiden de ağırken şimdi sınırsız görünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy'ın görevleri aksine hafif ve zevkliydi. Bay Walsh’la günlük derslerden sonra Tom'la Dorian görevlerine başlamak üzere güverteye koşarken o bir iki saat boyunca Bay Beatty için raporlar ve mektuplar yazıyor ya da şirketin Saygıdeğer Doğu Hindistan Şirketinin Hizmetindeki Gönüllülere Direktifler gibi yayınlarını okuyor, bundan sonra da Bayan Beatty'ye kitap okumak veya kızlarıyla iskambil oynamakta serbest kalıyordu. Bütün bunlar ona ikizinin sevgisini kazandırmıyordu tabii. Tom bazen tepelerden onun, geminin subaylarıyla yolcularından başkalarına yasak olan kıç güvertesinde hanımlarla dolaşmasını ve gülmesini seyrediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Seraph böylece ekvatoru geçti. Bu yolculuğu ilk defa yapanlar adet olduğu üzere okyanusların tanrısı Neptün'e bağılık töreninden geçtiler. Paçavralardan akıl almaz bir kostüm giymiş ve çözülmüş bir ip kangalından bir sakal takmış olan Aboli, çok etkileyici bir Neptün olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Artık ekvator çevresindeki rüzgarsız bölge arkalarında kalmıştı. İki gemi yavaş yavaş güney alizelerinin kuşağına giriyordu. Okyanusun görünüşü de değişmişti. Sakin kuşağın tembel ve sıkıcı sularından sonra okyanus sanki canlanmış, ışıldamaya başlamıştı. Temiz ve canlı hava insanları zindeleştiriyordu, gökyüzü rüzgarların sürdüğü atkuyruğuna benzer sirüs bulutlarıyla beneklenmişti. Bütün bunlarla uyumlu olarak mürettebat da sanki ferahlamış ve neşelenmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal geminin rotasını güneybatıya çevirmişti. Böylece Afrika anakarasından uzaklaşıyorlar ve Güney Amerika kıyıları yönünde Atlantik'in ortalarına doğru bir kavis çizmiş oluyorlardı. Tom her on günde bir Ned'le ve topçu sorumlularıyla birlikte cephaneliği denetlemeye iniyordu. Kara tozun karakterini ve kaprisli yapısını anlamak, topçuluk tekniği bahsindeki eğitiminin bir parçasıydı. Tozun bileşimini, kükürdü, mangal kömürünü ve güherçileyi<a href="../Text/Section0061.htm#_ftn4" id="_ftnref4" title=""><span class="MsoFootnoteReference"><span class="MsoFootnoteReference"><span style="font-size:12.0pt;line-height:115%; font-family:&quot;Times New Roman&quot;,&quot;serif&quot;">[4]</span></span></span></a> tanımak, bu maddelerin nasıl güvenli bir şekilde harmanlanıp saklanabileceğini, zerreleri katılaştırıp silahlarda kusurlu ateşlemeye neden olabilecek ısı ve rutubet birikiminin nasıl önleneceğini bilmek zorundaydı. Ned yaptıkları her ziyarette cephanelikte çıplak bir alevin veya kıvılcımın tehlikesini, bunların bir patlamaya neden olarak gemiyi havaya uçurabileceğini onun kafasına sokuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Savaşa atılmadan önce fıçılar açılır, toz özenle tartılıp bir top atışı için gerekli miktar ipekli torbaların içine doldurulurdu. Bu, namlunun içine tıpkı bir mermi gibi sıkıştırılır, üstüne bir paçavra tıkacı, arkasından da gülle yerleştirilirdi. Torbalar daha sonra görevli gençler tarafından topların bulunduğu güverteye taşınırdı. Herhangi bir çarpışma beklentisi olmayınca bile birçok ipek torba doldurulur ve acil bir durum için karşı raflarda hazır tutulurdu. Ne çare ki, ince ipekli, tozu rutubete ve sertleşmeye karşı hassas kıldığından torbaların düzenli şekilde kontrol edilmesi ve barutun tekrar tekrar paketlenmesi gerekiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned'le Tom'un cephanelikte oldukları zamanlar eğlence ve gevezelik yoktu. Tel örgülü tek pencereden sızan ışık loştu ve içeriye bir katedralin sessizliği egemendi. Elden ele geçen ipekli torbalar kendisine verildikçe onları dikkatle raflara diziyordu. Elinin altında hem gergin, hem de yumuşaktılar. Ne kadar rahat bir döşek olurlardı, diye düşündü Tom. Birden Caroline'in ipek torbaların üstünde çırılçıplak yattığını görür gibi oldu. Gırtlağından bir inilti koptu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne var, Bay Tom?" Ned delikanlıya merakla baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hiç. Sadece düşünüyordum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayal kurmayı ikizine bırak. O bu işin ustasıdır." Ned kısa konuştu. "Sen kendi işine bak. Kendi işinde başarılısın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom torbaları paketlemeyi sürdürdü, ama bir yandan da kafası harıl harıl işliyordu. Cephanelik gemi içinde üst üste on gün boş kalan, bir insanın rahatsız edilme korkusu olmadan yalnız kalabileceği tek yerdi. Bulmakta o kadar zorlandığı, gözünden kaçacak kadar ortada olan yerdi orası. Ned'in kemerinden sarkan yarım düzine anahtarlara baktı. Cephaneliğin, silah dolaplarının, mutfak levazımının ve giysi deposunun anahtarları. İşleri bitince, Tom ağır meşe kapıyı kilitleyen Ned'in yanındaydı. Kocaman kilidin içinde dönen anahtarı kafasında not etti: halkadaki diğer anahtarlardan farklı bir biçimi, taç biçiminde beş dişi vardı. Delikanlı o halkayı birkaç dakikalığına olsun nasıl ele geçirebileceğini düşündü. İstediğini halkadan çıkarması için bu kadar bir süre yeterdi. Ama boşuna bir çabaydı bu. Kuşaklar boyu kendisinden önceki denizciler de gemideki içki deposunun anahtarını nasıl ele geçireceklerini düşünerek çözümü olmayan bir problemle uğraşıp durmuşlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı o gece döşeğinin üstünde yatarken aklına bir şey daha geldi, hem de öylesine ani oldu ki bu, yattığı yerden fırlayıp dimdik oturdu. Gemide birden fazla anahtar destesi olsa gerekti. Eğer varsa nerede olacağını biliyordu: babasının kamarasında. Babasının ranzasının altındaki sandıkta veya masasının gözlerinin birinde olsa gerekti. O gecenin kalan kısmında neredeyse gözüne uyku girmedi. Kaptanın gemideki en büyük oğlu olmak gibi ayrıcalıklı konumuna rağmen, babasının kamarasına serbestçe girip çıkamazdı, zaten Hal'ın ne zaman ne yapacağı belli olmazdı. Çoğu kez adam odasında olmasa bile kamarotlar ya eşyalarıyla ilgileniyordu ya da yatağını düzeltiyordu. Babası yattıktan sonra bir deneme yapması da söz konusu olamazdı. Tom, babasının uykusunun hafif olduğunu biliyordu, bunu bilememenin cezasını çekmişti daha önce. Babası aldatılması kolay olan bir adam değildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı bundan sonraki hafta uygulanması hemen hemen olanaksız birkaç plan düşündü ve hemen vazgeçti. Bunlardan biri, teknenin dışından aşağı inmek ve kıçtaki galeryadan içeri girmekti. Bunun için, babasının yelken değişmesini emretmesine kadar beklemek zorunda olduğunu biliyordu. O zaman her iki vardiya da güvertede bulunacak, babasıysa yukarda meşgul olacaktı. Tom'un o sırada bir bahane uydurup çalışma mevkiinden ayrılması ve aşağı koşması gerekecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Günler hızla geçiyor, mevsim rüzgarları güneydoğu yönünden düzenli olarak esiyordu. Yelken değiştirmek gerekmediğinden Tom da planını uygulama fırsatı bulamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Derken fırsat öylesine bir rastlantı sonucu ayağına geldi ki, delikanlı elinde olmayarak huzursuzluk duydu. Baş kasaranın sonunda vardiyasının öbür üyeleriyle birlikte birkaç dakikalık dinlenme süresinin tadını çıkardığı sırada, babası pusula dolabının başından ona yanına gelmesini işaret etti. Tom hemen ayağa fırlayıp Hal'ın yanına koştu. Hal ona, "Aşağıya kamarama koş," dedi. "Masamın üst çekmecesine bak. Orada kara kaplı not defterimi bulacaksın. Onu bana getir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Baş üstüne efendim." Tom'un bir an başı döndü. Hemen arkasından güverte merdivenine koştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O kadar acele etmene lüzum yok, Tom." Babasının sesi delikanlıyı duraklattı. Bu iş fazla kolay gözükmüştü. Hal devam etti. "Defter üst çekmecede değilse, öbürlerinin birinde olabilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Peki, baba." Tom ok gibi merdiveni indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kara kaplı defter aynen babasının dediği gibi üst çekmecedeydi. Tom, kilitli bulmaktan korka korka öbür çekmeceleri denedi, ama hepsi açıktı, bu yüzden tümünü aradı. Sonuncu çekmeceyi çektiği sırada ağır bir madeni cismin takırdayıp hareketin etkisiyle kaydığını duydu. Bir an yüreği ağzına geldi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yedek anahtarlar almanağın bir kopyasının ve seyir çizelgelerinin altına tıkılmıştı. Delikanlı onları alıp yükseğe tuttu ve cephaneliğin anahtarını taç biçiminden hemen tanıdı. Bundan sonraki adımı atmak için kamaranın kapalı kapısına baktı ve ayak sesleri olup olmadığından emin olmak için kulak kabarttı. Sonra halkayı açarak anahtarı oradan dışarı kaydırdı ve cebine attı. Ardından halkayı kapadı ve desteyi çekmecedeki eski yerine koyarak almanakla üstünü örttü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Güverteye koştuğu sırada cebindeki anahtar ona gülle gibi geliyordu. Onu gizleyeceği bir yer bulması gerekliydi. Öbür anahtar destesi kaybolmadığı ya da bulunamadığı sürece babası büyük bir olasılıkla hırsızlığın farkına varmazdı. Yine de anahtarı üstünde taşıması tehlikeliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O gece yarısı geminin çanı orta vardiyanın başladığını haber verdiği sırada delikanlı uyandı. Bir saat daha bekledikten sonra döşeğinden yavaşça kalktı. Guy da yanında doğrulmuştu. "Nereye gidiyorsun?" diye fısıldadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bozulduysa da renk vermedi. "Baş tarafa," diye fısıldayarak yanıt verdi. "Sen uyumana devam et." ilerde yattıkları yerde değişiklik yapması gerekecekti. Guy yine hasır döşeğinin üstüne çöktü, Tom da geminin pruva yönüne doğru seğirtti. Ama Guy'ın kendisini görmeyeceğinden emin olur olmaz hızla döndü ve merdivenden alt güverteye indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu rüzgarda gemi hiçbir zaman sessiz olmazdı. Kaburgaları çatırdıyor, ek yerlerinden biri tabanca gibi gürültüyle patlıyor, gemiye çarpan sularda saldırırcasına tekneye çarpıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Alt güvertede ışık yoktu, ama Tom emin adımlarla ilerlemeye devam etti. Yalnız bir kez bölmelerden birine tosladı. Geminin öbür olağan gürültüleri çıkardığı sesleri örtüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kıç merdiveninin dibinde tavandan bir tek fener sarkmaktaydı. Bu da orta geçide ölgün bir ışık yayıyordu. Babasının kamara kapısının altında bir ışık çizgisi vardı. Tom buradan hızla geçti ve üç kızın uyudukları minik kamaranın dışında kısa bir süre durdu. Buradan da hiçbir ses kulağına gelmeyince yoluna devam etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Cephanelik bir güverte aşağıda, grandi direğinin topuğunun iç omurgaya dikildiği yerin hemen yanındaydı. Tom son tahta merdivenden de aşağı sürünerek en alt güvertenin zifir gibi karanlığına ayak bastı ve cephaneliğin kapısına yavaşça yaklaştı. Anahtarı kilide soktu, ama kilit mekanizması tutukluk yapınca anahtarı çevirmek için tüm gücünü harcaması gerekti, neyse ki sonunda kapı açılıverdi. Delikanlı eşikte durarak kara tozun keskin kokusunu soludu. Bu işi başardığına sevinmekle beraber, önünde aşılması gereken daha birçok engel olduğunu biliyordu. Kapıyı hemen kapayıp kilitledi. Daha sonra kapının üst şövesindeki oyuğu el yordamıyla buldu, anahtarla beraberinde getirdiği kav kutusunu buraya gizledi. Arkasından gemi içinde geldiği yolu gerisin geriye dönerek topların güvertesinde döşeğini buldu ve bunun üstüne büzüldü. Guy yanında huzursuz biçimde kıpırdandı. O da uyanıktı, ama konuşmadılar, çok geçmeden ikisi de uykuya daldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şu ana dek her şey Tom'un lehine gelişmişti. Öyle ki ertesi gün her şeyin değişebileceğine dair içinde huzur bozucu bir his duydu, işlerin şu andakinden daha ileri gidebileceğine dair Caroline'den bir sinyal almamıştı zaten. Cesareti yavaş yavaş kırılmaktaydı. Atlattığı tehlikeleri ve bundan sonra karşılaşabileceklerini düşünerek endişeleniyordu. Defalarca cephaneliğin anahtarını babasının çekmecesine geri götürüp çılgınca planından vazgeçmeyi düşündü. Ama sonra derslerine dalmış olan Caroline'e bakışı takılıyordu. Yanağının kıvrımına, dersine daldığı zaman pembe dudaklarını sarkıtmasına, elbisesinin karpuz kollarının altında tropikal güneşinden altın rengini almış kadife tüylü yumuşak koluna...</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir dakika için dahi olsa onunla yalnız kalmalıyım, diye düşündü. Bu tehlikeyi göze almaya değerdi. Ama yine de harekete geçme cesaretini gösteremiyor, tereddütle vakit geçiriyordu. Sonunda gerekli dürtüyü sağlayan genç kız oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">O günkü derslerin sonunda Caroline, Tom'un önünde kamaradan fırladı. Ama merdivene ayak bastığında Bay Walsh ona seslendi. "Bayan Caroline bu akşam müzik çalışmalarımıza gelebilecek misiniz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline öğretmene yanıt vermek için arkasına döndü. Ancak, bu hareketi o kadar beklenmedikti ki, Tom ona çarpmaktan kaçınamazdı. Bu çarpışma sonucunda genç kız dengesini kaybetti, ama toparlanmak için delikanlının kolunu yakaladı, Tom da o zaman öbür kolunu kızın beline doladı. O sırada Walsh'la kamaradaki öbür iki genç onları göremiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Caroline, Tom'dan uzaklaşmak için hiçbir girişimde bulunmadı. Bunun yerine, delikanlıya doğru uzanarak bedeninin alt kısmını onunkine yapıştırdı ve kasıtlı olarak bir sürtünme hareketi yaptı. Böyle yaparken sinsi ve çokbilmiş bir bakışla delikanlının yüzüne bakmıştı. O an Tom için bütün dünya alt üst olmuştu. Bu anlık dokunuşun ardından Caroline hemen Tom'dan uzaklaşarak Bay Walsh'la konuştu. "Tabii ki gelirim. Hava da o kadar güzel ki güvertede buluşabiliriz, değil mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Walsh, "Ne güzel fikir," diyerek seve seve razı oldu. "Saat altı nasıl?" Öğretmen hala kara sakinlerinin yöntemine göre vakti hesaplıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
