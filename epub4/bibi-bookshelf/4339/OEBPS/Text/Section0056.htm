<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Doğal taş basamaklarının yukarsında likenlerin kırmızıya boyadığı mazgallı bir oluşum yer alıyordu. Yaklaşık otuz metre yüksekliğindeki çürük kaya derin, dikey çatlaklarla yarılmış olup, aşağıdaki dar geçide tepeden bakıyordu. Tom, iki yıl önce esircilere karşı ilk başarılarını kazandıktan sonra burayı keşfetmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Buradan yalnız beş at yan yana geçebilir, iki yandaki yamaçsa yukarı çıkılamayacak veya aşağı inilemeyecek kadar dik, diye düşündü. Atlardan inip hayvanları gütmek zorunda kalacaklardı, ama bu daha uygundu; Lozi okçuları süvari saldırıları karşısında etkili değillerdi. Bununla birlikte, göğüs göğüse çarpışmalarda müthiş dövüşçülerdi. Yüzlerce millik esir yolu boyunca pusuya ve adamlarının üstünlük gösterdikleri çarpışma türüne bundan daha uygun bir yer yoktu. Tom'un oturduğu yerin arkasındaki on kişi, bozuk zeminde Luke Jervis'in kontrolündeydi. Her biri yirmi beş kiloluk bir barut fıçısını sırtında taşıyordu. Tom yerinden kalkıp onları kaya kütlesinin ağzındaki çatlağın başına götürdü. Adamlar fıçıları buraya yığdıktan sonra dinlenmek için kendilerini yere attılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli kalas ve iple çabucak bir tahta oturak yapıp kendini yarığın içine indirtti. Dibe varınca barut fıçılarını sarsıla sarsıla onun yanına indirdiler. Tom, Aboli'nin bu işi herkesten iyi başarabileceğini bildiği için kendisi, düzenini denetlemek ve saldırının başarısız olması durumunda bir kaçış yolu ayarlamak için yarın kıyısında bir kez daha dolaştı. Sarah dövüşün oldukça uzağında, çalılara boğulmuş bir dere yatağında atlarla bekleyecekti. Yine de işler sarpa sarar ve kaçmak zorunda kalırlarsa yeterince yakında olacaktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom çatlağın başına döndüğü vakit Aboli'nin patlayıcıları yerleştirdiğini ve tekrar yukarı çekildiğini gördü. Yaşlı zenci kayanın yüzünde sallanan uzun beyaz yılanları işaret ederek, "Birinin aksaması olasılığına karşı üç ayrı ateşleme fitili ayarladım," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom sırıttı. "Yüz yirmi beş kilo. Bu kadarı onları iyice şaşırtır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bozuk zeminden, yaklaşan esir kervanını görebilecekleri yüksekteki bir noktaya tırmandılar. Kafile ormanlık alandan çıkmadan çok önce toz bulutunu gördüler. Tom kafilenin başındaki adamı dürbünüyle inceledi ve durumlarında hiçbir değişiklik fark edemedi. Esirler hala üçer, dörder sıra halinde yan yana yürüyorlar, sarkan zincirleri şangırdayıp duruyordu. İki yanlarında Arap muhafızlar ilerliyor, mavi sarıklı kervan başı ise kafileye öncülük ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Şarkı söyleyen yok," diye belirtti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bunun doğru olduğunu fark etti. Daha önce esirlerin daima şarkı söylediklerine tanık olmuştu. "Bu zavallılar ne kadar da sıkıntılı," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli devam etti. "Muhafızlar onları kırbaçlamıyorlar da. Bunun nedeni sence ne olabilir, Klebe?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kırık burnunun şiş noktasını ovuşturdu. "Arabistan'daki biricik yufka yürekli Müslümanla karşı karşıyayız anlaşılan. Boşuna çene patlatıp sabrımı kaçırma, Aboli. Bu kervan benim olacak."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli omuzlarını silkti. "Suç senin değil, Klebe. Baban inatçı bir adamdı, deden de öyle. İnat sizin kanınızda var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom konuyu değiştirdi. "Bu akşam boğazın ağzında gecelerler mi, yoksa doğruca üzerimize mi gelirler dersin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli güneşin yüksekliğini inceledi. "Geçmeyi bugün denerlerse onlar daha geçemeden ortalık kararmış olacaktır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Karanlık bizim planımıza uyar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Artık dürbününü indir, Klebe. Çok yakındalar. Güneşin açısı camın üzerine ani bir parıltı düşürür ve oyunumuzu ele verir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
