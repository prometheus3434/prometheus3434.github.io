<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Anderson'un Seylan'dan dönüşüne dek geçecek günlerde gemicileri meşgul edecek işler bulmanın gerektiğini biliyordu. İşi olmayan gemiciler vakitlerini geçirmek için mutlaka zararlı işler yapar, hem kendileri, hem de başkaları için bir tehdit oluştururlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kendi iç huzuru için de çalışarak avunmanın zorunlu olduğunun bilincindeydi. Aksi halde, tropikaların uzun günleri Dorian'ın akıbeti, babasının korkunç yaraları ve giderek bozulan sağlığı için tasa ederek geçirmesi kaçınılmazdı. Çatışan iki yoldan birini seçmek durumundaydı. Hal seyahat edecek kadar iyileşir iyileşmez babasını High Weald'in huzuruna ve güvenine götürmesi gerektiğini biliyordu. Hal orada İngiliz cerrahları tarafından tedavi edilebilir, bakımı da sadık bir hizmetkar ordusu tarafından sağlanırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Diğer yandan bu, Dorian'ı yabancısı olduğu bir dünyaya köle olarak terk etmek anlamına gelecekti. Kardeşine ettiği yeminin onu Afrika adlı o korkunç sahile çektiğini hissediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu ikilemi çözmesine yardımcı olması için Aboli'ye başvurdu. "Babam Minotaur'un kumandasını ve küçük bir gemici grubunu bana verse, sen ve ben Dorian'ın arkasından gidebilirdik. Onu nerede aramamız gerektiğini biliyorum. Lamu'da!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Peki, baban ne olacak, Klebe? Sana en çok ihtiyaç duyduğu şu sırada onu terk mi edeceksin? Oraya gittikten sonra... " Aboli gizemli anakaranın bulunduğu batı ufkunu işaret etti. "...babanın öldüğü haberini alır, oysa senin belki de onu kurtarabileceğini düşünürsen ne yaparsın?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunu ağzına bile alma, Aboli." Tom'un öfkesi hemen sonra kararsızlığa yerini bıraktı. "Kaptan Anderson Yeoman'la döndüğü zaman babam belki biz siz dönüş yapacak kadar kuvvetlenmiş olur. Karar vermek için o zamana dek bekleyeceğim, bu arada Minotaur'u her türlü olasılığa karşı hazırlamamız gerekiyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Üzerinde yapılan bunca çalışmaya rağmen gemi, el-Auf'un elinde kaldığı günlerin harabiyetinin izlerini hala taşıyordu. Ve teknenin tropikal suların en büyük afeti olan gemi kurtlarının istilasına uğramış olabileceğini ikisi de biliyorlardı. Tom hemen o gün geminin yan yatırılmasını emretti. Bu işi daha önce hiç yapmadığı için Ned Tyler’la Alf Wilson'un deneyimlerine güveniyordu. Geminin bütün yüküyle ağır donanımı, bu arada topları ve su fıçıları çıkarıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bütün bu malzeme kumsala nakledildi ve palmiye koruluğundaki hasır damlı derme çatma kulübelerde istiflendi. Toplar da kampı koruyacak biçimde dizildi. Hafiflemiş tekne bundan sonra med zamanında kumsala paralel olarak yatırıldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Her üç direğin tepesinden halatlar ağır makaralardan geçirilmek üzere kumsala uzatıldı ve kumsala en yakın, en büyük ve sağlam palmiyelere bağlandı. Altında üç kulaç su olan Minotaur yana yatırıldı. Bu iş, her bir bocurgatın başında yirmi kişi, mürettebatın kalan kısmının da kumsala uzatılmış halatların başında durmasıyla başarılmıştı. Gemi çok geçmeden sancak tarafına doğru yan yattı ve tamamen alabora olması tehlikesi baş gösterdi. Neyse ki o sırada cezir süreci başladığından Minotaur kumlu zemine yerleşerek bütün iskele yanını gözler önüne serdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Ned Tyler suların çekilmesinden yararlanarak geminin tahta kaplamalarını incelemeye gittiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Minotaur dört yıla yakın zamandır bu sularda olduğundan karinası yosunlar ve midyelerle kaplanmıştı. Bunlar geminin hızını ve seyir özelliklerini kötü etkileseler bile, varlığı için tehdit oluşturmuyorlardı. Bununla birlikte, yosunlar kazılıp çıkarıldıktan sonra en çok korktukları manzara karşılarına çıktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gemi kurtları su çizgisinin altında geminin her yerinde deliklerini oymuşlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bu deliklerin birine işaret parmağını boydan boya sokunca parmakucunun dokunduğu kurdun kıpır kıpır kıvrandığını hissetti. Delikler bazı yerlerde birbirlerine o kadar yakındılar ki, tahta İsviçre peynirine benzemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Marangozlar kumsaldaki ateşlerin üstünde, demir kazanlar içinde katran kaynatmışlardı. Ned fokurdayan katrandan bir kepçe dolusunu kurt deliklerinden birinin içine döktü. İğrenç yaratık ölümün pençesinde kıvranarak ortaya çıktı. Tom'un parmağı kadar kalındı, delikanlı başından yakalayıp onu kaldırabildiği kadar yükseğe tutunca, yılansı kırmızı vücut dizlerine kadar indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned ona, "Gemi bu iğrenç mürettebatla dünyada İngiltere'ye dönemezdi," dedi. "Karinası karşılaştığı ilk gerçek fırtınada parçalanırdı." Tom tiksintiyle yüzünü buruşturarak haşlanmış kurdu lagünün ilersine fırlattı. Küçük bir gümüş balığı sürüsü de suları bembeyaz köpürterek yaratığı anında mideye indirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Marangozlarla yardımcıları suyun içinde yürüyerek karinayı bu asalaklardan kurtarmada onlara yardıma geldiler. Yükselen sular herkesi kumsala kaçırıncaya dek bu işe devam ettiler. Beş cezir süresince çalışarak tekneden yosunlarla kabukluları kazıdılar, sonra da kurtları kızgın katran dökerek haşlayıp delikleri zift ve üstüpüyle doldurdular. Kurtarılamayacak kadar çürümüş ve de lik deşik olmuş tahtalar çıkarılıp yerlerine yenileri mıhlandı. Kazınan karina kalın bir zift tabakasıyla boyandı, üstü bir zift ve donyağı karışımıyla örtüldü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned'le Tom kanaat getirene dek iki zift tabakasıyla daha korumaya alındı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sular yine yükselince Minotaur yüzdürüldü ve daha derin sularda tekrar çevrildi. Sonra kumsaldaki aynı yerine getirilerek bütün işlem bu kez sancak yanı yukarı çevrilerek tekrarlandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Gemi en sonunda lagünün daha derin sularındaki demirleme yerine getirince adamlar serenleri aşağı indirmekle görevlendirildiler. Bunlar dikkatle incelendi ve ancak zayıf noktaları onarıldıktan sonra yukarı çıkarıldı. Bundan sonra, donanımının bütün ipleri ve iskotalar santim santim gözden geçirilerek büyük bir kısmı Seraph'ın ambarlarındaki en iyi kalite kenevirle değiştirildi. Eski kara yelkenler paramparça haldeydi. Büyük bölümü el-Auf'un adamları tarafından üstünkörü yamanmış ve onarılmıştı. Tom, "Hepsini yenileyeceğiz," diye karar verdi ve Ned'i Seraph'ın ambarlarını yağmalamaya yolladı. Yelkenciler yerlere sıra sıra çökerek yeni yelkenler yapmaya ve Seraph'ın ambarlarındaki yelkenleri Minotaur'un direkleriyle serenlerine uydurmaya giriştiler.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aşağı güverteler Minotaur'un donanımı kadar berbat durumdaydı. Gemi haşarat ve fare kaynıyor, bir gübre yığını kadar berbat kokuyordu. Ned barut, kükürt ve sülfürik asitten korkunç bir karışım hazırladı. Bu karışımı kapların içinde aşağı güverteye yerleştirerek tutuşturdu. Öldürücü duman kaplardan buram buram yükselmeye başlayınca gemiciler güverteye, açık havaya fırladılar. Sonra bütün lombozlarla kaportaları tıkadılar. Dumanın teknenin bütün köşelerine ve kovuklarına sızmasını sağladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fareler birkaç dakikaya kalmadan gemiyi terk etmeye başlamıştı. Loca deliklerinden ve bütün çatlaklardan ezilip büzülerek dışarı süzülen farelerden bazıları tavşan kadar büyüktü. Korku içinde kumsala yüzerlerken gemiciler bahse tutuşarak onları tabanca ve tüfekle vurmaya başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Donanımın çaresine bakıldıktan sonra, Tom geminin boyanma işine dikkatini verdi. Boyalar solmuştu ve soyuluyordu. Geminin yanlarına kurulan iskelelerde gemici grupları eski boyaları kazıdılar. Sonra da su çizgisine kadar tekneye üç kat beyaz boya vurdular. Sanatçı yanı tutan Tom, top lombarlarını parlak bir gök mavisine boyattı, sonra da pruvadaki boynuzlu heykeli ve kıçtaki galeride bulunan oymaları yaldızlattı. Altı hafta boyunca durup dinlenmeden yapılan çalışmalardan sonra Minotaur tersaneden yeni çıkmış bir gemiye benziyordu. Şimdi çizgileri güzellikleriyle ortaya çıkmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hasta yatağının yukarsındaki kıç pencerelerinden gemiye bakan Hal Courtney olgun bir gülümsemeyle beğenisini belirtti. "Düğün günündeki bir gelin kadar güzel olmuş. Aferin, oğlum. Değerini beş bin sterlin arıtırdın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Babasının sözleri Tom'a bir istekte bulunma cesaretini verdi. Oğlu Minotaur'la birlikte bağımsız bir kumanda isterken Hal sessiz sedasız onu dinledi Sonra "hayır" gibilerden başını salladı. "Bir oğul kaybettim," dedi yavaşça "Bir ikincisini de kaybetmeye hazır değilim,Tom."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İyi ama, Dorry'ye kutsal bir yemin ettim, baba."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kesik bacaklarının acısından daha derin, daha korkunç bir acı Hal'ı kavradı. "Biliyorum, Tom, biliyorum," diye fısıldadı. "Ama Minotaur bana ait değil ki sana vereyim. Gemi John Şirketinin. Kardeşine yardım edebileceğimize inansam bu bile beni durduramazdı. Ama gemiyi sana verip yeterli mürettebatın olmadan korkunç tehlikelere atılmana izin veremem."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom tartışmak için ağzını açınca Hal, içinde yattığı buruşuk hasta yatağından uzanarak elini oğlunun kolunun üstüne koydu. "Dinle beni, delikanlı," dedi. Sesi boğuk, Tom'un kolunun üstündeki eli de bir kuşun kanadı kadar hafifti. "Senin yalnız gitmene izin veremem. Bu El-Malik çok güçlü bir adam. Emrinde ordular ve yüzlerce gemi var. Onun gibi birine yalnız başına karşı koyamazsın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yine, "Baba," diyecek olduysa da, babası onun sözünü kesti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dinle beni, Tom. Bu seyahati birlikte tamamlamak zorundayız. Krala ve bana güvenen adamlara karşı bir görevim var. O görev tamamlandıktan sonra senin Tarikat'a kabulünü sağlayacağım. Sen de St. George ve Kutsal Kase Tarikatı'nın bir Temple Şövalyesi olacak ve bu unvanın sana vereceği tüm güce kavuşacaksın. Başka şövalyeleri, örneğin, Lord Childs ve Lord Hyde gibi adamları yardımına çağırabileceksin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu plan karşısında Tom adeta bedensel bir acı duyarak, "Bu bir yıl alır," diye atıldı. "Hayır, iki veya üç yıl bile sürebilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Yabancısı olduğumuz ve orada hiçbir müttefikimizin ya da nüfuzumuzun bulunmadığı bir ülkedeki güçlü bir soyluya karşı hazırlıksız harekete geçmekle hiçbir şey elde edemeyiz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Yıllar!" diye yineledi. "Bu arada Dorry'ye neler olacak?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"O zamana dek ben bu yaraların etkisini atlatırım." Hal acınacak şekilde doğranmış bacaklarına baktı. "Dorian'ı bulmak için iyi savaşçılarla dolu güçlü gemilerden oluşan bir filoyla birlikte yola çıkacağız, inan bana, Tom. Dorian için de, bizim için de en iyi şans bu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom dehşet içinde babasına baktı. Hal yaralandığından beri aklaşmış sakalı ve sakat vücuduyla kırılgan bir ihtiyara dönüşmüştü. Bir başka filoya kumanda edeceğine ya da bir başka savaşı yöneteceğine gerçekten inanıyor muydu? Umutsuz bir düştü, bu. Tom gözlerinin yaşarmaya başladığını hisset ti, ama kendine hakim oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Hal, "Güven bana, Tom," diye mırıldandı. "Sana söz veriyorum. Sen de bana söz verecek misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Pekala, baba." Tom söz verebilmek için tüm gücünü toparladı, ama babasını kıramazdı. "Tamam, söz veriyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Teşekkür ederim, Tom." Hal'ın eli Tom'un kolunun üstünden kayarken başı da göğsünün üstüne düştü. Gözleri kapanmıştı, solukları da hemen hemen duyulamayacak kadar hafiflemişti. Tom bir an için onu kaybettiğini sandı. Ama sonra, babasının çökük göğsünün yavaşça inip kalktığını gördü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yatağın yanından kalktı ve kapıya yürüdü. Oldukça yavaş yürüyor, babasının uyanmasını istemiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
