<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />
  <meta content="Microsoft Word 12 (filtered)" name="Generator" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, Caroline'le Guy'ı atlattıkça genç çift buluşabiliyorlardı. Buluşmalarının arasına bazen iki üç gün giriyor, bu zorunlu aralar ise ihtiraslarını daha da alevlendiriyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu randevular daima öğleden sonralara rastlıyordu. Sarah sabahları ablasının evi idare etmesine yardımcı oluyor ya da küçük Christopher'le ilgileniyordu. Zaten Tom da Swallow'a mürettebatını bırakamıyordu. Ümit Burnu'ndan sonra yakalandığı fırtınada geminin teknesiyle donanımı hayli zarar görmüştü, tekrar denize açılabilmesi için gerekli onarımların yapılması şarttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom çoğu sabah kalede bulunuyordu. Maskat'tan Dorian'la ilgili bir haber almak için sabırsızlandığı gibi, ticaret yapmak için de lisans bekliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Veziri pohpohladığı ve bol bol rüşvet dağıttığı halde, adam ona hala öfkeliydi ve gecikmeyle ilgili ağdalı özürlerle onu cezalandırıyordu.Tom sultanın fermanını elde etmedikçe adalardaki çarşılarda iş yapamıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Sarah'ın beraber olabildikleri kıymetli saatler her ikisi için de fazla çabuk geçiyordu. Bazı öğleden sonralar Sarah'ın beraberinde getirdiği nefis yiyeceklere el bile sürmeden birbirlerinin kollarının arasında yatıyorlar, son kezmiş gibi ihtirasla sevişiyorlardı, Aralarda konuşuyor, birbirlerine karşı duygularını tekrarlıyor, gelecekle ilgili gerçeklikten uzak planlar yapıyorlardı. Akıllarınca, birlikte adadan kaçacaklar ve Dorian'ı da alıp Swallow'la enginlere açılacaklardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kimi günlerde yelkenliyle dış mercan kayalıklarına gidiyorlar, oralarda demir atıp oltalarla balık tutuyor, güneşte yeşil ziynetler gibi ışıldayan derinlerin nefis yaratıklarını tekneye çekerken gülüyor ve heyecanla bağırıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah bir öğleden sonra mahfaza içinde bir çift düello tabancası getirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Babası Bombay'dan ayrılırlarken bu vahşi hayvanların ve daha da vahşi insanların ülkesinde kendini savunabilmesi için silahları ona vermişti. Sarah, "Babam bana ateş etmeyi öğreteceğine söz vermişti, ama buna hiç vakit bulamadı," dedi. "Bana sen öğretir misin.Tom?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bunlar olağanüstü silahlardı. Kabzaları pırıl pırıl cevizdi, uzun namlularının gümüş ve altın bezemeleri vardı. Barutlukları cevizdi. Mahfazaya ayrıca kusursuz derecede yuvarlak ve simetrik olmaları gözetilerek seçilmiş elli kurşunu içeren döner kapaklı bir kap iliştirilmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, geri tepişi hafifletmek için silahı yarım ölçü barutla doldurdu. Sonra, Sarah'a ayaklarını nasıl tutacağını, yarım dönerek ve sağ omzunu öne alarak hedefe doğru nasıl döneceğini gösterdi. Sarah daha sonra sol yumruğu nu kalçasına dayayacak, düz tutulmuş sağ koluyla silahı kaldıracak ve kolunun ağrıyıp titremesini beklemeden nişan alıp ateş edecekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam bundan sonra manastıra on beş adım uzaklıktaki alçak duvarlarından birinin üstüne bir hindistancevizi oturttu. "Ateş et!" dedi. Sarah he defe isabet ettiremedikçe, "Daha aşağı! Daha da aşağı! Sağa!" gibilerden komutlar veriyordu. Sarah ikinci tabancayı alırken o, ilkini alelacele doldurdu. Genç kız dördüncü atışında hindistancevizini süt püskürterek yuvarladı. Bunun üzerine sevinç çığlıkları atarak ateşe devam etti ve karavanadan çok isabet kaydetti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Her isabet için bana bir ödül verilmesi gerekir," dedi Tom.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Nasıl bir ödül düşünüyordun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bir öpücük uygun olur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu teşvikle genç kız arka arkaya beş cevizi vurunca Tom ona, "Akıllı kız, büyük ödülü kazandın," dedi. Bundan sonra hafif hafif debelenen ve yalancıktan protesto eden kızı kucaklayarak, yıkıntıların içindeki gizli yerlerine taşıdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam birkaç gün sonra Londra'nın en kaliteli tüfeklerinden birini beraberinde getirdi. Ve bunu nasıl doldurup ateşleyeceğini genç kıza gösterdi. Tom, Londra'dan hareketlerinden önce bu olağanüstü silahlardan dört tane satın almıştı. Fazla pahalı oldukları için daha fazlasını satın alamamıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Askerlere dağıtılan ucuz silahların namluları yivsizdi; kurşun namluya iyi oturmadığından düzensiz olarak fırlıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ama bu namluları yivli silah şaşılacak bir isabet sağlıyordu. Tom yüz elli adım uzaklıktan her ateş edişte bir hindistancevizini vuracağından emindi. Sarah ağır tüfeği omzunda dengeye getirip doğrultacak kadar güçlü ve uzun boyluydu, ayrıca doğuştan nişancı olmasını sağlayacak el ve göz becerisine sahip olduğunu bir kez daha kanıtladı. Bir saatlik talimden sonra her atıştan sonra ödülünü talep edebilecek düzeye ulaşmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Manastırdaki damsız hücrelerinde hasır döşeklerinde yattıkları sırada Tom, "Anlaşılan, bundan sonra da sana kılıç kullanmayı öğretmek zorunda kalacağım," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Daha ciddi dakikalarında Tom'un Dorian'ı kurtardığı zaman yapacaklarını tartışıyorlardı. Genç adam, "Seni almak için buraya döneceğim," dedi. "Sonra seni Zanzibar'dan ve Guy'dan alıp götüreceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız bundan hiç kuşku duymamış gibi, "Evet," diye karşılık verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sonra da birlikte İngiltere'ye döneceğiz, değil mi?" Sevgilisinin yüzündeki anlamın birden değiştiğini görünce, "Ne var, sevgilim?" diye endişeyle sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Ben hiçbir zaman İngiltere'ye dönemem," dedi yavaşça.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah doğruldu ve ona üzülerek baktı. "Hiçbir zaman İngiltere'ye dönemem de ne demek?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dinle beni, Sarah." Genç adam oturdu ve sevgilisinin her iki elini avucu na aldı. "İngiltere'den ayrılmamdan önce korkunç bir şey oldu. Olmasını hiçbir zaman istemediğim bir şey."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız, "Ne olur, anlat," diye yalvardı. "Seni etkileyen her şey beni de et kiler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bunun üzerine ona William'ı anlattı. Başından başladı. Çocukluklarını, ağabeyin küçük kardeşlerine yaptığı zulmü, William’ın kötü kalpliliğini ve gaddarlığını kanıtlayan bazı küçük olayları hikaye etti. "Sanırım, Dorian, Guy ve ben ancak onun uzağında olduğumuz, yani onun üniversitede olduğu zamanlar mutluyduk," diye anlatısını bitirdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kızın bakışlarında anlayış okunuyordu. "High Weald'de tanıştığımız zaman ondan hoşlanmamıştım," dedi. "Bana soğuk ve zehirli bir yılanı hatırlatmıştı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom başıyla doğruladı. "Evden uzakta, Seraph'la yolculuktayken onun ne denli kinci olabildiğini neredeyse unutuyordum. Ama Flor de la Mar'dan sonra babamı eve getirdiğimizde bu gerçek tüm gücüyle suratıma çarpıldı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom bundan sonra William’ın ölüm halindeki babasına nasıl davrandığını, Hal'ın ölümünden sonra da Dorian'ın bulunmasına yardım etme yeminine nasıl yüz çevirdiğini anlattı. "Dövüştük," dedi. "Daha önce de dövüşmüştük, ama hiçbir zaman o şekilde değil." Sevgilisinin yüzündeki ıstırabı gören Sarah, anlatısını kesmesi için ona sarıldı. Ama genç adam, "Hayır, Sarah, sana her şeyi anlatmak zorundayım," diye devam etti. "Olayın nasıl geliştiğini anlaman için beni dinlemen lazım." Bundan sonra kah duraklayarak, kah hızlı hızlı konuşarak High Weald'deki son gecesinde dövüşmelerini anlattı. "Burnumu nasıl kırdığımı sormuştun, ben ise sana yanıt verememiştim." Burnundaki şişe dokundu. "Bunu Billy yaptı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dövüşü o kadar canlı ve etkileyici kelimelerle anlattı ki, Sarah bembeyaz kesilerek tırnaklarını onun koluna sapladı. Tom devam etti. "Ölümü yüz kere hak ettiği halde, sonunda onu öldüremedim işte. Alice orada kollarının arasında bebeğiyle durup hayatını bağışlamamı yalvarınca yapamadım. Kılıcımı belime takarak atıma bindim ve oradan uzaklaştım. Bu defterin kapandığını düşünüyordum. Ama ağabeyimi daha iyi tanımam gerekirmiş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız ürkek bir sesle, "Dahası da mı var?" diye sordu. "Daha fazlasını duymaya dayanabileceğimi sanmıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sana hepsini anlatmalıyım, sen de anlayabilmek için hepsini dinlemek zorundasın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sonunda, Londra Kulesi'nin altındaki o uğursuz buluşmaya sıra gelmişti. Kiralık haydutlarla nasıl boğuştuklarını anlattı. Sesi alçaldıkça alçaldı. Korkunç sonu anlatmak için uygun kelimeleri aradığında araya uzun boşluklar giriyordu. "O adamın Billy olduğunu hala bilmiyordum. Başında geniş kenarlı bir şapka olduğundan yüzü örtülüydü. Onun kayıkçı olduğunu sanmıştım. Yanına koşup bizi teknesiyle götürmesini istedim. Pelerininin altından tabancayı çıkarması üzerine donup kaldım. Ateş etti, kurşun da şurama rastladı." Gömleğinin eteğini kaldırdı ve kolunun altında kaburgalarını kateden uzun pembe yara izini gösterdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah önce baktı, sonra kabarık ve boğumlu izi parmak uçlarıyla izledi. Yara izini daha önce de fark etmişti, ama bununla ilgili soru sorduğunda Tom onu atlatmıştı. Nedenini şimdi anlıyordu. "Seni öldürebilirdi," diye soludu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, öldürdüğünü sanmıştım. Allah'tan ki, kurşun kaburgalarıma çarptıktan sonra sekmiş. Kendimi yerde buldum, Billy de tepemde durup ikinci tüfekle nişan aldı. O kurşun işimi bitirecekti. Kılıç elimdeydi. Dehşet içindeydim.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bütün gücümü vererek kılıcı fırlattım, çelik de göğsünün ortasına çarparak kalbini delip geçti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Aman Tanrım!" Sarah ona bakakalmıştı. "Kardeşini öldürdün!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ölenin Billy olduğunu bilmiyordum. O zaman bile. Ta ki şapkasını kaldırıp yüzünü görene kadar."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bir süre sustular.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah dehşet içindeydi. Sonra toparlandı. "Seni öldürmeye çalışıyordu," dedi. "Bunu yapmak zorundaydın, Tom. Kendini kurtarmak için mecburdun. " Sevgilisinin bakışlarındaki derin suçluluk duygusunu görünce uzanıp onun başını göğsüne çekti ve saçlarını okşadı. "Senin suçun değildi. Bunu yapmaya mecburdun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben de kendime bin kere aynı şeyi söyledim." Tom'un sesi boğuktu. "Ama o benim kardeşimdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tanrı adildir. Seni bağışladığını biliyorum, sevgilim. Olanları geçmişte bırakmalısın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız, sevgilisi başını kaldırınca, ne söylese onun ıstırabını dindiremeyeceğini anlamıştı. Yüz yaşına kadar yaşasa bile olayı unutmayacaktı. Sarah onu öptü. "Bütün bunlar bizim için önemli değil, Tom," dedi. "Sonsuza dek senin kadınınım. İngiltere'ye hiçbir zaman dönmesek bile umurumda değil. Dünyanın sonuna kadar seninle geleceğim. Seninle benden ve aşkımızdan başka hiçbir şeyin önemi yok." Sarah onu hasırın üstünde yanına çekti ve vücuduyla avundurmaya çalıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Swallow hala limanda bekliyordu. Onarımları çoktan tamamlanmıştı ve bir kez daha eskisi gibi parlak ve güzeldi. Yeni bir boya katmanıyla pırıl pırıl parlayan teknenin yelkenleri sarılıydı ve zincirlerinin üstünde tetikteki bir şahin gibi oturuyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mürettebatı huzursuz olmaya başlamıştı. Sinirleri gergin denizciler arasında birkaç çirkin dövüş olmuştu, Tom da onları, kendi gemilerinde tutsakmışlar gibi daha fazla boş tutamayacağını anlamıştı. Kaç kere sultana meydan okuyup Dorian'ın tutsak olarak tutulduğunu bildiği kuzeydeki o yasak denizlere yelken açacak ya da Swallow'la ana karaya geçip fildişi, altın ve arap zamkının elde edildiğini bildiği içerdeki o gizemli yerleri aramaya gidecek olmuştu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli'yle Ned Tyler ona sabretmesini öneriyorlardı, ama Tom onlara çıkıştı. "Sabır ihtiyarlar içindir. Şans hiçbir zaman sabrın yüzüne gülmez."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Muson rüzgarları da kesilip bir tek soluğun bile duyulmadığı o durgun günlere yerlerini bırakmışlardı. Derken, kuzeydoğu yönünde başlayan bir esinti, kaskazinin yağmurlarını getirecek mevsim değişikliğini müjdeledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaskazi güçlenince limanda yüklerini almış gemiler yeni rüzgara yelken açıp Ümit Burnu'nu dönmek üzere güneye doğru yola çıktılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Swallow hemen hemen boşalmış limanda bekliyordu. Sonunda kaleye yaptığı olağan ziyaretlerin birinde vezir Tom'u limana yeni gelmiş biri gibi karşıladı ve oturması için Hint kumaşından bir yastığı göstererek ona yüksük gibi bir fincanla bol şekerli bir kahve ikram etti. "Sizin yararınıza yaptığım girişimler en sonunda semere verdi," diye başladı. "Ekselans sultan ticaret yapma lisansı için yaptığınız başvuruyu olumlu karşıladı." Devlet adamı dostça gülümseyerek belgeyi entarisinin kolunun içinden çıkardı. "İşte sultanın fermanı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ama Tom belgeyi almak için elini uzatınca vezir fermanı yine kolunun içine soktu. "Bu ferman Zanzibar'la sınırlı," dedi. "Size daha kuzeye yolculuk etme ya da ana karadaki herhangi bir limana uğrama yetkisi vermiyor. Eğer bu yasağa karşı gelirseniz, geminize içindeki mürettebatla birlikte el konulacaktır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom öfkesini gizlemeye çalıştı. "Anlıyorum ve sultanın cömertliğine müteşekkirim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Pazarlarda aldığınız herhangi bir mala vergi tahakkuk ettirilecek, bu bedel, söz konusu malların geminize yüklenmesinden önce altın olarak ödenecektir. Vergi, bütün malların değerinin beşte biri tutarında."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yutkunduysa da nazikçe gülümsemeyi sürdürdü. "Ekselansları çok cömertler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezir belgeyi yine uzattı, ama Tom onu almaya yeltenince yine çekti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kendi unutkanlığına kızmış gibi, "Bağışlayın, efendi," diye sesini yükseltti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gerçi önemsiz ama, lisans bedelini unutmuşum. Bin altın rupi ediyor. Ve tabii ki ekselansın katındaki teşebbüslerim için de bana ayrıca beş yüz rupi verilecek."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sultanın fermanı sonunda eline geçince Tom pazarları ziyaret edebildi. Her gün şafak sökerken yanında Aboli ve Kaptan Walsh'la kıyıya çıkıyor, ancak, tacirlerin müezzinin ibadet çağrısına uyarak tezgahlarını kapadıkları ikindi namazı vaktinde gemiye dönüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam ilk birkaç hafta hiçbir alışverişte bulunmadı, ama her gün tacirlerin biriyle oturarak kahve içti ve sohbet etti, herhangi bir heyecan belirlisi göstermeden mallarını inceledi, hiçbir anlaşma yapmayarak sadece fiyatlar kaliteyi karşılaştırdı. Tom öbür Avrupalı tacirlerin kaskaziyle birlikte yola çıkmış olmalarının ona pazarlıkta avantaj sağlayacağını, satılığa çıkardıkları mallar için herhangi bir rekabet bulunmayacağını sanmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ne var ki hiç de böyle olmadığını görmekte gecikmedi. Öbür tacirler se çimlerini yapmışlar, en kaliteli malları alıp götürmüşlerdi. Piyasadaki fildişlerinin çoğu olgunlaşmamıştı, pek azı kolundan daha uzundu, birçokları da şekilsizleşmiş ve renkleri bozulmuştu. Babasının adayı ilk ziyaretlerinde Konsolos Grey'den satın aldığı olağanüstü fildişi çiftine uzak yakın benzeyen hiçbir mal yoktu. Gelgelelim keseleri dolmuş olan tacirler, mallarının kalitesizliğine rağmen verdikleri fiyatlarda ısrar ediyorlar, Tom itiraz ettikçe de kayıtsızlıkla omuzlarını silkip geçiyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tacirlerden biri, "Efendi, o koca hayvanları avlayan az kişi var. Bu çok tehlikeli bir iştir, geçen her mevsimde sürüleri bulmak için karanın iyice içerlerine girmeleri gerekiyor. Elimizdeki fildişleri öbür Frenk tacirleri tarafından satın alındı. Ama size gösterebileceğim çok kaliteli köleler var," diye bir açıklama yaptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, köle satın alması teklifini elinden geldiğince nazik geri çevirdi. Aboli küçük bir çocukken esir edilmiş ve köle olarak satılmıştı, ama zavallının hedef edildiği dehşet verici işlemler asla silinmemek üzere belleğine işlenmişti. Tom daha İngiltere kıyılarından1 ayrılmadan bu iğrenç ticaretin betimlemeleriyle büyümüştü. Babasının çok sayıdaki seyahatleri sırasında bu ticaretin ayrıntılarını birinci elden öğrenmiş ve adam oğluna bu insanlık dışı uygulamalardan nefret etmeyi telkin etmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Ümit Burnu'nun etrafını döneli beri esir satıcıları ve kurbanlarıyla yakın ilişki içinde olmuştu. Zanzibar çevresindeki uzun bekleyişleri sırasında daima yanı başlarında demirlemiş esir gemileri olmuş, kötü kokularla yürek parçalayıcı feryatlar ta Swallow'a kadar gelmişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Şimdi Aboli'yle her gün esir pazarlarını dolaştıkça etraflarındaki sefaleti görmezlikten gelmesi giderek zorlaşıyordu. Annelerinin kollarının arasından koparılmış cıyaklayan bebekler, yavrularından yoksun edilmiş annelerin ağlayışları, özgür yaşamlarından alıkonarak vahşi hayvanlar gibi zincirlenen, anlamadıkları bir dille hakaret gören ve kamçılanan genç erkek ve kadınların kara gözlerindeki sessiz ıstırap... Bu kayıp ruhların acısından para kazanma düşüncesi bile Tom'un midesini bulandırıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Swallow'a döndüğünde durumlarını gemisinin subaylarıyla tartıştı. Çıktığı yolculuğun ana hedefi Dorian'ı bulmak olduğu halde, mürettebatına karşı da bir sorumluluğu vardı ve birçoklarını ödül vaadiyle kandırdığı halde, Tom bu amacından hiç şaşmamıştı. Oysa şu ana kadar hiçbir ödül olmamıştı ve şimdilik onlarla paylaşacağı tek bir kar umudu da gözükmüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kaptan Walsh, "Buralarda hemen hiç avanta olasılığı yok," diye asık suratla belirtti. Not defterini açtı, altın çerçeveli gözlüğünü burnuna oturttu ve İngiltere’den ayrılmalarından önce derlediği fildişi ve arap zamkı fiyatlarını tekrarladı. "Baharat fiyatları daha avantajlı, ama yolculuğun güçlükleriyle masraflarını hesaba katarsak, yine de fazla bir kar bırakmıyor. Karanfil ve karabiber için daima talep var, daha önemsiz ölçüde tarçın için de. Ayrıca kınakına kabuğuna, sıtma illetinin salgın halinde olduğu Amerika ve Akdeniz ülkelerinde talep fazla."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Kendimiz için de biraz kınakına ayırmalıyız," diye söze karıştı. "Şiddetli yağmurlar başlamak üzere olduğuna göre, adamlarımızdan çok ateşlenen olacaktır." Kabuğun kaynatılarak elde edilen özü korkunç derecede acıydı, ama Jezüit keşişleri yüz yıl kadar önce sıtmaya karşı son derece etkili bir ilaç olduğunu keşfetmişlerdi. Bu adaya kınakına ağaçlarını ilk sokanlar da o rahipler olmuştu. Şimdi burada bol miktarda yetişiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Evet," dedi yavaşça. "Kınakınaya ihtiyacımız olacak. Özellikle kendin fildişi aramak için anakaranın içerlerine gireceksen."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ona sert sert baktı. "Sultanla John Şirketinin emirlerini göz ardı edecek kadar çılgın olduğumu da nereden çıkardın, Aboli? Sen, kendin beni böyle bir şeyi düşünmemem için uyarmıştın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Her akşam geminin pruvasında oturup boğazın ötesindeki Afrika karası na özlemle baktığını gördüm. Düşüncelerin kulaklarımı ağrıtacak kadar gürültülüydü."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Çok tehlikeli olur." Tom suçlamayı inkar etmekten vazgeçti. Başı kendiliğinden batıya çevrildi ve akşamın gölgelerinin içinde eriyen ülkenin sisli siluetine bakarken gözlerine hülyalı bir bakış oturdu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Tehlike seni ne zaman durdurdu ki," diye hatırlattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Nereden işe başlayacağımı bile bilmiyorum. Orası bilinmeyen bir ülke. Sen bile oralara girmedin, Aboli. Bize yol gösterecek bir rehber olmadan bu işe kalkışmamız delilik olur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Evet, bu kuzey ülkesini tanımıyorum," diye doğruladı. "Çok daha güneyde büyük Zambezi Nehri dolaylarında dünyaya geldim. Oralardan ayrı lalı yıllar oldu." Aboli ara verdi. "Ama bizi içerlere götürecek birini nerede bulabileceğimizi biliyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom heyecanını gizleyemeyerek, "Kim o?" diye sordu. "O adamı nerede bulacağız? Adı nedir?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Henüz adını veya yüzünü bilmiyorum, ama onu gördüğüm zaman tanıyacağım."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ertesi sabah karaya çıktıkları sırada ilk zincirli esir kafilesi geceleyin hapsedildikleri barakalardan pazar yerine götürülüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Bu geç mevsimdeki bütün mallar gibi esirlerin de sayısı azalmıştı ve iki yüzden azı satışa çıkarılıyordu. Swallow ilk geldiği sıralarda birkaç bin başlık bir arz vardı. Geriye kalanların çoğu yaşlı veya çelimsizdi, geçirdikleri hastalıklardan adeta erimişlerdi ve çoğu kırbaçların izlerini taşıyorlardı. Alıcılar, kırbacın izini taşıyan bir köleye daima kuşkuyla bakarlardı, bu izler erkek ya da kadın olsun, kölenin yola gelmez biri olduğu anlamına geliyordu çünkü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Eskiden esir pazarından geçerken Tom, tiksinti ve acımanın etkisiyle adamlara bakmaktan kaçınırdı. Oysa bu kez Aboli'yle birlikte esir pazarının ana kapısında mevzilenerek hizalarından geçen her köleye dikkatle bakıyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kafilede Tom'a aradıkları tipte gözüken iki veya üç zenci vardı: uzun boylu, güçlü ve zincirlerine rağmen cesur görünüşlü adamlar. Fakat Tom, Aboli'nin koluna dokunup ona bakınca, adam sinirli bir tavırla başını salladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Umudu kırılan Tom, "Hiç mi kimse yok?" diye sordu. Son köleler de yanlarından geçiyordu. Aboli ise hiçbiriyle ilgilenmemişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Adamımız orada," diye yanıt verdi ve ekledi. "Köle tacirlerinin gözü üzerimizde olduğu için sana işaret edemezdim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Esirler şimdi meydandaki tezgahlara götürülüyorlardı. Her biri bir kazığa zincirlendi. Köle tacirleri gölgede yerlerini aldılar. Zengin giyimli, kendilerinden hoşnut, şişman adamlardı. Kendi özel köleleri onlara kahve yapıyor ve nargilelerini yakıyordu. Pazarda dolaşan Tom'la Aboli'yi kısılmış gözlerle sinsice izliyorlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli ilk tezgahın önünde durdu ve esirlerden birini inceledi. Savaşçı görünümlü iriyarı bir adamdı. Köle taciri karşısındaki bir atmış gibi dişlerini göstermek için esirin ağzını açtı, sonra kaslarını elledi. 'Yaşı yirmiden fazla değil, efendi," dedi. "Şu kollara bakın, tıpkı bir boğa gibi, değil mi? Otuz yıl daha ağır işler görebilir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli esirle ormanların lehçelerinden biriyle konuşmayı denedi, ama adam ona tıpkı hayvan gibi bön bön baktı. Aboli "hayır" der gibi başını salladı. Böylece bir sonraki tezgaha geçip aynı şeyleri tekrarladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Aboli'nin seçtiği adama yavaş yavaş yaklaşmakta olduğunu seziyordu. Bu adamın kim olduğunu tahmin etmeye çalışarak ileriye baktı, sonra onu tanıdığına emin oldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Esir, kalçalarını saran peştamal dışında çıplaktı. Çevik görünüşlü ufak tefek bir adamdı. Üstünde bir gram yağ veya gevşek bir kas yoktu. Vahşi bir hayvanın postu gibi taranmamış saçları gür bir ormandı, ama gözleri parlak ve keskin bakışlıydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Aboli, adamın zincirli olduğu gruba yavaş yavaş yaklaştılar. Tom, seçtikleri adama ilgisiz görünmeye çalışıyordu. Başka bir adamla genç bir kıza baktılar, sonra uzaklaşacakmış gibi davrandılar. Derken Aboli aklına bir şey gelmiş gibi ufak tefek adamın yanına döndü. Köle tacirine, "Bana onun ellerin göster," dedi. Tacir yardımcısına başıyla bir işaret yaptı. İkisi birden esirin bileklerine yapıştılar, Aboli'nin incelemesi için bir zincir şakırtısı arasında ellerin uzattılar. Yaşlı zenci, "Ellerini çevirin," diye emretti. Adamlar esirin avuçların yukarı çevirdiler. Aboli hoşnutluğunu gizledi. Esirin her iki elinin ilk iki parmağı biçimsizleşmiş denecek kadar nasırlaşmıştı. Tom'a İngilizce, "Adamımız bu, derken ses tonunu duyan beğenmediği anlamını çıkarırdı, ikisi de esir tacirin arkalarında hayal kırıklığına uğramış halde bırakarak uzaklaşmaya başladılar.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom arkasına bakmadan, "Ellerinin nesi varmış?" diye sordu. "Parmaklarının bu denli biçimsizleşmiş olmasının nedeni ne acaba?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Yay," dedi kısaca.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Her iki eli mi?" Tom şaşırmıştı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "O bir fil avcısıdır," diye açıkladı. "Yürümeyi sürdür de sana anlatayım. Fil sapanı o kadar serttir ki hiç kimse onu omuzu hizasında tutup çekemez. Avcı avının yakınına sürünür şu kadar yakına." Aboli on adım ötedeki bir duvarı işaret etti. "Orada sırtüstü yere yatar ve her iki ayağını yayın kabzasına dayar. Okun ucunu ayak baş parmaklarının arasına sıkıştırır ve her iki eliyle kirişi çeker. Kiriş yıllar içinde parmaklarını bu şekilde değiştirir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom böylesine güçlü bir yayı gözlerinin önünde canlandırmakta güçlük çekiyordu. "Bu yay korkunç bir silah olmalı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bunun oku bir öküzün vücudunu bir omzundan öbür omzuna kadar delip öbür yanda duran bir adamı öldürebilir. Bu esir, o büyük hayvanları avlayarak geçimlerini sağlayan cesur, küçük bir topluluğun üyesidir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Aboli pazar turunu ağır ağır tamamladıktan sonra tesadüfmüş gibi ufak tefek adamın durduğu yere döndüler. Aboli İngilizce, "Hem ayak, hem de el bileklerinden zincirlenmiş," diye işaret etti. "Hele şu sırtına bak." Tom esmer derinin üstünde kesişen yarı kapanmış yaralara baktı. "Onu vahşice döverek iradelerine boyun eğdirmeye çalışmışlar, ama başarılı olmadıklarını adamın gözlerine bakınca anlarsın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli ufak tefek adamın etrafını dolaşıp adale yapısını inceledi ve Tom'un anlamadığı bir dilde ona bir şey söyledi. Esir hiçbir tepki vermedi. Adamın gözlerinde somurtkan bir anlam vardı, söylenenleri sanki anlamamıştı. Aboli bir başka orman lehçesiyle iki kelime söyledi. Ufak tefek adam yine bir tepki vermedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, Aboli'nin çocukken kendisine öğrettiği ana dili dışında, kıta içlerinin en az bir düzine daha önemsiz lehçesini konuşabildiğini biliyordu. Yine başka bir lehçeye atladı. Ufak tefek adam bu kez irkildi ve dönüp Aboli'ye şaşkınlıkla baktı. Yanıtı tek bir kelime oldu. "Fundi!"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli yine İngilizce olarak Tom'a, "Bu onun adı," dedi. "Adam Lozi'lerden. Çok yırtıcı bir savaşçı kabiledirler. Adı Usta anlamına geliyor." Gülümsedi. "Herhalde bunu hak ediyordur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, bunun uygar bir pazarlık seansına eşlik ettiğini bilerek köle tacirinin kahvesini içmeyi kabul etti. Aradan çok geçmeden, köle tacirinin, ufak, fakat haşin esirini başından atmaya hevesli olduğunu sezerek bu avantajından yararlanmaya karar verdi. Pazarlıkla geçen bir saatin sonunda köle taciri sözde çaresizlik içinde ellerini havaya kaldırdı. "Çocuklarım açlıktan ölecekler. Bu uzlaşmazlığınız yüzünden beni iflasa sürükleyeceksiniz. Beş parasız kalacağım, ama ziyanı yok, onu alın! Onu da alın, onunla beraber kanımı, canımı da."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fundi’yi Swallow'a götürdükten sonra, Tom demirciyi çağırarak esirin elleriyle ayaklarındaki zincirleri kırdırdı. Ufak tefek adam bereli etini bir yandan ovuştururken bir yandan da onlara şaşkınlıkla bakıyordu. Sonra bakışı batıya, zalimce koparıldığı ülkenin silik siluetine kaydı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet." Aboli onun aklından geçenleri okumuştu. "Kaçmaya ve evine dönmeye çalışabilirsin. Ama o kadar uzağa yüzebilir misin acaba?" Uçsuz bucaksız maviliği işaret etti. "Orada seni bekleyen köpekbalıkları var. Hayatında gördüğün bütün timsahlardan daha büyük, oklarının ucundan daha uzun ve keskin dişleri olan balıklar. Eğer onlar seni yemezlerse seni ben yakalar ve döverim; hem de öyle döverim ki, Arapların kırbaçlarının genç bir bakirenin çekingen dokunuşundan farksız olduğunu düşünürsün. Ondan sonra da seni yine bir hayvan gibi zincire vururum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fundi ona ters ters bakarken yaşlı zenci devam etti. "Eğer akıllıysan, bize geldiğin ülkeyi anlatır, sonra zincirsiz olarak bizi oraya götürür, önümüzde yine bir savaşçı gibi, fillerin özgür ve mağrur avcısı olarak yürürsün."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fundi, Aboli'ye bakmaya devam ediyordu, ama yüzündeki anlam değişmiş, kara gözleri irileşmişti. "Benim bir fil avcısı olduğumu nereden biliyor sun?" diye geveledi. "Nasıl oluyor da Lozi'lerin dilini konuşuyorsun? Bana niçin özgürlüğümü armağan ediyorsun? Niçin babalarımın ülkesine gitmek isti yorsun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli, "Bütün bunları sana açıklayacağım," diye söz verdi. "Şimdilik sadece düşmanların olmadığımızı bil ve karnını doyur."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fundi açlıktan ölüyordu. Aboli'nin önüne koyduğu bir kase pirinçle haşlanmış keçi etine saldırdı. Tok karnı ve Aboli'nin tatlı bir sesle sorduğu sorular adamı yavaş yavaş sakinleştirdi, sonra da dolu ağızla yanıtlar vermeye başladı, Aboli, Fundi'nin söylediklerini Tom'a çevirdi. "Mesafeyi bizim gibi ölçmediği için, ne kadar uzak olduğunu bilmiyor. Ama ülkesi uzakmış, aylarca yolculuk etmeyi gerektiriyormuş. Büyük bir nehrin yanında yaşadığını söylüyor.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fundi'nin bütün öyküsünü onlara anlatması zaman aldı; bundan sonraki günlerde de birçok ayrıntı verdi. Göller, muazzam ovalar, ihtiyar adamların kafası gibi dorukları pırıl pırıl bir beyazlıkla kaplı dağ betimlemeleri onları şaşırttı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Karla kaplı dağlar mı?" Tom afallamıştı. "Tropikal iklimlerde herhalde bu mümkün değildir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Fundi onlara garip hayvanlardan oluşan inanılmaz sürüleri de anlattı. Bunlardan bazıları Arapların kambur Zebu sığırlarından da büyüktü, orak biçimli boynuzlarıyla kara yeleli bir aslanın bir vuruşta karnını deşebilecek siyah renkli, korkunç hayvanlardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bunlar fil mi?" dedi. "Sözünü ettiği fil dişleri mi?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Dev hayvanlardan söz ederken Fundi'nin gözleri parlıyordu. Aboli'ye, "Onlar benim keçilerim," diye övünerek ona parmaklarındaki nasırları gösterdi. "Adım, fillerin büyük katili Fundi." Parmaklarını açtığı iki elini ileri uzattı ve avuçlarını on kere yumruk yapıp açtı. "Oklarıma işte bu kadar çok fil kurban oldu," dedi. "Hepsi güçlü erkeklerdi ve şundan uzun dişleri vardı." Parmaklarının ucuna dikilerek kolunu uzatabildiği kadar yükseğe uzattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Memleketinde hala çok fil var mı? Yoksa güçlü avcı Fundi hepsini öldürdü mü?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Aboli bunu ona sorduğunda adam gülmeye başladı. Yüzünde muzip bir anlam biçimlenmişti. "Büyük ovalardaki otları sayabilir misin? Göllerde kaç tane balık var? Büyük yağmurların mevsiminde göğü karartan sürülerdeki yaban ördeği kaç tanedir? işte Lozi ülkesinde filler de o kadar çok." Bu ilginç öyküler Tom'un heyecanını büsbütün körüklüyor, daracık ranzasında geceleri uyanık yatarak, ufak tefek adamın kendilerine anlattığı vahşi ülkeyi düşlüyordu. Söz konusu olan sadece zenginlik ve kazanç hayali değildi. Tom bu harikaları kendi gözleriyle görebilmek; o güçlü hayvanları izlemek, dorukları karlı dağları görmek ve göllerin geniş, tatlı sularında yolculuk etmek istiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ne var ki, Dorian'la Sarah'ı ve onlara karşı sorumluluğunu anımsayınca hayalleri uçup gidiyordu. Sarah nereye gidersem gideyim benimle geleceğine söz verdi. O başka kızlara benzemiyor. Benim gibi. Kanında macera aşkı var. Ama ya Dorian?</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Her geçen yıl onu daha fazla düşünüyordu. Flor de la Mar'daki o gece, hücresinin penceresine tırmanışı, çaresiz küçük çocuk hali gözlerinin önün deydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Onunla ilgili düşünceleri kafasından bir türlü çıkmıyordu. Acaba şimdi nasıl? Karşılaştığı güçlükler onu değiştirdi mi? Hala benim küçük kardeşim mi ya da anımsadığım çocuktan farklı bir adam mı? Bir yabancının Dorian'ın yerini almış olması düşüncesi onu paniğe düşürüyordu. Sadece şuna eminim, diyordu kendi kendine. Eminim ki Guy kadar değişmemiştir. Yüreğinde hala aynı ateş vardır. Bu yeni macerada bana katılmak isteyecektir. Aramızdaki bağ hala güçlü olmalı. Buna eminim.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sorularına beklediğinden de çabuk yanıt aldı. Ertesi sabah gün ağarırken küçük bir kayık rıhtımdan ayrılarak Swallow'un demirleme yerine yaklaştı. Tekne gemiye sesini duyuracak kadar yaklaşınca kayıkçı ayağa kalkarak şöyle bağırdı: "Efendi, İngiliz konsolosundan size bir mesaj getirdim." Elindeki belgeyi havaya kaldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Ned Tyler, "Yanaşın!" diye gerekli izni verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kamarasında bağrışları duyunca önemli bir şeylerin olacağını hissetti. Arkasında sadece gömleğiyle güverteye fırladı ve mektubu kayıkçının elinden kaptı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Katlı kağıdın üstündeki adresin Guy'ın el yazısıyla yazılmış olduğunu gördü. Bay Walsh'ın onlara öğretmenlik ettiği günlerden beri yazısı fazla değişmemişti. Mesaj, Zanzibar Limanı'nda demirli Swallow'da bulunan Yüzbaşı Thomas Courtney'e hitap ediyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Mesaj kısaydı. "Sultan bugün öğleyin ikimizle de görüşecek. Saatinden on dakika önce seni kalenin kapısında bekleyeceğim. G.C."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy tahmin edileceği üzere, randevusuna dakikasında geldi. At üstündeydi ve seyisi de yanındaydı. İkizine karşı tavrı soğuktu. Sadece başını salladı ve atından inerek dizginleri uşağına fırlattı. Sonra Tom'un bulunduğu yöne baktı. Kardeşiyle göz göze gelmekten kaçınarak, "Seni rahatsız etmezdim, ama ekselans bu görüşmede hazır bulunmanda ısrar etti," dedi. Yeleğinin cebinden saatini çıkarıp buna göz attı, sonra arkasına bakmadan kapılardan içeri girdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Vezir onları büyük bir saygı gösterisiyle buyur etti, önlerinde arka arka yürüyerek sultanın odasına girdi ve efendisinin ayaklarına kapandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy da eğildi, ama fazla aşağılara kadar değil. Ne de olsa majestelerinin temsilciliği konumunun bilincindeydi. Tom da onu taklit etti. Sonra, bakışı sultanın sağında oturan adama gitti. Tombul gözüküyordu, entarisi de en iyi kaliteydi. Hançerinin başı altından ve gergedan boynuzundandı. Sultan bile ona saygılı davrandığına göre, yüksek düzeyde biri olmalıydı. Adam, kim olduğunu bilirmiş ve hakkında birçok şey duymuş gibi Tom'a büyük bir ilgiyle bakıyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sultan selam faslından sonra oturacakları yastıkları işaret etti. Guy kılıcını idare etmekte güçlük çektiği için rahat değildi. Tom pazarlarda tacirlerle uzun saatler geçirdiğinden bu tarz oturuşa alışıktı. Neptün kılıcının kınını kucağına dayadı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Umman halifesinin kardeşi Prens Abd Muhammed El-Malik 'in caminin kutsal imamını sarayımda konuk etmek benim için büyük bir onurdur." Sultan yanında oturan adamı başıyla işaret etti. Bu adı duyunca Tom'un tüyleri diken diken oldu. Prens, Dorian'ı korsandan satın alan adamdı. O, mollaya bakarken sultan devam etti. "Kutsal el-Allama prensin yanından bize geldi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom'la Guy'ın bakışları mollanın üstündeydi. El-Allama zarif bir hareket yaptı. Elleri bir kızınki kadar ufak ve pürüzsüzdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Olağan selam faslı tamamlandıktan sonra Tom, "Yolculuğunuzun iyi geçtiğini ve siz yola çıkarken evinizde işlerin yolunda olduğunu umarım," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Molla, “İlginize teşekkür ederim," diye karşılık verdi. "Kaskazi bize iyi davrandı, Allah da yüzümüze güldü." El-Allama gülümsedi. "Kusursuz Arapçanız için sizi kutlarım. Kutsal dilimizi ana diliniz gibi konuşuyorsunuz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Karşılıklı övgüler sürüp giderken Tom uzun selam ve iyi dilek faslına katlanmakta zorlanıyordu. Karşısındaki adam Dorian'dan haber getirmişti ve görüşmenin başka hiçbir nedeni olamazdı. El-Allama'nın yüzünü inceliyor; dudaklarının kıvrımı, ses tonu ve gözlerindeki anlam gibi küçük ayrıntılara bakarak getirdiği haberin niteliğini keşfetmeye çalışıyordu. Fakat mollanın yüzü donuk, tavırları sadece nazik ve uygardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Molla, "Zanzibar pazarlarındaki alışverişleriniz karlı oldu mu bari?" diye sordu. "Peygamberimiz namuslu bir tüccarı daima takdir ederdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom gerçek amacını açıklama fırsatını bulduğuna sevinerek, "Halifenizin topraklarını ziyaret etmekteki başlıca amacım ticaret yapmak değildi," dedi. "Bir aile meselesi için geldim. Ailemizin kaybettiğimiz bir bireyini arıyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Allama, "Efendim El-Malik bu görevinizden haberdardır, kendisine yolladığınız mesajı aldı," diye karşılık verdi. Ses tonu da hala yüzü kadar ifadesiz di.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Efendinizin zayıflara karşı merhamet hissiyle dolu, adalet ve kanun yanlısı güçlü bir adam olduğunu duydum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Prens Abd Muhammed El-Malik tıpkı dediğiniz gibi biridir. Uğradığınız kayıptan dolayı duygularının yoğunluğunu anlatamayacak bir mesaj yollamaktansa beni göndermeyi bu yüzden tercih etti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kapalı odaya ve günlük kokan sıcak havaya rağmen ürperdi. Mollanın kelime seçimi hayra alamet değildi. Tom, Guy'ın yanında kımıldadığını hissetti, ama dönüp ona bakmadı. Söyleyeceklerinden korka korka mollanın tekrar konuşmasını bekledi. Ama el-Allama sadece kahvesinden küçük bir yudum alarak önüne baktı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom sonunda onu zorlama gereğini hissetti. "Kardeşimden haber almak için üç yıl bekledim. Acımı daha fazla uzatmamanızı rica ediyorum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Molla fincanı elinden bırakıp bir kölenin uzattığı peçeteye ağzını sildi. "Efendim prens şunları söylememi buyurdu." Yaşlı adam düşüncelerini toparlamak için kısa bir ara verdi. "Şöyle dedi: 'Birkaç yıl önce genç bir Frenk çocuğunu satın aldığım doğru. Nefis kızıl saçları yüzünden ona el Amhara adı verildi.'"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom tuttuğu soluğunu salıverdi. Sonunda itiraf etmişlerdi. Artık inkarlarla aldatmacalara karşı savaş vermeyecekti. Dorian o Müslüman prensin elindeydi. "Sözleriniz içimi rahatlattı, beni hayatımı karartan şüphelerden kurtardı," dedi. Sesi boğuklaşmıştı. Birden kontrolünü kaybedip ağlamaktan korktu. Böylesi bir zaaf saygınlığını zedeler, onu oradakilerin gözünden düşürürdü. Derin bir soluk aldı ve başını kaldırıp mollanın gözlerinin içine baktı. "Prensiniz, kardeşimin ailesine dönmesi için ne gibi şartlar koydu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Molla hemen yanıt vermedi, sadece sakalını ve göğsünün üstündeki parfüm kokan örgüleri düzeltti. "Efendim şunları söylememi buyurdu: 'Ben, Abd Muhammed El-Malik , el-Amhara adındaki çocuğu korumam altına aldım, onu ele geçiren adamlardan korumak ve eziyet çektirilmesini engellemek için çok yüksek bir fidye ödedim.'"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, prensiniz güçlü ve de merhametli bir adam, dediyse de, içinden, o nerede? Kardeşim nerede? Onu serbest bırakmak için istediğiniz bedel nedir, diye bağırmak geliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Efendim prens çocuğu yakışıklı ve yetenekli buldu. Ona sevgisini kanıtlamak ve kötülüklerden korumak için el Amhara'yı manevi oğlu ilan etti."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yüzü duyduğu paniği yansıtan Tom, oturduğu yastığın üstünden kalkmaya hazırlandı. "Oğlu mu?" diye sorarken bunun, gerçekleştirmek istediği amacıyla arasında ne müthiş bir engel oluşturacağını düşünüyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Evet, çocuk onun oğlu oldu. Efendim ona bir prens gibi davranıyordu. Bana onu eğitme görevi verildi, ben de el Amhara'yı her türlü sevgiye layık buldum." El-Allama önüne baktı ve ilk kez bir heyecan belirtisi gösterdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Kardeşimin böylesine yüksek düzeydeki kişilerin gözüne girmesine sevindim," dedi. "Ama o benim kardeşimdir. Onun üzerinde hakkım var. Peygamberiniz kan bağının çelikten farksız olduğunu ve koparılamayacağını söyler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Molla, “İslam'ın kutsal deyişlerini bilmek sizi onurlandırıyor," dedi. "Efendim prens de kardeşlik hakkınızı kabul ediyor ve karşılığında size bir diyet ödemeyi kabul ediyor." El-Allama'nın işareti üzerine uşaklardan biri fildişi ve sedef kakmalı bir kutuyu önlerine getirdi. İki beyaz adamın önünde yere diz çökerek kutuyu zemine oturttu ve kapağını kaldırdı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yerinden kımıldamamıştı, kutunun içindekilere bakmıyordu bile. Ama Guy öne eğilerek kutudan adeta taşan altın paralara bakakaldı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Allama, "Elli bin rupi," dedi. "İngiliz parasıyla bin sterlin eder. Bu bedel, el-Amhara'nın Umman kral ailesinin bir bireyi olduğunu hesaba katıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom sonunda konuşma ve hareket yeteneğine kavuşabildi. Elini Neptün kılıcının başına götürerek ayağa kalktı. "Beni satın almanız için Arabistan'da yeterli altın yok," diye gürledi. "Buraya kardeşimi bulmaya geldim ve o bana verilmeden hiçbir yere gitmeyeceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ne yazık ki bu mümkün değil." El-Allama kederli bir sesle, "Kardeşiniz öldü. Hemen hemen iki yıl önce sıtmadan öldü. Onu kurtarmak için hiç kimsenin yapabileceği bir şey yoktu, ama Allah biliyor ya, onu seven bizler elimizden geleni yaptık. Evet, el Amhara öldü."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom yine yastıkların üstüne çöktü. Şokun etkisiyle yüzü bembeyaz kesilmişti. Uzun süre konuşmadı. Odadaki tek ses durmadan tavana çarpan şişman bir mavi sineğin vızıltısıydı. Delikanlı, "Sözlerinize inanmıyorum," diye fısıldasa da sesi umutsuz, yüzü de son derece kederliydi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">El-Allama, "Lamu'da kraliyet mezarlığındaki mezar taşında el-Amhara'nın adını gördüğüme kutsal bildiğim her şey adına size yemin ederim," dedi. Sesi öylesine üzüntü doluydu ki, Tom yaşlı adamın sözünden daha fazla şüphe edemedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dorian," diye fısıldadı. "O kadar genç ve öylesine hayat doluydu ki."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Allah'ın merhameti sonsuzdur. Öbür dünyada o çocuğun müstesna bir yeri olduğuna eminim. Efendim prens sizlere başsağlığı diliyor. Duyduğunuz acıya da bütün içtenliğiyle katılıyor."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom ayağa kalktı. Bu kadar basit bir hareketi yapması bile büyük bir çaba gerektirmişti. "Efendinize teşekkür ederim," diye karşılık verdi. "Şimdi beni bağışlayın, ama sizleri bırakıp kardeşimin yasını tutmaya gideceğim. Yalnız kalmaya ihtiyacım var." Dönüp kapıya yürüdü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy da ayağa kalkıp iki Arabın önünde eğildi. "Efendiniz prensin derin anlayışı için teşekkür ederiz. Diyetini de kabul ediyoruz." Eğilip kasanın kapağını kapadı ve kollarının arasına aldı. "Prens Abd Muhammed El-Malik 'le ailemiz arasında alacak verecek kalmamıştır."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kasanın ağırlığının altında sendeleyerek Tom'u izledi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah manastır duvarlarının yükseğindeki tüneğindeydi. Kumsaldan tırmanan patikada belirdiği zaman bulunduğu yerden Tom'u hemen görebiliyordu. Şen bir sesle, "Tom!" diye seslenerek ayağa kalktı ve denge bulmak için iki kolunu yanlarına açıp yıkık dökük duvarlardan aşağı koştu. "Geciktin!" d e di. "Saatlerdir seni bekliyorum. Neredeyse artık umudumu kesiyordum." Yere inince kumlu yoldan yalınayak aşağı koştu. Ama delikanlıyla arasında birkaç metre kala aniden durdu ve yüzüne baktı. "Tom, ne oldu?" diye fısıldadı. Onu hiç böyle görmemişti. Delikanlının yüzü sapsarıydı, gözlerinde de sonsuz bir üzüntü okunuyordu. "Tom, sana ne oldu böyle?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom kıza doğru sendeler gibi bir adım attı ve boğulmakta olan bir adam gibi kollarını uzattı. Genç kız uçar gibi yanına yetişti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom! Ne var canım?" Delikanlıyı var gücüyle kollarının arasında sıkıyordu. "Söyle bana sevgilim. Sana yardım etmek istiyorum."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom titremeye başlayınca kız onun ateşli bir hastalığa yakalandığını zannetti. Gırtlağından bir hıçkırık kopar kopmaz Tom'un yanaklarından yaşlar süzülmeye başladı. Sarah, "Bana söylemelisin!" diye ısrar etti. Delikanlıyı böylesine perişan görebileceği hiç aklına gelmemişti. Onun hiçbir zaman yılmayacak kadar güçlü olduğunu sanıyordu, oysa şimdi yitik bir halde kollarının arasındaydı. "Lütfen, Tom, benimle konuş," diye yalvardı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Dorian ölmüş."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kız taş kesildi. "Olamaz," diye soludu. "Emin misin? Hiçbir şüphe yok mu?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Haberi getiren adam bir molla, kutsal biri. Dini üzerine yemin etti. Hiçbir şüphe olamaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İki sevgili birbirlerine sarılmış halde yere dizüstü düştüler. Sarah da şimdi Tom'la birlikte ağlıyordu. Yanağını erkeğinkine dayayarak, "O benim de kardeşim gibiydi," diye mırıldandı. Gözyaşları birbirine karışıyor, yüzlerini ıslatıyordu. Sarah bir süre sonra burnunu çekti ve yüzünü bluzunun koluna sildi. Tom'u konuşturması gerektiğini biliyordu. Tıpkı bir cerrahın yaptığı gibi, çıbanı deşmesi, cerahati ve zehri dışarı akıtması gerekiyordu. Delikanlı sonunda anlatmaya başladı. Kelimeler boğazından güçlükle çıkıyor ve sanki gırtlağını yırtıyordu. Uzun sürdüyse de sonunda bütün bildiklerini tekrarladı ve Sarah da duyduklarının doğruluğuna inandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Şimdi ne yapacağız?" diyerek ayağa kalktı. Tom'un ellerini bırakmamıştı, onu da ayağa kaldırdı. Erkeğinin yasın karanlıklarına batmasını engellemesi gerekiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Delikanlı, "Bilmiyorum," dedi. "Bütün bildiğim Dorian'ın öldüğü ve benim onu kurtaramamış olmam. Bütün suç benim. Neden onu daha önce aramaya gelmedim?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Senin hiçbir suçun yok," diye onun öfkeyle sözünü kesti. "Böyle düşünmene izin veremem. Sen elinden geleni yaptın. Hiç kimse daha fazlasını yapamazdı."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Artık hiçbir şey umurumda değil," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hayır, olamaz. Bunu kendine borçlusun, bana borçlusun, Dorian'ın anısına borçlusun. O seni hep bir idol olarak görürdü. Ne kadar güçlü olduğunu biliyordu. Kendini bırakmanı asla istemezdi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Beni azarlama, Sarah. Üzüntüden perişanım. Benim için artık hiçbir şeyin önemi yok."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Pes etmene razı olamam. Birlikte plan yapmalıyız. Evet," şimdi ne yapacağız?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Tom, "Bilmiyorum," diye yineledi, ama buna rağmen omuzlarını doğrulttu ve gözlerindeki yaşları sildi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Nereye gidiyoruz?" diye sordu. "Burada kalamayız, İngiltere'ye de dönemeyiz. Bu durumda nereye gideriz?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Afrika'ya," dedi. "Aboli bize içerlerde rehberlik edecek bir adam buldu."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız kararı sorgulamayarak, "Öyleyse ne zaman yola çıkıyoruz?" diye sordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Pek yakında. Birkaç gün sonra." Genç adam üzüntüsünü o an için arka plana atmıştı. "Su fıçılarını doldurmak, taze yiyecekler satın almak ve son hazırlıkları tamamlamak için bu kadar bir zamana ihtiyaç var."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Ben de o zamana dek hazır olurum," dedi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">“İşimiz kolay olmayacak. Sonu belli olmayan tehlikeli bir yolculuk yapacağız, istediğinin bu olduğuna emin misin? Eğer içinde bir şüphe varsa bunu şimdi bana söylemelisin/'</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Budala olma, Tom Courtney. Tabiki seninle gideceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah manastırdan ayrıldıktan sonra konsolosluğa dolambaçlı bir yoldan döndü. Önce keşfettiği bir patikadan adanın deniz yönündeki küçük köylerinden birine yöneldi. Ama yarım mil ilerlememişti ki, birden birisi tarafından izlendiğini hissetti. Arkasındaki patikada nal sesleri duyar gibi olduğundan atının dizginlerini çekti ve bakmak için eyerinin üstünde arkaya döndü.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Patika iki yanında da sık bir bitki örtüsüyle çevriliydi. Tropikal bitkilerinin parlak geniş yaprakları ve burulmuş gövdeleri birkaç adım gerisindeki son dönemeçten ötesini görmesini engelliyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Tom?" diye seslendi. "Sen misin?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Yanıt almayınca sessizlik içinde gölgeler ve hayaletlerle savaştığına karar verdi. "Sen delisin," diyerek yoluna devam etti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Köye varınca oradaki ihtiyar kadınların birinden bir sepet dolusu sebze satın aldı. Böylesine gecikmesinin özrü bu olacaktı. Bundan sonra da ana yoldan konsolosluğa dönebilmek için neredeyse limana kadar indi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kafası karmakarışıktı. Kendisini bekleyen serüvenleri düşündükçe tatlı bir heyecan duyuyor, öte yandan Caroline'le küçük Christopher'i terk etmek düşüncesi onu üzüyordu. İkisini de çok seviyordu. Caroline, Guy'la olan mutsuz evlilik hayatında onun gücüne ihtiyaç duyuyordu. Sarah, bebek Christopher'e ise kendi bebeğiymiş gibi bağlanmıştı. Anne, oğulun kendisi olmadan ne yapacaklarını düşünmek bile istemiyordu. "Acaba bizimle gelemezler mi, diye aklından geçirdi, ama hemen sonra bunu düşünmenin bile saçma olduğuna karar verdi.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Onları terk etmek zorundayım. Kalbini katılaştırmaya çalıştı. İkisini de seviyorum, ama Tom benim erkeğim ve ben onu canımdan çok seviyorum.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Onunla gitmeliyim.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Kafası bu düşüncelerle öylesine meşguldü ki, Guy'ı fark etmeden ahırla rın avlusuna girmiş bulundu. Eniştesi ona uzun verandanın gölgesinden sesleniyordu. "Neredeydin.Sarah?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç kız şaşalayarak Guy'a baktı. "Beni ürküttün, Guy."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Genç adam, "Suçluluk hissi ha?" diye onu suçladı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sebze satın aldım." Sarah eyerinin arkasına bağlı sepete dokundu. "Az daha bir lahanayla kaçıyordum." Genç kız neşeyle güldüyse, Guy gülümsemiyordu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Hemen ofisime gel!" diye emretti. Sarah eniştesinin seyisinin ahırların kapısında oyalandığını fark etti. O çocuk Guy'ın adamıydı: Yüzü çiçek bozuğu, sinsi bir yaratıktı. Sarah, Assam'a hiçbir zaman güven duymamıştı; şimdi onun bilmiş bir tavırla sırıttığını görünce duyduğu antipati daha da arttı. Tom'la buluşmaya giderken izlerini örtmeye daha fazla özen göstermeyişine, o öğleden sonra da izlenildiğine dair duyduğu hissi önemsemeyişine şimdi çok pişmandı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">İşi küstahlığa vurarak, "Bir duş yapıp yemek için üstümü değiştirmek istiyorum," dedi. Fakat genç adam kaşlarını çatarak elindeki kırbacı çizmesinin üstünde şaklattı.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Konuşmamız uzun sürmeyecek," dedi. "Vasin olarak bana itaat etmeni istiyorum. Kısrağınla Assam ilgilenir."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah çaresiz kalarak Guy'ın arkası sıra eniştesinin loş ışıklı, serin ofisine girdi. Guy arkalarından kapıları kapadı ve genç kızı ofisin orta yerinde ayakta bırakarak kendisi masasının arkasındaki koltuğa yerleşti.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Doğrudan konuya girdi. "Onunla eski manastırda buluşuyormuşsun."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Kiminle? Sen ne diyorsun?"</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Zahmet edip inkar etme," dedi. "Assam, benim emrim üzerine seni izledi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Demek arkamdan casusluk yaptın. Ne cesaretle?" Genç kız öfkeli gözükmeye kalkıştıysa da bu pek inandırıcı olmadı. “İnkar ederek zekamı azımsamamana sevindim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Sevdiğim erkekle buluştuğumu niçin inkar edecektim?" Sarah bu kez gerçekten kızarak doğruldu.</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Guy, "Bir denizcinin yosması oldun," dedi. "Bacaklarının arasında istediğini elde ettikten sonra, gülerek gemisine atlayacak ve gidecektir. Aynen ablana yaptığı gibi."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Gittiği zaman ben de onunla gideceğim."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Ben senin vasinim, sen ise sadece on sekiz yaşındasın. Ben razı olmadıkça bir yere gidemezsin."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">Sarah, "Ben Tom'la gideceğim," dedi. "Söyleyeceğin ya da yapacağın hiçbir şey beni durduramaz."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Orasını göreceğiz." Guy ayağa kalktı. "Seni odana kapatacağım ve sen Swallow, Zanzibar'dan ayrılana dek oradan çıkmayacaksın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bana bir tutsak gibi davranamazsın."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">"Bal gibi davranabilirim. Dairenin kapısında ve malikanenin kapılarında muhafızlar bulunacak. Onlara gerekli emirleri verdim. Şimdi odana çık. Akşam yemeğini sana getirecekler."</span></p>

    <p class="MsoPlainText" style="text-align:justify;text-indent:7.1pt"><span style="font-size:12.0pt;font-family:&quot;Times New Roman&quot;,&quot;serif&quot;">***</span></p>
  </div>
</body>
</html>
