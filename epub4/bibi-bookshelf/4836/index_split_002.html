<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Seninle Başlamadıı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos60702" class="calibre_2"><span class="calibre2"><span class="bold">Üç Kuşak Paylaşılan Aile Öyküsü: Aile Bedeni</span></span></p><p class="calibre_2"><span class="italic">Ebeveynlerim, büyükanne, büyükbabalarım ve daha uzak atalarım tarafından tamamlanmamış, cevaplanmamış hâlde bırakılan şeylerin ve soruların etkisi altında olduğuma kuvvetle inanıyorum. Sıklıkla, bir ailede ebeveynlerden çocuklara geçen kişisel olmayan bir karma var gibi görünür. Bana her zaman, önceki nesillerin yarım bıraktığı, tamamlamam veya belki de devam ettirmem gereken şeyler var gibi gelmiştir.</span></p><p class="calibre_2">- Cari Jung, Anılar, Düşler, Düşünceler</p><p class="calibre_2">Ailenizle deneyimlediğiniz geçmişiniz, anneniz daha size hamile kalmadan önce başlar. En baştaki biyolojik formunuzda, henüz döllenmemiş bir yumurta iken anneniz ve büyükanneniz ile hücresel bir çevre paylaşırsınız. Büyükanneniz annenize beş aylık hamileyken, sizi geliştiren öncü yumurta hücreleri zaten annenizin yumurtalıkların da mevcuttur.</p><p class="calibre_2">Bu demek oluyor ki, anneniz doğmadan bile önce, anneniz, büyükanneniz ve sizin ilk izleriniz, hepsi aynı bedendeydi. Uç nesil aynı biyolojik çevreyi paylaşır.<sup class="calibre3"><small class="calibre4"><span class="calibre5">1</span></small></sup> Bu yeni bir görüş değildir. Embriyoloji kitapları bunu bizlere bir asırdan fazla zaman önce anlatmıştır. Sizin başlangıcınız baba tarafından akrabalarınızda benzer şekilde ortaya çıkabilir.</p><p class="calibre_2">Sizi geliştirmiş olan öncü sperm hücreleri babanız henüz annesinin rahminde bir cenin iken kendisinde mevcuttu.<sup class="calibre3"><small class="calibre4"><span class="calibre5">2</span></small></sup></p><p class="calibre_2">Yehuda'mn ve diğer araştırmacıların çalışmalarından, stresin ne şekilde kalıtsal olabileceğini öğreniyoruz ve artık büyükannenizin yaşadığı travmaların biyolojik kalıntılarının nasıl nesilden nesle geçebildiğim geniş kapsamlı sonuçlarıyla birlikte ayrıntılı bir şekilde açıklamaya başlayabiliriz.</p><p class="calibre_2">Ne var ki, yumurta ve spermin gelişiminde önemli bir biyolojik farklılık vardır. Babanız ergen olduğu zaman da sperm üretimi devam etti, oysa anneniz yaşamı boyunca kullanacağı sabit bir yumurta miktarı ile doğdu. Annenizin yumurta hücreleri büyükannenizin rahminde oluştuğu zaman, bu hücre dizisi bölünmesi durdu.<sup class="calibre3"><small class="calibre4"><span class="calibre5">3</span></small></sup> Yani, annenizin yumurtalarından biri babanızın spermi ile döllendi ve sonuçta sizi bugünkü hâlinize getirdi. Günümüzde bilim bize, her iki durumda da hem öncü yumurta hem de öncü sperm hücrelerinin sonraki nesilleri etkileme potansiyeli ile olayların izini taşıyabileceğini söylüyor. Babanızın sperm gelişimi ergenlik ve yetişkinlik dönemleri boyunca devam ettiği için, neredeyse size hamile kalındığı zamana kadar babanızın spermleri travmatik izleri barmdırabilir.<sup class="calibre3"><small class="calibre4"><span class="calibre5">4</span></small></sup> Yeni yapılan araştırmalar da bu iddiaları destekliyor.</p><p class="calibre_2"><span class="calibre2"><span class="bold">Hücresel Biyoloji</span></span></p><p class="calibre_2">Bilim adamları asıl olarak, ebeveynlerimizin genlerinin bizi oluşturan modeli şekillendirdiğine ve doğru miktarda rehberlik ve beslenme ile sorunsuz bir şekilde geliştiğimize inanmaktadırlar. Arük biliyoruz ki genetik haritamız sadece başlangıç noktasıdır, bunun yanı sıra henüz ana rahmine düşme öncesinden itibaren çevreden aldığımız etkiler bizi duygusal, psikolojik ve biyolojik olarak şekillendirmeye başlamaktadır ve bu yaşamımız boyunca devam eder.</p><p class="calibre_2">Önde gelen hücre biyolojisi uzmanı Bruce Lipton DNAla-rımızm hem olumsuz hem de olumlu düşüncelerimiz, inançlarımız ve duygularımızdan etkilenebildiğim iddia ediyor. Dr. Lipton tıp fakültesinde profesör ve araştırmacı bilim adamı olarak onlarca yılını hücrelerin bilgiyi alış ve işleme sürecini gerçekleştiren mekanizmayı araştırmaya vermiştir.</p><p class="calibre_2">1987 ile 1992 yılları arasında Stanford'da bilim adamı ve araştırmacı iken, çevreden gelen sinyallerin hücre zarı yoluyla işlenebildiğim, hücrenin davranışını ve fizyolojisini kontrol ederek sırayla bir geni aktif hâle getirebildiğini veya susturabildiğini göstermiştir. Onun, bir zamanlar tartışılan fikirleri ve buluşları o zamandan beri birçok araştırmacı tarafından doğrulanmıştır. Hayvan ve insan hücreleri üzerindeki çalışmalarının sonucu olarak, şimdi bizler hücresel hafızanm rahimde bir annenin henüz doğmamış çocuğuna nasıl aktarıldığı hakkında bilgiye sahibiz.</p><p class="calibre_2">Lipton'a göre, "Bir annenin duyguları; korku, öfke, sevgi, umut gibi, çocuklarının genetik ifadesini biyolojik olarak değiştirebilir."<sup class="calibre3"><small class="calibre4"><span class="calibre5">5</span></small></sup> Hamilelik sırasında, annenin kanında bulunan besin maddeleri cenini plasenta duvarı yoluyla besler. Besin maddelerinin yanı sıra anne hissettiği duygulardan oluşan bir sürü hormon ve bilgi sinyalleri de açığa çıkarır. Bu kimyasal sinyaller hücrelerdeki belirli reseptör proteinleri aktif hâle getirir ve ceninin yanı sıra annenin bedenindeki fizyolojik, metabolik ve davranışsal değişikliklerin zincirini tetikler.</p><p class="calibre_2">Öfke ve korku gibi kronik veya tekrarlayan duygular bir annenin çocuğunda iz bırakabilir. Özellikle de çocuğun çevresine uyum sağlama biçimini hazırlar veya onu önceden programlar.<sup class="calibre3"><small class="calibre4"><span class="calibre5">6</span></small></sup> Lipton şöyle açıklıyor: "Stres hormonlarının plasentadan geçmesi ceninin iç organlarında kan damarlarının daha dar olmasına neden olur ve de bölgeye daha çok kan göndererek cenini savaş/kaç modelinde davranışsal bir tepkiye hazırlar.<sup class="calibre3"><small class="calibre4"><span class="calibre5">7</span></small></sup> Bu bakımdan, stresli bir rahim içi ortamı deneyimlemiş olan bir çocuk benzer stresli bir durumda tepkisel hâle gelebilir.</p><p class="calibre_2">Günümüzde, hamile bir annenin stresinin, özellikle hamileliğinin ilk üç ayında çocuğunu nasıl etkilediğini belgeleyen sayısız çalışma vardır. 2010 yılında <span class="italic">Biyolojik Psikiyatri'de </span>yayınlanan böyle bir çalışmada, doğum öncesinde yaşanan stres ile bunun bebeklerin sinirsel gelişiminin üzerindeki etkileri arasındaki ilişki incelenmiştir. Araştırmacılar 125 hamile anne üzerinde stres düzeylerine karar verebilmek amacıyla amniyotik sıvı içindeki stres düzenleyici hormon olan kor-tizol miktarım ölçmüşlerdir. Sonuçlar göstermiştir ki, rahim içinde kortizol artışına maruz kalan ve hamileliğin on yedi haftasındaki bebekler, on yedi aylık oldukları zaman yapılan testlere göre, bilişsel gelişimlerinde bozulmalar sergilemişlerdir.<sup class="calibre3"><small class="calibre4"><span class="calibre5">8</span></small></sup></p><p class="calibre_2">Psikiyatrisi Thomas Verny Doğmamış Çocuğun Gizli Ya-</p><p class="calibre_2">şamı (Nurturing the Unborn Child: A Nine-Month Program for Soothing, Stimulating, and Communicating with Your Baby) adlı kitabmda bizlere şunu anlatır: "Eğer hamile bir anne akut veya kronik stres yaşarsa bedeni, adrenalin ve noröadrenalin dâhil, stres hormonları üretecektir ve bunlar annenin kan dolaşımından rahmine doğru yol alıp aynı stresli hâlin doğmamış bebekte başlamasma sebep olur."<sup class="calibre3"><small class="calibre4"><span class="calibre5">9</span></small></sup> Verny sözlerine şöyle devam eder, "Çalışmalarımızda görüldüğü üzere, aşırı ve sürekli stres altında olan annelerin bebeklerinin prematüre olması, kilosu düşük, hiperaktif, çabuk sinirlenen ve sancılı olmaları daha muhtemeldir. Aşırı durumlarda, bu bebekler parmak kadar küçük ve hatta ülser rahatsızlıklarıyla doğabilirler."<sup class="calibre3"><small class="calibre4"><span class="calibre5">10</span></small></sup></p><p class="calibre_2">Lipton, kendisinin bilinçli anne-babalık olarak adlandırdığı ebeveynliğin önemini vurgular. Bilinçli anne-babalık, gebelik öncesinden doğum sonrası gelişimi süresince bir çocuğun gelişiminin ve sağlığının anne-babasının düşünceleri, tutumları ve davranışlarından derin şekilde etkilenebileceğinin farkında olarak ebeveynlik yapmaktır.<sup class="calibre3"><small class="calibre4"><span class="calibre5">11</span></small></sup></p><p class="calibre_2">Çocuk sahibi olmak istememiş olan anne-babalar, kendisinin ve sonuç olarak çocuklarının hayatta kalma şansları hakkında devamlı kaygı duyan anne-babalar, hamilelikleri sırasında fiziksel ve duygusal taciz yaşamış olan kadınlar, hepsi çocuklarına aktarılması muhtemel, çocuklarının doğumunu kuşatan olumsuz çevresel ipuçları barındıran durumları gösterir.<sup class="calibre3"><small class="calibre4"><span class="calibre5">12</span></small></sup></p><p class="calibre_2">Duyguların biyolojik olarak iletildiği ve üç nesilin rahimde aynı biyolojik çevreyi paylaştığı bilgisi ile şu senaryoyu hayal edin: Anneniz doğmadan bir ay önce, büyükanneniz kocasının bir kazada öldüğünün kahredici haberini alıyor. Yeni bebek için hazırlanırken ve bu kayıp için yas tutmak üzere çok az bir süresi olarak, büyükanneniz büyük olasılıkla duygularını, şimdi kızı ve torunuyla paylaşmakta olduğu bedeninin içinde bastıracaktır.</p><p class="calibre_2">Siz ve anneniz içinizde derinlerde bir yerden (üçünüzün de ortak olarak paylaşmış olduğu bir yerden) bu kederle ilgili bir şeyler biliyor olacaksınız.</p><p class="calibre_2">Paylaşılan bu çevrede ise stres, DNA'mızda bazı değişimlere neden olabilir. Bu bölümde, aile öykümüzdeki travmalardan genlerimizin nasıl etkilendiğini gözden geçireceğiz.</p><p class="calibre_2"><span class="calibre2"><span class="bold">Epigenetik</span></span></p><p class="calibre_2">Bruce Lipton'ın hücresel hafıza üzerine yaptığı çalışma (gen işlevinde, DNA dizisinde herhangi bir değişiklik meydana getirmeden gerçekleşen kalıtsal değişimler konusundaki çalışma) gelişen epigenetik alanından hem önce gelir hem de bu alanı destekler.<sup class="calibre3"><small class="calibre4"><span class="calibre5">13</span></small></sup> İlk başlarda, genetik mirasımızın yalnızca anne-babalarımızdan aldığımız kromozomal DNA yoluyla aktarıldığına inanılıyordu. Kromozomal DNA saç, göz ve ten rengi gibi fiziksel özellikleri aktarmakla sorumludur ve şaşırtıcı biçimde bütün DNA'mızm yüzde 2'sinden az kısmını oluşturur.<sup class="calibre3"><small class="calibre4"><span class="calibre5">14</span></small></sup> Diğer %981ik bölüm ise kodlamayan DNA olarak adlandırılır ve kalıtımla aldığımız duygusal, davranışsal ve karakter özelliklerinin birçoğundan sorumludur.<sup class="calibre3"><small class="calibre4"><span class="calibre5">15</span></small></sup></p><p class="calibre_2">Bilim adamları bu kromozomun çoğunlukla işlevsiz olduğunu düşünerek "çöp DNA" olarak adlandırırlardı ancak son günlerde bu kromozomun önemini fark etmeye başladılar, ilginç bir şekilde, kodlamayan DNA yüzdesi organizmanın karmaşıklığıyla artmaktadır ve bu karmaşıklığa en yüksek oranda insanlar sahiptir.<sup class="calibre3"><small class="calibre4"><span class="calibre5">16</span></small></sup></p><p class="calibre_2">Kodlamayan DNA'nın stresli duyguların yanı sıra toksinler ve yetersiz beslenme gibi çevresel stres faktörlerinden etkilenmekte olduğu bilinmektedir.<sup class="calibre3"><small class="calibre4"><span class="calibre5">17</span></small></sup>'<sup class="calibre3"><small class="calibre4"><span class="calibre5">18</span></small></sup> Etkilenmiş olan DNA bizleri rahmin dışındaki dünyaya hazırlamaya yardımcı olan bilgileri aktarır ve bizlere çevremize uyum sağlayabilmemiz için ihtiyacımız olan belirli özelliklere sahip olmamızı sağlar.<sup class="calibre3"><small class="calibre4"><span class="calibre5">19</span></small></sup> Rachel Yehuda'ya göre, epigenetik değişiklikler bizleri anne-babalarımızın deneyimlediği travmalarla baş edebilmemiz için biyolojik olarak hazırlamaktadır.<sup class="calibre3"><small class="calibre4"><span class="calibre5">20</span></small></sup> Benzer stres faktörlerine hazırlıklı olmak için, hayatta kalmamıza yardımcı olacak belirli araçlarla doğarız.</p><p class="calibre_2">Bir yandan bu iyi bir haberdir. Stresli durumlara uyum sağlamamıza imkân veren içsel bir yetkinlik, Yehuda'nm tabiriyle "çevresel esneklik" ile dünyaya geliriz.<sup class="calibre3"><small class="calibre4"><span class="calibre5">21</span></small></sup></p><p class="calibre_2">Diğer yandan, bu kalıtsal aktarımlar zararlı da olabilir. Örneğin, daha önce savaş bölgesinde yaşamış olan bir ebeveynin çocuğu kalıtım yoluyla ani yüksek seslere karşılık olarak irkilme dürtüsüne sahip olabilir. Bu içgüdü bomba tehlikesi olan bir olayda koruyucu olabilmesine rağmen, böyle bir abartılı irkilme tepkisi kişiyi hiçbir tehlike yokken dahi çok tepkisel bir durumda tutabilir. Böyle bir durumda, çocuğun epigenetik olarak tetikte olma durumu ve çevre arasmda uyuşmazlık olacaktır. Böyle bir uyumsuzluk kişiyi sonraki yaşamında stres bozuklukları ve hastalıklarına yatkın bir hâle getirir.<sup class="calibre3"><small class="calibre4"><span class="calibre5">22</span></small></sup>-<sup class="calibre3"><small class="calibre4"><span class="calibre5">23</span></small></sup></p><p class="calibre_2">Bu uyumsal değişiklikler DNA'ya eklenen ve hücreye belirli bir geni aktifleştirmesini veya susturmasını söyleyen epigenetik işaretler olarak bilinen, hücrelerdeki kimyasal sinyaller nedeniyle meydana gelir. Yehuda, "Dış ortamda iç ortamı etkileyen bir tetikleyici vardır ve siz bunu bilmeden önce bir gen farklı bir şekilde işlemektedir.", der.<sup class="calibre3"><small class="calibre4"><span class="calibre5">24</span></small></sup> DNA dizisinin kendisi değişmez fakat bu epigenetik işaretler sebebiyle ortaya konuluş şekli değişir. Araştırmalar, epigenetik işaretlerin sonraki yaşamlarımızda stresi nasıl düzenlediğimiz konusunda farklılıklara neden olduğunu göstermiştir.<sup class="calibre3"><small class="calibre4"><span class="calibre5">25</span></small></sup></p><p class="calibre_2">Bilim adamları, herhangi bir epigenetik bilginin sonraki nesli etkilemeden tıpkı bir bilgisayarın sabit diskinden bir bilginin silinmesi gibi, stresin etkilerinin öncü sperm ve yumurta hücrelerinde (döllenme gerçekleştikten hemen sonra) silindiğine inanıyorlardı. Buna karşın günümüzde bilim adamları belli bazı epigenetik işaretlerin bu yeniden programlama sürecinden kaçtığını ve hatta bir gün biz hâline gelecek olan öncü yumurta ve sperm hücrelerine aktardığım açıklamışlardır.<sup class="calibre3"><small class="calibre4"><span class="calibre5">26</span></small></sup></p><p class="calibre_2">En yaygın epigenetik işaret DNA metilasyonudur, bu süreç proteinlerin gene eklenmesini engelleyerek ne ifade ettiğini baskılayabilmektedir.<sup class="calibre3"><small class="calibre4"><span class="calibre5">27</span></small></sup> DNA metilasyonu "yararlı" veya "yararsız" genleri "kapalı" pozisyonda tutarak sağlığımıza olumlu veya olumsuz şekilde etki edebilir. Araştırmacılar bir stres faktörü veya travma meydana geldiğinde, fiziksel veya duygusal sağlık problemlerinin yanı sıra DNA metilas-yonunda sonraki nesillere aktarılabilecek düzensizlikler gözlemlemişlerdir.<sup class="calibre3"><small class="calibre4"><span class="calibre5">28</span></small></sup>'<sup class="calibre3"><small class="calibre4"><span class="calibre5">29</span></small></sup></p><p class="calibre_2">Gen düzenlemesinde önemli rol oynayan bir başka epigenetik mekanizma ise mikroRNA olarak adlandırılan küçük RNA molekülüdür. DNA metilasyonunda olduğu gibi, mikroRNA düzeylerindeki stres kaynaklı düzensizlikler genlerin birden fazla nesilde ifade biçimini etkileyebilmektedir.<sup class="calibre3"><small class="calibre4"><span class="calibre5">30</span></small></sup></p><p class="calibre_2">Stresten etkilenen sayısız genin arasında CRF1 (kortikot-ropin salıcı hormon reseptörü) ve CRF2 bulunur. Depresyon ve anksiyete hastalarında bu genlerin düzeylerinde artış gözlemlenmiştir.<sup class="calibre3"><small class="calibre4"><span class="calibre5">31</span></small></sup> CRF1 ve CRF2 genleri benzer şekilde artan düzeyleri paylaşan stresli annelerden kalıtsal olarak geçebilir.<sup class="calibre3"><small class="calibre4"><span class="calibre5">32</span></small></sup> Bilim adamları bir insanın hayatında daha önce yaşanmış bir travmadan etkilenebilecek sayısız başka gen belgelemişlerdir.<sup class="calibre3"><small class="calibre4"><span class="calibre5">33</span></small></sup>'<sup class="calibre3"><small class="calibre4"><span class="calibre5">34</span></small></sup></p><p class="calibre_2">Cambridge Üniversitesinden Dr. Jamie Hackett, "Araştırmamız, genlerin geçmiş deneyimlerin bazı anılarını muhafaza ettiğini göstermiştir." ifadesini kullanmıştır.<sup class="calibre3"><small class="calibre4"><span class="calibre5">35</span></small></sup></p><p class="calibre_2">2005 yılında Yehuda tarafından yapılmış tarihsel çalışma stres modellerinin aktarıldığı, hatta hamile kadınlardan çocuklarına aktarıldığı fikrine önemli bir farkmdalık getirmiştir. New York City'deki 11 Eylül saldırısı sırasında Dünya Ticaret Merkezinde veya yakınında olan hamile kadmlar (birinci veya üçüncü üç ayda) ve TSSB geliştirmeye devam edenler düşük kortizol düzeyine sahip çocuklar doğurmuşlardır.<sup class="calibre3"><small class="calibre4"><span class="calibre5">36</span></small></sup> Ayrıca bu kişilerin çocukları yeni uyarıcılara karşılık olarak endişe düzeyinde artış sergilemişlerdir. Kortizol düzeyleri riskli seviyelerde olduğunda, duygularımızı düzenleme ve stresi yönetme becerilerimiz de aynı şekilde kötüleşir. Bunun yanı sıra bu bebekler gebelik sürecinde erken bir dönemdedirler.<sup class="calibre3"><small class="calibre4"><span class="calibre5">37</span></small></sup> Yehuda ve ekibi 11 Eylül saldırıları üzerine yapılan çalışmanın sonuçlarının yüksek ihtimalle epigenetik mekanizmalar nedeniyle bu şekilde olduğunu belirtmiştir. Çalışmada, 11 Eylül saldırılarından sonra TSSB gelişen kişilerde TSSB yaşamayan kişilerle kıyaslandığında, gen ifadesi farklı olan on altı gen bulmuşlardır.<sup class="calibre3"><small class="calibre4"><span class="calibre5">38</span></small></sup></p><p class="calibre_2"><span class="italic">Biological Psychiatry (Biyolojik Psikiyatri)</span> dergisinde yayınlanan Ağustos 2015 tarihli bir çalışmada, Yehuda ve ekibi New York'da yer alan Mount Sinai Hastanesi'nde gen değişikliklerinin anne-babalardan çocuklarına aktarılabildiğini açıklamışlardır. FKBP5 geninin stresi düzenlemeye ilişkin belirli bir bölgesini inceledikten sonra, Yehuda ve ekibi Soykırım sırasında travma yaşamış olan Yahudiler ve çocuklarının benzer bir genetik model paylaştığını bulmuşlardır. Özellikle, hem anne-babada hem de çocukta tam olarak aynı gen bölümünde epigenetik işaretlerin olduğunu fark etmişlerdir. Bu sonuçları savaş sırasında Avrupa dışında yaşamakta olan Yahudi ailelerininkiyle karşılaştırmışlardır ve çocuklardaki gen değişikliklerinin yalnızca ebeveynlerinin deneyimlediği</p><p class="calibre_2">travmalara bağlı olabileceğine karar vermişlerdir.<sup class="calibre3"><small class="calibre4"><span class="calibre5">39</span></small></sup></p><p class="calibre_2">Günümüzde ebeveynlerin travmatik deneyimlerinin çocuklarının gen ifadeleri ve stres modellerini nasıl etkilediği konusunda önemli miktarda çalışma vardır. <span class="italic">JAMA Psychi-atry'de</span> Şubat 2014 tarihinde yayınlanan "Depresyonun Epi-genetik Mekani<span class="underline">z</span>ması" adlı makalede Dr. Eric Nestler, "Gerçeği söylemek gerekirse, stresli yaşam olaylarının sonraki nesillerde strese yatkınlığı değiştirdiği görülmüştür.", der.<sup class="calibre3"><small class="calibre4"><span class="calibre5">40 </span></small></sup>11 Eylül saldırılarından sonra TSSB yaşayan hamile annelerin dünyaya getirdikleri çocuklarda sadece kortizol düzeyleri risk seviyesinde değil aynı zamanda yüksek seslerden ve tanımadıkları insanlardan korku etkileşimlerinde de yükselme olduğu tespit edilmiştir. İngiltere'de yapılan bir çalışmada, anneleri hamilelikleri sırasında endişeli olan çocukların duygusal ve davranışsal problemleri iki kat fazla olduğu görülmüştür.<sup class="calibre3"><small class="calibre4"><span class="calibre5">41</span></small></sup></p><p class="calibre_2">Bağımlılık konusunda uzman psikiyatrisi Dr. David Sack <span class="italic">Psychology Today</span> dergisinde yayınlanan yazısında "Travmanın geçmişten uzanarak yeni bir kurban seçme gücü vardır.", demiştir. "Travma sonrası stres bozukluğu ile mücadele eden bir ebeveynin çocukları bazen kendileri de TSSB geliştirebilirler ve bu ikincil TSSB olarak adlandırılır." Dr. Sack, Irak ve Afganistan'da görev yapmış ve TSSB gelişen ebeveynlerin çocuklarının yaklaşık %30'unun benzer belirtilerle mücadele ettiğini belirtmiştir. Dr. Sack, "Ebeveynin travması çocuğun travması hâline gelir ve çocuğun davramşsal ve duygusal problemleri ebeveynin durumunu aynalayabilir.", demiştir.<sup class="calibre3"><small class="calibre4"><span class="calibre5">42</span></small></sup> Örneğin, Kamboçya soykırımı sırasında travma yaşantısı olan bir ebeveynin çocukları depresyon ve anksiyete yaşamaya eğilimlidir. Benzer şekilde, Vietnam Savaşı'ndan AvustralyalI gazilerin çocuklarının genel nüfusa göre daha yüksek intihar oranları bulunur."<sup class="calibre3"><small class="calibre4"><span class="calibre5">43</span></small></sup></p><p class="calibre_2">Kendilerine ayrılan arazilerdeki Amerika yerlisi gençler batı yarımküredeki en yüksek intihar oranına sahiptir. Ülkenin bazı bölümlerinde Amerikalı diğer gençlere kıyasla bu oran on ile on dokuz kat arasında daha yüksektir.<sup class="calibre3"><small class="calibre4"><span class="calibre5">44</span></small></sup> Cherokee tarihçisi ve yerli Amerika<span class="underline">l</span>ıların hukuku konusunda uzman avukat olan Albert Bender, "Nesillerarası travmaların tüm yerli halk tarafından (özellikle de kızılderili gençler) hissedilmesinin Wounded Knee Katliamıyla sonuçlanan XIX.</p><p class="calibre_2">yüzyılın sonuna kadar devam eden sonsuz katliamlar, zoraki taşınmalar ve askeri eylemler ile örneklendirilebilecek soykırımın tarihsel politikasının sonucudur.", şeklinde ifade etmiştir. Ayrıca, nesilsel acıların bu intiharları körüklediğine inanmaktadır. Bender, "Tüm bu anılar gençlerimizin zihinlerinde o veya bu şekilde yankılanmaktadır.", der.</p><p class="calibre_2">Bununla birlikte, kendilerini asan gençlerin sayısı o kadar yüksek bir oranda olmuştur ki, "Açıklamalarda intiharsız geçirilen bir haftamn lütuf sayıldığı." söylenmiştir.<sup class="calibre3"><small class="calibre4"><span class="calibre5">45</span></small></sup></p><p class="calibre_2">Harvard Üniversitesi'nde genetik alanında doktora yapmış olan Navaho kabilesinden araştırma görevlisi LeManu-el "Lee" Bitsoi de Bender ile gençlerde görülen belirtilerde gençlerin geçmişi yeniden yaşadığı görüşünü paylaşmaktadır. Epigenetik üzerine yapılan araştırmaların nihayet nesil-lerarası travmanın gerçek bir olgu olduğu konusunda somut kanıtlar sağlamaya başladığına inanmaktadır.<sup class="calibre3"><small class="calibre4"><span class="calibre5">46</span></small></sup></p><p class="calibre_2">Yerli Amerikalı gençler de tıpkı savaş gazilerinin çocukları, soykırımdan kurtulanların çocukları, Kamboçya soykırımından kurtulanların çocukları ve Dünya Ticaret Merkezi saldırılarından sağ kurtulanların çocukları gibi, modern dünyanın nesillerarası travmalarının en yeni kurbanları arasındadır. Liste korku verecek derecede genişlemektedir. Şiddet, savaş ve zulüm diğer nesillerin yeniden yaşamalarının tohumlarını ekmektedir çünkü sağ kurtulanlar yaşadıkları travmaları farkında olmaksızın kendilerinden sonra gelen nesillere aktarmaktadırlar.</p><p class="calibre_2">Buna bir örnek olarak: Ruanda'da 1994 yılından sonra doğan birçok çocuk yaklaşık 800.000 kişinin katliamına tanık olmak için çok küçük yaştadır ancak bu vahşiliğe tanık olmuş ve sağ kalmış kişilerle aynı travma sonrası stres belirtilerini yaşamaktadırlar. Ruandalı gençler onlar henüz doğmamışken yaşanmış olan bu dehşete benzer yoğun anksiyete ve takıntılı duygular bildirmişlerdir.</p><p class="calibre_2">Psikiyatrisi Naasson Muanyandamutsa, "Bu beklenen bir olgudur, söylenmemiş her şey sonrakilere aktarılır.", demiştir. Bu şiddetten hiç zarar görmemiş ailelerin çocukları dahi psikiyatrisi Rutakayile Bizora'nm "kolektif bilinçaltmdaki bulaşma" olarak ifade ettiği şeyden benzer şekilde etkilenmiştir.<sup class="calibre3"><small class="calibre4"><span class="calibre5">47</span></small></sup></p><p class="calibre_2">Yehuda, TSSB'ye kapılmış annelerin çocuklarına kontrol gruplarındaki diğer çocuklara kıyasla TSSB tanısı konmasının daha yüksek ihtimal olduğunu ileri sürmektedir. Bununla birlikte, sağ kurtulmuş kişilerin çocuklarının ebeveynlerinden birinde TSSB olduğu durumlarda bu çocukların depresyon ve anksiyete ile mücadele etmelerinin veya madde bağımlılığıyla uğraşmalarının üç-dört kat daha yüksek ihtimal olduğu bulgusuna varmıştır.<sup class="calibre3"><small class="calibre4"><span class="calibre5">48</span></small></sup> Ayrıca, Yehuda ve ekibi bir çocuktaki belirtilerdeki farklılıklara dayanarak, TSSB geçiren kişinin anne mi yoksa baba mı olduğunu da ayırt edebilmektedir.<sup class="calibre3"><small class="calibre4"><span class="calibre5">49</span></small></sup> Babaya ait olan TSSB'nin çocuğun kendini "anılarından kopmuş" hissetme, anneye ait olan TSSB'nin ise çocuğun "sakin olma" konusunda zorluklar yaşama olasılığını artırdığını keşfetmiştir.<sup class="calibre3"><small class="calibre4"><span class="calibre5">50</span></small></sup></p><p class="calibre_2">Yehuda, TSSB olan babaların çocuklarının "muhtemelen depresyon veya kronik stres tepkilerine daha yatkın" olduğunu özellikle belirtmiştir. Bunun tam tersi de annesi TSSB olan çocuklar için geçerli gibi görünmektedir.<sup class="calibre3"><small class="calibre4"><span class="calibre5">51</span></small></sup> Yehuda soykırımdan kurtulmuş olan annelerin çocuklarından ayrı kalmaktan korktuklarım ve bu soykırım çocuklarının sıklıkla annelerinin onlara aşırı bağlı olmalarından şikâyet ettiklerini vurgulamıştır.<sup class="calibre3"><small class="calibre4"><span class="calibre5">52</span></small></sup></p><p class="calibre_2">Yehuda, atalarımızdan miras aldığımız stres kaynaklı epigenetik değişimlerin bize gebe kalmmadan önce gerçekleştiğini ve babamızın spermine aktarıldığına inanmaktadır. Ayrıca, bu değişimlerin annelerimizde gebelik öncesinde veya gebelik döneminde gerçekleşebileceğine inanmaktadır.<sup class="calibre3"><small class="calibre4"><span class="calibre5">53</span></small></sup> Yehuda bir travma meydana geldiğinde annenin yaşının çocuklarına aktaracağı şeyler nedeniyle önemli olduğunu belirtmiştir. Örneğin, soykırımdan kurtulan ebeveynlerin çocukları annelerinin soykırım sırasında genç veya yetişkin olmalarına bağlı olarak aktif kortizolu aktif olmayan kortizole dönüştüren enzimlerde değişkenlikler miras almıştır.<sup class="calibre3"><small class="calibre4"><span class="calibre5">54</span></small></sup></p><p class="calibre_2">TSSB geçirmiş bir büyükanne/büyükbaba da sonraki nesilleri etkileyebilmektedir. Gretchen'm hikâyesinde gördüğümüz gibi, savaşla ilgili travma sarmal hâlinde devam ederek asıl travmanın acısını yaşamış olanların torunlarını etkileyebilmektedir.</p><p class="calibre_2">Travmalar, sadece savaşla ilgili değil, ailemizdeki duygusal dengeyi bozmaya yetecek kadar önemli herhangi bir olay, bir suç, intihar, erken bir ölüm, ani veya beklenmedik kayıp-geçmişten gelen travma belirtilerini tekrardan yaşamamıza neden olabilmektedir. Sack, "Travma nesillerarası aktarılmanın yanı sıra toplumdan topluma da aktarılmaktadır." diye belirtmiştir.<sup class="calibre3"><small class="calibre4"><span class="calibre5">55</span></small></sup></p><p class="calibre_2"><span class="calibre2"><span class="bold">Epigenetik Kalıtım</span></span></p><p class="calibre_2">Son zamanlarda bilim adamları travma kalıtım yoluyla alındığında meydana gelen biyolojik süreçleri anlamaya başladılar.</p><p class="calibre_2">Daha fazla bilgi sahibi olmak için araştırmacılar hayvanlar üzerinde çalışmalar yaptılar. İnsanlar ve fareler çarpıcı biçimde benzer genetik haritaya sahip oldukları için (insanlarda bulunan genlerin %99'u farelerde de vardır.) bu çalışmalar kalıtsal olarak transfer ettiğimiz stresin yaşamlarımızdaki etkilerini incelemek üzere fırsat vermektedir. Bu araştırma başka bir sebeple de değerlidir. Farelerde bir nesil yaklaşık on iki hafta olduğu için, nesiller arası çalışmalar oldukça kısa zamanda sonuçlanabilmektedir. İnsanlarla uygulanan benzer bir çalışma ise altmış yıllık bir zamana yayılmaktadır.</p><p class="calibre_2">Farelerin kanında, beyninde, yumurtalarında ve spermlerindeki kimyasal değişimler, sonraki nesillerde görülen ank-siyete ve depresyon gibi davranışsal modellerle ilişkilendiril-mektedir. Örneğin, çocuklar üzerinde uygulanan çalışmalar anneden ayrı kalma stresi gibi travmaların, üç nesil görülebilen gen ifadesi değişimlerine neden olduğunu göstermiştir.</p><p class="calibre_2">Bu tür bir çalışmada, araştırmacılar dişilerin bir günde üç saat kadar bir süre yaşamlarının ilk iki haftasında olan yavrularını beslemelerini engellemişlerdir. Yavrular büyüdüklerinde insanlarda depresyon olarak adlandırdığımız duruma benzer davranışlar sergilemişlerdir. Fareler yaş aldıkça belirtiler kötüleşmeye başlamıştır. Bazı erkeklerin şaşırücı biçimde bu davranışları ifade etmedikleri fakat bu davranışsal değişimleri dişi yavrularına epigenetik olarak aktardıkları görülmüştür. Bununla birlikte araştırmacılar stresli farelerin metilasyon değişikliği ve gen ifadesi değişikliklerini keşfetmişlerdir. Bunların arasında, hem farelerde hem de insanlarda endişe seviyesini düzenleyen CRF2 geni vardı. Ayrıca araştırmacılar üreme hücrelerinin (öncü yumurta ve sperm hücreleri), beyin ve sinir sisteminin, anneden ayrı kalma stresinden etkilendiklerini bulmuşlardır.<sup class="calibre3"><small class="calibre4"><span class="calibre5">56</span></small></sup> Sıçanlarla yapılan diğer bir çalışmada, düşük düzeyde anne bakımı alan yavrular büyüdüklerinde, yüksek düzeyde anne bakımı alanlara kıyasla daha endişeli ve tepkili olmuşlardır. Bu stres modeli sonraki birçok nesilde gözlemlenmiştir.<sup class="calibre3"><small class="calibre4"><span class="calibre5">57</span></small></sup></p><p class="calibre_2">Annelerinden ayrı kalmış bebeklerin bunun sonucu olarak problemler yaşayabildiği artık bilinen bir gerçek. Erkek fareleri kapsayan çalışmalarda, annelerinden ayrılan yavrular ömürleri boyunca strese yatkınlık sergilemişlerdir ve birçok nesil boyunca benzer stres modelleri sergileyen yavrular doğurmuşlardır.<sup class="calibre3"><small class="calibre4"><span class="calibre5">58</span></small></sup>'<sup class="calibre3"><small class="calibre4"><span class="calibre5">59</span></small></sup></p><p class="calibre_2">2014 yılında Zürih Üniversitesinin Beyin Araştırmaları Enstitüsü'nde uygulanan bir çalışmada, araştırmacılar erkek fareleri annelerinden ayırarak onları tekrarlayan ve uzatılan yoğun stres dönemlerine maruz bırakmışlardır. Ardından, travmatize olmuş fareler depresyona benzeyen birtakım belirtiler göstermişlerdir. Sonrasında araştırmacılar fareleri yeniden yavrulatmışlardır ve hem ikinci hem de üçüncü nesildeki yavruların kendileri hiç yaşamamış olmalarına rağmen aynı travma belirtilerini gösterdiklerini keşfetmişlerdir.<sup class="calibre3"><small class="calibre4"><span class="calibre5">60</span></small></sup></p><p class="calibre_2">Ayrıca araştırmacılar travmatize olmuş farelerin sperm, kan ve hipokampüslerinde anormal şekilde yüksek sayıda mikroRNA (gen ifadesini düzenleyen genetik materyeller) keşfetmişlerdir. (Hipokampüs stres tepkilerini içeren bir beyin bölgesidir.) Anormal seviyede mikroRNAlar ikinci nesil farelerin kanlarında ve hipokampüslerinde de keşfedilmiştir. Üçüncü nesil fareler baba ve büyükbabaları ile aynı travma belirtilerini göstermiş olmasma rağmen onlarda yüksek düzeyde mikroRNA tespit edilmemiştir ve araştırmacıların bir travmatik olayın davranışsal etkilerinin üç nesil görülebildiğini, bunun ötesinde görülmediğini düşünmelerine yol açmıştır.<sup class="calibre3"><small class="calibre4"><span class="calibre5">61</span></small></sup></p><p class="calibre_2">Araştırmanın ortak yazarı Isabelle Mansuy, "Spermdeki mikroRNAlarda görülen dengesizlikler sonucunda, travmanın aktarılabileceği önemli bir faktör keşfettik." şeklinde açıklamada bulunmuştur.<sup class="calibre3"><small class="calibre4"><span class="calibre5">62</span></small></sup> Mansuy ve ekibi şu anda, mik-roRNAlarm insanlar üzerinde travma kalıtımının rolü konusunda çalışmalar yapmaktadırlar.</p><p class="calibre_2">2016 yılında yapılan başka bir çalışmada Mansuy ve ekibi, travma belirtilerinin tıpkı yetişkinlerdeki gibi, pozitif, stres seviyesi düşük ortamlarda yaşayan farelerde tam tersine döndüğünü gösterebilmişlerdir. Farelerin yalnızca davranışları iyileşmekle kalmamış, aym zamanda DNA metilasyon-larmda da değişiklikler meydana gelmiş ve bu da belirtilerin bir sonraki nesle aktarılmasını önlemiştir. Bu çalışmanın etkileri özellikle önemlidir. İlerleyen bölümlerde, ailemizdeki birçok nesli etkilemiş olabilecek stres modellerini tersine döndürmemize yardımcı olabilecek güçlendirici deneyimler ve pozitif imgeleri nasıl oluşturacağımızı öğreneceğiz.</p><p class="calibre_2">Fareler üzerindeki araştırmaları bu denli ilgi çekici yapan şey, günümüzde bilimin bir neslin yaşadığı problemlerin nasıl sonraki nesillere aktarılan birer kalıt olabileceğinin doğruluğunu ispat edebilir olmasıdır. 2013 yılında Emory Tıp Fakültesinde uygulanan, stresli erkek farelerin yavrularını kapsayan bir çalışmada araştırmacılar travmatik anıların DNA'da meydana gelen epigenetik değişimler yoluyla sonraki nesillere aktarılabildiğini keşfetmişlerdir. Nesillerden birindeki fareler kiraz çiçeğin kokusuna benzer asetofenon kokusuna maruz bırakılmışlardır. Bu kokuya maruz bırakıldıkları her seferde eş zamanlı olarak elektrik şoku verilmiştir. Bir süre sonra, şoklanmış fareler bu kokuya ilişkin müthiş düzeyde koku algılama kapasitesine sahip olmuştur ve böylece daha düşük düzeyde konsantrasyonlarm kokusunu duyabilmeye başlamışlardır. Ayrıca bu algılayıcılara ayrılan beyin bölgelerini geliştirmişlerdir. Bununla birlikte, araştırmacılar farelerin spermlerinde değişiklikler belirlemişlerdir.</p><p class="calibre_2">Çalışmamn en ilgi çekici yönü sonraki iki nesilde neler meydana geldiği olmuştur. Hem yavrular hem de onların yavruları kiraz çiçeği kokusuna maruz bırakıldığında bunu daha önce deneyimlemediği hâlde gerginleşmiş ve bundan kaçınmışlardır. Yanı sıra, aynı beyin değişimlerini sergilemişlerdir. Farelerin sadece bu kokuya duyarlılığı değil aynı zamanda buna ilişkin tepkiyi de kalıtsal olarak transfer ettiği görülmüştür.<sup class="calibre3"><small class="calibre4"><span class="calibre5">63</span></small></sup></p><p class="calibre_2">Çalışmanın araştırmacılarından biri olan Brian Dias, "Spermde bilginin nesilden nesile aktarılmasını bildiren veya bunu sağlayan bir şey bulunmaktadır." görüşünü öne sürmüştür.<sup class="calibre3"><small class="calibre4"><span class="calibre5">64</span></small></sup> Dias ve ekibi hem baba farede hem de yavrularında anormal derecede düşük DNA metilasyonu olduğunu belirtmiştir.<sup class="calibre3"><small class="calibre4"><span class="calibre5">65</span></small></sup> Bir ebeveynin travmatik yaşantısının DNA'da ne şekilde saklandığının mekanizması hâlâ araştırılıyor olmasına rağmen, Dias "Belli bir çevrenin onlar için olumsuz olmuş olduğu hakkında çocukları bilgilendirmenin atalara düşen bir görev." olduğunu belirtmiştir.<sup class="calibre3"><small class="calibre4"><span class="calibre5">66</span></small></sup></p><p class="calibre_2">Bu çalışma araştırmacıların "nesillerarası epigenetik kalıtım" diye adlandırdığı görüşe ikna edici kanıt sunmaktadır. Bu teoriye göre davranışlar bir nesilden diğerine aktarılabil-mektedir. Aileler ile yaptığım uygulamalarda sıklıkla, tekrarlayan hastalık, depresyon, anksiyete, ilişki mücadeleleri, finansal zorlukları dikkatle gözlemlerim ve her zaman daha derinlere bakmak zorunda hissederim. Bir önceki nesilde çözülmemiş hangi şey, at yarışında tüm parasını kaybeden bir adamın veya sadece evli erkeklerle ilişki yaşamayı seçen bir kadının davranışlarını açıklar? Bunların genetik kalıtımları nasıl etkilenir?</p><p class="calibre_2">Dias ve ekibi benzer etkilerin insan genlerinde de görülebilir olup olmadığını tanımlayabilmek için daha ileri çalışmalar gerçekleştirmeyi umut etmektedir. Bu bilgiler insanlar üzerinde birden çok nesli kapsayan çalışmalarda İncelenene kadar, hayvanlar üzerinde yapılmış olan mevcut araştırma bizlerden kesinlikle duraklamamızı, ebeveynlerimizin ve bü-yükanne-büyükbabalarımızm stresini paylaşarak nasıl dünyaya geldiğimizi düşünmemizi istiyor.</p><p class="calibre_2">2013 yılında yapılan ve <span class="italic">Biological Psychiatry (Biyolojik Psikiyatri)</span> dergisinde yayınlanan dişi sıçanları içeren bir çalışmada, Hayfa Üniversitesinden araştırmacılar Hiba Zaidan, Micah Leshem ve Inna Gaisler-Salomon gebelik öncesi ve sırasında stres oranı farklılıklarının yavruları etkileyecek kadar önemli olduğunu keşfetmişlerdir. Sıçanların birkaçı doğduktan henüz kırk beş gün sonrasında (bu da insanlarda ergenlik çağma denk gelir) ısı değişiklikleri gibi hafif strese maruz bırakılmıştır. Etkileri dikkat çekici derecede bir sonraki nesilde ölçülebilmiştir.<sup class="calibre3"><small class="calibre4"><span class="calibre5">67</span></small></sup></p><p class="calibre_2">Vücudun strese verdiği tepkiyi içeren molekülü kodlayan CRF1 genine odaklanıldığmda, araştırmacılar stres altındaki dişi sıçanların beyinlerinde tam olarak aym bu genin mole-küler üretiminin miktarında artış belirlemiştir. Bunun yanı sıra, aym moleküler üretimin oranında önemli artışı stres altındaki dişilerin yumurtalarmda ve de yavrularının beyinlerinde de fark etmişlerdir. Bu da stres yaşantısına ait bilginin yumurtalara aktarıldığını göstermiştir. Araştırmacılar yeni doğan sıçanlardaki davranış değişikliklerinin yavruların annelerinden aldıkları ebeveynlikle bağlantısız olduğu konusunda ısrar etmektedirler.<sup class="calibre3"><small class="calibre4"><span class="calibre5">68</span></small></sup> Bu özel çalışma insanlar bebekliklerinde anne-babalarından destekleyici ebeveynlik görmüş olsa da hâlâ bizlere hamile ka<span class="underline">lın</span>madan önce ebeveynlerimizin deneyimlediği stresin alıcıları konumunda olduğumuzu gösteriyor. Bir sonraki bölümde, aynı anne-babadan doğan kardeşlerin nasıl farklı travmaları kalıtsal olarak aldığım ve benzer şekilde yetiştirilmiş olmalarına rağmen nasıl birbirle-riyle zıt yaşantılar sürdürdüklerini inceleyeceğiz.</p><p class="calibre_2">2014 yılında Kanada'da yer alan Lethbridge Üniversitesinde sıçanlarla yapılan bir çalışmada araştırmacılar stresin hamile anneler ve erken doğum üzerindeki etkilerini incelemişlerdir. Sonuçlar, stres altındaki annelerin erken doğum yaptıklarını ve kızlarının da hamileliklerinin kısa sürdüğünü ortaya çıkarmıştır. Kız torunlar ise annelerinden de kısa hamilelik yaşamışlardır. Araştırmacıları en çok şaşırtan şey üçüncü nesilde meydana gelmiştir. Stres altındaki büyükannelerin kız torunlarının, anneleri stresli olmamasına rağmen daha kısa hamilelikleri olmuştur.<sup class="calibre3"><small class="calibre4"><span class="calibre5">69</span></small></sup> Makalenin yazarı Ger-linde Metz, "Hamilelik sırasında yaşanan hafif-orta dereceli stresin nesillerarası geniş etkisinin olması şaşırtıcı bir sonuç olmuştur. Bunun sonucu olarak, stresin etkileri her bir nesille daha çok genişlemiştir." demektedir.<sup class="calibre3"><small class="calibre4"><span class="calibre5">70</span></small></sup> Metz, epigenetik değişimlerin kodlamayan mikroRNA moleküllerinden kaynaklandığına inanmaktadır.<sup class="calibre3"><small class="calibre4"><span class="calibre5">71</span></small></sup></p><p class="calibre_2">Bu bulguların, stres nedeniyle hamilelikleri risk altında olan veya doğum komplikasyonları riski taşıyan insanlar için de anlamı olabilir.</p><p class="calibre_2">insanlarda bir neslin yaklaşık yirmi yıl olduğunu düşünürsek, insanlar üzerinde yapılan ve birden çok nesli kapsayan çalışmaların sonuçları hâlâ kesin karara bağlanmamıştır. Ancak, farelerde stresin en az üç nesil aktarılabildiğini gösteren araştırmalardan sonra araştırmacılar insanlarda travma-tik veya stresli bir olay deneyimlemiş olan anne-babaların çocuklarının büyük ihtimalle bu örüntüyü sadece çocuklarına değil aynı zamanda torunlarına da aktarabileceğini tahmin etmektedirler. Olağandışı bir biçimde, modern bilimin söylediği gibi İncil'de (14:18) anne-babalarmızm günahları, suçları veya sonuçlarının üçüncü ve dördüncü neslin çocuklarına kadar etkileyebildiği iddialarını öne sürmektedir. Özellikle, New Living Translation'da: "Tanrı çok zor sinirlenir, o sonsuz sevgi ile doludur ve her günahı, isyanı affeder. Fakat suçu affetmez. O anne-babaların günahlarını çocuklarına yükler; bütün aile (üçüncü ve dördüncü nesillerdeki çocuklar dahi) etkilenmektedir." der.</p><p class="calibre_2">Epigenetik alanında yeni keşifler ortaya çıktıkça, travmanın nesiller arası etkilerinin nasıl hafifleyebileceği konusundaki yeni bilgiler standart alıştırma hâline gelebilir. Günümüzde araştırmacılar düşüncelerimizin, içsel imgeleme, zihinde canlandırma ve meditasyon gibi günlük uygulamaların genlerimizin ifade şekillerini değiştirebileceğine dair bulgular ortaya çıkmaktadır. Bu görüşü bir sonraki bölümde daha detaylı biçimde inceleyeceğiz.</p><p class="calibre_2"><span class="bold">Bölüm 3</span></p><p class="calibre_2"><span class="calibre2"><span class="bold">Aile Zihni</span></span></p><p class="calibre_2">. <span class="italic">Baba koruk yer, çocuğun dişi kamaşır. </span>- Ezekiel 18:2 (Yeni Uluslararası Versiyon)</p><p class="calibre_2">Basitçe söylemek gerekirse, annemiz aracılığıyla büyükannemizin annelik özelliklerini alırız. Büyükannemizin katlandığı travmalar, acılar, kederler, çocukluğundaki veya dedemizle yaşadığı zorluklar, sevdiklerinin erken ölümü (filtrelenerek, bir dereceye kadar) kendi yaptığı annelikle bizim annemize geçmektedir. Geriye dönüp diğer bir nesle bakarsak, büyükannemizin aldığı annelik ile ilgili olarak da büyük ihtimalle aynı şeyin geçerli olduğu görünecektir.</p><p class="calibre_2">Onların hayatlarını şekillendiren olayların özellikleri belki bizden gizlenecektir ancak yine de bu özelliklerin etkileri derinden hissedilecektir. Konu sadece ebeveynlerimizden kalıtım yoluyla almamız değil, aynı zamanda onlara ne tür ebeveynlik yapıldığı da bizlerin partnerlerimizle, kendimizle ilişkimizi ye çocuklarımızı nasıl yetiştireceğimizi de etkilemektedir. İyi de olsa kötü de olsa, anne-babalar kendilerine yapılan ebeveynliği aktarma eğilimindedirler.</p><p class="calibre_2">Bu modellerin beynin içine işlendiği ve bizler henüz doğmadan önce şekillenmeye başladığı bilinmektedir. Annemizin, rahmindeyken bizimle nasıl bağlı olduğu nöral devre gelişimimizde etkilidir. Thomas Verny, "Gebelik anından itibaren, rahimde yaşanılanlar beyni şekillendirir ve kişilik, duygusal mizaç ve üst bilincin gücüne zemin hazırlar." diye belirtmektedir.<sup class="calibre3"><small class="calibre4"><span class="calibre5">1</span></small></sup></p><p class="calibre_2">Tıpkı bir şablon gibi, bu özellikler öğrenilmekten daha çok</p><p class="calibre_2">aktarılmaktadır.</p><p class="calibre_2">Rahim dışında geçirilen ilk dokuz ay rahim içindeyken oluşan nöral gelişimin devamı olarak işlev görür. Hangi nöral devrelerin kaldığı, hangilerinin bırakıldığı ve kalan devrelerin nasıl düzenlendiği bebeğin annesiyle veya bakım veren kişi ile nasıl bir yaşantı deneyimlemekte olduğuna ve etkileşimde bulunduğuna bağlıdır. Bu erken dönem etkileşimler sayesinde çocuk duyguları, düşünceleri ve davranışlarını yönetmek üzere bir şablon oluşturmaya devam eder.</p><p class="calibre_2">Bir anne kalıtsal olarak bir travma taşıyorsa veya annesiyle bağında bir kopma yaşadıysa, kendi bebeği ile oluşan yeni bağı etkileyebilir ve bu bağın kesintiye uğraması daha muhtemeldir. Anne-çocuk bağında erken kopmanın etkisi (hastanede yatışın uzaması, zamansız bir tatil, uzun süre ayrı kalma gibi) bebek için yıkıcı olabilir. Annenin, bünyesinde şekillenmiş o derinden bildiği kokusu, duygusu, dokunuşu, sesi ve tadı (çocuğun bildiği ve bağlı olduğu her şey) birdenbire gitmiştir.</p><p class="calibre_2">Davranış bilimleri alamnda yazan Winifred Gallagher, "Anne ve çocuğu, bağımlılık ile çok fazla ortak özelliği olan bir biyolojik birliktelikle yaşarlar. Ayrı kaldıkları zaman, bebek sadece annesini özlememektedir. Aynı zamanda fiziksel ve psikolojik bir geri çekilme durumunu da deneyimlemek-tedir. Bu bir eroin bağımlısının bir anda bu alışkanlığım bıraktığındaki kötü durumundan farklı değildir." diye ifade etmiştir.<sup class="calibre3"><small class="calibre4"><span class="calibre5">2</span></small></sup> Bu karşılaştırma, insanlar dâhil olmak üzere yeni doğan tüm memelilerin annelerinden ayrılmaya neden şiddetle karşı çıktıklarını açıklamaktadır. Loma Linda Üniversitesi Çocuk Hastanesi'nde neonatalog Dr. Raylene Phillips'in söylediği üzere, "Bir bebeğin bakış açısmdan, anneden ayrılma 'yaşamı tehdit edici' şekilde hissedilebilir. Eğer ayrılık süresi uzamaya devam ederse, buna tepki umutsuzluk olacak ve bebek vazgeçecektir."<sup class="calibre3"><small class="calibre4"><span class="calibre5">3</span></small></sup> Dr. Nils Bergman ve anne-bebek bağının nörobilim alanındaki diğer uzmanları da Dr. Phillips'in bu fikrine katılmaktadırlar.</p><p class="calibre_2">Küçük yaşlarımda, vazgeçme duygusunu tanıyordum. Bu bana ailemden geçmişti. Annemin kendi annesinden almadığı şey onun bana ve kardeşlerime verebileceği şeyleri etkiledi.</p><p class="calibre_2">Onun diğerlerinin arasmda parlayan sevgisini hissedebil-meme rağmen, aile öykümüzdeki travmalar (özellikle annesi Ida'mn iki yaşındayken hem annesini hem de babasını kaybetmiş olması) anneliğinin büyük kısmının içine işlemişti.</p><p class="calibre_2">Aile öyküsü şöyle devam ediyor: "Büyük büyükannem Sora, 1904 yılında zatürre sebebiyle öldüğünde, ailesi beceriksiz, serseri ve kumarbaz olarak tanımladıkları kocası And-rew'u suçlamıştı. Hikâyeye göre, Sora kışın ortasında pencereden sarkıp kocasına eve gelmesi için yalvarırken zatürreye yakalanmıştı. Büyükannem Ida'ya babasının "Kira parasım kumarda kaybettiği," anlatılmıştı ve bu cümle ailemizde nesilden nesle tekrar edilmişti. Sora'mn ölümünden sonra, büyük büyük dedem Andrew aileden atılmış ve bir daha asla haber alınmamıştı. Çocuk olmama rağmen, büyükannemin bu hikâyeyi anlatırken (Bunu defalarca yapar.) duyduğu acıyı hissedebiliyordum ve babasını hiç tanıyamamış olduğu için üzüldüm.</p><p class="calibre_2">İki yaşında öksüz kalan büyükannem, Pittsburgh'ta yer alan Hill District'te seyyar biçimde el arabasıyla dolaşıp eski kıyafet satarak evini geçindiren yaşlı büyükanne/büyükbaba-sı tarafından büyütülmüştü. Büyükannem kendi büyükanne ve büyükbabasına hayrandı ve çoğu zaman onların kendisini ne kadar çok sevdiğiyle ilgili anılar anlatırken neşelenir, ışıl ışıl parlardı."</p><p class="calibre_2">Fakat bu hikâyenin sadece bir parçasıydı. En azmdan bilinçli olarak hatırlayabildiği bir parçasıydı. Daha ayrıntılı hikâye ise onun ulaşabileceğinden çok daha derinlerde yatıyordu.</p><p class="calibre_2">Ida çocukluk döneminden de önce, muhtemelen ana rahmindeyken, annesinin devamlı süren tartışmalar, gözyaşları ve hayal kırıklıkları yüzünden yaşadığı sıkıntı hislerini devralmıştı. Tüm bunların Ida'mn beyninde meydana gelmekte olan çok önemli nöral gelişimin üzerinde derin etkileri oluyordu. Ardından, iki yaşındayken annesinin ölümü onu duygusal olarak yıpratmıştı.</p><p class="calibre_2">Yalmzca, annemin kendi annesinden hiçbir zaman bakım alamamış olan öksüz kalmış biri tarafından yetiştirilmiş olması değil, aynı zamanda Ida'mn küçük yaşta annesinden ayrılmasının içsel travmasını annem de kalıtım yoluyla almıştı. Ida annemin yaşamında fiziksel olarak var olmuşsa da, annemin gelişimini destekleyecek duygu derinliğini ifade edememişti. Bu eksik duygusal bağ da annemin kalıtsal parçası hâline gelmişti.</p><p class="calibre_2">Annemin babasının hikâyesi de benzeri zorluklarla doluydu. Dedemin annesi Rachel, dedem Harry henüz beş yaşındayken, doğum sırasında ölmüştü.</p><p class="calibre_2">Harry'nin babası Samuel onu hamile bıraktığı için ölümünden kendisinin sorumlu olduğuna inanıyor ve bu suçluluk duygusunun ağır yükünü taşıyordu. Anlattıklarına göre, Samuel hızla ikinci kez evlendi fakat kadın Harry'den çok biyolojik çocuğu ile ilgileniyordu ve Harry'e kayıtsız davranıp zalimlik yapma eğilimindeydi. Dedem çocukluğundan nadiren bahsederdi. Onun hakkında bildiğim şeyleri, Harry'nin gençken neredeyse açlıktan ölecek durumda olduğuyla ilgili tekrar tekrar hikâyeler anlatan annemden öğrendim. Hayatta kalmak için çöp tenekelerinden artıkları toplayıp karahindiba yaprakları yiyormuş. Küçük bir çocukken, dedemi de bir çocuk olarak kaldırım üzerinde tek başına oturmuş bayat bir ekmekten kocaman ısırık alırken veya tavuk kemiğinden bozulmuş et parçaları koparırken gözümde canlandırırdım.</p><p class="calibre_2">Her ikisi de küçük çocukken annelerini kaybetmiş olan büyükannem ve dedem sonraki nesillere travmalarını kalıtım yoluyla aktarmış oldu. Bizim ailemizde, anne-çocuk bağı en az üç nesilde kopuktu. Bu parçalanmalar annem doğmadan önce gerçekleşmiş olmasaydı kardeşlerim ve ben farklı bir annelik modeli alabilirdik. Ancak bunlar yaşandığı için, annemin ebeveynlerinin ona sağlayamadığı sevgiye duyduğu ihtiyaç sıklıkla kendisini endişeli ve bunalmış hissetmesine neden olmuştu.</p><p class="calibre_2">Ailemdeki kalıtsal travmalarm döngüsünü sonlandırmak ve sonunda kendi tedavim için annemle ilişkimi düzeltmem gerektiğini fark ettim. Geçmişte yaşananları değiştiremeyeceğimi biliyordum fakat kesinlikle şimdi var olan ilişkimizi değiştirebilirdim.</p><p class="calibre_2">Annemin kendi annesinden kalıtsal olarak devraldığı stres modelini dolayısıyla ben de aldım. O sıklıkla göğsüne sıkıca bastırıp vücudunda hissettiği ajitasyondan şikâyet ederdi. Şimdi fark ediyorum ki bilmeden ailemiz boyunca yayılan korku ve yalnızlık duygularım, en ihtiyaç duyduğu kişiden (annesinden) ayrı kalmanın korkusunu yeniden yaşıyordu. Hatırlıyorum da beş-altı yaşlarımda küçük bir çocukken annem evden ayrıldığında o kadar korkardım ki onun yatak odasına girer, eşarplarının ve geceliklerinin olduğu çekmeceyi açar yüzümü onlara gömerdim böylece onun kokusunu alırdım. O duyguyu annemi bir daha hiç göremeyip geriye kalanm sadece kokusu olacağı duygusunu çok canlı biçimde hatırlıyorum. Bir yetişkin olarak bu anılarımı annemle paylaştım ki böylece onun da çocukken aynı şeyi yapıp yapmadığını öğrenmiş olacaktım. Onun da annesi evden çıktığında yüzünü annesinin kıyafetlerine gömdüğünü öğrendim.</p><p class="calibre_2">Benim hikâyemde görüldüğü gibi, anne-çocuk bağında erken kopma ve kesintiler bizlere henüz gebe kalmmadan çok önce başlayabilmektedir. Etkileri ise bilinçaltımızda kalmakta ve reddedilme veya terk ed<span class="underline">ilm</span>e duygularını anımsatan olaylarla tetiklenebilen somatik bellek olarak bedenimizde yaşayabilmektedir.</p><p class="calibre_2">Bu meydana geldiğinde kendim<span class="underline">izi</span> kendimizle tamamen uyumsuz hissedebiliriz. Düşüncelerimiz çok baskın, bunaltıcı hâle gelebilir ve bedenimize akan duygular sebebiyle kendimizi bunalmış hatta korkmuş hissedebiliriz. Travma çok önce gerçekleştiği için genellikle bizim bilinçli farkmdalığı-mızm ötesinde bir yerlerde saklı kalmış hâldedir. Bir sorun olduğunu biliriz ancak "ne olduğu"yla ilgili kısmını anım-sayamaz, tanımlayanlayız. Bunun yerine, kendimizde sorun olduğunu zannederiz, içimizde bir şeyin "bozuk veya eksik" olduğu kamsma varırız. Korku ve endişe duyduğumuzda kendimizi güvende hissetmek için sıklıkla çevremizi kontrol etmeye çalışırız. Bunun sebebi küçükken yok denecek kadar az miktarda kontrolümüzün olması ve hissettiğimiz yoğun duygular için güvenli bir yer yok gibi görünmesinden kaynaklanır. Bu modeli bilinçli bir biçimde değiştirmediğimiz sürece bağlanma sorunları nesiller boyu birbirine aktarılarak devam edecektir.</p><p class="calibre_2"><span class="calibre2"><span class="bold">Aile Bilinci</span></span></p><p class="calibre_2">Aile travmalarının özelliklerini kalıtsal olarak devraldığımız ve "yeniden yaşadığımız" görüşü tanınmış Alman psikoterapist Bert Hellinger tarafından birçok kitapta konu olarak ele alınmıştır. Başlarda Katolik rahip, sonrasında aile terapisti ve filozof olan Hellinger elli yıldan fazla süre boyunca ailelerle çalışmış biri olarak, bizden önceki biyolojik aile üyeleri ile ortak bir aile bilinci paylaştığımızı anlatmaktadır. Hellinger, bir ebeveynin, kardeşin veya çocuğun zamansız ölümü, bir terk ediliş, suç veya intihar gibi travmatik olayların bizler üzerinde kuvvetli etkiler ortaya çıkardığını ve tüm aile sistemimiz üzerinde nesiller boyunca iz bıraktığını gözlemlemiştir. Bu izler sonrasında aile üyeleri bilinçsiz biçimde geçmişte yaşanan bu acıları tekrarladığında ailenin gelecek planı hâline gelebilmektedir.</p><p class="calibre_2">Bir travmanın tekrarlanması her zaman asıl olayın tam bir kopyası değildir. Örneğin birinin suç işlediği bir ailede daha sonraki bir nesilde doğan biri hiç fark etmeden o suçun bedelini ödeyebilmektedir.</p><p class="calibre_2">Bir keresinde John admda bir adam hapishaneden çıktıktan kısa bir süre sonra beni görmeye geldi. İşlemediğini iddia ettiği zimmetine para geçirme suçuyla üç yıl hapishanede yatmıştı. John duruşmada suçlamayı reddetmişti fakat aleyhinde olan kanıtların ağırlığı, (eski iş ortağı tarafından yapılan yanlış suçlama) nedeniyle avukatı tarafından suçu itiraf ederek ceza indirimi almayı kabul etmesi tavsiye edilmişti. Ofisime girdiği anda John tedirgin görünüyordu. Çenesini sıkıyordu ve montunu sandalyenin arkasına fırlattı. Ona iftira atıldığını ve şimdi kafasım intikam düşüncelerine taktığım anlattı. Aile durumunu birlikte gözden geçirdiğimizde, bir önceki nesilde 1960 yıllarında babasının iş ortağını öldürmekle suçlandığı fakat duruşmada ayrıntılara dayanarak suçsuz bulunup beraat ettiği ortaya çıktı. Ailedeki herkes babasının suçlu olduğunu biliyordu ancak hiç kimse bununla ilgili konuşmuyordu. Kalıtsal aile travmalarıyla ilgili deneyimlerim göz önüne alındığında, John'un mahkeme önünde yargılandığında babası ile aynı yaşta olduğunu öğrenmek şaşırtıcı değildi. Adalet sonuçta yerini bulmuştu ancak yanlış kişi bedelini ödemişti.</p><p class="calibre_2">Hellinger tekrarlayan bu olayların ardmdaki mekanizmanın bilinçsiz bağlılık olduğuna inanmaktadır ve bu bilinçsiz bağlılığı ailelerde yaşanan birçok acının kaynak sebebi olarak göstermektedir. Daha önceki nesillere ait olması sebebiyle insanlar yaşadıkları problemlerin belirtilerini tanımlayamazlar. Sıklıkla problemlerinin kaynağının kendi yaşam deneyimleri olduğunu zannederler ve bir çözüm bulmak konusunda çaresiz kalırlar. Hellinger herkesin bir aile sistemine bağlı olma konusunda eşit hakkı olduğunu ve her ne olursa olsun hiç kimsenin hiçbir sebeple bundan hariç tutulamayacağını iddia eder. Buna büyükannemizi yoksul bırakan alkolik dedemiz, ölü doğarak annemizin yüreğini burkan erkek kardeşimiz ve hatta babamızın araba yoluna çıkar çıkmaz kazara öldürdüğü komşu çocuğu bile dâhildir. Suçlu amca, annemizin üvey ablası, kürtajla aldırdığımız bebek hepsi ailemize aittir. Liste bu şekilde devam eder.</p><p class="calibre_2">Hatta normalde aile sistemimize dâhil etmediğimiz kişiler de dâhil edilmelidir. Eğer biri ailemizin bir üyesini incitmiş, yaralamış, öldürmüşse veya birinden faydalanmışsa o kişi de dâhil edilmelidir. Aynı şekilde, eğer ailemizden biri başka birini incitmiş, yaralamış, öldürmüş veya birinden faydalanmışsa o mağdur olmuş kişinin de aile sistemimize dâhil edilmesi gerekmektedir.</p><p class="calibre_2">Anne-babalarımızın ve büyükanne-büyükbabalarımızın eski kalıpları da bize aittir. Onların ölümü, terk etmiş veya terk edilmiş olmaları annemizin, babamızın, büyükannemizin veya büyükbabamızın sisteme girebilmesini sağlayan açık alan oluşturmuştur ve nihayetinde bizim doğmamıza olanak vermiştir.</p><p class="calibre_2">Hellinger, aile sisteminden biri reddedildiğinde veya dışlandığında o kişinin sistemin daha sonraki bir üyesi tarafından temsil edildiğini gözlemlemiştir. Daha sonra gelen bu kişi benzer şekilde davranarak veya dışlanmış kişinin çektiği acının özelliklerini tekrarlayarak daha önceki o kişinin kaderini paylaşabilmekte veya tekrarlayabilmektedir. Örneğin eğer dedeniz içki içme, kumar ve çapkınlık alışkanlıkları sebebiyle aileden reddedilmişse bu veya daha çok davranışın sonraki nesillerden biri tarafından yinelenmesi mümkündür. Böylelikle aile acıları daha sonraki nesillerde devam etmektedir.</p><p class="calibre_2">John'un ailesinde, babasının öldürdüğü adam şimdi Jo-hn'un aile sisteminin bir parçasıydı. John iş ortağı tarafından iftiraya uğradığında bilmeden 40 yıl önce yaşanmış olan babasının deneyiminin özelliklerini tekrardan yaşamıştı. John babasının deneyimi ile kendi deneyimi arasmdaki bağlantıyı anlayınca sonuçta takıntılı düşüncelerinden kurtuldu ve yaşamına devam etti. İki kader öyle karışık olarak birbirine bağlıydı ki âdeta iki kişi tek bir kaderi paylaşıyordu. Bu bağlantı gizli kaldığı süre boyunca, John'un duygusal özgürlüğü sınırlı kalmıştı.</p><p class="calibre_2">Hellinger, her birimizin zorluğuna bakmaksızın kendi kaderimizi taşımamız gerektiğini vurgulamaktadır. Hiç kimse sonradan gelecek bir tür acı olmadan bir ebeveynin, dedenin, kardeşin, amcanın veya halanın kaderini üstlenmeye çalış-mamalıdır. Hellinger bu tür acıyı betimleyebilmek için "iç içe geçmişlik" kelimesini kullanmaktadır. İç içe geçildiği zaman, hiç bilmeden daha önceki bir aile üyesinin duygularını, belirtilerini, davranışlarını veya zorluklarım sanki kendinizinmiş gibi taşırsınız.</p><p class="calibre_2">Hatta aynı anne-babadan doğmuş, aynı evde ve benzer şekilde yetişmiş olan çocukların farklı travmaları devralması ve farklı kaderler yaşaması muhtemeldir. Örneğin, her zaman bu şekilde olmasa da ilk doğan erkek çocuğun babayla ilgili çözümsüz kalmış konuları devralma olasılığı yüksekken, ilk doğan kız çocuğun anneyle ilgili çözülmemiş konuları kalıtsal olarak taşıması muhtemeldir.</p><p class="calibre_2">Bunun tam tersi de geçerli olabilir. Ailede sonraki çocukların anne-babalarının veya büyükanne-büyükbabalarımn travmalarınm farklı özelliklerini taşıması muhtemeldir.</p><p class="calibre_2">Örneğin, ilk doğan kız çocuk babasmı algılayış biçimine benzer şekilde duygusal olarak ulaşılmaz ve kontrolcü özellikte olan bir erkekle evlenebilir ve bunu yaparak annesiyle aym dinamiği paylaşabilir. Duygusal yönden kapalı ve kontrolcü bir erkekle evlenerek annesinin deneyimlerini tekrarlamakta ve onun memnuniyetsizliğine katılmaktadır. İkinci kız çocuğun ise annesinin ifade edilmemiş öfkesini taşıma ihtimali vardır. Bu şekilde, o da aynı travmadan etkilenmektedir fakat farklı bir özelliğini taşımaktadır. İlk kız çocuk babasını reddetmediği hâlde ikinci kız çocuk, bunu yapabilir.</p><p class="calibre_2">Bir ailede çocuklar genellikle büyükanne-büyükbabaları-run çözümlenmemiş travmalarını taşıyabilmektedirler. Aynı ailede, üçüncü veya dördüncü kız çocuk sevmediği bir erkek tarafından kontrol edileceğinden korkarak hiç evlenmeyebilir.</p><p class="calibre_2">Bir keresinde benzer bir dinamik paylaşan Lübnanlı bir aile ile çalışmıştım. Daha önceki nesilleri incelediğimizde her iki Lübnanlı büyükannenin çocuk gelin olmak üzere aileleri tarafından verildiklerini öğrenmiştik, büyükannelerden biri dokuz diğeri ise on iki yaşındaydı. Büyükannelerinin henüz çocuk oldukları hâlde evlenmeye zorlandıkları deneyimiyle bağlantılı olarak Lübnanlı iki kız kardeş ilişkilerinde bu kaderin özelliklerini tekrarlamışlardı. Büyükanneleri gibi, biri kendisinden yaşça çok büyük bir erkekle evlenmişti. Diğeri ise mutsuz babaannesinin sevgisiz bir evliliğin içinde sıkışmış durumda kalarak hissettiklerine benzer şekilde erkeklerin tiksindirici ve kontrolcü olduğundan şikâyet ederek hiç evlenmemişti.</p><p class="calibre_2">Kardeşler arasında anne-çocuk bağmda yaşanan kopma sebebiyle, her bir çocuk anne ile kopukluğu farklı biçimde ifade edebilir. Çocuklardan biri yeterince iyi olamama korkusuyla herkesi memnun etmeye çalışan biri olabilir veya sorun çıkartır ve insanlarla bağlantısını kaybedecektir. Diğer çocuk kendi iletişiminin hiçbir zaman ilk sırada olmadığına inanarak kavgacı biri hâline gelebilir ve kendine yakın olan insanları uzaklaştırmak için çatışmalar yaratabilir.</p><p class="calibre_2">Başka bir çocuk ise kendisini soyutlayabilir ve insanlarla yok denecek kadar az iletişime geçer.</p><p class="calibre_2">Fark ettim ki eğer birkaç kardeş anne-çocuk bağında kopukluklar yaşarsa, sıklıkla öfke ve kıskaçlıklarmı ifade etmekte veya birbirlerinden kopuk hissetmektedirler. Örneğin, yaşça büyük olan çocuk kendisinin almadığı sevgiyi küçük çocuğun aldığını düşünerek kendisinden sonra doğan çocuğa içerleyebilir. Beynimizin anıları oluşturmakla sorumlu bölümü olan hipokampüs iki yaşından biraz sonrasına kadar tam olarak faaliyette olmadığından büyük çocuk annesi tarafından nasıl bakım verildiğini, beslendiğini veya kucaklandığını bilinçli bir şekilde hatırlamayabilirken anneleri tarafından küçük çocuğun nasıl sevgi aldığını hatırlamaktadır. Buna karşılık olarak, önemsenmemiş hisseden büyük çocuk kendisinin almadığı şeyleri aldığı için bilinçsizce küçük çocuğu suçlayabilir.</p><p class="calibre_2">Ve tabi ki hiç aile travması taşımaz gibi görünen bazı çocuklar da vardır. Bu çocukların anne ve/veya babaları ile başarılı bağlar oluşturdukları oldukça yüksek ihtimaldir ki bu bağ çocuğun geçmişten iç içe geçen herhangi bir aktarım taşıması durumundan muaf olmasına yardımcı olmuştur. Muhtemelen annenin özellikle bir çocuğa daha çok şey verebildiği ve diğerlerine veremediği bir zaman dilimi olmuştur ve muhtemelen ebeveynlerin ilişkisi iyileşmiş, gelişmiştir. Belki de anne bir çocukla özel bir bağ deneyimlemiş fakat diğerleriyle derinden bağlanamamıştır. Genellikle küçük çocuklar, her zaman olmasa da, hayatı ilk çocuklardan -ya da tek çocuktan- biraz daha iyi sürdürürler, çünkü tek çocuklara aktarılmış olan aile geçmişinin bitmemiş meseleleri daha büyük paya sahiptir.</p><p class="calibre_2">Kardeşler ve kalıtsal aile travmaları söz konusu olduğunda her bir çocuğun nasıl etkilendiğini yöneten belirgin bir kural bulunmamaktadır. Doğum sırası ve cinsiyetin yanı sıra birçok değişken kardeşlerin yaptıkları seçimleri ve sürdürdükleri hayatlarım etkileyebilmektedir. Dışarıdan bakıldığında kardeşlerden biri travmadan hiç yara almamış gibi görünebilir, diğer biri ise yüklenmiş olabilir. Klinik deneyimlerim bana şöyle bir farklı bakış açısı kazandırdı: Birçoğumuz aile geçmişimizden en azından bazı kalıntılar taşımaktayız. Ancak birçok soyut değer de denklemin içine girmekte ve köklü aile travmalarının nasıl saklandığını etkileyebilmektedir. Bu soyut değerler özfarkmdalık, kendini yatıştırabilme becerisi ve kuvvetli bir içsel iyileşme deneyimine sahip olmayı kapsamaktadır.</p><p class="calibre_2"><span class="bold">İyileşme Görüntüleri ve Beynimiz</span></p><p class="calibre_2">Aile travmalarını yeniden yaşadığımız görüşü psikiyatrisi Norman Doidge'm çığır açan <span class="italic">Kendini Değiştiren Beyin</span> adlı kitabında kısaca bahsettiği şeyin özü olabilir: "Psikoterapi genellikle hayaletlerimizi atalarımıza dönüştürmekle ilgilidir." Nesilden nesle geçmiş travmalarımızın kaynağını tanımlayarak Dr. Doidge "Hayaletlerimizin bize sık sık uğrayıp rahatsız etmesi yerine tamamen geçmişimizin birer parçası hâline gelebileceğini öne sürmektedir."<sup class="calibre3"><small class="calibre4"><span class="calibre5">4</span></small></sup></p><p class="calibre_2">Bunu yapmamızın başlıca yollarından biri eski travmalarımızın içimizde yaşayan duyguları ve hisleri gölgede bırakacak kadar güçlü deneyimler ve görüntülerle yüreğimizin sızlamasını tolore edebilmektir. Zihinlerimiz görüntüler aracılığıyla iyileşme konusunda muazzam bir kapasiteye sahiptir. ister affetmeye, rahatlığa dair bir sahneyi hayal edelim, serbest bırakalım veyahut sadece sevdiğimiz birini gözümüzde canlandıralım, görüntüler bedenimize derinden yerleşir ve zihinlerimize gömülür. Çalışmalarımda, kişilerin en çok etkileşim içinde oldukları görüntüleri ortaya çıkarmalarına yardımcı olmanın tedavinin temel taşı olduğunu keşfettim.</p><p class="calibre_2">Görüntülerin sahip olduğu iyileştirme gücüne dair iddiayı, beyin taramaları kanıtlayabildiğinden çok daha önce geçerli hâle gelmişti. Yüz yılı aşkın süre önce, şair William Butler Yeats şöyle yazmıştı "Zekâ ilk olarak görüntüler aracılığıyla kendisini ifade eder." ve yalnızca içimizde yaşayan resim tarafından yönlendirilmeye izin verirsek, ruhlarımız "alev gibi basit" ve bedenlerimiz "akik bir lamba gibi sessiz" hâle gelecektir. 1913 yılında Cari Jung literatüre <span class="italic">aktif imajinasyon</span> terimini kazandırmıştı. Aktif imajinasyon tekniği bilinçaltı zihinle bir diyalog hâline girmek için görüntüleri kullanır (sıklıkla rüyalardan) ve karanlıkta saklı kalan şeyleri ortaya çıkarır. Son zamanlarda, iyileşme için imgeleme yapmaya dair görüş geniş çapta ilgi çekti ve yönlendirilmiş imajinasyon programları stres ve endişeyi azaltmak, atletik performansı artırmak ve belli bazı korku ve fobiler konusunda yardımcı olmak üzere hazır durumdadır.</p><p class="calibre_2">Bilim bu görüşü desteklemektedir. Doidge insan beynini sabit ve değişmez olarak gören yaklaşımdan beynin esnek ve değişim kapasitesi olan bir şey şeklinde tanımlayarak insan beyninin nasıl çalıştığına ilişkin anlayışımızı kökten değiştirmiştir. Onun çalışmaları yeni deneyimlerin nasıl yeni nö-ral yollar oluşturabildiğini göstermiştir. Bu yeni nöral yollar tekrarlanma ile güçlenip, odaklanmış dikkat ile derinleşebil-mektedir. Özünde, bir şeyi ne kadar çok uygularsak beynimizi değişime yönelik o kadar çok eğitmiş olmaktayız.</p><p class="calibre_2">Bu temel ilke Kanadalı nöropsikolog Donald Hebb'in 1949 yılında sunduğu çalışmasını özetleyen bir sözde ifade edilmiştir: "Birlikte ateşlenen nöronlar, birlikte bağlanırlar." Özü itibarıyla, beyin hücreleri birlikte aktif hâle geldiği zaman aralarındaki bağlantı güçlenmektedir. Basitçe söylemek gerekirse, belli bir deneyimi tekrar ettiğimiz her seferde, deneyim bizde daha yerleşmiş hâle gelmektedir. Yeterli miktarda tekrarlama ile bu otomatik hâle gelebilmektedir.</p><p class="calibre_2">Hebb'in ilkelerini uygulamaktan en çok, pozitif, ödüllendirici veya anlamlı olarak algıladığımız-merak duygumuzu uyandıran yeni bir deneyimi uygularken faydalanırız. Bu, içimizde güç ve huzur hissetmemizi sağlayan herhangi bir şey; rahatlık, destek almak, merhamet veya minnet duymak gibi bir deneyim olabilir.</p><p class="calibre_2">Bu yeni deneyime ilişkin duyguları ve hisleri tekrar tekrar hissettiğimiz zaman, yalmzca beynimizdeki yapılar birlikte bağlanmakla kalmayıp aynı zamanda serotonin-dopamin gibi nörotransmitterlerin ve oksitosin gibi iyi hissetmemizi sağlayan hormonların salmımmı da harekete geçirebiliriz. Hatta gen ifadelerimiz dahi etkilenebilir; bedenin stres tepkisine dâhil olan genler daha iyi bir şekilde işlevini yerine getirebilir.</p><p class="calibre_2">Nörofizyoloji düzeyinde ise, faydalı olan deneyimi uyguladığımız her seferinde, bağlantıyı beynimizin travma tepki merkezinden çekip beynimizin bir başka alanına getiririz. Özellikle de yeni deneyimleri entegre edebileceğimiz ve nöroplastik değişimin meydana gelebileceği prefrontal kor-teks alanına getiririz.</p><p class="calibre_2">Nöroplastisite alanında bir lider olan Michael Merzenich şöyle ifade etmektedir: "Yeni bir beceriyi uygulamak, doğru koşullar altında, beyin haritalarımızdaki sinir hücreleri arasmdaki yüz milyonlarca ve muhtemelen milyarlarca bağlantıyı değiştirebilir."<sup class="calibre3"><small class="calibre4"><span class="calibre5">5</span></small></sup> Bir kere yeni bir beyin haritası oluştuğunda, yeni düşünceler, duygular ve davranışlar organik olarak meydana çıkabilir ve eski korkular ortaya çıktığında dağarcığımızı dönüştürebilir.</p><p class="calibre_2">Korkularımızın ve hastalık belirtilerimizin ardmdaki sebeplerle bağlantıyı kurduğumuz zaman çözüm için yeni olasılıklara açılmış oluruz. Bazen bu yeni anlayış tek başına eski acı verici görüntüleri değiştirmek için yeterlidir ve vücudumuzun merkezinde hissedilebilen iç organsal salgıları başlatabilir. Diğer durumlarda, bu bağlantıyı yapmak sadece anlayışı artırabilmektedir fakat öğrendiklerimizi tamamıyla bütünleştirebilmek için daha fazlası gerekmektedir. Yeni bir içsel görüntü yaratmamıza yardımcı olması için cümlelere, alışkanlıklara, uygulamalara veya alıştırma yapmaya ihtiyacımız olacaktır. Bu yeni görüntü bizi huzurla doldurabilir ve bu sakinliği tekrar tekrar dönebileceğimiz iç referans noktası hâline getirebilir. Yeni düşünceler, yeni duygular, yeni algılar ve yerleşmiş yeni bir beyin haritası ile eski travma tepkilerimizle ve bizi yanlış yola sürükleme güçleriyle baş etmeye başlayan iyilik hâlinin içsel deneyimini oluşturmaya başlarız.</p><p class="calibre_2">Yeni beyin haritamızın nöral ve iç organsal yollarını ne kadar çok kullanırsak, kendimizi o kadar çok bu haritaya eşlik eden güzel duygularla tanımlayabiliriz. Zaman içinde, bu güzel duygular bize tamdık gelmeye başlar ve temelimiz geçici olarak sallandığında bile kendimizi sağlam zemine döndürme becerimize güvenmeye başlarız.</p><p class="calibre_2">Doidge sadece hayal ederek beynimizi değiştirebileceğimizi söylemektedir. Gözlerimizi kapatıp bir eylemi imgelediğimizde o eylemi gerçekten yapar gibi beynimizdeki birincil görme korteksimiz aktif hâle gelmektedir.</p><p class="calibre_2">Beyin taramaları aynı nöronların birçoğunun ve beyin bölgelerinin bir olayı gerek hayal ettiğimizde gerekse gerçekten yaşadığımızda aktif hâle geldiğini göstermektedir.<sup class="calibre3"><small class="calibre4"><span class="calibre5">6 </span></small></sup>Doidge imgelemeyi hem hayal etme hem de amları kullanan bir süreç olarak betimlemektedir. Doidge şöyle ifade eder: "imgelemek, hatırlamak veya güzel deneyimleri hayal etmek 'gerçek' deneyimler sırasında açığa çıkan duyusal, hareketlendirici, duygusal ve bilişsel devrelerin birçoğunu aynı şekilde aktif hâle getirmektedir."<sup class="calibre3"><small class="calibre4"><span class="calibre5">7</span></small></sup></p><p class="calibre_2">Oyun yazarı George Bernard Shaw 1921 yılında şöyle yazmıştır: "Hayal gücü yaratıcılığın başlangıcıdır." Nöroplasti-site bir seçenek olarak düşünülmeden çok önce dahi Shaw şu ilkeyi belirtmiştir: "Neyi hayal edersek, onu mümkün kılarız."</p><p class="calibre_2"><span class="bold">İyileşme Görüntüleri ve Genlerimiz</span></p><p class="calibre_2">Doidge'un dediği gibi: "Deneyimle oluşmuş yapay değişim, beyinde ve hatta genlerde derine nüfuz ederek onları da şekillendirir.<sup class="calibre3"><small class="calibre4"><span class="calibre5">8</span></small></sup> Gen ifadeleri ve duygular arasındaki bağlantıyı inceleyen çok satan <span class="italic">The Genie in Your Genes</span> adlı kitabında Dr. Dawson Church içsel epigenetik müdahaleler olarak adlandırdığı imgeleme, meditasyon ve olumlu düşünceler, duygular ve dualara odaklanmanın genleri nasıl aktif hâle getirdiği ve sağlığımızı olumlu yönde etkilediğini betimlemektedir. "Zihinlerimizi iyilik hâlinin olumlu resimleri ile doldurmak iyileşme sürecini güçlendiren bir epigenetik ortam oluşturabilir.", demektedir.<sup class="calibre3"><small class="calibre4"><span class="calibre5">9</span></small></sup></p><p class="calibre_2">Meditasyonun gen ifadelerimizi nasıl pozitif yönde etkilediğini gösteren çok sayıda araştırma yapılmıştır. 2013 yılında <span class="italic">Psychoneuroendocrinology</span> dergisinde yayınlanmış olan Madison'da bulunan Winconsin Üniversitesi'nde yapılan bir çalışma meditasyon yapan kişilerin sadece sekiz saatlik bir meditasyondan sonra proinflamatuar genlerin düzeyinde azalma dâhil olmak üzere genetik ve moleküler değişimler yaşamışlardır ve bu da onlarm stresli durumları fiziksel olarak çok daha hızlı atlatabilmelerini sağlamıştır.<sup class="calibre3"><small class="calibre4"><span class="calibre5">10</span></small></sup> Church, meditasyon yaptığımız zaman "Beyinlerimizin mutluluk üreten bölümünü büyütüyoruz.", demiştir.<sup class="calibre3"><small class="calibre4"><span class="calibre5">11</span></small></sup></p><p class="calibre_2">Yaşamlarımız boyunca devamlı olarak yeni beyin hücreleri üretiriz. Bu yeni gelişen hücrelerin çoğu hipokampüste yer alır. Doidge, "Farkmdalığa ulaştığımızda, nöronlarımızda davranışlarımızı etkileyen genleri değiştirebiliriz." diye belirtir.</p><p class="calibre_2">"Bir gen etkinleştirildiği zaman, hücrenin yapısını ve işlevini değiştiren yeni bir protein üretir." Doidge'nin açıklamasına göre, bu süreç yaptıklarımızdan ve düşündüklerimizden etkilenir. "Genlerimizi şekillendirebiliriz böylece beynimizin mikroskopik anatomisi de şekillenir."<sup class="calibre3"><small class="calibre4"><span class="calibre5">12</span></small></sup></p><p class="calibre_2">Rachel Yehuda şöyle der: "DNA'nızı değiştiremezsiniz ancak DNA'nızın işleyiş biçimini değiştirebilirseniz bu bir anlamda aynı şeydir."<sup class="calibre3"><small class="calibre4"><span class="calibre5">13</span></small></sup></p><p class="calibre_2">Travmadan tamamen yoksun bir yaşam olmasının ihtimali, son derece düşüktür. Travmalar uyumaz ancak sonraki nesillerin çocuklarında çözümlenmek üzere verimli zemin aramaya devam eder. Neyse ki, insanoğlu dayanıklıdır ve birçok travma çeşidinde hızla iyileşme kapasitesine sahiptir. Yalnızca doğru içgörülere ve aletlere ihtiyacımız var. Daha sonra, danışanlarımla yaptığım çalışmalarda etkili olan uygulamaları paylaşacağım böylece kendi aile kalıtımınızın parçası olabilecek travmaları iyileştirme deneyimlerini doğrudan elde edebilirsiniz.</p><p class="calibre_2"><span class="bold">Bölüm 4</span></p><div class="mbp_pagebreak" id="calibre_pb_2"></div>
</body></html>
