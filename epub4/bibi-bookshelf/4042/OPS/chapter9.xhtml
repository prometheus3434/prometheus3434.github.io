<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korsan Kızlar</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter9">
		<section>
			<h1><span epub:type="pagebreak" title="147" id="page147"></span><st c="0">KOÇBAŞI MANEVRASI</st></h1>
			<p><st c="17">Kırbaç seslerine karışan küfürlü haykırışların ardından, aynı anda inip kalkan yüzlerce kürek, suları tokatlayıp döverek gemileri atağa kaldırdılar. </st><st c="167">Gemiler, dörder forsanın birlikte çektiği, beş altı metre uzunluğundaki kürek dizilerinin güvertelerden inip kalkışıyla, havalanmaya çalışan dev kuşları andırıyordu.</st></p>
			<p><st c="332">Salih Reis’in küçük kırlangıcı kafilenin ileri karakol gemisiydi. </st><st c="399">Onu, Kemal Reis’le Piri Reis’in otuz sıra kürekli baştardaları arasında seyreden Rodos mavnaları takip ediyordu. </st><st c="512">Baştardalar, mavnaların hızına uymak zorundayken, korsan saldırılarını karşılamakla görevli kırlangıç, var gücüyle küreklere asılarak uzaklaştı.</st></p>
			<p><st c="656">Güneş, Rodos’tan Girit ve Mora ufkuna doğru dağılarak saydamlaşmış, esintisiz Akdeniz havasında gökyüzü</st><span epub:type="pagebreak" title="148" id="page148"></span><st c="760">nün maviliklerine serilip kalmış bulutları sarıdan turuncuya boyarken, hac yolcuları ve tayfalardan kimi, gemilerin güney rotasında ikindi namazına durdu. </st><st c="916">Forsaların öne hamlelerinde “Hu!”, geriye kaykılmalarında “Ha!” sesleri, imamların dualarını derviş zikirleriyle ulvileştirdi sanki.</st></p>
			<p><st c="1048">Sancak bordasına yeşil, iskele bordasına kırmızı fenerler asılan gemiler, karanlığın ortasında ateşböcekleri gibi pırıldamaya başladılar. </st><st c="1187">Gemilerin gece manzarası, akşam yemeği için pruva sahanlığında buluşan Denizatı tayfasında, ilk günün şaşkınlığı ve yorgunluğundan mıdır nedir, masalsı bir dünya duygusu uyandırıyordu.</st></p>
			<p><st c="1371">Piri Reis’in köşk perdesi inikti, ama aralıktan fener ışığı sızıyordu. </st><st c="1443">Yemek sinisi götüren odabaşı, “Destur!” ile köşke girdiğinde, reisin halen çalıştığını gördüler.</st></p>
			<p><st c="1539">“Nasıl korsan ki bu bizim reis? </st><st c="1572">Yazar, çizer, düşünür, sanki molladır,” dedi; hayretle, “Cık! </st><st c="1634">Cık! </st><st c="1639">Cık!” çekti Selim.</st></p>
			<p><st c="1657">“Hı,” dedi Zişan, “yaşı otuz var mı bilmem de, bakışları altmışlık.”</st></p>
			<p><st c="1726">Zıplar gibi güldü Homer. </st><st c="1752">“İyi ya işte; gençlikteki cesaret ihtiyarlıkta, ihtiyarlıktaki akıl gençlikte olsa demezler mi?”</st></p>
			<p><st c="1848">Küfürlü haykırışlara kırbaç sesleri karıştı o sırada. </st><st c="1903">Vardiyan Zapolyo, yemekte oyalanan forsaları cezalandırıyordu.</st></p>
			<p><st c="1965">“Piri Reis’in Macar ilinden azatlı kölesiymiş bu Zapolyo. </st><st c="2024">Tahtını bulunca bahtını unutmuş zahir,” dedi Selim.</st></p>
			<p><span epub:type="pagebreak" title="149" id="page149"></span><st c="2075">Belli ki, forsaların acınası haline canı sıkılan Azra, bakışlarını ufkun karanlığına dikmişti. </st><st c="2171">“Bizimkiler hangi gaddar vardiyanın eline düştü kim bilir! </st><st c="2230">Belki de burnumuzun dibindedirler,” derken, ta uzaklarda göz kırpan ışıltıları gösterdi.</st></p>
			<p><st c="2318">“Yoksa korsan mı bunlar? </st><st c="2344">Bizi mi takip ediyorlar?” diye sordu Zişan.</st></p>
			<p><st c="2387">Hepsi de gecenin derinliklerine dikkat kesilmiş ve hiçbirinin fikri yokken, sorunun karşılığı geriden geldi. </st><st c="2497">“Korsanlar fener yakmaz. </st><st c="2522">Girit’ten Kıbrıs’a giden Venedik gemileridir bunlar.”</st></p>
			<p><st c="2575">Said Baba ve birkaç meraklı leventle çıkagelen Osman Ağa, “Devletli hünkârımız Venedik ve Rodos’la anlaşmalıdır, sancaklı gemilere saldırmazlar,” dedi. </st><st c="2728">Ağa, çalımla sahanlığa çıkıp, köşedeki meşin mindere bağdaş kurdu.</st></p>
			<p><st c="2794">“Harami ferman dinler mi? </st><st c="2821">Dinleri imanları vurgundur, kendi gemilerini bile basarlar,” dedi silahtar, çöktü ağanın yanı başına oturdu. </st><st c="2930">“Usludan seyrüsefer edişimize kanman ha! </st><st c="2971">Ablak suratlı, alık bakışlı, endam fukarası şu tayfalar var ya, cenk vakti gelince hepsi birer kurt olur. </st><st c="3077">Zati bu deniz, ‘kim kimi yerse denizi’dir.”</st></p>
			<p><st c="3120">“Evvel Allah, sonra Kemal Reis! </st><st c="3153">Kim ki diş gösterir, dişlerini sökeriz bu denizlerde!” dedi ağa. </st><st c="3218">“Frenk diyarı, Rum diyarı, Arap diyarı, deniz kazan biz kepçe, on beş yıldır akıncı gezeriz. </st><st c="3311">Venedik idi, Ceneviz idi, İspanyol idi, Rodos idi, Müslüman illerinde haramilikle geçinen türlü Frenk korsanı, Türk adından ürker oldu, şükür.”</st></p>
			<p><span epub:type="pagebreak" title="150" id="page150"></span><st c="3454">Laf lafı açınca, leventler hevese geldi. </st><st c="3496">“İspanya akınında ben de vardım. </st><st c="3529">Kralları, Müslüman halkı istemez, eza cefa çektirirdi. </st><st c="3584">Müslümanlar’ı alıp Arap illerine taşıdık,” dedi biri. </st><st c="3638">“Malaga’yı vurup İspanyol gemilerini perişan etmiştik,” dedi öbürü.</st></p>
			<p><st c="3705">“O sayededir ki, Kemal ile Piri Reis’i Arap illerinde baş üstünde tutarlar. </st><st c="3782">Magripli reislerle akına çıkar, Frenk adalarını, sahillerini topa tutarız,” dedi silahtar.</st></p>
			<p><st c="3872">Selim heyecanlandı. </st><st c="3893">“Bu sefer biz de varız!”</st></p>
			<p><st c="3917">Ağanın kahkahası patlayıverdi. </st><st c="3949">“Gayrı sırtımız yere gelmez!”</st></p>
			<p><st c="3978">Silahtarla leventler de gülüşürken, kızsın mı, darılsın mı kestiremedi Selim. </st><st c="4057">“Kılıcımız var, böğrüne dürteriz; dizimiz var, bağrına çökeriz! </st><st c="4121">Baş almasını da, baş vermesini de biliriz! </st><st c="4164">Haraminin hası gelsin, dönersek namerdiz cenkleşmekten!”</st></p>
			<p><st c="4220">Oğlanın hırslanması Osman Ağa’nın hoşuna gitti. </st><st c="4269">“Dur hele, celallenme delikanlı! </st><st c="4302">Bir zamanlar biz de genç idik, heyecanlı idik, o günleri hatırladık, keyiflendik,” diye gönül aldı.</st></p>
			<p><st c="4401">“İki günde iki badire atlatmışken acemiliğimiz gülünmez değil,” dedi Azra.</st></p>
			<p><st c="4476">“Püü!” dedi silahtar, ‘biz ne badireler atlattık, bilseniz,’ gibisine elini sallarken. </st><st c="4564">“Tunus’tan Cabir ile Dabir Kardeşler’le Korsika sahillerine akına çıkmıştık. </st><st c="4641">Yedi İspanyol gemisine rastladık. </st><st c="4675">Rüzgârı bulunca Mayorka Adası’na kaçan gemileri Figare Kalesi’ne kadar kovaladık. </st><st c="4757">Ka</st><span epub:type="pagebreak" title="151" id="page151"></span><st c="4759">lenin liman ağzı dar, iki yanı sarp tepelikti. </st><st c="4807">Meğer, kale muhafızları hazırda beklermiş; kıstırma hevesiyle gemilerin peşinden limana girince, koca kayaları üstümüze yuvarladılar. </st><st c="4941">Kadırganın biri hurdahaş olurken, gazilerden on iki şehit verdik...”</st></p>
			<p><st c="5009">Derinden bir iç geçirdi Osman Ağa. </st><st c="5045">“Ragıp Ağa ile ben, Eğriboz seferinde Kemal Reis’in azap erlerindendik. </st><st c="5117">Ordudan çekilip, Cenevizli dülgerlere tekne inşa ettirdiğinde, bizi leventliğe aldı. </st><st c="5202">Adaları, gemileri basıp tutsak aldık, mal topladık. </st><st c="5254">Aynoroz Rumları, manastır keşişleri dostumuzdu. </st><st c="5302">Lavri Manastırı koyunda dinlenirken poyraz fırtınası çıktı. </st><st c="5362">Yan yattı, dibe battı derken, keşişler yetişip bizim tekneyi dört yandan çarmıha gerer gibi bağladılar. </st><st c="5466">Böylelikle ileri geri kımıldayamadı da fırtınadan hasarsız kurtulduk.”</st></p>
			<p><st c="5536">Kurt denizciler, Portekiz’den Marsilya’ya, Korsika’dan Tunus’a, Mısır’dan Ceneviz’e anılarla dolanırken, Denizatı tayfasının nutku tutuldu sanki. </st><st c="5683">Osmanlı fethettiği sahillerin güvenliğini sağlamakta bile güçlük çekerken; Cebelitarık Boğazı’ndan Adalar Denizi’ne, iki bin yıllık geçmişleriyle bütün Akdeniz’i sahiplenmiş krallık, dukalık, prenslik donanmaları arasında pervasızca sancak gösteren reislerle leventlerin cesaretine hayran olmuşlardı. </st><st c="5984">Seferleri gaza, kendilerini de deniz akıncısı saymak; bilmedikleri rotalarda, düşman kabul edildikleri diyarlara kürek çekme kudreti veriyordu.</st></p>
			<p><st c="6127">“Sardunya sahillerine çok akın etmişizdir. </st><st c="6171">Yakınında </st><span epub:type="pagebreak" title="152" id="page152"></span><st c="6181">At Adası ile Cinare Adası vardır. </st><st c="6215">Üç Ceneviz kadırgasını iki ada arasındaki serpme kayalıklara sıkıştırıp ele geçirmiş, tutsakları Tunus Sultanı’na satmışızdır,” diyordu leventin biri. </st><st c="6366">Öbürü pisboğaz; nerede tavşan, nerede ceylan avladıklarını anlatıyordu. </st><st c="6438">“Mayorka Adası yanında Konili Adası vardır, burada tavşan çoktur. </st><st c="6504">Levent gezdiğimiz günlerde, dinlenmek için adaya yanaşıp, tam üç yüz yetmiş tavşan tuttuk.”</st></p>
			<p><st c="6595">O sırada Piri Reis çıktı köşkten. </st><st c="6630">Önce sancak, sonra iskele tarafına dikilerek, ufuktaki sis bulutları ardında beliren dolunayın, gümüşi pırıltılarla yükselişini izledi. </st><st c="6766">Mehtabı karşılarcasına serin esintilerle ürperen deniz, üstüne abanmış zifiri karanlıktan usulca sıyrılıyordu.</st></p>
			<p><st c="6876">“Reisimiz kalem ehlidir. </st><st c="6902">Nerede ne görmüş, başımıza ne hal gelmiş ise, göz nuru ile yazar, çizer,” dedi silahtar.</st></p>
			<p><st c="6990">“Huda ömürlerine ömür eklesin, reislerimiz deniz ilminin sahibidir. </st><st c="7059">Sinoplu Safai pirleridir, ondan aldıkları ilim ile denizleri bize açarlar,” dedi ağa.</st></p>
			<p><st c="7144">Sis bulutundan sıyrılan dolunayla birlikte esintiler biraz daha güçlendi. </st><st c="7219">Piri Reis’in dikildiği iskele yönüne dikkatle bakan Azra, uzaklarda kırpışan fener pırıltılarını aradı bir süre. </st><st c="7332">Ya Kıbrıs rotasında seyreden Venedik gemilerine ait olup araları açıldığından; ya da dolunayın çıkışıyla silinip gittiğinden, fener pırıltılarını göremedi.</st></p>
			<p><st c="7487">Anlatılan maceraların zihninde canlanan görüntülerine dalıp gitmiş Selim, “Haydi bre yelkenciler, alesta fora!” haykırışıyla sıçradı.</st></p>
			<p><span epub:type="pagebreak" title="153" id="page153"></span><st c="7621">Tombul Nikolas, kendisinden umulmayacak gür bir sesle yelkencileri işbaşına çağırıyordu.</st></p>
			<p><st c="7710">Seğirtip köprü altında toplanan yelkencilere karışan Selim, iki tayfayla sahanlığa döndü. </st><st c="7801">Pruva başındaki üçgen yelkeni açmak onlara düşmüştü.</st></p>
			<p><st c="7853">“Arya! </st><st c="7861">Arya! </st><st c="7867">Arya!”</st></p>
			<p><st c="7873">“Orsa! </st><st c="7881">Orsa! </st><st c="7887">Orsa!”</st></p>
			<p><st c="7893">Halatları çözülerek seren direklerinden salıverilen yelkenler, pupa esintilerine çevrildi.</st></p>
			<p><st c="7984">Yelkenlerin dolup şişmesiyle yalpalanan kadırga, ileri bir atılışla dengesini buldu. </st><st c="8070">Pruva önünde, kılıçbalığı burnu gibi uzanan tunç kılıflı mahmuz, bir aşağı bir yukarı, bir sağa bir sola salınırken, karanlığı yırtarak kadırgaya yol açıyordu sanki.</st></p>
			<p><st c="8235">“Hisa kürek! </st><st c="8249">Haydi, mola!”</st></p>
			<p><st c="8262">Vardiyan Zapolyo’nun en sevimli buyruğuydu bu. </st><st c="8310">Küreklerini kaldırıp ıskarmozlara geçiren forsalar, rüzgârın kesilmemesini diler gibi, derin bir soluk alıp vererek gevşediler. </st><st c="8438">Buano’yla Habeşli kölenin kırbalarından taslarına dolan su, ikindi vaktinden gecenin ortasına kadar süren kürek çekmenin, bütün yorgunluğunu aldı götürdü. </st><st c="8593">Zincirli ayaklarla ancak birbirlerine omuz verip yaslanarak uyuma hazırlığına giriştiler.</st></p>
			<p><st c="8682">Korsanlarla haramilerin av peşine düştüğü Akdeniz’de gece seyri, sıradan gemilerin göze alabileceği bir yolculuk değildi. </st><st c="8805">Adalar Denizi’nden İspanya sahillerine uzanarak on beş yıldır üç hilalli sancağı, Frenk korsanla</st><span epub:type="pagebreak" title="154" id="page154"></span><st c="8901">rının zihnine nakış gibi işleyen Kemal ve Piri Reisler, delibaş cesaretlerini denizcilik ilmiyle donatarak bunu başarabilmişlerdi. </st><st c="9033">Denizciliğe özenen sahil gençleri, açtıkları kapıdan Akdeniz’e girmişler; üç hilali, gözü kara Türk korsanlarının sancağı olarak cesaretle dalgalandırmışlardı.</st></p>
			<p><st c="9192">Osman Ağa, leventlerden birini gönderip devetüyü atkılar getirtti. </st><st c="9260">“İster örtünüz, minderiniz; ister sarığınız, kuşağınız olur; bunlar sizin her şeyiniz,” dedi.</st></p>
			<p><st c="9353">Atkıları kızlarla Homer’e dağıtan levent, sonuncusunu Selim’e götürürken, Osman Ağa’yla Said Baba davranıp kalktılar. </st><st c="9472">Pruva sahanlığını Bahriyeli Bacılar’a bırakmışlardı.</st></p>
			<p><st c="9524">Yumuşacık, geniş devetüyü atkıyı enine boyuna inceleyip pek beğenen Homer, leventler gibi omuzuna attı. </st><st c="9629">Kızlar da kendisini taklit edince, kendi tarzında güldü. </st><st c="9686">“Bir bu eksikti, şimdi farkımız kalmadı.”</st></p>
			<p><st c="9727">Selim yelken nöbetinde, Buano mutfaktaydı. </st><st c="9771">Köşeye kıvrılan Homer, atkısını yastık olarak kullanmayı seçti. </st><st c="9835">Ellerinde atkılarla kararsız kalan kızlar, mehtabın sarıp sarmaladığı güverte manzarasına bakındılar. </st><st c="9937">Esintilerle aralanan kaptan köşkünden artık fener ışığı sızmıyorken, gözcü leventlerle yelkenciler dışında herkes uykudaydı. </st><st c="10062">Kadırgaların gıcırtıları, yelkenlerin pırpırları, rüzgârın uğultuları ve horultular; hepsi dalgaların tokat seslerine karışıp gidiyordu.</st></p>
			<p><st c="10198">“Masalda mıyız, rüyada mı? </st><st c="10226">Uyursak uyanabilir miyiz?” dedi Zişan.</st></p>
			<p><span epub:type="pagebreak" title="155" id="page155"></span><st c="10264">Laçin başıyla onayladı. </st><st c="10289">“Ben de kendimi bir garip hissediyorum.”</st></p>
			<p><st c="10329">“Ne masal, ne rüya, gerçeğin içindeyiz,” dedi Azra; kılıç askısını çıkarıp, atkısını sahanlığa sererek uzandı. </st><st c="10441">“Yarına hazır olalım.”</st></p>
			<p><st c="10463">Kızlar ablalarına hak verip yanı başına uzandılar. </st><st c="10515">Tek kanatlı kelebek gibi görünen pruva yelkeni altında salınırken arada bir mideleri bulansa da, yorucu günün ağırlığıyla derin bir uykuya dalabildiler.</st></p>
			<p><st c="10667">Zapolyo’nun haykırışları ve kırbaç sesleriyle sıçradıklarında, nasıl o kadar çabuk sabah olabildiğini anlayamadılar. </st><st c="10785">Nöbet sonrası gelip yatmış Selim’in sabah ayazına karşı Homer’e sokulduğunu görünce, gülüşmemek için kendilerini zor tuttular.</st></p>
			<p><st c="10911">Zişan’la Laçin, birileri onları kaldırıncaya kadar yatmaya niyetliyken, Azra tuhaf bir hisle ayağa dikildi. </st><st c="11020">Doğrudan sancak tarafına baktığında, inanası gelmez gibi gözlerini ovuşturdu. </st><st c="11098">Kara yelkenli, kara bordalı, kara bayraklı sekiz gemi, Kemal Reis’in hacı kafilesine paralel seyrediyor; kaptan köprüsüne dikilmiş Piri Reis’le Osman Ağa, sakin bir tavırla onları izliyordu. </st><st c="11289">Kimsede heyecan yoktu; ancak rüzgâr yön değiştirmeye başladığından, forsalarla yelkenciler tetikte bekliyordu.</st></p>
			<p><st c="11399">Önce kız kardeşlerine, sonra Selim’e dönen Azra, onları boş yere telaşlandırmak istemedi. </st><st c="11490">Megri baskınındaki harami gemileri, Selim’i mutlaka üzecekti.</st></p>
			<p><span epub:type="pagebreak" title="156" id="page156"></span><st c="11551">Azra dikkat kesilmişken, “Ne var? </st><st c="11586">Neye bakıyorsun?” diye merakla doğrulan Laçin’le Zişan, harami gemilerini görüverince afalladılar.</st></p>
			<p><st c="11684">“Selim’in kardeşlerini kaçıranlar!” dedi Zişan.</st></p>
			<p><st c="11732">“Hemen uyandıralım,” dedi Laçin.</st></p>
			<p><st c="11765">“Biz ne yapabiliriz ki, uzaktan takip ediyorlar!” dedi Azra.</st></p>
			<p><st c="11826">O arada kâbus görür gibi hareketlenen Selim, bir sıçrayışla gözlerini açıverdi. </st><st c="11907">İlkin nerede olduğunu anlamaya çalıştı. </st><st c="11947">Üstüne dikilmiş bakışlardan gülünç durumlara düştüğünü sanıp, “Haramilerle boğuşuyordum,” diye utandı.</st></p>
			<p><st c="12049">Kızlar şaşırdı. </st><st c="12066">“Rüyan gerçek olabilir,” dedi Azra.</st></p>
			<p><st c="12101">Fırladı kalktı Selim. </st><st c="12124">Gördüklerine inanamadı önce, “Biz mi onları bulduk, onlar mı bizi? </st><st c="12191">Yoksa kâbusta mıyım hâlâ?” diye söylendi. </st><st c="12233">Homer de gelip, “Vay çakallar, vay! </st><st c="12269">Ne çabuk çıktılar karşımıza?” deyince, Selim’de şafak attı.</st></p>
			<p><st c="12328">Ufukta hiçbir kara parçasının silueti yokken ve ağaran tanın ışıltısı kül rengi yansımalarla denizde dalgalanırken; kara yelkenleriyle akbabaları andıran harami gemileri, avının açığını yakalamak için sabırsızlanıyor gibiydi.</st></p>
			<p><st c="12554">Yerinde duramayan Selim, “Ey, ne duruyor bunlar? </st><st c="12604">Biz ne duruyoruz? </st><st c="12622">Neden saldırmıyorlar? </st><st c="12644">Hani Kemal Reis’in cesareti? </st><st c="12673">Hani atmacaydı, kartaldı, aslandı bunlar?” diye homurdandı.</st></p>
			<p><st c="12732">“Şşşit? </st><st c="12741">Duyacaklar! </st><st c="12753">Vardır bir bildikleri,” diye uyardı Homer.</st></p>
			<p><span epub:type="pagebreak" title="157" id="page157"></span><st c="12795">Azra’nın kaşları çatılmıştı. </st><st c="12825">“Görmüyor musun, üç gemi dolusu hacı taşıyorlar! </st><st c="12874">Delilenip her şeyi berbat etme!” diye çıkıştı.</st></p>
			<p><st c="12920">Kendini kaybetmiş görünmekten utandı Selim. </st><st c="12965">Ablası Gülnar’la kardeşi Umur’un hâlâ ellerinde olabileceğini düşünüp aklı başından gidivermişti, ama Azra doğru söylüyordu.</st></p>
			<p><st c="13089">“Kimdi bu haramiler? </st><st c="13111">O Rodoslu düzenbazlar söylemişti,” dedi Zişan.</st></p>
			<p><st c="13157">“Tutsakları öldürürken keman çalıyormuş biri,” diye hatırlamaya çalıştı Laçin.</st></p>
			<p><st c="13236">Zıplar gibi güldü Homer. </st><st c="13262">“Karanlık Andre ile Şakacı Rider... </st><st c="13298">Ya fırsat kolluyorlar, ya da filoyu kimin koruduğunu anlamaya çalışıyorlar.”</st></p>
			<p><st c="13374">“Anlamışlardır Kemal Reis olduğunu,” dedi Azra.</st></p>
			<p><st c="13422">Dudak büktü Homer. </st><st c="13442">“Lokma büyük, boğazlarında kalmasından korkuyorlardır.”</st></p>
			<p><st c="13497">“Hay, korkmasalardı keşke!” dedi Selim.</st></p>
			<p><st c="13537">O sırada kaptan köprüsünde Piri Reis’le konuşan odabaşı, koştu sahanlığa geldi. </st><st c="13618">“Reisim Azra bacımızı emreder,” dedi.</st></p>
			<p><st c="13655">Önce şaşırdı, sonra, “Denizatı reisinin ben olduğumu söylemiştiniz, belki de ondandır,” dedi Azra, odabaşının peşi sıra seğirtti.</st></p>
			<p><st c="13785">“Ben de gideydim,” diye hayıflandı Selim. </st><st c="13828">“Megri’yi bunlar bastı, bacımla kardeşimi bunlar kaçırdı. </st><st c="13886">Üç günde nereye götürecekler, mutlaka gemilerin ambarına tıkmış</st><span epub:type="pagebreak" title="158" id="page158"></span><st c="13949">lardır, salın beni kurtarayım, diyeydim.”</st></p>
			<p><st c="13991">Ayaküstü Piri Reis’le görüşen Azra’nın gitmesiyle gelmesi bir oldu. </st><st c="14060">“Megri’de gördüğümüz gemiler olup olmadığını sordu; başka bir şey demedi.”</st></p>
			<p><st c="14134">Selim yine hayıflandı: “Ey tabii, koca reisler, bacımla kardeşim harami elinde tutsakmış, umurlarında mı hiç? </st><st c="14245">Bu kadar tez karşıma çıkacaklarını bileydim, teknemi satmazdım.”</st></p>
			<p><st c="14309">Azra kendini tutamadı: “Koca reislik, ne zaman ne yapacağını bilmekle oluyor, panayır dilencileri gibi sızlanıp durmakla değil!”</st></p>
			<p><st c="14438">Selim afalladı, ikidir azar işitiyordu, ama kız her seferinde haklıydı. </st><st c="14511">İki çift lafı varmış da boğazına takılmış gibi yutkundu. </st><st c="14568">Korkuluğa tutunup bakışlarını harami gemilerine dikti.</st></p>
			<p><st c="14622">Oğlanın içerlemesine üzülen Laçin, “Neden azarladın ki? </st><st c="14679">Belki bizimkiler de o gemilerde forsadır,” diye ablasına somurttu.</st></p>
			<p><st c="14745">“Hım,” dedi duraksadı Azra, ama geri adım atmadı. </st><st c="14796">“Öyle bile olsa, atın yuları reislerin elinde. </st><st c="14843">Yüzlerce hacının canını hiçe sayıp bizim için cengâverliğe girişirler mi? </st><st c="14917">Mutlaka bir hesapları vardır.”</st></p>
			<p><st c="14947">O âna kadar sessiz kalan Homer, arabuluculuk fırsatını kaçırmadı. </st><st c="15014">“Önümüzde kırk gün yok mu? </st><st c="15041">Nasılsa karşımıza çıkarlar.”</st></p>
			<p><st c="15069">Birden sendeleyip korkuluklara tutundular. </st><st c="15113">Güneşin doğuşuyla ikide bir yön değiştiren rüzgâr günbatısına </st><span epub:type="pagebreak" title="159" id="page159"></span><st c="15175">dönmüşken, Nikolas’ın sesi gürledi: “Yelkenciler alesta! </st><st c="15232">Yelkenler istinga!”</st></p>
			<p><st c="15251">Selim pruva yelkenine koştu hemen. </st><st c="15287">Nöbetçi azaplarla halat çekip yelkeni topladı. </st><st c="15334">Baktı ki, çördek yakası tam sarılmamıştır, hemen direğin tepesine tırmandı. </st><st c="15410">Yelkeni seren direğine sıkılarken, harami gemilerinde bir hareketlilik sezdi.</st></p>
			<p><st c="15487">“Saldıracaklar! </st><st c="15504">Haramiler saldıracak! </st><st c="15526">Hazır olun!” diye heyecanla direkten inerek sahanlığa seğirtti.</st></p>
			<p><st c="15589">Onun heyecanı, bir anda filonun bütün gemilerini sardı sanki. </st><st c="15652">Yelkenci, vardiyan, silahtar haykırışları birbirine karıştı.</st></p>
			<p><st c="15712">“Kürekler mayna!”</st></p>
			<p><st c="15730">“Topçular kundak başına!”</st></p>
			<p><st c="15756">“Okçular sahanlığa!”</st></p>
			<p><st c="15777">“Haydi, al beraber!”</st></p>
			<p><st c="15798">Topçu erlerini peşine takmış Said Baba, ambara inerken, sahanlıkta ne yapacağını kestiremez halde kalan Denizatı tayfasına, “Hepiniz benimle gelin,” diye el etti.</st></p>
			<p><st c="15961">Kundak başına geçen topçu erleri, mazgal kapaklarını açar, barutunu, fitilini, güllesini hazırlarken; Denizatı tayfası da Said Baba’nın buyruğuyla ambar ağzında bekleşen leventlerle silahlık arasına sıralandı. </st><st c="16172">Önce oklar, sadaklar elden ele ulaştırıldı; sonra kalkanlar, baltalar, gürzler dağıtıldı.</st></p>
			<p><st c="16261">“Arkebüzcüler!” diye seslendi silahtar.</st></p>
			<p><st c="16301">Ambar ağzından, “Buradayız baba!” karşılığı geldi.</st></p>
			<p><span epub:type="pagebreak" title="160" id="page160"></span><st c="16352">Silahlar dağıtılınca, geride bakır levhalarla kaplı uzunca bir sandık kalmıştı. </st><st c="16433">Kuşağından anahtar çıkaran Said Baba, içinde çok değerli şeyler varmış gibi, sandığın kapağını özenle açtı. </st><st c="16541">Denizatı tayfası, ilk kez gördükleri fitilli tüfeklerle birlikte, deri kese ve tahta mataraları ambar ağzında bekleşen leventlere ulaştırdılar.</st></p>
			<p><st c="16684">“Gelibolu’dan Karadeniz’e, Molla Safai’nin ziyaretine çıkmıştık. </st><st c="16750">Dört Kazak şaykasına rastladık. </st><st c="16782">Kayıkları batıp kafaları suda kalana kadar savaştılar,” diye güldü silahtar. </st><st c="16859">Sonra devam etti. </st><st c="16877">“Varna’da tutsak aldıkları Macar beyzadesini Kırım’a götürüyorlardı. </st><st c="16946">Beyzade, fidye karşılığı bu silahları getirtti bize.”</st></p>
			<p><st c="16999">Davul gümbürtüleri duyuldu o sırada.</st></p>
			<p><st c="17036">“Haramilerin gözünü kan bürüdü. </st><st c="17069">Neyiniz eksikse alıp çıkın hemen güverteye,” dedi silahtar.</st></p>
			<p><st c="17128">“Biz topçu değil miydik?” dedi Azra.</st></p>
			<p><st c="17165">“Sorgunun sırası değil, lüzum ederse alırım sizi.”</st></p>
			<p><st c="17216">Karşı çıkmadı Azra, kızlarla Selim’e birer kalkan verdi. </st><st c="17274">“Senin silahın yok, kolayına gelen bir şey bul kendine,” dedi Homer’e.</st></p>
			<p><st c="17344">Ne balta, ne kılıç almak geldi içinden Homer’in. </st><st c="17394">Sivri kubbeli iki çelik kalkanı silah olarak seçti. </st><st c="17446">Tencere kapağı büyüklüğündeki kalkanlardan birini başına, öbürünü göğsüne tutarak ne kadar korunabildiğine baktı. </st><st c="17560">O arada şaşkın bakışları fark edince, zıplar gibi güldü. </st><st c="17617">“Kemal Reis değilim ya, kendimi kollasam yeter,” dedi.</st></p>
			<p><st c="17671">Denizatı tayfası güverteye çıktığında, kafile ve harami </st><span epub:type="pagebreak" title="161" id="page161"></span><st c="17728">gemileri birbirinin manevralarını kollayıp savaş düzeni alırken, aradaki açıklığı azaltarak ilerlemeye devam ediyordu. </st><st c="17847">Çengelli, mızrak uçlu asasıyla kaptan köprüsüne dikilmiş Piri Reis’in bakışları da, şaşırtmaca manevralarla sokulup uzaklaşan harami reislerinin kadırgalarındaydı. </st><st c="18011">Asasını kaldırıp indirerek; sağa, sola, öne eğimler vererek Kemal Reis’le işaretleşiyordu.</st></p>
			<p><st c="18101">Asanın hareketleri forsalar için komut anlamı taşıyordu. </st><st c="18159">Vardiyan Zapolyo, “Hamla pruva! </st><st c="18191">Hamla sancak! </st><st c="18205">Siya kürek! </st><st c="18217">Alama kürek!” diye haykırarak dillendirdiği komutlarla ileri atılan, sağa dönen, geri çekilen, yerinde sayan kadırga, harami gemilerinin hamle niyetlerini boşa çıkarıyordu.</st></p>
			<p><st c="18389">Komutlara eşlik eden vardiyanın kırbacı, kimi zaman ıslık çalıp şaklarken; kimi zaman kabuk bağlamış izlere kan kırmızı bir çizgi daha ekliyordu. </st><st c="18536">O arada forsalara ritim tutarak dolanan davulcu, arada bir çaldığı cenk havalarıyla leventleri coşturuyordu.</st></p>
			<p><st c="18644">Leventlerin güçlü ve gözü pek olanları sancak güvertelerine sıralanmış; geri kalanlar orta güvertede toplanmıştı. </st><st c="18759">Sahanlığa mevzilenmiş okçular; tüfeklerin namlularına mataradan barut akıtmak, barutu çubukla sıkıştırmak, ateşleme deliğine fitil yerleştirmek, çakmaktaşında kav tutuşturmak için didinen arkebüzcülerle eğleniyorlardı:</st></p>
			<p><st c="18977">“Ha gayret kızanlar!”</st></p>
			<p><st c="18999">“Yetişin ha kaçıyor!”</st></p>
			<p><st c="19021">O arada ambara inen basamakların ortasına dikilmiş, </st><span epub:type="pagebreak" title="162" id="page162"></span><st c="19074">toplarını gümbürdetme emri bekleyen silahtarın eğlencesi, Denizatı tayfasının acemi korsan halleriydi. </st><st c="19177">Manevralarla sallanıp sarsılan kadırganın pruva güvertesinde, öncü leventlerin gerisinde yer tutmuş Denizatı tayfası, ikide bir dengesini kaybederek birbirine tutunmak zorunda kaldıkça, “Aman ha, sıkı tutunun! </st><st c="19387">Yoksa düşüp balıklara korsanlık edersiniz!” diyordu Silahtar Said Baba.</st></p>
			<p><st c="19458">Kırbaç, davul, nara patırtıları; şahadet getirenlerle dua edenlerin mırıltıları; bordada, bodoslamada patlayan dalgalar; omurgada, küpeştede inler gibi gıcırdamalar ve uçsuz bucaksız görünen denizin ortasında uğuldanan savaş havası, Denizatı tayfasını şaşkın bir heyecanla sarıp sarmalamış görünüyordu.</st></p>
			<p><st c="19761">Haramilerin kılıklarından bayraklarına kadar kapkara birer deniz canavarı gibi görünen gemilerin sayı üstünlüğü, hacı adaylarını korkutmuştu. </st><st c="19904">Güvertede toplaşıp birbirine sokularak dua ediyorlarken, kimileri de namaz kılmaya çalışıyordu.</st></p>
			<p><st c="19999">Rodos bandıralı gemilerin reisleriyse, hac yolcularından daha sakindi. </st><st c="20071">Gerçekte Rodos’un rakibi olan Kemal Reis’i öylesine tanımışlardı ki, bir yolunu bulup bu tehlikeden sıyrılacağını düşünüyor, sadece bunu nasıl yapacağını merak ediyorlardı.</st></p>
			<p><st c="20243">Kemal Reis’in kimi kaçar, kimi saldırır görünen ve sürekli hedef değiştiren manevraları harami gemilerini hem şaşırtıyor, hem cesaretlendiriyordu. </st><st c="20391">Farklı düşünen iki reisin farklı emirleriyle birbirlerinden kopmaya ve ya</st><span epub:type="pagebreak" title="163" id="page163"></span><st c="20464">yılmaya başladıklarında, şaha kalkar gibi ansızın sancağa dönen Kemal Reis’in kadırgası, Karanlık Andre’nin gemisini hedef alarak ileri atıldı.</st></p>
			<p><st c="20608">Koçbaşı hücumu beklemedikleri anlaşılan harami gemileri, Kemal Reis’i kuşatma telaşına düştü, ancak geç kalmışlardı. </st><st c="20726">Kuşatma manevrasını tamamlamaya çalışan Şakacı Rider, Türk kadırgasının hızını kesmek için birkaç top atışı yaptırdı.</st></p>
			<p><st c="20843">Aralarının açıldığını ve başının çaresine bakması gerektiğini biraz geç de olsa anlayan Karanlık Andre, toplarının sayı üstünlüğüne güvenerek ileri atıldı. </st><st c="21000">Kemal Reis atış menziline girdiği anda bütün toplarını ateşleyecek ve bu karşılaşmadan, şanına şan katarak çıkacaktı. </st><st c="21118">Ancak Kemal Reis’in de bir bildiği vardı; o da, toplarının daha uzun menzilli olduğuydu. </st><st c="21207">Karanlık Andre’nin atış menziline girmeden, gemi bordasını hedef gözeterek baş topunu ateşledi. </st><st c="21303">Kürekleri kırarak bordadan giren gülle top ambarına düştü. </st><st c="21362">Harami gemisi bir an manevra yapamaz hale geldi.</st></p>
			<p><st c="21410">İlk şaşkınlığı atlatıp hırsından köpüren Karanlık Andre, Kemal Reis’in ikinci hamlesine de engel olamadı. </st><st c="21517">Keskin bir manevrayla pruva mahmuzunu harami gemisine bindiren Kemal Reis, pupa omurgasını parçaladıktan sonra hızla uzaklaştı. </st><st c="21645">Yetişip iki cepheden hücuma geçen Şakacı Rider’in kıskacından, borda toplarının atışlarıyla sıyrılıp, geniş bir kavis çizerek hac kafilesine döndü.</st></p>
			<p><st c="21792">Kemal Reis’in, haramilerin tehdit ve takiplerinden kurtulmak için giriştiği koçbaşı manevrası başarıya ulaşın</st><span epub:type="pagebreak" title="164" id="page164"></span><st c="21902">ca, soluklarını tutarak izleyen hacılar rahat bir nefes aldı. </st><st c="21965">Namını duyup da görmedikleri Kemal Reis’in cesaretine, dualarının da destek olduğunu düşündüler.</st></p>
			<p><st c="22061">Hac kafilesi kaldığı yerden seyrini sürdürürken, batma tehlikesi geçiren Karanlık Andre’nin derdine düşen harami filosu, çabucak geride kaldı.</st></p>
			<p><st c="22204">Leventlerle forsaların alışkın oldukları anlaşılan bu duruma en çok Denizatı tayfası şaşırıp heyecanlanmış görünüyordu.</st></p>
			<p><st c="22324">“Ey biz de cenk edecektik, ağzımız açık bakakaldık,” dedi Laçin.</st></p>
			<p><st c="22389">“Kılıcın kabzası avuçlarımın terinden hamur oldu,” dedi Zişan.</st></p>
			<p><st c="22452">Savaşın kızışmadan bitivermesine sevinmiş görünen Homer, “Kemal Reis kimseye fırsat bırakmadı,” deyip, kalkanları iç içe vurarak ortalığı çınlattı.</st></p>
			<p><st c="22600">Azra’yla Selim’in karışan akılları başka yerlerdeydi. </st><st c="22655">Kardeşlerinin hasarlı harami gemisinde olduğu kuruntusuna kapılan Selim, savaşın vurkaçla bitmesine içten içe kızarak somurturken; manevraları baştan itibaren dikkat ve şaşkınlıkla izleyen Azra, savaş taktiğinin sırrını ancak her şey bittikten sonra çözebildiğine hayıflanıyordu.</st></p>
			<p><st c="22934">“Madem Akdeniz küçük, Kemal büyüktür, gün gelir hesaplaşırız haramilerle,” dedi Selim, kendi kendini avutur gibi.</st></p>
			<p><st c="23048">Hac yolcularını kastederek, “Yeter ki sırtımızda yumurta küfesi olmaya,” dedi Azra.</st></p>
			<p><span epub:type="pagebreak" title="165" id="page165"></span><st c="23132">Ağıldan kaçıp kırlarda keyfince gezinen kuzular gibi birkaç bulut parçasının gelip geçtiği gökyüzü, yaz sabahı güneşinin bütün parlaklığıyla sararırken; ısınan deniz de yeni bir güne uyanırcasına kaba dalgalarla geriniyor, salınıyor, buharlaşıyor, sis tüllerine bürünüyordu.</st></p>
		</section>
	<div id="charCountTotal" value="23407"></div></body>
</html>
