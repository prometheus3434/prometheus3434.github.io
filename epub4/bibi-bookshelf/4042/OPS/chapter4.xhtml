<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korsan Kızlar</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		<section>
			<h1><span epub:type="pagebreak" title="67" id="page67"></span><st c="0">RODOS KALESİ</st></h1>
			<p><st c="13">Ertesi sabah Venedik gemisi körfezden ayrılırken, Denizatı tayfası da limana yanaştı. </st><st c="100">İlyas sözünü tutup onları fazla bekletmedi. </st><st c="144">Subaşıyla gümrük memurları, toplanan vergilerin, kuşaklara sokulan haraçların hesabındaydı. </st><st c="236">Kahramanlık destanlarına bayılan subaşı, Pergeli Kardeşler’le Selim’in başına gelenleri ilgiyle dinleyip, harami peşine düşme niyetlerini takdir etti.</st></p>
			<p><st c="386">“Vay bu harami kâfirler pek azıttı! </st><st c="423">Irgatlar çift çubuk tutmaz, çobanlar sahile inmez oldu. </st><st c="479">Adalardan Menteşe sahillerine vurguna çıkıp, zulmedip kaçarlar. </st><st c="543">Yüce Huda’m sultanımızı başımızdan eksik etmesin, Megri baskınına elbet misilleme yapılır. </st><st c="634">Bu denizlere levent oğlanlar, acar bacılar lazımdır. </st><st c="687">Ne müşkülünüz var ise bana vazifedir,” dedi.</st></p>
			<p><span epub:type="pagebreak" title="68" id="page68"></span><st c="731">İhraç tezkeresi hazırlatıp mührü basan subaşı, onları tahıl pazarında Hacı Emin’e gönderdi.</st></p>
			<p><st c="823">Pergeli Kardeşler’i ticarete atılmış oğlanlar sandı; “Benim haylazlar İstanbul’a heves etti, gittiler. </st><st c="927">Yevmiyeli Türkmen lafa küfe gelemiyor. </st><st c="966">Buğdayı Rodos’a, Girit’e nakledecekseniz, bana oralardan Habeşli bir köle getiriverin, sevaba girersiniz,” dedi tüccar hacı.</st></p>
			<p><st c="1090">Selim’le kızların yürekleri bu kölecilik illetinden yanıkken, kızıp parlamalarına fırsat vermedi İlyas; “Bana çıtlattın da Habeşli bulmadım mı sana? </st><st c="1240">İster er, ister dişi, hangisi işine yararsa,” diye atıldı.</st></p>
			<p><st c="1298">“Pek kara olur onlar be yağcı, dişisini nedeyim!”</st></p>
			<p><st c="1348">Yağcıyla tahılcının ahbap çavuşluğuna gülesi geldi Laçin’le Zişan’ın, ancak ablalarının çatılmış kaşlarını görünce cesaret edemediler.</st></p>
			<p><st c="1483">Yine de sezdi Azra, “Hadi, hadi! </st><st c="1517">Sırtlayın şu çuvalları,” diye çıkıştı kızlara.</st></p>
			<p><st c="1563">Doğrusu, Selim’le Homer, kızların buğday çuvalları altında çöküp kalacağını sanmıştı. </st><st c="1650">Yanıldıklarını anladılar. </st><st c="1676">Pergeli Kardeşler hem güçlü, hem hızlıydılar. </st><st c="1722">Tüccar hacı bile, “Ha maşallah!” çekti.</st></p>
			<p><st c="1761">“Erkekten farkları kalmadı,” dedi Selim.</st></p>
			<p><st c="1802">Kızların erkeksi kılığından hoşlanmamış oğlanın tavırları Homer’i eğlendiriyordu. </st><st c="1885">“Ben demiştim, bu kızlarda korsan kanı var.”</st></p>
			<p><st c="1929">Omuzlarına birer çuval buğday atıp kızların ardı sıra seğirtip geçerek güç gösterisine giriştiler. </st><st c="2029">Selim tahıl depo</st><span epub:type="pagebreak" title="69" id="page69"></span><st c="2045">suna dönerken, Homer teknede kaldı. </st><st c="2082">Çuvalları güverteye çekip ambara indirecekti.</st></p>
			<p><st c="2127">Nereden çıkageldiyse, Selim’i kereste tüccarı Rodoslu İshak karşıladı. </st><st c="2199">Girit’e giden Venedik gemisi işine yaramamış, Pergeli Kardeşler’i tayfa sanmıştı. </st><st c="2281">“Oh! </st><st c="2286">Yeni leventler bulmuşsun. </st><st c="2312">Seninle Rodos’a mı gitsem?” dedi Selim’e.</st></p>
			<p><st c="2353">Tüccarla hesaplaşan Azra’yı gösterdi; “Ben bilmem, reisim bilir,” dedi Selim. </st><st c="2432">Gitti, tahıl deposundan bir çuval sırtladı.</st></p>
			<p><st c="2475">Arkası dönük Azra’yı tanımayan kereste tüccarı, teknenin el değiştirdiği sonucuna vardı. </st><st c="2565">Ne yapacağını bilemeden dikilirken, gözü, karşıdan gelen tayfaların endamına, uzunca boylarına takıldı. </st><st c="2669">Biraz ötesinden geçip giderlerken hayretler içinde kaldı. </st><st c="2727">“Nedir ki kızların bu kılığı? </st><st c="2757">Tanımasam kanacaktım,” diye söylendi.</st></p>
			<p><st c="2794">O sırada körfez ağzındaki adanın ardında bir gemi belirdi. </st><st c="2854">Yeniden umutlanan İshak, güneşe karşı elini siper edip geminin bandırasını seçmeye çalıştı. </st><st c="2946">Rodos bayrağını görünce rahatladı. </st><st c="2981">Herkesten önce davranmazsa, tomrukları taşıtmak için kaptanı ikna edemezmiş gibi, koştu gitti.</st></p>
			<p><st c="3075">Denizatı’nın yüklenmesi ve tüccarla hesaplaşma işleri bitmişti.</st></p>
			<p><st c="3139">“Rüzgâr gündoğusundan, kaçırmayalım,” dedi Azra.</st></p>
			<p><st c="3188">İlyas güldü. </st><st c="3202">“O rüzgâr kimi dosttur, kimi düşman. </st><st c="3239">Bugün ufkunuz açık. </st><st c="3259">Hisarı geçip Kadırga Burnu’nu dönünce, Rodos’u görürsünüz. </st><st c="3318">Haydi, Allah’a emanet olun!” diye uğurladı tayfaları.</st></p>
			<p><span epub:type="pagebreak" title="70" id="page70"></span><st c="3371">Uzakta, üç direkli, geniş karınlı, Rodos bandıralı koca mavna, bordadan aldığı rüzgârla geniş bir kavis çizerek limana yönelmişti.</st></p>
			<p><st c="3502">“Hemen açılmazsak, rotamızı kesecek bu gemi,” dedi Azra.</st></p>
			<p><st c="3559">Telaşla halatları çözen Selim, kürek havuzuna sıçradı. </st><st c="3615">Yelken açmadan geminin sancak tarafına geçtiler.</st></p>
			<p><st c="3663">Çarpışma tehlikesi atlatıldığında, rüzgârı pruvadan alıp dümeni Selim’e bıraktı Azra. </st><st c="3750">İlyas’ın kopya haritasına bir göz attı. </st><st c="3790">Denizci babası Goran’dan öğrendiklerini sınamanın zamanıydı şimdi. </st><st c="3857">Haritada uzaklık ve açı ölçümleri yaptı. </st><st c="3898">Yönü ayarlayıp pusulayı Selim’e gösterdi. </st><st c="3940">Doğru rotada seyredebilmesi için pusulayı dümen kutusu önüne bırakırken, “Bahtımız da ufkumuz gibi açık olursa, ikindi vakti varırız adaya,” dedi.</st></p>
			<p><st c="4086">Başıyla onayladı Selim, genç kıza karşı koşulsuz bir güveni vardı. </st><st c="4154">Ablası Gülnar ve kardeşi Umur’u onun sayesinde bulacağına inanıyordu.</st></p>
			<p><st c="4223">Yaz güneşinin bütün sıcaklığıyla parladığı bir gündü. </st><st c="4278">Dağ zirvelerinde gezinir gibi kuzeye akan bulutlar, rüzgârın yön değiştirdiğini gösteriyordu. </st><st c="4372">Azra’nın Rodos siluetini bir an önce görebilmek için ufka dikilmiş bakışları, uyarı beklemeden yelkenleri kuzeydoğuya çeviren Zişan’la Laçin’i alkışladı. </st><st c="4526">Hava ısındıkça belirginleşen buharlaşma, biraz da olsa kaygılandırıyordu onu. </st><st c="4604">Bulutlara baktı. </st><st c="4621">Çünkü bulut, rüzgâr demekti. </st><st c="4650">Rüzgârsa, sis tüllerinin ufku örten kalın perdelere dönüşmesini engellerdi.</st></p>
			<p><span epub:type="pagebreak" title="71" id="page71"></span><st c="4725">Teknenin sancak tarafında kumsal, iskele tarafında sığacık ormanıyla körfeze kıvrılan burun, pruvasında kara ve sivri bir adacık vardı. </st><st c="4862">Kumsal sonunda, Roma kalıntısı surlarla bir tepe yükseliyordu.</st></p>
			<p><st c="4924">İlyas’ın sözünü ettiği hisarlı tepe, kanca gibi güneye doğru kıvrılan Kadırga Burnu üzerindeydi. </st><st c="5022">Makilerle kaplı sarp kayalıklar boyunca açık denize doğru seyrederken, Mermeris çoktan görünmez olmuştu.</st></p>
			<p><st c="5126">“Orada biri mi vardı?” dedi Homer, Selim’e.</st></p>
			<p><st c="5170">“Nerede?”</st></p>
			<p><st c="5180">“Tepede biri el salladı sanki.”</st></p>
			<p><st c="5212">Homer’in işaret ettiği burnun ucundaki kayalıklara baktı Selim, kimseyi göremedi. </st><st c="5295">Yelken gölgesinin uzadığı kürek havuzuna çöreklenmiş Zişan’la Laçin de merakla doğruldu.</st></p>
			<p><st c="5383">O sırada burnun sakladığı koyda bir sandal belirdi, sonra bir sandal daha. </st><st c="5459">İlki açığa ilerlerken, öbürü teknenin sancağına sarktı. </st><st c="5515">Üçer adamın kürek çektiği sandallarda, ikişer adam buruna dikilmiş, birinde kancalı halat, öbüründe kılıç, tetikte bekliyordu.</st></p>
			<p><st c="5641">“Harami bunlar, çabuk davranın!” dedi Azra.</st></p>
			<p><st c="5685">Pruvadan hızla seğirtip dümeni Selim’den aldı. </st><st c="5733">Ansızın iskeleye kırıp doğrulttu. </st><st c="5767">Yatıp kalkan teknenin borda dalgaları, sancaktan sokulan sandalı neredeyse alabora edecekti.</st></p>
			<p><st c="5859">Ustalıkla toparlanan sandaldakiler, hemen teknenin gerisine sarktı. </st><st c="5928">Homer’le Selim onları kollarken, Zişan’la </st><span epub:type="pagebreak" title="72" id="page72"></span><st c="5970">Laçin kılıçlarını çekerek pruvaya dikildiler.</st></p>
			<p><st c="6015">Tekneyi, önünde manevra yaparak engellemeye çalışan sandalda, belli ki harami reisi, çift taraflı baltasını tehditle sallayıp, “Hey, Türkmen koyunları! </st><st c="6168">Beni duyuyor musunuz? </st><st c="6190">Karşı koyarsanız hepiniz ölürsünüz!” diye haykırdı. </st><st c="6242">Harami Türkçe konuşuyordu, ama öbürleri Rumca bağrışıp, kılıçlarını savurarak, ne kadar vahşi olabileceklerini göstermek için tepiniyorlardı.</st></p>
			<p><st c="6383">Selim’in tepesi atıp gözlerini kan bürüyüverdi. </st><st c="6432">“Hele gelin de, kim kimi öldürüyor görelim üleyn!” diye haykırdı; kırbacını öyle bir hışımla savurdu ki, kanca atmaya hazırlanan harami, suratında şaklayan darbeyle geridekinin üstüne yıkıldı.</st></p>
			<p><st c="6624">Sandal, kürekçilerin hüneriyle, devrilmekten ikinci kez güçlükle kurtuldu ve biraz uzaklaşıp fırsat kollamanın daha iyi olacağını anladılar.</st></p>
			<p><st c="6765">Harami reisi, “Hey sığırtmaçlar, boşuna debelenmeyin! </st><st c="6820">Kızlarla tekneyi teslim edip kurtulun! </st><st c="6859">Yoksa sizi de kıtır kıtır keseriz!” diye haykırdı.</st></p>
			<p><st c="6909">Selim onlara da laf yetiştirdi. </st><st c="6942">“Hangi kızlar üleyn! </st><st c="6963">Sizden mert, sizden erkektir hepsi! </st><st c="6999">Hepinizi hadım eder, köpeklere atarlar, üleyn!”</st></p>
			<p><st c="7046">Uysal huylu oğlanın cesareti, dümen kırmalarla haramilerden sıyrılmaya çalışan Azra’yı hayrete düşürdü. </st><st c="7151">O hengâmede bile atışmalara dudak bükerek gülüşen Zişan’la Laçin, kılıçlarını haramilere doğru uzatıp döndürerek eğlendiler.</st></p>
			<p><span epub:type="pagebreak" title="73" id="page73"></span><st c="7275">Harami reisi Rumca küfrü basıp tepinerek zıvanadan çıktı. </st><st c="7334">Öndeki sandal, iskele bordasından hücuma geçerken, gerideki, sancak tarafına yanaştı. </st><st c="7420">Kimi kanca atarken, kimi güverteye tırmanmaya çalıştı.</st></p>
			<p><st c="7474">Homer, küreğin sapını, güverteye tutunup balta savuran haraminin suratına indirdi. </st><st c="7558">Adam denize düştü, baltası güvertede kaldı. </st><st c="7602">Onu da Selim kaptı, bir başka haraminin kanca halatına indirdi. </st><st c="7666">Adam sandala yuvarlandı. </st><st c="7691">Hemen davranıp kancayı ahşaptan söken Homer, “Al bunu, başka sefere sakla!” diye adama fırlattı.</st></p>
			<p><st c="7787">Pire gibi sıçrayıp, üstüne üstlük, “Bu kestane tamam, öbürünü de sen çiz,” diye alay ederek, her birine yetişen Zişan’la Laçin, haramileri çileden çıkarıyordu.</st></p>
			<p><st c="7947">Elinden, kolundan, suratından çizik yemiş haramilerden biri, güverteye tırmanmayı başarınca, “Tutunun kızlar!” diye haykırdı Azra ve dümen kırdı.</st></p>
			<p><st c="8093">Zişan direğe, Laçin yelkene yapışmışken, sendeleyen adam güverteye atılmış kancanın üzerine düştü. </st><st c="8193">Haykırışı bir anda herkesi dondurdu.</st></p>
			<p><st c="8229">Hemen toparlanıp, şaşkınlıktan yararlandı Azra. </st><st c="8278">Ani bir manevrayla tekneyi iskele tarafına yatırıp haramileri silkeledi. </st><st c="8351">Bu arada borda altında sıkışıp parçalanan sandal da batmaya başladı.</st></p>
			<p><st c="8419">Kanca demiri sırtına saplanmış harami böğürüp duruyordu. </st><st c="8477">“Ne yapalım? </st><st c="8490">Bizim günahımız yok,” dedi Zişan’la Laçin. </st><st c="8533">Tuttukları gibi denize attılar adamı.</st></p>
			<p><st c="8570">Sancak tarafı haramilerinin gözleri korkunca, Se</st><span epub:type="pagebreak" title="74" id="page74"></span><st c="8619">lim’le Homer’in işleri kolaylaştı. </st><st c="8655">Birkaç kürek ve kırbaç darbesiyle tekneden kopan haramilerin kimi sandalda, kimi denizde, öylece kalakaldı.</st></p>
			<p><st c="8762">Ustaca manevralarla saldırıdan sıyrılan tekne, kaba dalgalı denizde şahlanarak, coşkulu bir ruhla ileri atıldı. </st><st c="8875">Bundan kendine pay çıkardı; “Nasıl dayandı tekne? </st><st c="8925">Ama onu dirilten benim nasırlı ellerim. </st><st c="8965">Ölü bir tekneden, Akdeniz korsanı yarattım,” dedi Homer.</st></p>
			<p><st c="9021">Azra’nın aklından geçense, denizci babasının unutamadığı sözleriydi. </st><st c="9091">“Gemiler sahiplerinin ruhuyla hareket ederler,” demişti.</st></p>
			<p><st c="9147">Onun düşündüğünü kız kardeşleri söyledi.</st></p>
			<p><st c="9188">“Babamız Goran’ın ruhu var bu teknede,” dedi Zişan.</st></p>
			<p><st c="9240">“Bizimle birlikte savaştı sanki,” dedi Laçin.</st></p>
			<p><st c="9286">Haramilerle kapışmak Selim’i rahatlatmıştı. </st><st c="9331">“Öyle ya da böyle, verdik namertlerin dersini. </st><st c="9378">Her önlerine çıkanı düz ovada keklik sanmazlar bir daha,” dedi keyifle.</st></p>
			<p><st c="9449">Rodos ve Venedik egemenliğindeki adalarla, Batı Anadolu kıyıları arasında sıkça rastlanan olaylardı bunlar. </st><st c="9558">Adalarla kıyılar çok yakın, üstelik ortadan kaybolup saklanması çok kolaydı. </st><st c="9635">Baskınlar karşılıklıydı ve yağmalama dışında, insan da kaçırılıyordu.</st></p>
			<p><st c="9704">Sınırları denizlere doğru genişledikçe ve korsan baskınlarından bezdikçe gelişen Osmanlı donanmasının gücü, kara kuvvetlerini desteklemekten ibaretti. </st><st c="9856">Venedik, Floransa, Ceneviz ve İspanyol filoları Akdeniz’de devriye gezerken, Osmanlı’nın deniz ticaretini sürdürecek filosu </st><span epub:type="pagebreak" title="75" id="page75"></span><st c="9980">bile yoktu. </st><st c="9992">Kardeşi Cem Sultan’la giriştiği iktidar savaşını kazanarak İstanbul fatihi babasının ardından tahta geçen II. </st><st c="10102">Bayezid durumun farkındaydı. </st><st c="10131">Ancak Bayezid, Rodos Tarikat Liderliği’ne sığınmışken Venedik’e götürülerek Papalık’ın rehinesi haline gelmiş Cem Sultan’ın, iktidarına karşı tehdit unsuru olarak kullanılması yüzünden kendini baskı altında hissediyordu. </st><st c="10352">Venedik, Sultan Bayezid’den “Cem Sultan’ın bakım masrafı” adı altında haraç alıyor, ticari ayrıcalıklar koparıyor, Osmanlı’nın donanma gücünü gözaltında tutuyordu. </st><st c="10516">Bu arada, Papalık’ın Akdeniz’deki üssü Rodos, hem bütün anlaşmalardan nemalanıyor, hem de Avrupa, Mısır ve Osmanlı arasında kurduğu ticari bağlarla zenginleşip güçleniyordu.</st></p>
			<p><st c="10689">İşte dönen bu dolaplardan dolayı da, forsa eskisi Strabon İlyas, Rodos Kalesi’ne sokulmanın en kolay yolunun ticari kimlikten geçtiğini biliyordu. </st><st c="10837">Pergeli Kardeşler ve Selim, buğday satışı ve alışveriş bahanesiyle adada dolaşıp kayıplarının izini rahatça sürebileceklerdi.</st></p>
			<p><st c="10962">Çatışmanın etkisinden çabuk kurtulan Denizatı tayfası, beklenmedik saldırılara karşı daha dikkatli olmaları gerektiğini öğrenmişti. </st><st c="11095">Anakaradan uzaklaştıkça herhangi bir gedikten çıkıverecek tehlike de azalıyordu. </st><st c="11176">Buna karşın, deniz ve ufkun sonsuzlaşmasından kaygılanıyorlardı.</st></p>
			<p><st c="11240">Bozburun’u geride bırakmışken, Rodos’un silueti belirince, dümeni Homer’e bıraktı Azra. </st><st c="11329">Yelken gölgesine sığınarak kasarada oturan kız kardeşlerinin arasından pruva ucuna geçti.</st></p>
			<p><span epub:type="pagebreak" title="76" id="page76"></span><st c="11418">Adanın silueti, Selim’i de heyecanlandırdı. </st><st c="11463">Kardeşlerini kurtarıp bir kahraman olarak eve dönme hevesine, gurbet ellere düşme korkusu karıştı.</st></p>
			<p><st c="11561">Arada bir pusuladan kontrol ettiği rotada, pupa yelken seyreden Homer’se halinden pek memnundu. </st><st c="11658">Çatışma heyecanı ve macera duygusuyla gençleşip dinçleşen marangoz, dümen kasarasına çöken Selim’e, “Yıldırım gibi şaklatıyorsun kırbacını,” diye takıldı.</st></p>
			<p><st c="11812">“Sen de küreğin sapını fena patlatıyorsun,” dedi Selim, sonra güldü.</st></p>
			<p><st c="11881">Teke Yarımadası’ndan Gölgeli Dağları’na akan bulutlar kararıp denize doğru alçalırken rüzgâr da sertleşmeye başladı. </st><st c="11999">Pupadan aldığı esintilerle fındıkkabuğu gibi dalgalar üstünde sıçrayan tekne, tayfayı telaşlandırdı.</st></p>
			<p><st c="12099">“Yelkenleri küçültelim,” dedi Azra.</st></p>
			<p><st c="12135">Havada fırtına kokusu vardı, ama herhangi bir felakete uğramazlarsa, düşündüklerinden önce adaya ulaşacaklardı. </st><st c="12248">Yaklaştıkça belirginleşen ada siluetine odaklanan Azra, kale surlarını seçebildiğinde rahatladı. </st><st c="12345">Rotayı tutturmuştu.</st></p>
			<p><st c="12364">Bulutların perdelediği güneşin son huzmeleri, mızrak ucunu andıran adanın kuzeyine, Rodos Kalesi üstüne düşüyordu. </st><st c="12480">Mendirek uçlarında limanları gözetim altında tutan kuleler, kale kapılarının tacı andıran burçları, tarikat şatosu ve manastırların çan kuleleri, ilk görünen görkemli yapılardı. </st><st c="12658">Açığa demirlemiş mavnalarla balıkçı tekneleri, değişen havadan ürkerek limanlara yönelmişti. </st><st c="12751">Adanın gü</st><span epub:type="pagebreak" title="77" id="page77"></span><st c="12760">neyinde, ters rüzgârlarla boğuşan koca bir baştarda, tarikat sancağı çılgınca dalgalanarak limana sokulmaya çalışıyordu.</st></p>
			<p><st c="12881">Yelkenleri indirmiş Denizatı da, mendireklere çarpıp dönen dalgalara karşı kürek çekerek gümrük limanına yöneldi. </st><st c="12996">Dümeni Homer’den alan Azra, ancak iskele sonunda bir açıklık bularak tekneyi yanaştırdı.</st></p>
			<p><st c="13084">Muhafızlar dikkatli, memurlar tez canlı, ofisler hareketli, iskele kalabalıktı. </st><st c="13165">İskele kazığına halat atıp bağlarken, gümrük muhafızlarından biri Selim’in dibinde bitti. </st><st c="13255">Muhafızın Rumca sorularına Homer yetişti. </st><st c="13297">“Mermeris’ten geliriz, subaşından ruhsatlı buğdayımız vardır,” dedi.</st></p>
			<p><st c="13365">Muhatabının Rum oluşu, muhafızın soğuk tavrını gevşetti. </st><st c="13423">İhraç iznine bir göz attı. </st><st c="13450">Ambarın kapağını açtırmışken, gümrük memuru seğirtti geldi. </st><st c="13510">Çuvalları birlikte kontrol ettiler. </st><st c="13546">Malın onda ikisini vergiden düşüp, sonra da hamala taşıtan memur, üç gün süreli ticari izin belgesi doldurdu.</st></p>
			<p><st c="13655">Gümrükteki canlılık ve sertleşen rüzgâr Denizatı tayfasının işini çabuklaştırmış; ne muhafız ne de memur, kim olup nereden geldiklerini umursamıştı.</st></p>
			<p><st c="13804">“Boşuna kuruntulandık, adamlar suratımıza bile bakmadı,” dedi Selim.</st></p>
			<p><st c="13873">Zişan’la Laçin’in gülesi geldi ama kaşları çatılıveren ablalarından ürkerek kendilerini tuttular.</st></p>
			<p><st c="13971">“Üç gün gülmek yok,” dedi Azra.</st></p>
			<p><st c="14003">Yeldeğirmenlerinden kale kapısına kıvrılan gümrük </st><span epub:type="pagebreak" title="78" id="page78"></span><st c="14054">iskelesi simsar kaynıyordu. </st><st c="14082">Onlardan biri sarısabır ağacından tespihini çekip, gülücükler saçarak, doğrudan Homer’e laf attı: “Vardır bir sıkıntın komşu, anlat Hacı Forbes’e, hemen halletsin.”</st></p>
			<p><st c="14246">“Ambar dolusu buğday getirdik, tahıl pazarında satmak isteriz,” dedi Homer.</st></p>
			<p><st c="14322">Dudaklarını büzerek buğdayın bolluğundan, ucuzluğundan dem vurdu simsar. </st><st c="14396">“Malınız incir olsa, zengin ederdim sizi. </st><st c="14438">Napolili, Venedikli hacılar Türk incirini kapışıyor,” dedi.</st></p>
			<p><st c="14497">Belli ki, avları hakkında bilgi edinmiş simsar, kendince kurnazlık peşindeydi. </st><st c="14577">Bakışları geride duran Pergeli Kardeşler’e kaydı. </st><st c="14627">Her birini baştan aşağı süzerken, bir iki “Hım!” çekti ama hiçbir şey söylemedi. </st><st c="14708">Pabucunun ponpon burnunu çare aranır gibi iskele tahtasına sürttü. </st><st c="14775">“Ailesi Mermeris göçmeni dostum vardır, babasının hatırına malınızı alabilir. </st><st c="14853">Satış avantam onda bir olur,” dedi.</st></p>
			<p><st c="14888">Vergisi, avantası derken, mal elden gidiyordu. </st><st c="14936">Azra’ya baktı Homer; umursamadan omuz silktiğini görünce, “Gelsin, bir baksın,” dedi adama.</st></p>
			<p><st c="15027">Simsar ikiletmeden, “Gümrük düzenbaz doludur, sakın kanmayın, hemen dönerim,” deyip kalabalığa karışıverdi.</st></p>
			<p><st c="15135">Az sonra da, göbeği önde giden, sarkık gerdanlı, kırmızı burunlu bir adamın peşi sıra çıkageldi. </st><st c="15233">Homer’e göz kırparak, “İşte benim dostlarım, onlara cömert davran,” dedi tüccara.</st></p>
			<p><span epub:type="pagebreak" title="79" id="page79"></span><st c="15314">Çuvallardan birini açtırıp malı gören tahıl tüccarı, “Esmer buğdayı elden çıkarmam çok zor. </st><st c="15407">Neden sarı buğday getirmediniz ki!” diye burun kıvırdı.</st></p>
			<p><st c="15462">Fena halde canı sıkıldı Homer’in, “Tahıl pazarına götürelim o halde,” dedi.</st></p>
			<p><st c="15538">Telaşlanan tüccar gevezeliği bıraktı. </st><st c="15577">“Babam Mermeris göçmenidir. </st><st c="15605">Onun aziz hatırasına, malınızı ölçeği bir gümüşten alırım.”</st></p>
			<p><st c="15664">O âna kadar, Rumca pazarlığı kavramaya çalışan Selim dayanamadı; “İyice saf belledi bizi bu çakal! </st><st c="15764">Havadan mal kapmak ne demekmiş gösteririm şimdi ben ona,” diye adamın üstüne yürürken, Azra engel oldu.</st></p>
			<p><st c="15867">Somurtarak geri çekildi Selim. </st><st c="15899">Buğdayın sermayesi Pergeli Kardeşler’dendi ve diledikleri fiyata satarlardı.</st></p>
			<p><st c="15975">“Teklifini kabul ediyoruz, ambarı boşaltabilirsin,” dedi Azra.</st></p>
			<p><st c="16038">Ancak farkına vardığı kız kardeşlere şaşkın şaşkın bakakalıp bir an duraksayan tüccar, “Bağışlayın hanımefendiler, sizleri tayfa sanmıştım,” diye selamladı.</st></p>
			<p><st c="16195">Hesap çabuk görüldü. </st><st c="16217">Çuvalları iki tekerlekli çektirilere istifleten tahıl tüccarı ortadan toz olurken, avantasını cebe indiren simsarın da keyfi yerindeydi. </st><st c="16354">“Rodos’tan boş tekneyle mi döneceksiniz? </st><st c="16395">Herkesi tanır, dilediğiniz her şeyi bulurum,” dedi. </st><st c="16447">Şirin gülücüklerle ekledi: “Hem de avantasız.”</st></p>
			<p><st c="16493">“Birkaç köle alabiliriz,” dedi Azra.</st></p>
			<p><st c="16530">“Al, çalıştır, sat; isabetli bir yatırımdır. </st><st c="16576">Girit’ten güçlü </st><span epub:type="pagebreak" title="80" id="page80"></span><st c="16592">ve sağlıklı köleler getiren dostum Burga’dan memnun kalırsınız.”</st></p>
			<p><st c="16656">“Müslüman köle satar mı?</st></p>
			<p><st c="16681">“Magripli köle mi istiyorsunuz?”</st></p>
			<p><st c="16714">“Türk de olabilir.”</st></p>
			<p><st c="16734">“Dilediğiniz her özellikte köle bulabilir Burga.”</st></p>
			<p><st c="16784">“Nerede buluruz onu?”</st></p>
			<p><st c="16806">Simsar, kararsız esintilerle birden havalanan eteğini tutarak, bir dağılıp bir toplanan kara bulutlara baktı. </st><st c="16917">“Panayırdan ayrılmıştır, hanlar meydanındadır şimdi,” dedi.</st></p>
			<p><st c="16976">Akdeniz’in doğusundan, batısından tüccar, denizci, hacı, gezgin, hamal, simsar ve memur kalabalığının arasından geçip gümrük kapısına ilerlediler. </st><st c="17124">Muhafızın biri, “Yine kafeslemişsin karşı kıyının hindilerini,” diye simsarla dalgasını geçerken, öbürü de sırıtıp belgelere şöyle bir göz atarak kafileye yol verdi.</st></p>
			<p><st c="17289">Güçlü, gösterişli surlarla çevrili Rodos kentinin limanları, dalgakıranlarla korunan hafif girintilerden ibaretti. </st><st c="17405">Ticari gemi, tarikat donanması ve pasaportlu denizcilerin demirlediği limanların üçü de esintilere karşı pek güvenli değildi. </st><st c="17531">İstanbul fatihi Sultan Mehmed’in zorlu ancak sonuçsuz kalan kuşatmasının, nasılsa günün birinde tekrarlanacağı endişesiyle başlayan savunma inşaatlarının yıllar yılı sürmesinin nedeni, biraz da Avrupa’nın desteğini hep canlı tutma hesaplarından kaynaklanıyordu. </st><st c="17793">Çünkü Rodos, Papalık ve Avrupa için vazgeçilmez bir üstü ve ada, </st><span epub:type="pagebreak" title="81" id="page81"></span><st c="17858">hem ticari hem de askeri bir üs olarak, her geçen gün zenginleşiyordu.</st></p>
			<p><st c="17928">El altından desteklenen korsanlık, Rodos’un bir başka gelir kaynağıydı. </st><st c="18001">Ya tarikat lideri, şövalyelere korsanlık izni veriyor ya da kimi şövalyeler kuralları çiğneyip vurgun yapmadan duramıyordu. </st><st c="18125">Kimi zaman Floransalı, Cenevizli, Napolili korsanlara, ganimetten pay alma karşılığında kucak açan tarikat, eğer Osmanlı’yla barış anlaşması varsa, buna uyulmasını şart koşuyordu.</st></p>
			<p><st c="18304">Kale, üç dört bin kişilik nüfusuyla bir kenti ve askeri bir tarikatı barındırıyordu. </st><st c="18390">Yönetim birimleri, Rum ve Yahudi mahallelerinden surlarla ayrılıyordu. </st><st c="18461">İlkin Kudüs’te, Hıristiyan hacılara yardım amacıyla kurulan tarikat, zaman içinde kazandığı askeri kimliğe rağmen, Avrupalı hacıları korumaya devam ediyordu. </st><st c="18619">İngiliz, İtalyan, Alman, Fransız, her Avrupa ülkesinden sorumlu, amiral konumunda şövalyeler vardı ve tarikat lideri hepsinin büyük üstadıydı.</st></p>
			<p><st c="18761">Paralı asker tutabilen şövalyeler, korumadan taşımacılığa çeşitli görevlerle sefere çıkıyor, ama asıl insan kaynağını, korsanlıkla ele geçirdiği tutsaklardan sağlıyordu. </st><st c="18932">Fidye karşılığı özgürlüğüne kavuşamayan köleler kalenin imarında çalıştırılıyor, forsa olarak gemilere zincirleniyor ya da satılıyordu.</st></p>
			<p><st c="19067">Ortalık top gümbürtüleriyle inledi birden. </st><st c="19111">Baş topları atışıyla limana giren gemiye, Rodos Kalesi’nden karşılık veriliyordu.</st></p>
			<p><span epub:type="pagebreak" title="82" id="page82"></span><st c="19192">“Amiral Sanudo’nun dönüşüne bakılırsa avdan memnun olmalı. </st><st c="19252">Yine Magribiler’i basmış, Trablus’u yağmalamıştır,” dedi simsar.</st></p>
			<p><st c="19316">Esnafı, denizcisi, devriye muhafızı, coşkulu bir merakla tersane limanına üşüştü. </st><st c="19399">Dört haçlı tarikat sancağı altında, esintilerle kanatlanan pelerini ve heybetli yapısıyla, kaptan köprüsünde zafer pozları veren Amiral Sanudo, geniş kenarlıklı, püsküllü şapkasıyla herkesi selamladı.</st></p>
			<p><st c="19599">Yelkenlerdeki yırtık ve deliklere, küpeşte, arma ve kaptan köşkündeki hasara bakılırsa, baskın zorlu geçmişti. </st><st c="19711">İskele borda edip limana halat atan gemiden, boyunlarından birbirine bağlı tutsaklar indirildi önce. </st><st c="19812">Esmer tenli, kıvırcık saçlı, hepsi de genç, düzinelerce tutsak, korkuyla titreşerek kalabalığın arasından kaleye yürütüldüler.</st></p>
			<p><st c="19938">Yüreği burkulan Selim ve Pergeli Kardeşler’i yatıştırmak Homer’e düştü. </st><st c="20011">“Onların umudu yok belki, ama bizim kayıplarımızın peşinde beş cesur bahadır var,” diye fısıldadı.</st></p>
			<p><st c="20109">Homer’in fısıltısına kulak kabartan simsar, tam olarak duyamasa da, acemi tacirlerin başka niyetlerle adaya geldiklerini anlamakta gecikmedi.</st></p>
			<p><st c="20251">O sırada sandıklar dolusu altın, gümüş, mücevher, cam ve madeni kaplar, kumaş topları ve başka değerli şeyler, kölelerin sırtında tarikat şatosuna taşınıyordu. </st><st c="20412">Muhafızlar da, limandan kale kapısına kadar meraklı ve arsız bir koridor oluşturan halkın ganimet kafilesine sokulmasını, sopalarla engellemeye çalışıyordu. </st><st c="20569">Gösterişli arabalarla çı</st><span epub:type="pagebreak" title="83" id="page83"></span><st c="20593">kagelip, iştahlı çığlıklar, coşkulu zıplamalarla amirale doğru atılan kadınlara yol verildi. </st><st c="20687">Süslü püslü, endamlı genç sevgililer, ganimetten paylarına düşecek mücevherlerin hayaliyle öpücüğe boğarak, amiralin zaferini kutladılar.</st></p>
			<p><st c="20824">Onların ardından, tarikat şatosu pencerelerinden amiralin zaferle dönüşünü gören şövalye dostları yetişti. </st><st c="20932">Büyük Üstat Pierre d’Abusson’un gönderdiği, kırmızı atlas kumaş üstüne altın varak işlemeli arabaya binerek tarikat şatosuna gittiler.</st></p>
			<p><st c="21066">“Hey Marun, efendin nerede?” diye seslendi simsar.</st></p>
			<p><st c="21117">Marun görmezden gelip gidecekti, ama simsar beklenmedik bir atiklikle koluna yapıştı. </st><st c="21204">“Ona müşteri götürüyorum ahmak! </st><st c="21236">Panayırda mı, hanlar meydanında mı, bilmek istiyorum!” diye çıkıştı.</st></p>
			<p><st c="21304">“Bırak kolumu, kırarım parmaklarını!” diye diklenen Marun, aceleyle ekledi: “İspanyol kızlar fenalaştı, hepsi de manastır hastanesinde. </st><st c="21441">Efendim burnundan soluyor.”</st></p>
			<p><st c="21468">Elini kaslı, kuvvetli iri zenciden çekip alttan aldı simsar. </st><st c="21530">“Neden buradasın o halde? </st><st c="21556">Yoksa amiralin tutsaklarına mı göz dikti Burga?”</st></p>
			<p><st c="21604">“Çekil önümden! </st><st c="21621">Geciktiğim için kırbacı yersem, acısını senden çıkarırım,” dedi Marun ve koştu gitti.</st></p>
			<p><st c="21706">Birden rüzgâr kesilmiş, ama bulutlar dağılmamıştı. </st><st c="21758">Yalnızca batıda açıklık vardı ve ikindi güneşinin huzmeleri yelpaze gibi Rodos dağları üzerine iniyordu.</st></p>
			<p><st c="21862">Simsar, habire Homer’e kendini övüyordu. </st><st c="21904">Herkesi tanıyor, her şeyi biliyordu. </st><st c="21941">“İspanyol kızlar kardeş, birbir</st><span epub:type="pagebreak" title="84" id="page84"></span><st c="21972">lerinden ayrılmak istemiyorlar. </st><st c="22005">Birine alıcı çıkmışsa, bir şeyler yapıp pazarlığı bozmuşlardır,” diyordu.</st></p>
			<p><st c="22078">Selim’le Pergeli Kardeşler’in simsara aldırdığı yoktu. </st><st c="22134">Efendilerinin itip kaktığı, kan ter içinde çalışan kölelere, kayıplarını buluverme umuduyla dikkatle bakıyorlardı. </st><st c="22249">Muhafızlar eşliğinde Saint Athenese Kapısı’ndan çıkarılan birkaç düzine kölenin, ayaklarından birbirine zincirli olarak kalenin batısına götürüldüğünü gördüler. </st><st c="22410">O sırada balıkçı, denizci, simsar barakaları; şarapçı, ekmekçi, kasap dükkânları; marangoz, demirci, terzi atölyeleri; panayır, manastır, şifahane, hacı barınakları ve daha uzaklarda bağ, bahçe ve ağıllarıyla kaleyi kuşatan gündelik hayat da, olağan akışı içinde sürüp gidiyordu.</st></p>
			<p><st c="22689">“Kanal kazacaklar,” dedi simsar. </st><st c="22723">Öylece dikilip, köle kafilesini dikkatle izlediklerini görünce, amaçlarının ticaret olmadığına kesin karar verdi. </st><st c="22837">“Yıllardır surların etrafını kazıyorlar. </st><st c="22878">Mandrake limanından Saint Georges Kapısı’na kadar geldiler. </st><st c="22938">Bu gidişle Rodos Kalesi bir ada olacak,” diye devam etti.</st></p>
			<p><st c="22995">Kölelerin umutsuz ve perişan hallerine içleri sızlayan Denizatı tayfası, sıkıntılı bir suskunlukla simsarın peşine takıldı.</st></p>
		</section>
	<div id="charCountTotal" value="23119"></div></body>
</html>
