<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korsan Kızlar</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
		<section>
			<h1><span epub:type="pagebreak" title="85" id="page85"></span><st c="0">KURNAZ KÖLE TACİRLERİ</st></h1>
			<p><st c="22">Simsar Hacı Forbes’in anlattıklarına bakılırsa, tarikat, sur inşaatı ve kanal kazısında çalıştırdığı kölelere günlük ücret ödüyordu. </st><st c="156">Ancak, her birine özgürlük bedeli biçilen köleler, ücretlerini tarikat sandığı hesabında biriktirip kurtuluşu hayal ederek, ömür tüketiyorlardı. </st><st c="301">Kölelerin kendi istekleriyle çalışıyor göründüğü bu sistem, herhalde tarikat lideri ve üyelerinin vicdanını rahatlatmaya yetiyordu.</st></p>
			<p><st c="432">Simsar, kendini tutamayıp güldü. </st><st c="466">“Zavallıların her ihtiyacı ücretten sayıldığından, bu bedeli ödeyip kurtulabilen çok azdır. </st><st c="558">Hep daha az yiyip, daha çok çalışırken, günün birinde cansız yığılıp kalıyorlar.”</st></p>
			<p><st c="639">Üçüncü mendireği geçmişlerdi. </st><st c="670">Deniz sığlaşıyor, balıkçılar, kopabilecek fırtınaya karşı sandalları sahile çekiyorlardı. </st><st c="760">Liman panayırı, balıkçı barınaklarının biraz </st><span epub:type="pagebreak" title="86" id="page86"></span><st c="805">ötesine, surlara uzanan düzlüğe kurulmuştu. </st><st c="849">Ziyaretçi gemilerin fıçılar dolusu su, şarap, peksimet, tuzlu balık, kuru et sağladığı panayırda, canlı hayvan ağılları ve tavuk kafeslerinden başka, derme çatma sekilerde köle pazarlayan tüccarlar da vardı. </st><st c="1057">Satıcılar somurtkan, alıcılar isteksiz görünüyordu.</st></p>
			<p><st c="1108">“Burga’nın köleleri burada mı, bir bakalım,” dedi Simsar Forbes.</st></p>
			<p><st c="1173">İlk köle sekisinde, göğüsleri ortada iki genç kadın, annesine sokulmuş bir kız çocuğu, sakalları uzamış üç genç adam, orta yaşlarda bir cüce sergileniyordu. </st><st c="1331">Tacir, adamların dişlerine baktırıyor, ancak kadınlara yanaşmak isteyenlere, altın keselerini görmeden izin vermiyordu. </st><st c="1451">Cücenin de usta bir derici olduğunu tekrarlayıp duruyordu.</st></p>
			<p><st c="1509">İkinci sekide, bir parça bezle örtünen çıplak zenciler, başları üstünde şaklayan kırbaçlarla ayakta ve dinç tutulmaya çalışılıyordu. </st><st c="1643">“Bunları her türlü işte çalıştırıp para kazanabilirsiniz. </st><st c="1701">Haydi, ne bekliyorsunuz! </st><st c="1726">Beş tavuk fiyatına, böylesine genç ve güçlü kölelere bir daha sahip olamazsınız!” diye müşteriler heveslendirilmeye çalışılıyordu.</st></p>
			<p><st c="1856">Ördek, keklik, tavuk satıcılarından birer horoz koparmış iki keşiş, dualar ve öğütlerle köle barakaları arasında dolanıyordu. </st><st c="1983">Dizlerinin üstüne çökerek dinlenmek isteyen kölesini kırbaçla cezalandıran tacire, “Yüce İsa zalimleri sevmez! </st><st c="2094">Aziz Meryem zalimlere kucak açmaz! </st><st c="2129">Mazlumlara insaflı davranın,” diye engel olmaya çalıştılar.</st></p>
			<p><span epub:type="pagebreak" title="87" id="page87"></span><st c="2188">Yumruklarını beline dayayıp geriye kaykılarak bir kahkaha attı tacir. </st><st c="2259">“Sizin horozlara davrandığınızdan daha iyi davranıyorum ben onlara; hiç değilse, kesip yemiyorum.”</st></p>
			<p><st c="2357">Köleler bile gülüşünce, keşişler haç çıkarıp söylenerek uzaklaştılar.</st></p>
			<p><st c="2427">Denizatı tayfası, kaderine çoktan boyun eğmiş, iyi bir efendi tarafından satın alınmaktan ötesini düşünemez hale gelmiş kölelere bakıp geçmekten utanıyordu.</st></p>
			<p><st c="2584">“Zenginlik derdim değil, ama şunların hepsini alıp salıvermek ne güzel olurdu,” dedi Selim.</st></p>
			<p><st c="2676">Parasını kendi kayıpları için saklamak zorunda kalmak, tam da Azra’nın hayıflandığı bir şeydi o sıra. </st><st c="2779">Aptallık edip kılıçlarını kullanacak halleri de yoktu.</st></p>
			<p><st c="2833">Ansızın bir patırtı koptu. </st><st c="2861">Barakaların sonlarında genç bir köle, nasıl becermişse zincirinden kurtulmuş kaçıyordu. </st><st c="2949">Selim’in yüreği hopladı. </st><st c="2974">Tavukçular arasına dalıp sahile yönelen oğlanı, kardeşi Umur’a benzetti.</st></p>
			<p><st c="3046">Köle tüccarının silahlı karakullarından başka, birkaç işgüzar, oğlanı yakalamaya çalışırken, o anda Selim de fırladı gitti.</st></p>
			<p><st c="3170">Homer’le kızlar, Selim’i tek başına bırakmamak için peşine düşünce, simsar da telaşlanıp, “Delirdiniz mi? </st><st c="3277">Ne yapıyorsunuz? </st><st c="3294">Başınız derde girecek!” diye seslenerek, onları çaresizce takip etti.</st></p>
			<p><st c="3363">Sıska oğlan pire gibiydi. </st><st c="3390">Balıkçı barakaları ardında kayboldu. </st><st c="3427">Karakulların ardından sahile çıkan Selim, oğla</st><span epub:type="pagebreak" title="88" id="page88"></span><st c="3473">nın sandallardan birini denize ittiğini gördü. </st><st c="3521">Sandal sahibi koştu, atıldı; kaçak köleyi bacağından yakaladı.</st></p>
			<p><st c="3583">Yetişen karakullardan biri oğlana indirmek için sopasını kaldırmışken, bileğine dolanan kırbaçla neye uğradığını şaşırdı. </st><st c="3706">Dahası, “Bırakın kardeşimi üleyn! </st><st c="3740">Ananızdan doğduğunuza pişman ederim!” diye haykıranın dilinden hiçbir şey anlamadı.</st></p>
			<p><st c="3823">Bir anlık boşlukta minnet ve umutla kendisine bakan kaçak kölenin kardeşi olmadığını gördü Selim, ama tavrını değiştirmedi. </st><st c="3948">Hançerlerine davranan karakullara karşı kılıcını çekti.</st></p>
			<p><st c="4003">O arada Pergeli Kardeşler ve ardından Homer yetişti. </st><st c="4057">Hiç düşünmeden kılıcını çeken kızlar da Selim’in yanında yer alırken, Homer ortalığı yatıştırmaya çalıştı. </st><st c="4164">“Ne oldu? </st><st c="4174">Fırladın gittin durup dururken.”</st></p>
			<p><st c="4206">“Çocuğu kardeşime benzettim. </st><st c="4236">Yüzüstü bırakıp dönüvermek namertlik olur,” dedi Selim.</st></p>
			<p><st c="4291">İki karakul dört kılıca karşı kararsız kalırken, kırbaçtan kurtulan üçüncüsü, kaçak kölenin üzerine atılıp sımsıkı tutarak, hançeri boğazına dayadı.</st></p>
			<p><st c="4440">Köle taciri ve Simsar Forbes de iki devriye muhafızıyla çıkagelince, “Durun! </st><st c="4518">Silahlarınızı indirin! </st><st c="4541">Yoksa boşuna kan dökülecek!” diye telaşlandı Homer. </st><st c="4593">İzin belgelerini gösterip, Selim’in, kaçak köleyi korsanların kaçırdığı kardeşi sandığını söyledi.</st></p>
			<p><st c="4691">Muhafızlar gülüştü. </st><st c="4712">Onlar gülüşünce tacir, simsar ve karakullar da gülüştü. </st><st c="4768">Kaçak kölenin kısa sürmüş umu</st><span epub:type="pagebreak" title="89" id="page89"></span><st c="4797">du, korku dolu bakışlara dönüşürken, öfkeli bir çaresizlik içinde başını eğip, “Oğlana etmediğini bırakmaz bu namertler,” dedi Selim.</st></p>
			<p><st c="4931">“Onu tayfa alalım,” dedi Azra.</st></p>
			<p><st c="4962">Yüzü gülüverdi Selim’in. </st><st c="4988">Cılız para kesesini çıkarıp, “Kaç altın ister ki bu garip oğlana?” diye iki altınla birkaç gümüş akçesini saydı.</st></p>
			<p><st c="5100">Simsar somurttu. </st><st c="5118">“Çocuktur daha, hiçbir işe yaramaz. </st><st c="5154">Burga’da güçlü köleler vardır, hem de Müslüman.”</st></p>
			<p><st c="5202">“Tasalanma, Burga’nın kölelerine de bakarız. </st><st c="5248">Şimdi simsarlığını göster ki, tacir dostunla alışverişe paramız kalsın,” dedi Homer.</st></p>
			<p><st c="5332">Simsar harekete geçti hemen. </st><st c="5362">İtip kakarak oğlanı alıp götüren tacirle karakulların peşine takıldı. </st><st c="5432">Al takke, ver külah, pazarlık çabuk bitti.</st></p>
			<p><st c="5474">Kendisi de şaşırmış gibiydi simsar. </st><st c="5511">“On altın genç bir köle için iyidir. </st><st c="5548">Yıllarca çalıştırsanız bile on beş altına satabilirsiniz,” diye fısıldadı Homer’e.</st></p>
			<p><st c="5630">Tacir, kaçak kölenin boynundaki halka zincirini, ‘Hayrını gör,’ gibisine sırıtarak eline tutuşturunca, bir garip oldu Selim. </st><st c="5756">Katırlarını bile yularsız dolaştırmışken, bir insanı zincire vurulmuş halde çekip götürmek hiç ona göre değildi. </st><st c="5869">“Korkma, biz namertlerden değiliz. </st><st c="5904">Seni tayfa alacağız,” dedi oğlana.</st></p>
			<p><st c="5938">Hem köle tacirinden, hem de cezadan kurtulmuş oğlanın gözleri umutla ışıldıyordu. </st><st c="6021">Başını, ‘Sözlerini anlamıyorum,’ gibisinden iki yana salladı.</st></p>
			<p><span epub:type="pagebreak" title="90" id="page90"></span><st c="6082">“Bu kaçık Portekizlidir, biraz Rumca öğrendi,” dedi köle taciri.</st></p>
			<p><st c="6147">Çocuğun halkalı zincirinden Pergeli Kardeşler de rahatsız oldu.</st></p>
			<p><st c="6211">“Bak çocuk, niyetimiz seni tayfa almaktır. </st><st c="6255">İster kaç, ister bizimle kal, zincirini çıkaracağız,” dedi Azra.</st></p>
			<p><st c="6319">Köle taciri hayretler içinde kaldı. </st><st c="6356">“Bahar başında Kıbrıs’tan almıştım. </st><st c="6392">Adı Buano’dur. </st><st c="6407">Verdiğim hiçbir ceza onu kaçmaktan vazgeçiremedi,” diye uyardı.</st></p>
			<p><st c="6470">Omuz silkti; “Kendi bilir,” dedi Azra.</st></p>
			<p><st c="6509">Tacir dudak bükerek, “Satış işlemini yapalım. </st><st c="6556">Sonrası beni ilgilendirmez,” dedi.</st></p>
			<p><st c="6590">Kalenin Saint Jean Kapısı’ndan, Yahudi mahallesiyle Rum mahallesi arasındaki hanlar meydanına geçtiler. </st><st c="6695">Hanların giriş katları tavernaydı; Rodos dışından gelen tacirler burada buluşup iş bağlıyordu. </st><st c="6790">Yakışıklı, güzel ve hünerli köleler bu meydanda sergilenip satılıyordu. </st><st c="6862">Alım satım işlemleri, karakol bitişiğindeki damga evinde yapılıyordu. </st><st c="6932">İlk kez sahiplenilen tutsaklar da burada damgalanıyor, kayıt altına alınıyordu. </st><st c="7012">Kapıda gösterişli bir kupa arabası duruyordu; Denizatı tayfası, içeriden taşan çığlıklarla irkildi.</st></p>
			<p><st c="7111">Damga evi inzibatı, köle taciriyle simsara beklemelerini söyledi. </st><st c="7178">Çok geçmeden, tüller ve şallar içinde tombul bir kadın, eteklerini hafifçe kaldırarak basamakları indi. </st><st c="7282">Peşinden, kollarına vurulmuş kızgın damganın acısıyla ağlaşan iki güzel kız, beti benzi atmış iki yakışıklı oğlan ve adamları çıktı. </st><st c="7415">İşveli gülüşlerle, bekleşenlere göz süze</st><span epub:type="pagebreak" title="91" id="page91"></span><st c="7455">rek arabasına binen kadın, köleleri ve peşinden seğirten adamlarıyla Yahudi mahallesinde kayboldu.</st></p>
			<p><st c="7554">“Madam Yazel hiç zaman kaybetmiyor. </st><st c="7591">Sanudo’nun tutsaklarından çok güzel sermayeler seçmiş,” diye sırıttı Simsar Forbes.</st></p>
			<p><st c="7674">Tacir, köle ve Azra’nın alındığı damga evinde, iç içe odalar vardı. </st><st c="7743">Buano’nun kolundaki damgaya baktı kayıt memuru. </st><st c="7791">Venedik idaresindeki Kıbrıs’ta vurulmuş damgada, kanatlı aslan figürü vardı. </st><st c="7868">Kölenin fiziki özellikleri not düşülüp, tarafların isimleri, satış yeri ve tarihinin işlendiği bir sözleşme hazırlandı.</st></p>
			<p><st c="7987">Damga evinden çıktıklarında kemerine asılı demetten bir anahtar çeken tacir, “Sonrası size kalmış,” dedi ve anahtarı Azra’nın eline tutuşturdu.</st></p>
			<p><st c="8131">Selim yerinde duramıyordu. </st><st c="8159">Onun daha hevesli olduğunu görünce, “Hadi bakalım, bu şeref senin hakkın,” dedi Azra.</st></p>
			<p><st c="8244">Teklifi geri çevirmedi Selim. </st><st c="8275">Anahtarı kaptığı gibi, Buano’nun aylardır boynunda taşıdığı halkanın kilidini açmışken, boşa çıkan zinciri almak isteyen tacirin elini ittirdi. </st><st c="8419">“Onu denize atacağım,” dedi.</st></p>
			<p><st c="8447">Tacir ısrar etmedi. </st><st c="8468">“Şanslı köpeksin Buano,” dedi ve gitti.</st></p>
			<p><st c="8507">Hiç beklemediği bir anda zincirlerinden kurtulmak, Buano’yu sevinçten ne yapacağını bilemez hale getirmişti. </st><st c="8617">Eğilip doğruluyor, avuçlarını göğsünde birleştiriyor, bildiği kadar Rumca’sıyla, “Söz veriyor Buano, kaçmıyor. </st><st c="8728">İyi </st><span epub:type="pagebreak" title="92" id="page92"></span><st c="8732">bir tayfa oluyor Buano,” diyor, yine eğilip doğruluyordu.</st></p>
			<p><st c="8789">“Allah şu çocuğun hatırına bizimkileri buldurur da, şu garip kullarını sevindirir mi?” dedi Selim.</st></p>
			<p><st c="8888">“Nereden biliriz? </st><st c="8907">Belki de bize bir kapı açmıştır,” dedi Azra.</st></p>
			<p><st c="8951">Simsar, Denizatı tayfasını dostu Burga’ya götürmeye kararlıydı. </st><st c="9016">Homer’e yanaşıp, “Bana kalırsa seninkilerin niyeti, kaçırılmış yakınlarını aramak, öyle değil mi?” diye fısıldadı.</st></p>
			<p><st c="9130">Gizlemenin bir anlamı kalmadı gibi geldi Homer’e. </st><st c="9181">“Duymadın mı? </st><st c="9195">Korsanlar bizim Megri’yi bastılar. </st><st c="9230">Beş kaybımız var, onları arıyoruz.”</st></p>
			<p><st c="9265">Simsar sırıttı. </st><st c="9282">Hedefi tutturmuştu. </st><st c="9302">Çok önemli bir bilgiyi lütfediyormuş gibi gözlerini kısıp kaykılarak, “Burga’dan duymuştum karşı kıyının basıldığını. </st><st c="9420">O da Girit’te duymuş. </st><st c="9442">Köleleri de oradan almış,” dedi.</st></p>
			<p><st c="9474">Denizatı tayfası heyecanlandı. </st><st c="9506">Kayıplarını aradıklarını daha önce söylemedikleri için hayıflandılar.</st></p>
			<p><st c="9575">“Mutlaka başka şeyler de biliyordur. </st><st c="9613">Bizi dostuna götür,” dedi Azra.</st></p>
			<p><st c="9644">Okkalı bir avanta kokusu almış gibiydi simsar; “Manastır hastanesinde olduğunu söylemişti Marun, ama karanlık çökmek üzere. </st><st c="9769">Belki de oradan ayrılmıştır,” diye nazlandı.</st></p>
			<p><st c="9813">“Senin işin bu değil mi? </st><st c="9839">Bizi onunla buluştur, avantanı ben hallederim,” dedi Homer.</st></p>
			<p><st c="9898">Peşinden gelmelerini işaret etti Hacı Forbes; “Saint </st><span epub:type="pagebreak" title="93" id="page93"></span><st c="9952">Athenese Kapısı’ndan çıkarsak, Rozo’nun hangarına da bakmış oluruz,” dedi.</st></p>
			<p><st c="10026">Rozo ve Burga, Rodos’un Doğu ile Batı arasında kazançlı bir köprü olduğunu keşfetmiş, İskenderiyeli Süryani kardeşlerdi. </st><st c="10148">Biri zahire tüccarı, öbürü köle tüccarı bu iki kardeşin, ortak kullandıkları hangarları vardı. </st><st c="10243">Rozo nohut, mercimek depolarken, köle tüccarı Burga da insan depoluyordu.</st></p>
			<p><st c="10316">İki katlı, dar cepheli ve bahçesiz taş evlerin sıralandığı Rum mahallesine girdiklerinde, fenerciler, sokak başlarındaki kemerlere asılı kandilleri tutuşturuyordu. </st><st c="10481">Pencere ve kapı pervazları mavi boyalı evlerin eşiğinde oturan kadınlarla sokakta oynayan çocuklar, Selim’le Pergeli Kardeşler’i gözden kaybolana kadar, merakla izlediler.</st></p>
			<p><st c="10652">Onca zamanı halkalı, zincirli bir halde, göz hapsinde geçirdikten sonra, kimsenin kendisine aldırış etmemesinin tadını çıkaran Buano, bir yandan da bu özgürlük duygusunun kısa sürmesinden endişeleniyordu. </st><st c="10858">Kurtarıcılarını peşinden sürükleyen simsara güvenmiyordu. </st><st c="10916">Selim’e yanaşıp, “Ben bilmiyor, biz nereye gidiyor,” dedi Rumca.</st></p>
			<p><st c="10980">Şöyle bir düşündü Selim. </st><st c="11006">Bildiği Rumca sözcükleri toparlamaya çalıştı. </st><st c="11052">“Senin gibi tutsak kardeşler var, onları arıyoruz.” Buano anlamak için kafa yorarken; Selim halkayı boynuna geçirip zinciri şakırdatarak, bir de öyle denedi. </st><st c="11210">“Korsanlar, bizim kardeşleri kaçırdı.”</st></p>
			<p><st c="11248">“Hah!” dedi Buano, başını salladı. </st><st c="11284">“Kıbrıs’ta çok Müslüman, hepsi tutsak...”</st></p>
			<p><span epub:type="pagebreak" title="94" id="page94"></span><st c="11325">Biri Portekizli, öbürü Türk, Rumca anlaşmaya çalışırken, araya Homer girdi. </st><st c="11402">“Çocuk bir şeyler biliyordur belki. </st><st c="11438">Kimler, nasıl kaçırmış, nerelere götürmüş, soralım,” dedi Selim’e.</st></p>
			<p><st c="11504">Buano’nun annesinden başka kimsesi yokmuş. </st><st c="11548">Babası sünger avcısıymış, kimi zaman da inci çıkarırmış. </st><st c="11605">İstiridye dolu bir denizaltı mağarası keşfetmiş. </st><st c="11654">Yorgun olduğu halde inci bulma umuduyla son kez mağaraya daldığında vurgun yemiş. </st><st c="11736">Buano onu bulup cansız karaya çektiğinde, avucunda sımsıkı tuttuğu iki inci varmış.</st></p>
			<p><st c="11819">Denizatı tayfası Simsar Forbes’in peşi sıra Rum katedrali önünden geçerken, bardaktan boşanırcasına yağmur başladı.</st></p>
			<p><st c="11935">“Rozo’nun hangarına sığınalım. </st><st c="11967">Soğan, sarmısak kokusu, ıslanmaktan iyidir,” dedi simsar. </st><st c="12025">Saint Jean Kilisesi’nin çan sesleri, rüzgârın uğultusuna, çatılardan sokaklara dökülen suların şırıltısına karışırken, “Çanlar Sanudo için çalıyor. </st><st c="12173">Kardinal hazretleri şövalyemizin ganimetinden cömert bir pay almıştır,” diye de güldü.</st></p>
			<p><st c="12259">Aragon Kulesi’ni gören daracık bir alan çevresinde, tüccarların mal depoladığı hangarlar sıralanıyordu. </st><st c="12364">Birden bastıran yağmurla göle dönmüş alanda, kovalar, küreklerle adamlar koşuşturuyor, alt katları su basmaması için çırpınıyordu.</st></p>
			<p><st c="12494">Buano’nun kirden kalıplaşmış poturu ıslandıkça ağırlaşıyor, belinden aşağı kayıyordu. </st><st c="12581">Poturunu tutarak, “Köyümüz Kadiz yakınında, evimiz kayalık burnun ucunday</st><span epub:type="pagebreak" title="95" id="page95"></span><st c="12654">dı. </st><st c="12659">Fırtına çıktığında deniz gökyüzüyle birleşir; evin her köşesi gıcırdar, sallanır, ama dimdik ayakta kalırdı,” diye içten içe sevinçle bir şeyler anlatıp duruyordu.</st></p>
			<p><st c="12822">Simsar, tam karşıdaki hangara seğirtti. </st><st c="12863">Kapı siperliğinde fener tutan biri, set çekerek suyun yönünü değiştirmeye çalışan köleleri aydınlatıyordu. </st><st c="12970">“Hop, orda kal!” diye elini simsarın göğsüne dayadı. </st><st c="13023">“Nereye gittiğini sanıyorsun?”</st></p>
			<p><st c="13053">Burga’nın karakulu Marun’u tanıyınca, “Seni çok şımartmış, mutlaka efendine şikâyet edeceğim,” diye diklendi simsar. </st><st c="13171">Parmağını tehditle salladı. </st><st c="13199">“Müşterilerine kötü davrandığını duyarsa, usturpasını nasıl kullanır bilirsin.”</st></p>
			<p><st c="13278">Müşteri para demekti ve Burga paraya tapardı. </st><st c="13325">Simsarla peşindekiler, efendisine bir kazanç sağlayacaksa, engellemiş görünmek istemezdi Marun.</st></p>
			<p><st c="13420">“Agata, konuklarımız var!” diye seslendi.</st></p>
			<p><st c="13462">Yaşlı, sıska ve bodur Agata, tez canlı bir merakla ellerini önlüğüne silerek çıkageldi. </st><st c="13551">“Islak sıçana dönmüş zavallılar! </st><st c="13584">Hemen içeri gelsinler, maltızda ısınıp kurusunlar,” dedi.</st></p>
			<p><st c="13641">Homer’le Selim, Pergeli Kardeşler’i önden buyur etti. </st><st c="13696">Ama gösterdikleri nezaket Marun’un gözünden kaçmadı. </st><st c="13749">Feneri kaldırıp içeri girişlerini izlerken, bakışları kızlara takıldı. </st><st c="13820">Hangarın loşluğunda kaybolurlarken, simsarı sıkıştırdı.</st></p>
			<p><st c="13875">“Yine neler çeviriyorsun? </st><st c="13902">Kim bu tüysüzler?”</st></p>
			<p><st c="13920">“Şişt! </st><st c="13928">Bırak kolumu, pirelenecekler.”</st></p>
			<p><span epub:type="pagebreak" title="96" id="page96"></span><st c="13958">“Öndekiler çok parlak oğlanlardı.”</st></p>
			<p><st c="13993">Simsar sırıttı. </st><st c="14010">“Sana anlatacak değilim. </st><st c="14035">Efendin gelecek mi, onu söyle.”</st></p>
			<p><st c="14066">“Köleleri hangara götürmemi emretti, kendisi manastır hastanesinde. </st><st c="14135">İspanyol kızlar kireç tozu yutmuşlar. </st><st c="14173">Rahibeler ateşlerini düşürmek için uğraşıyordu.”</st></p>
			<p><st c="14221">“Tüh, öfkesi burnunda olacak.”</st></p>
			<p><st c="14252">“Usturpanın başına inişini görmek için, bilsen neler veririm.”</st></p>
			<p><st c="14315">“Neyin var ki?”</st></p>
			<p><st c="14331">“Hiçbir şeyim yok, ben hiç zenginiyim. </st><st c="14371">Ama senin ömrün biriktirmekle geçecek, kendini zengin hissedemeyeceksin.”</st></p>
			<p><st c="14444">“Kölenin ettiği lafa bak, başıma filozof kesildi,” dedi simsar. </st><st c="14509">Altına bir tabure çekip, hangar karanlığında mücevher gibi ışıldayan maltız başına çöreklendi. </st><st c="14604">Kor ateşte fokurdayan tencereden bir tas çorba doldurup yudumlamaya koyuldu.</st></p>
			<p><st c="14680">Simsar Forbes’in gölgesi, az ötede, soğan çuvallarına sırt verip oturarak şiltelere sıralanmış on kadar erkek kölenin üstüne düşüyordu. </st><st c="14817">Kızlar ortalıkta görünmezken, Homer’le Selim, kölelerden bilgi almaya çalışıyordu.</st></p>
			<p><st c="14899">İkisi İspanyol, öbürleri Korsikalı, aslında insan avcısı korsanlarken, bu kez kendileri avlanmıştı. </st><st c="15000">Köle taciri Burga’nın başına dert olan kız kardeşleri İspanya’dan kaçırmış, ancak Balear Adaları’na doğru yelken açmışken Cezayir korsanlarının tuzağına düşmüşlerdi. </st><st c="15166">İçlerinde bi</st><span epub:type="pagebreak" title="97" id="page97"></span><st c="15178">raz Rumca bilenler varsa da, öbürleri homurdanıp engel olduğundan, konuşmak istemiyorlardı.</st></p>
			<p><st c="15270">Portekizli olduğundan İspanyolca küfürleri anlayabiliyordu Buano. </st><st c="15337">Ortalığın karışmasından çekinerek sezdirmedi. </st><st c="15383">Ardını maltıza dönüp poturunu kurutmaya çalıştı.</st></p>
			<p><st c="15431">“Soğanlardan daha kötü kokuyorsun,” dedi simsar.</st></p>
			<p><st c="15480">“Bana hiç de öyle gelmiyor,” dedi Buano.</st></p>
			<p><st c="15521">“Kimsenin pisliği kendine kokmaz,” dedi simsar.</st></p>
			<p><st c="15569">Onlar böyle atışırken Agata seslendi. </st><st c="15608">Eline birkaç parça giysi tutuşturup, “Rozo’nun birkaç eskisi, bol gelebilir, ama ıslaklıktan iyidir,” dedi oğlana.</st></p>
			<p><st c="15722">Çok sevindi Buano. </st><st c="15742">Çuvallar ardında soyunup giyindi. </st><st c="15776">İçine biri daha sığardı pantolonla gömleğin, ama oğlan aldırmadı. </st><st c="15842">Herkesle birlikte köleler de gülüşürken, “Asıl gülünecek halde olan sizsiniz,” diye İspanyolca karşılık verdi.</st></p>
			<p><st c="15952">Şaşıran köleler gülüşmeyi kesti. </st><st c="15986">Oğlanın tepesi atarsa ettikleri küfürleri Homer’le Selim’e aktarır, başlarını derde sokardı. </st><st c="16079">Birbirlerine zincirliyken de yapabilecekleri tek şey, uslu uslu sopa yemek olurdu.</st></p>
			<p><st c="16161">Burga’yla Rozo’nun hangarda gecelediği zaman kaldıkları odada kurulanıp kendilerine çeki düzen vermiş olarak Agata’nın peşinden çıkagelen Pergeli Kardeşler, Buano’nun kılığını sevimli buldular. </st><st c="16356">Büyüdüklerini göstermek ister gibi babalarının giysileriyle dolaşan erkek kardeşlerinin çocukluk hallerini hatırlayan Zişan’la Laçin, neredeyse ağlayacaktı.</st></p>
			<p><span epub:type="pagebreak" title="98" id="page98"></span><st c="16512">Atlı, arabalı bir patırtı koptu dışarıda. </st><st c="16555">Agata’yla simsar kapıya koştular. </st><st c="16589">Burga, ağabeyi Rozo ve üç arabayla dönmüştü. </st><st c="16634">Rozo’nun kucağında minik bir şarap fıçısı vardı. </st><st c="16683">Burga ise neşeli görünüyordu. </st><st c="16713">“Kaç kere söyledim Agata, böyle yemeklerle köleleri azdırıyorsun. </st><st c="16779">Çorbanın kokusu Rodos’u sarmış.”</st></p>
			<p><st c="16811">“Aldırma ona Agata,” dedi Rozo. </st><st c="16844">“Bırak köle tacirliğini, sarmısak, soğan satalım diyorum, o beni dinliyor mu?”</st></p>
			<p><st c="16922">“sarmısak, soğanı herkes satar,” dedi simsar. </st><st c="16969">Burga’nın koluna yapışıp, “Ayağına güzel bir iş getirdim,” diye fısıltıyla kenara çekti.</st></p>
			<p><st c="17057">“Onları da satan biri olsa ama beş para etmezler ki,” dedi Rozo, sonra da lafını beğenip güldü. </st><st c="17154">Marun’un elindeki feneri alıp fıçıyı verdi. </st><st c="17198">“Yaz yağmurudur; esti, gürledi, kesildi. </st><st c="17239">Gel, birkaç kadeh de sen içersin.”</st></p>
			<p><st c="17273">“Beni öldürtecek misiniz?” dedi Marun. </st><st c="17313">“Hem, konuklarınız var.”</st></p>
			<p><st c="17337">“Ha, paragöz hacının konukları,” dedi Rozo. </st><st c="17382">Feneri, maltız ateşi etrafında dikilenlere doğru tuttu. </st><st c="17438">“Türk mü bunlar?”</st></p>
			<p><st c="17455">“Kılıkları benziyor, ama ne bıyık, ne sakal var. </st><st c="17505">Üstelik Rumca biliyorlar.”</st></p>
			<p><st c="17531">Denizatı tayfası ve Buano, nezaket gösterip ev sahiplerini ayakta karşılamak istemişlerdi. </st><st c="17623">Simsar Forbes’le Burga karanlık köşede fısıldaşırken; merakla yaklaşan Rozo, “Saygıdeğer komşularımıza keyifli akşamlar dilerim,” diye selamladı.</st></p>
			<p><span epub:type="pagebreak" title="99" id="page99"></span><st c="17768">Onu Homer karşıladı. </st><st c="17790">“Bizimkisi davetsiz misafirliktir. </st><st c="17825">Şövalyeleriniz hacıları ağırlıyor ya manastırlarda, siz de bizi hacıdan sayarsınız.”</st></p>
			<p><st c="17909">“Hacıları seven Burga’dır. </st><st c="17937">Bak, Hacı Forbes’i nasıl seviyor, âşıklar gibi karanlık köşelere çekildiler.”</st></p>
			<p><st c="18014">Şakalaşma havayı yumuşattı. </st><st c="18043">Çok geçmeden simsarla Burga da katıldı aralarına. </st><st c="18093">Onlar da pek keyifli görünüyorlardı. </st><st c="18130">Homurdanıp duran kölelere bile kızmadı; “Yarın kurtulacaksınız benden, hepiniz tarikat malı olacaksınız,” dedi Burga.</st></p>
			<p><st c="18247">Rumca bilenler, haberi öbür kölelere aktarınca iyi mi, kötü mü olduğunu kestiremediler. </st><st c="18336">Halat kamçısının kurşunlu ucunu Marun’a dokundurup, “Maltızı üst kata taşıt, konuklarıma rahat şilteler getir,” dedi Burga; sonra Agata’ya döndü. </st><st c="18482">“Yalnızca köleleri beslemen için para ödemiyorum sana. </st><st c="18537">Çorbadan başka şeyler de hazırla, içim kazınıyor.”</st></p>
			<p><st c="18587">Konuklarını hangarın ikinci katına buyur etti Burga. </st><st c="18641">Kardeşinin konuksever tavrını işlerinin yolunda olmasına bağlayan Rozo da keyifliydi. </st><st c="18727">“Agata’nın yemekleri nefistir. </st><st c="18758">Kos şarabıyla iyi gidecek,” diyordu.</st></p>
			<p><st c="18794">Tacir kardeşler için kazançlı bir gündü. </st><st c="18836">Burga, İspanyol kızları, hastanenin hamiliğini üstlenen şövalyeye satmıştı. </st><st c="18912">Üstelik korsan eskisi kölelerden de kurtulacaktı. </st><st c="18962">Meğer özgürken hemşirelik yapan kızlar, yutulduğunda kirecin ateşi yükselttiğini biliyormuş. </st><st c="19055">Birine Giritli, öbürüne Lepantolu müşteri çıkınca, ayrılmaktan korkmuşlar. </st><span epub:type="pagebreak" title="100" id="page100"></span><st c="19130">Onlar tüccarla pazarlığa girişmişken, bitten pireden arınmaları için kölelerin üstüne serpilen kireç tozundan yutmuşlar. </st><st c="19251">Ateş, kusma derken, alıcılar kızlardan vazgeçmiş. </st><st c="19301">Ancak, manastır başrahibesi ve hemşireler sıkıştırınca, köle kızlar her şeyi itiraf etmek zorunda kalmışlar. </st><st c="19410">Anlayışla karşılayan rahibe, İtalyan hacıların tedavi edildiği şifahanede hemşirelik önermiş ve iki kardeş de birbirlerinden kopmamak uğruna, hiç düşünmeden, “Olur,” demişler. </st><st c="19586">Şifahane hamisi İtalyan şövalye de, başrahibenin isteğini kabul ettiği gibi, köle tacirine de korsan eskilerini satın alma sözü vermiş, onları kanal kazılarına gönderecekmiş.</st></p>
			<p><st c="19760">Rozo, kardeşinden de keyifliydi. </st><st c="19794">Kos Adalı iki tüccarla anlaşmış, deposundaki bütün mercimeği şarapla takas edecekti.</st></p>
			<p><st c="19878">“Soğanı, sarmısağı ben elden çıkarırım, cücüklenip kokmaya başlamış,” dedi Burga. </st><st c="19961">Sonra Rozo’ya göz kırptı. </st><st c="19987">“Senin Filipina’yı, benim Henrika’yı ziyaret edebileceğim bundan güzel bir gece olabilir mi?”</st></p>
			<p><st c="20080">Rozo heyecanlandı. </st><st c="20100">“Odalarımız da konuklara kalır,” diye kadehi dipledi.</st></p>
			<p><st c="20153">Sohbetin sakiliğini simsar yapıyordu. </st><st c="20192">Şarapla arası hoş olmayan Pergeli Kardeşler’le Selim’e de, “Kos şarabı başkadır, ilaçtır, rahatlatır,” filan diye överek, birkaç kadeh içirmeyi becerdi.</st></p>
			<p><st c="20344">Burga’nın bakışlarıysa kızlara takılıyor; bunu da, “Erkek giysilerine bürünmeniz akıllıca bir tedbir olmuş, ben bile anlamadım,” övgüleriyle kapatıyordu.</st></p>
			<p><span epub:type="pagebreak" title="101" id="page101"></span><st c="20498">Burga’ya göre, Megri’yi basan korsanlar, filolarını birleştirip Adalar Denizi’nin tozunu dumanını attıran Karanlık Andre’yle Şakacı Rider’di; Anadolu kıyılarında ve adalarda muhbirleri vardı. </st><st c="20691">İkisi de izinsiz sefere çıktıkları, ganimetlerini gizledikleri, tarikatın payını vermedikleri için şövalyelikten çıkarılmıştı. </st><st c="20818">Ziftlettiği gemilerle geceleri baskına çıkan Karanlık Andre’yle tutsakların işe yaramazlarını alaycı ağıtlar eşliğinde katleden Şakacı Rider, Osmanlılar ve Memlûkler’le saldırmazlık anlaşmalarını baltaladıkları ve daha kötüsü, ganimeti kendilerine saklayıp pay vermedikleri için Saint Jean Tarikatı’ndan da atılmışlardı.</st></p>
			<p><st c="21138">Burga, ‘Hallederiz,’ havasındaydı. </st><st c="21174">Selim’le kızlara kayıplarını bulmakta yardım edecekti. </st><st c="21229">“Bu gece burada kalın. </st><st c="21252">Yarın Girit’e gidelim, dostlarımla tanışın. </st><st c="21296">Megri’den kaçırılanların nerede olduğunu onlar bilirler,” diyordu.</st></p>
			<p><st c="21362">Kadehleri dipledikçe simsar da melek kesilmişti sanki. </st><st c="21418">“Bu sizin için fırsattır. </st><st c="21444">Burga, bütün köle tacirlerini tanır. </st><st c="21481">Eminim kayıplarınız çok uzaklarda değildir. </st><st c="21525">Fidyelerini öder, tutsaklıktan kurtarırsınız,” dedi.</st></p>
			<p><st c="21577">Burga’nın bilgisini yoklamak istedi Homer. </st><st c="21621">“Esirci Nardin’i tanırsın o halde.”</st></p>
			<p><st c="21656">Sorunun ardındaki niyeti sezdi Burga. </st><st c="21695">“Antalyalı Yahudi ihtiyar mı? </st><st c="21725">Hep İstanbul’a yerleşmekten söz eder ama bir türlü karısının sözünden çıkamaz,” diye güldü.</st></p>
			<p><st c="21816">Denizatı tayfası hayretle bakıştı; tüccar doğru söylüyordu. </st><st c="21877">Belki de şanslıydılar, Burga’nın yardımı işe yaraya</st><span epub:type="pagebreak" title="102" id="page102"></span><st c="21928">bilirdi. </st><st c="21938">“Haklısınız, bu gece burada kalalım. </st><st c="21975">Yarın ne yapacağımıza karar veririz,” diyecekti, ancak bunu peş peşe esnedikten sonra söyleyebildi Azra.</st></p>
			<p><st c="22079">Simsar atıldı hemen. </st><st c="22101">“Bütün gün ayakta olmak insanı yoruyor. </st><st c="22141">Yemek, şarap, benim de üstüme ağırlık çöktü.”</st></p>
			<p><st c="22186">Denizatı tayfası başlarıyla simsarı onaylayıp hep birden esnediler. </st><st c="22255">Zişan’la Laçin’in gülesi vardı, ama o kadar gevşemişlerdi ki, birbirlerine yaslanıp uyumayı seçtiler.</st></p>
			<p><st c="22356">Rozo bu fırsatı bekliyormuş. </st><st c="22386">“Henrika uyursa kimseyi içeri almaz,” diye davrandı.</st></p>
			<p><st c="22438">Peşinden Burga ve simsar da kalktılar. </st><st c="22478">Yalnız kalmayı sabırsızlıkla bekleyen konuklara, “İyi geceler,” dileğinde bulunarak alt kata indiler.</st></p>
			<p><st c="22579">Agata’nın karakullardan biriyle ortalığı toparlayıp gidişini izlerken alnını ve şakaklarını ovuşturan Selim, “Alışmadık aş, ya karın ağrıtır ya baş. </st><st c="22729">Yemekten midir, şaraptan mıdır, bu Rum sofrası beni çarptı,” diye dert yandı. </st><st c="22807">Baktı ki, Azra bir yana, Homer bir yana kıvrılmış uyumuş. </st><st c="22865">Buano’nunsa gözleri kaymış, anlamadığı dilden bir şeyler mırıldanıp duruyordu.</st></p>
			<p><st c="22943">Derin bir soluk aldı Selim, ancak sarmısak, soğan ve küf kokusu, başındaki ağırlığa çare olmadı. </st><st c="23041">Boş çuvallardan birini yastık yaparak sızıp kalmadan önce son gördüğü, merdivenden uzanan simsarın başıydı. </st><st c="23149">Yağı azalan fenerin ölgün ışığında bile gözleri parlıyordu adamın.</st></p>
		</section>
	<div id="charCountTotal" value="23215"></div></body>
</html>
