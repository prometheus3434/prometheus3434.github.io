<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korsan Kızlar</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter15">
		<section>
			<h1><span epub:type="pagebreak" title="254" id="page254"></span><st c="0">VALENSİYA SAVAŞI</st></h1>
			<p><st c="17">Valensiya Kalesi, güneş ancak mızrak boyu yükseldiğinde belirdi. </st><st c="83">Neyse ki, muson esintileri İspanyol gemilerinin imdadına yetişti de, kaçmaca kovalamaca daha inandırıcı oldu. </st><st c="193">Kaleden gelen top atışlarını, katedral ve kilise çanları izlerken; körfezde, limanda, sokaklarda heyecanlı bir yarış başladı. </st><st c="319">Halk canın, denizciler gemilerin, muhafızlar kalenin telaşına düştü. </st><st c="388">Kale önüne demirlemiş İspanyol gemileri yelkenlerin açılmasını beklemeden küreklerle manevra yaparak zaman kazanmaya çalışıyordu.</st></p>
			<p><st c="517">Kalenin top menziline girmeden hız kesen Burak Reis, sanki kadırgaların limana girişini önlemek istiyormuş gibi, barikat düzenine geçti. </st><st c="655">Kadırgalara birkaç top atışı yaptı.</st></p>
			<p><st c="690">Kemal Reis geri çekilirken, Kurdoğlu Muhiddin ve </st><span epub:type="pagebreak" title="255" id="page255"></span><st c="740">Piri Reisler yana kaçtı. </st><st c="765">Sol kanattaki Araplar’la sağ kanattaki Kölemenler, Kemal Reis’in işaretiyle ileri atıldı.</st></p>
			<p><st c="854">Mayorka’dan dönmüş, kendilerini kahramanca siper ederek yardım beklediğini sandıkları donanma gemilerine bir an önce ulaşabilmek için yelkenleri açtıran İspanyol kaptanların gözü Kemal Reis’in filosundaydı. </st><st c="1062">Hilali andıran dağılışlarından, çevirme manevrasına giriştiklerini sandılar. </st><st c="1139">Mayorka gemilerinin kıskaca alınmasını önleyip, körfez girişini kapatmak için iki kola ayrıldılar.</st></p>
			<p><st c="1237">O arada isabetsiz atışlarla oyalanan Burak Reis, İspanyol gemileri iskele-sancak yönlerinde atış menziline girerken, beklenen işareti verdi. </st><st c="1379">Emrindeki gemiler, manevra yapıyormuş gibi İspanyol gemilerine döndüler. </st><st c="1452">Manevrayı garipseyen İspanyol kaptanlar, amiral gemisine dikkat kesilip, amacını anlamaya çalıştılar. </st><st c="1554">Ne amiral, ne tayfaların kendi adamları olmadığını fark eder etmez, karşı manevraya giriştiler, ama çok geç kalmışlardı. </st><st c="1675">Burak Reis’in “Ateş!” emriyle ön sıradaki İspanyol gemileri isabet aldı ve biri yanmaya başladı.</st></p>
			<p><st c="1771">İlk atıştan hasar alan gemilerin kaptanları da, gerideki İspanyol gemileri de, tuzağa düşürülmenin acısını çıkarmak için en yakındaki amiral gemisine doğru hep birden, top atışlarıyla hücuma geçtiler.</st></p>
			<p><st c="1972">Hedefin kendisi olduğunu sezdiği anda kaptan köprüsünden güverteye atlayan Burak Reis, köşkün havaya uçuşu, mizana ve grandi direklerinin devrilişiyle neye uğradığını şaşırdı.</st></p>
			<p><span epub:type="pagebreak" title="256" id="page256"></span><st c="2148">Soluk soluğa ve yüreği cız ederek yetişen Kemal Reis, kardeşini, yanarak batmaya başlayan gemi güvertesinde terk emri verirken görünce rahatladı. </st><st c="2295">Burak Reis’i alması ve denize dökülen leventleri toplaması için Piri Reis’i gönderdi.</st></p>
			<p><st c="2380">Korsan eline düşmüş kendi gemilerini top atışına tutmak zorunda kalan İspanyollar, kadırgaların yardıma yetişmesiyle savaşarak geri çekilmeye, korsanları kalenin atış menziline sokmaya çalıştılar.</st></p>
			<p><st c="2577">İspanyol gemilerinden birkaçını ele geçirip kendi hesaplarına nam alma hevesine kapılan Arap korsanlar, Kemal Reis’in uyarı işaretlerini görmezden gelerek ileri atıldılar. </st><st c="2750">O arada sağ kanattan körfeze sokulan Sürmeli Mehdi, deniz savaşının kazanıldığını düşünerek, yağmalama telaşına düştü. </st><st c="2869">Ama kale toplarının atış menziline giren gemilerle kadırgalar, bunun bedelini çok ağır ödedi. </st><st c="2963">Uzun menzilli İspanyol topları, gemilerden biriyle iki kadırganın işini bitirdi. </st><st c="3044">Canını zor kurtaran Sürmeli Mehdi, yüzerek Kurdoğlu’nun kadırgasına tırmandı.</st></p>
			<p><st c="3121">Gemi ele geçiremediği gibi, elindekileri de kaybettiğini gören Kemal Reis, körfezin güneyine çekilerek filoyu atış menzili dışına çıkardı. </st><st c="3261">Denize dökülerek can kaygısına düşmüş korsanlar, sağlam kalan dört gemiden indirilen sandallarla toplanırken, Kemal Reis planı değiştirdi. </st><st c="3400">Salih Reis emrindeki gemiyle iki Berberi kadırgasını körfez girişine artçı bıraktı. </st><st c="3484">Üç geminin komutasını Kurdoğlu’na verip, kaleden yardımı engellemekle görevlendirdi.</st></p>
			<p><span epub:type="pagebreak" title="257" id="page257"></span><st c="3568">Yeni hedef, kimi kaçmaya çalışan, kimi limana terk edilmiş, işe yarar ne kadar ticari gemi varsa el koymak ve kentin güney mahallelerini yağmalamaktı.</st></p>
			<p><st c="3719">Piri Reis’in, yanmakta ve batmakta olan amiral gemisine güçlükle yanaşarak güverteye aldığı Burak Reis, felaketi ezik ve çürüklerle atlatmıştı; ama en gösterişli ganimeti heba ettiği için öfkeliydi, canı fena halde sıkkındı. </st><st c="3945">Piri Reis’in tesellisine fırsat vermeden kendi kadırgalarından birine geçti hemen.</st></p>
			<p><st c="4027">Ansızın kızışan ve İspanyol gemilerinin çekilmesiyle kısa sürede biten körfez savaşını kılıçlar elde soluksuz izleyen Denizatı tayfası, denize dökülmüş leventlerden birkaçını kadırgaya çekmekten başka bir şey yapamamıştı. </st><st c="4250">Ama Palma Kalesi’ndeki gizli hazine bulma becerisini Valensiya’da da gösterip, Piri Reis ve Osman Ağa’dan okkalı birer aferin aldılar.</st></p>
			<p><st c="4384">Kentin güneyi uçsuz bucaksız kumsalların gerisinde, kalın duvarlı, bahçeli köşklerin sıralandığı, soylular ve zengin tüccarlar semtiydi. </st><st c="4522">Aralarında, bu zenginlikten payını almış gösterişli kiliselerin çan kuleleri yükseliyordu. </st><st c="4613">Sahiplerinin, daha ilk çan sesinde fırlayıp terk ettiği köşklerde kalan hizmetlilerse, kadırgaların sahile yanaşmasını bile beklememişti. </st><st c="4751">Korsanların Müslüman olduğunu anlayınca, fırsatını bulup onlara katılmak için kaçabilen Arap köleler arasından bir de Türk çıktı.</st></p>
			<p><st c="4880">Bahçe kapılarını kırarak, duvarlara kanca atıp tırmanarak köşklere dalan leventler, yükte hafif pahada ağır ne </st><span epub:type="pagebreak" title="258" id="page258"></span><st c="4992">buldularsa götürürken, Denizatı tayfası hazine avcılığına girişti. </st><st c="5059">Leventlerin peşi sıra girdikleri köşklerin birinde, rastladıkları her çıkıntıyı çekiştirip, her oyuğa parmak sokarak gizli geçit aradılar, ama hayal kırıklığına uğradılar. </st><st c="5231">İlk başarısızlık, leventleri bayağı eğlendirdi. </st><st c="5279">Sofra ve kadeh takımı, şamdanlar ve telaşla unutulmuş mücevherlerle köşkten ayrılan leventler, “Arayın, arayın, bulursunuz,” diye gülüştüler.</st></p>
			<p><st c="5420">Kızlara nispet bir keşif yaparak keyfini çıkarmak isteyen Selim, ikinci köşkten de eli boş çıkmayı içine sindiremedi. </st><st c="5539">Şarap mahzeninin mazgal deliklerinden sızan loş aydınlığında, ne varsa kırıp döktü. </st><st c="5623">Fıçıları devirip tekmeledi. </st><st c="5651">Hırsını almış çıkacakken, duvar taşlarından birinin dışarı kaydığını gördü. </st><st c="5727">“Hah!” dedi sevinçle. </st><st c="5749">Taşı çekti, baktı ki, ardında boşluk var. </st><st c="5791">“Buldum keferenin altınlarını,” diye zıpladı. </st><st c="5837">O sırada patırtılardan kuşkulanarak üst katlardan inen kızlar çıkagelince, bulduğu deliğin karşısına geçip kasıldı. </st><st c="5953">“Sanmayın tek akıl sizde var.”</st></p>
			<p><st c="5983">“Ne kadar altın olur ki orada!” diye güldü Laçin.</st></p>
			<p><st c="6033">“Şimdi görürüz,” dedi Selim; boşluğu yoklamak için davrandı.</st></p>
			<p><st c="6094">“Dur!” dedi birden Azra.</st></p>
			<p><st c="6119">“Niye ki?” dedi Selim.</st></p>
			<p><st c="6142">“Sabırlı ol!” dedi Azra; kılıcını karanlık boşluğa daldırıp içinde dolandırdı. </st><st c="6222">Ucu bir şeye takılınca kaldırmak için zorlamıştı ki; “Çat! </st><st c="6281">Çat! </st><st c="6286">Çat!” deyip düşen oklarla geri sıçradı.</st></p>
			<p><span epub:type="pagebreak" title="259" id="page259"></span><st c="6325">Sırtından soğuk terler boşanıverdi Selim’in. </st><st c="6371">“Vay kefere, tuzak kurmuş!” dedi. </st><st c="6405">Uyarıya kulak asmasa, eli kolu oklarla delik deşik olacaktı. </st><st c="6466">O hırsla raflardan bir kalas söktü; tuzak oklarını kanırtarak eğriltti ve kimsenin engellemesine fırsat vermeden elini deliğe daldırıp, üç mücevher kutusunu kızların eline tutuşturdu.</st></p>
			<p><st c="6649">Azra’nın şaşkın ürpertilerle bakakalması, Selim’e yetti de arttı bile. </st><st c="6721">Ellerinin tozunu çırparak, ‘İşte bu kadar,’ gibisine kasıldı.</st></p>
			<p><st c="6782">O anki sessizlikte patırtıların kesildiğini ilk fark eden Laçin oldu. </st><st c="6853">“Çabuk dışarı çıkalım, bizi unutacaklar!” dedi.</st></p>
			<p><st c="6900">Zişan davrandı hemen. </st><st c="6923">“Kalırsak, buralarda derimizi yüzerler.”</st></p>
			<p><st c="6963">Kutularda ne var ne yok bakmaya zaman bulamadan mahzenden çıkmışlardı ki, eli baltalı bir adamla burun buruna geldiler. </st><st c="7084">Saldıracağını sanıp hançerlerine davrandıklarında adam elinden baltayı atıverip, “Türk’üm ben! </st><st c="7179">Müslüman’ım! </st><st c="7192">Beni de götürün!” diye diz çöktü.</st></p>
			<p><st c="7225">Kızlar öylece kalakalmışken Selim, “Madem Türk’sün, neden buralarda eğleşiyorsun, gemilere koşsaydın!” diye azarı bastı.</st></p>
			<p><st c="7346">“Altınlar için dönmüştüm, siz çoktan bulmuşsunuz,” diye hayıflandı adam. </st><st c="7420">Kuşağından bir parça parşömen çıkardı; kargacık burgacık bir kroki gösterdi.</st></p>
			<p><st c="7496">“Anlaşıldı,” dedi Azra, adama kalkmasını işaret etti. </st><st c="7551">“İstiyorsan hemen gel bizimle, geç kalıyoruz.”</st></p>
			<p><st c="7597">Neredeyse yetişemiyorlardı gerçekten ve kale ardın</st><span epub:type="pagebreak" title="260" id="page260"></span><st c="7648">dan sokaklara sızan muhafızların eline düşeceklerdi. </st><st c="7702">Adını bile öğrenemedikleri Türk köleyle birlikte kadırgaya dar attılar kendilerini.</st></p>
			<p><st c="7785">Kaptan köprüsüne dikilmiş; azap ağalarının, “Haydi! </st><st c="7838">Haydi! </st><st c="7845">Çabuk! </st><st c="7852">Tez olun!” deyip leventleri toplayıp gelişini gözleyen Piri Reis, Osman Ağa’dan tamam işaretini alınca, hareket emrini verdi.</st></p>
			<p><st c="7977">Kurdoğlu Muhiddin’in, arada bir top atışlarıyla anakapıdan çıkışlarını önlediği muhafızların, arka kapılardan limana inmesi ve yağmanın tadını kaçıran Araplar ve Kölemenler’le çatışmaya başlaması, Kemal Reis’in canını sıktı. </st><st c="8203">Üstelik, bu açgözlülük ve gecikme, çok geçmeden Salih Reis’in hayatına mal oldu.</st></p>
			<p><st c="8283">Kadırgalar sahilden çekiliyorken, bütün körfez ve kent, kıyamet gibi gümbürdeyen toplarla inledi. </st><st c="8382">Nereden ortaya çıktılarsa, on kadar Korsika gemisi, Salih Reis gemisiyle karşılıklı top atışına tutuşmuştu. </st><st c="8490">Ama Korsikalılar o kadar atak ve cesurdular ki, limandan sökün eden Türk kadırgalarını gördükleri halde, Salih Reis’e karşı üç cepheden hücuma geçtiler.</st></p>
			<p><st c="8642">En yakın konumda olan Burak Reis, peşindeki kadırgalarla yardıma yetişmek için büyük çaba harcıyordu. </st><st c="8745">Korsika gemilerinden ikisi Salih Reis’in gemisini bordalayıp sıkıştırırken, öbürleri Burak Reis’e karşı atağa geçti.</st></p>
			<p><st c="8861">O arada, Korsika gemilerinin çokluğundan ürküp Salih Reis’i bir başına bırakan Berberiler, Burak Reis’ten cesaret alıp geri geldiler.</st></p>
			<p><span epub:type="pagebreak" title="261" id="page261"></span><st c="8995">Kurdoğlu Muhiddin’se, kale limanına çekilmiş İspanyol kaptanların fırsattan yararlanma niyetlerini sezdiğinden, onları engellemek için yerinden kıpırdayamadı.</st></p>
			<p><st c="9154">Burak Reis’in ardından hücuma geçen Kemal ve Piri Reisler, Korsikalılar’ın Salih Reis gemisine üşüşüp katliama girişmesine kahrolarak, forsaları son güçlerine kadar zorladılar; ama korkunç bir patlamayla donakaldılar. </st><st c="9373">Yardımın yetişmeyeceğini anlayan Salih Reis, barut fıçılarını ateşe verip gemisini havaya uçurmuş, Korsikalılar’la gemilerini de beraberinde götürmüştü. </st><st c="9526">Yükselen alevler savaşı bir an duraklattı.</st></p>
			<p><st c="9568">Salih Reis’in kendini feda edişiyle iki gemileri ve yüzlerce adamını kaybeden Korsikalılar, top atışlarıyla geri çekilmeye başladılar. </st><st c="9704">Gülle yağmuruna aldırmadan, baş toplarıyla hücumu sürdüren Burak Reis, pruvadan aldığı isabete rağmen, gemilerden birisini yakalayabildi. </st><st c="9842">Peşinden gelen iki kadırgası da yetişince, bu kez Korsika gemisinde kıyasıya bir savaş koptu.</st></p>
			<p><st c="9935">Korsan gemisinin ele geçmek üzere olduğunu görüp, diğer gemilerin peşine düşen Kemal Reis, Salih Reis gemisinden dökülen leventlerin, Korsika gemisinden dökülenlerle boğuşmaya devam ettiğini görünce takipten vazgeçti. </st><st c="10154">Leventleri çeker alır, Salih Reis’i ararken, Korsikalı haramileri sağ bırakmadı.</st></p>
			<p><st c="10234">Sonradan anlaşıldı ki, Salih Reis kararını vermeden önce leventlerin gemiyi terk etmelerini emretmiştir ve onun kaybı, Kemal Reis’in ciğerini dağlamıştır. </st><st c="10390">Pek çok </st><span epub:type="pagebreak" title="262" id="page262"></span><st c="10398">Anadolu delikanlısı gibi, denizciliğe ve akıncılığa Kemal Reis’in ününü duyarak heves etmiş, her şeyi ondan öğrenmiş Salih Reis, zafer için gözünü kırpmadan kendini feda edebilmiştir.</st></p>
			<p><st c="10581">Ne savaşlar görmüş, ne badireler atlatmış, ne kayıplar yaşamış Kemal Reis’in ağzını günlerce bıçak açmadı. </st><st c="10689">Burak ve Piri Reis dışında, kimse de o haliyle gözüne görünmek istemedi. </st><st c="10762">‘Göç yolda düzülür,’ misali, son hedef Malaga’ya doğru çekilirken toparlanan leventler, Salih Reis’ten başka, elli kadar silah arkadaşının acısını da sineye çektiler.</st></p>
			<p><st c="10928">Bu arada Osman Ağa’nın teslim alıp Piri Reis’e götürdüğü küçük hazineden aferin bekleyenlerin hevesi, birkaç gün kursaklarında kaldı.</st></p>
			<p><st c="11062">Köşkte karşılaştıkları Türk kölenin de küçük hazinenin peşinde olduğu, o arada anlaşıldı. </st><st c="11153">Rum haramilerinin Kuşadası’ndan kaçırdığı Ali Rıza, üç yıldır Katalan buğday tüccarının kölesiymiş. </st><st c="11253">Uysal ve çalışkan tavrıyla pek fazla sıkıntı çekmemiş ve öyle ki, Hıristiyanlık’ı bile kabul etmiş görünüp günah çıkarmış.</st></p>
			<p><st c="11375">Buğday tüccarının, sandıkçı ve kilit ustası Arap bir kölesi daha varmış. </st><st c="11449">Ondan, servetini koyabileceği güvenli ve gizli bir kasa yapmasını istemiş. </st><st c="11524">Üstelik, “Beğenirsem kölelikten kurtulursun,” diye söz vermiş. </st><st c="11587">Arap kilitçi umutla işe girişmiş ve şarap mahzenine, sahibinden başka kimsenin bilmeyeceği mekanik düzenekle, tuzaklı bir bölme hazırlamış. </st><st c="11727">Beklediğinden güvenli bir kasaymış bu, </st><span epub:type="pagebreak" title="263" id="page263"></span><st c="11766">ama tüccar mekanizmanın işleyişini öğrendikten sonra sözünü tutmamış. </st><st c="11836">Ali Rıza, liman depolarında hamal olarak çalışıyormuş o sırada ve kilitçi Arap’ın tüccarın iki adamıyla yolculuğa çıkarıldığını görmüş. </st><st c="11972">Tüccar, sanki son arzusuymuş gibi, kilitçinin Ali Rıza’yla sarılıp helalleşmesine izin vermiş ve kilitçi, Ali Rıza’nın kuşağına bir şey sıkıştırıp, “Sakın şimdi bakma,” diye fısıldayıp gitmiş.</st></p>
			<p><st c="12164">“O günden sonra kilitçiyi görmedim. </st><st c="12201">Tüccar, gizli kasayı kendisinden başka kimsenin bilmesini istemediği için öldürtmüştür,” dedi Ali Rıza.</st></p>
			<p><st c="12304">Krokiye göre, mahzenin zemin taşlarından biri kilit taşıydı. </st><st c="12366">Sertçe basıldığında, kasanın mekanizması duvardaki kapak taşını dışarı itiyordu. </st><st c="12447">Altınların saklandığı kutular yerinden kaldırıldığında da tuzak mekanizması çalışıyor, üç ok yıldırım hızıyla davetsiz misafirin eline iniyordu. </st><st c="12592">Mekanizma kilidi bölmenin iç çeperindeydi ve kelebek kol çevrildiğinde tuzak devredışı kalıyordu.</st></p>
			<p><st c="12689">Selim’in keşfinin, kızların Palma Kalesi’ndeki hamam keşfinden farkı yoktu. </st><st c="12766">Tekmelediği fıçılardan biri zemindeki kilit taşın üstüne düşmüş ve böylece gizli bölmeyi açığa çıkarmıştı. </st><st c="12873">Azra’nın sezgileri imdadına yetişmese, herhalde tuzağa yakalanacak, belki kolundan, belki canından olacaktı. </st><st c="12982">Azra, hiç öyle bir imada bulunmadı ama, “Tamam, ödeştik, can borcun kalmadı,” dedi Selim.</st></p>
			<p><st c="13071">Kayıpların yası tutulmasa, iki İspanyol gemisi ve iki kadırga kaybına rağmen savaşın zengin ganimetleri sevindirici olabilirdi. </st><st c="13200">Korsikalı korsanlardan alınan gemiyle li</st><span epub:type="pagebreak" title="264" id="page264"></span><st c="13240">mandan kaldırılan ticari mavnalar, filoyu daha da güçlendirmişti. </st><st c="13307">Üstelik, Korsika gemisinin ambarları tıka basa Fransız malı doluydu.</st></p>
			<p><st c="13375">Savaş halinde oldukları Fransa kıyılarını basan Korsikalılar’ın asıl niyeti besbelli, ganimet malları Valensiya’da satmaktı. </st><st c="13501">Kendilerine güvenleri o kadar fazlaydı ki, savaşa karışarak büyük bir pay koparabileceklerini sanmış, ama ağır bir kayıpla neye uğradıklarını şaşırmışlardı.</st></p>
			<p><st c="13657">Savaşa dönüşen vur-kaç baskının can kayıpları, Piri Reis’in keyfini kaçırmıştı. </st><st c="13738">Yüreğindeki sıkıntıyla köşke girip çıkıyor; kimi zaman almış başını açıktan giden Kemal Reis kadırgasına bakışlarını dikiyor, kimi zaman gerideki gemileri izliyordu. </st><st c="13904">Kemal Reis’i takip eden filo, alınan tutsaklar, kurtarılan tutsaklarla artan su ihtiyacını karşılamak için, çevresinde birkaç balıkçı kulübesinden başka yerleşim olmayan dere ağızlarından birine yanaştı.</st></p>
			<p><st c="14107">Matara, kırba, fıçı ve güğümler doldurulur, kimi korsanlar fırsattan yararlanıp yıkanırken, Selim de heveslendi. </st><st c="14221">“Siz Palma’da hamam sefası yapmıştınız, sıra bende,” dedi kızlara.</st></p>
			<p><st c="14287">Onun hevesi Goran’ı harekete geçirdi: “Aylardır tatlı su yüzü görmedik, biz de gelelim.”</st></p>
			<p><st c="14376">Sonra Homer, kızlar ve Buano, Selim’in peşine takılınca, Denizatı tayfası takım halinde dereye üşüştü. </st><st c="14480">Ne bilsinler Kemal Reis’in asıl amacını. </st><st c="14521">Reislerle uzak bir köşeye çekildiğinde yeni baskın planları yaptığını sanıyorlardı. </st><st c="14605">Oysaki Kemal Reis, peşine takıp uzaklaştığı Arap, Berberi </st><span epub:type="pagebreak" title="265" id="page265"></span><st c="14663">ve Memlûk reislerine kızgın ve kırgındı. </st><st c="14704">Gevşeklik ve korkaklıkla Valensiya baskınını deniz savaşına çevirmiş, Salih Reis’in ölümüne neden olmuşlardı. </st><st c="14814">Onları son kez uyardı.</st></p>
			<p><st c="14836">Korsanların kendilerine çeki düzen verdiği bu moladan üç gün sonra Malaga’ya ulaşılabildi. </st><st c="14928">O arada Portekiz, İspanyol, Fransız bandıralı dört ticari gemi avlayıp, kasaba limanları ve derebeyi şatolarını topa tutturarak, Türk korsanların varlığını hissettiren Kemal Reis; Endülüs göçmenlerini Cezayir’e taşıyabilecek sayıda gemi topladığında, kıyıdan uzak durdu.</st></p>
			<p><st c="15198">Endülüs İslam devletlerinin son temsilcisi Gırnata Sultanlığı’nı teslim aldıktan sonra, İber Yarımadası’nı Müslüman ve Yahudiler’den temizlemeye azmetmiş İspanya kralları, herhangi bir saldırı olmadığı sürece, bu türlü taşımalara göz yumuyordu. </st><st c="15444">Beş yıl önce ortadan kaldırılan Gırnata Sultanlığı’nın isteği, II. </st><st c="15511">Bayezid’in desteğiyle, Kemal Reis’in Cezayir ve Fas’a taşıdığı Araplar’dan arta kalanlar, baskı ve zulümle göçe devam ediyorlardı. </st><st c="15642">İspanyol gemicilerin Arap korsanların eline düşme korkusu yüzünden kaçındıkları taşımacılığı, Endülüs’ten göç ederek korsanlığa başlamış Araplar’la Berberiler üstleniyor ve bunun bedelini göçmenlerden alarak kazanç sağlıyorlardı.</st></p>
			<p><st c="15871">Malaga, göçe hazır Müslümanlar’la Yahudiler’in toplanma yeriydi. </st><st c="15937">Malaga Körfezi’nin güney ucuna dökülen dere etrafına kamp kurmuş göçmenler, günlerdir filonun yolunu gözlüyordu.</st></p>
			<p><span epub:type="pagebreak" title="266" id="page266"></span><st c="16049">Kuzey Afrika kıyılarına bir günlük mesafede, güneşin eksik olmadığı Malaga, iki nehrin suladığı ovalarda, korsanların iştahını uyandıran zengin, ama Araplar’dan kalma kaleleri ve güçlü donanmasıyla hayli büyük bir lokmaydı.</st></p>
			<p><st c="16273">Alkazaba Kalesi’nden uyarı atışı yapıldı. </st><st c="16316">Kemal Reis filosunun körfezden uzak durup açıktan geçmesi isteniyordu. </st><st c="16387">Göçmenleri gözaltında tutup, bir an önce “defolup” gitmeleri için taciz ateşleriyle baskı altında tutan Gibralfaro Kalesi’yse, Malaga Körfezi’nin diğer ucundaydı.</st></p>
			<p><st c="16549">Kemal Reis filosunun hilalli sancakları ufukta belirdiğinde, ne sevinçle zıplayan oldu, ne de özgürlük özlemiyle gözyaşı döken. </st><st c="16678">Tam gün ortası yakıcı yaz güneşi ve Akdeniz neminin miskinliğinden, bezginliğinden değil, doğdukları toprakları terk etmenin hüznünden, bilinmez yolculukların tedirginliğinden sevinemediler. </st><st c="16869">Kadın, erkek, genç, yaşlı bir insan kalabalığı; sessiz, ağır, yaslı kıpırdanışlarla iskelelere yanaştılar.</st></p>
			<p><st c="16975">Dere ağzı sığ olduğundan, İspanyol gemileri açığa demirledi. </st><st c="17037">Baştankara sahile oturtulan kadırgalardan inerek göçmenleri kuşatan leventler, taciz saldırılarına karşı önlem aldılar.</st></p>
			<p><st c="17156">Endülüs Arapları’nın kimi, teselli arar gibi Cezayirli Araplar’la kucaklaşırken, Yahudiler Türkler’i kendilerine daha yakın hissediyorlardı. </st><st c="17298">Çünkü uzak bir efsane gibi duyduklarına göre, Osmanlı ülkesi Yahudiler için huzur ve barışın ülkesiydi. </st><st c="17402">İspanya’dan kovulup da Portekiz’e, İtalya’ya gidenler, yeni zulümlere, yeni baskılara uğramış</st><span epub:type="pagebreak" title="267" id="page267"></span><st c="17495">lardı. </st><st c="17503">Engizisyon mahkemelerinin, ruhları ateşle, kanla kurtardığı bir zamanda inançlarını özgürce yaşayabilecekleri ülke, onlar için ancak efsane olabilirdi. </st><st c="17655">O nedenle Kemal Reis, efsane ülkenin efsane korsanıydı onlar için.</st></p>
			<p><st c="17721">Heybetli duruşu, keskin bakışları ve kılıcıyla Kemal Reis’i ilahi bir kurtarıcı gibi karşılayan hahambaşı, “Siz çektiğimiz acılara karşılık Tanrı’nın ihsanısınız. </st><st c="17885">Sayenizde Sultan Bayezid Han’ın payitahtına ulaşabilirsek, ıstıraptan örselenmiş ruhlarımız huzur bulacak,” dedi.</st></p>
			<p><st c="17998">“Tasa etmeyin, Osmanlı sancağının gölgesinde herkese yer vardır. </st><st c="18064">Umduğunuz huzura kavuşursunuz, illaki nasip olsun,” dedi Kemal Reis.</st></p>
			<p><st c="18132">Piri ve Burak Reisler de hahambaşıyla tanışmaya gelip yüreğini ferahlattılar. </st><st c="18211">“Ama sizin kederle terk ettiğiniz bu topraklara dönmek için can atan bir konuğumuz var bizim,” dedi Piri Reis. </st><st c="18322">Peşine taktığı Denizatı tayfasının arasında sabırsızlıkla bekleyen Buano’ya el edip çağırdı. </st><st c="18415">Delikanlı koşup geldiğinde, omuzundan kavrayıp hahambaşının önüne sürdü. </st><st c="18488">“Kadiz’den tutsak alınıp, Rodos’ta satılmış. </st><st c="18533">O da bize Huda’nın emanetidir. </st><st c="18564">Sağ salim evine dönsün istiyoruz.”</st></p>
			<p><st c="18598">Hahambaşı acıyla gülümsedi. </st><st c="18627">“Ne mutlu ona ki, bu topraklarda kucak açacak birileri var. </st><st c="18687">Malaga’da Ojalvo Kilisesi rahibini tanıyorum. </st><st c="18733">Medina’daki ailesini ziyarete gittiğinde, çocuğu ailesine teslim edecektir,” dedi.</st></p>
			<p><st c="18815">Arapça konuşulurken Buano bir şey anlamadı, ama hahambaşı kendisine dönüp, ailesi Kadiz’e yakın yerde </st><span epub:type="pagebreak" title="268" id="page268"></span><st c="18918">oturan bir rahip tanıdığını, onunla evine ulaşabileceğini İspanyolca tekrar edince, havalara uçtu. </st><st c="19017">Ne Kemal ne Piri Reisler’e aldırmadan çocukça bir coşkuyla koştu; kızlar, Selim ve Homer’le kucaklaştı. </st><st c="19121">“Sizleri çok özleyeceğim. </st><st c="19147">Bir daha korsanlara tutsak düşeceksem sizlere düşeyim,” dedi.</st></p>
			<p><st c="19208">“Ya öyle mi? </st><st c="19222">Bir gemimiz olursa önce Kadiz’i basıp seni tutsak alacağız,” dedi Zişan.</st></p>
			<p><st c="19294">Azra’yla Selim, oğlanın eline birkaç altın tutuşturmuşken, Piri Reis de cömert davranıp, “Bu senin tayfalık akçendir,” deyip, on altınlık keseyi kuşağına sıkıştırdı. </st><st c="19461">Ayrıca hahambaşına da on altınlık bir kese verip, Buano’yu ailesine kavuşturacak rahibe götürmesini istedi.</st></p>
			<p><st c="19568">Hahambaşı, hemen yanına iki çömez aldı; Buano’yla birlikte kilisenin yolunu tutarken, Denizatı tayfası da iyi bir iş yapmanın huzuruyla el salladılar.</st></p>
			<p><st c="19719">Denizci gençleri tayfa olarak ayrılan göçmenlerin gemilere ve mavnalara yerleştirilmesi, günbatımına kadar sürdü. </st><st c="19834">Araplar, Berberiler ve Yahudiler, gitmek istedikleri ülkelere göre paylaştırıldı. </st><st c="19916">Sessiz bir çaresizlikle ülkelerini terk eden göçmenler, korku ve kuşkuyla yeni hayatlarına doğru yelken açtıklarında, alacakaranlık çökmüş; koptukları dağlardan, vadilerden gelen esintiler, onları uzaklara sürükleyen acı bir güç olmuştu.</st></p>
			<p><st c="20153">Yahudiler için iki üç haftalık deniz yolculuğunun başlangıcı olan o gece, Endülüs Arapları için son geceydi. </st><st c="20263">Beş yüz yıl önce atalarının fethe çıktığı topraklara dönüyorlar</st><span epub:type="pagebreak" title="269" id="page269"></span><st c="20326">dı. </st><st c="20331">Soluk kesici, nemli sıcakların ardından, İber Yarımadası’nı fetheden Tarık bin Ziyad’ın adıyla anılan Cebelitarık Boğazı’nın serin esintileri, hem yolcuları ferahlattı, hem de yelkenleri doldurdu. </st><st c="20528">Ama irili ufaklı ganimet gemilerle sayıları kırk beşi bulan filonun birbirinden kopmadan ilerlemesi güç oldu. </st><st c="20638">İspanyol gemileri arada bir yelkenleri boşa alıp beklemek zorunda kalırken, mavnalar kürek desteğiyle ancak yetişebiliyordu.</st></p>
			<p><st c="20762">Neyse ki, hesapta olmayan başka aksilikler yaşanmadan, ertesi günün ikindi güneşini arkalarına alarak Cezayir’e ulaşabildiler. </st><st c="20890">Hafsi Sultanlığı’nın hüküm sürdüğü Cezayir, Kuzey Afrika’nın en güçlü kalelerinden birine sahipti. </st><st c="20989">Sahili boydan boya kapatıp, yalçın bir kaya silsilesi gibi yükselen surlar, geriye doğru daralan bir dörtgen olarak uzanıyordu. </st><st c="21117">Yerleşik halkın çoğunluğu kalede; denizciler, tüccarlar, hancı ve kervancılar körfez kıyılarındaydı.</st></p>
			<p><st c="21217">Top atışları, kurbanlık develer ve daha önce Endülüs’ten göç etmiş Araplar’ın zılgıtlarıyla karşılanan filo, korsanların zafer naralarıyla iskelelere yanaştı. </st><st c="21377">Akraba Araplar’ın kavuşması bayram havası estirirken, peşinde bir bölük kapıkuluyla saray nazırı çıkageldi. </st><st c="21485">Kemal ve Mehdi Reisler’i sıcak bir kucaklaşmayla kutlayıp, Sultan Abdullah’ın davetini iletti. </st><st c="21580">Filonun dönüşünü saray kulesinden seyretmiş sultan, yataklık ettiği korsanların zaferinden payına ne düşeceğini merak ediyordu.</st></p>
			<p><st c="21707">Kemal Reis, nazırı başından savdıktan sonra, reisleri İspanyol gemilerinden birinde topladı. </st><st c="21801">Ganimet malların </st><span epub:type="pagebreak" title="270" id="page270"></span><st c="21818">dökümü ve pay hesapları yapıldı. </st><st c="21851">Sultanların haraçları ayrılıp, gemi ve tayfa sayısına göre paylar dağıtıldı; herkes birbirinden helallik diledi.</st></p>
			<p><st c="21963">İspanyol gemilerinden birinin kendisine armağan edilmesi Sultan Abdullah’ın hoşuna gitti. </st><st c="22054">Ayrıca altından, gümüşten ikramlık takımları da pek beğenip, “Kapım İslam mücahitlerine her zaman açıktır,” dedi.</st></p>
			<p><st c="22167">Çöl ülkesi Cezayir’de sultanın iktidarını ayakta tutan en büyük gelir kaynağı, korsanlardan aldığı değerli armağanlar, alım satım vergileri ve liman harçlarıydı. </st><st c="22330">Korsanların Cezayir’i üs olarak seçmesinin en büyük nedeni de, İspanya akınları ve Cebelitarık Boğazı’ndan geçmek zorunda kalan ticari gemilerdi.</st></p>
			<p><st c="22475">Hıristiyanlar’ın Müslümanlar’a, Müslümanlar’ın Hıristiyanlar’a karşı cihat olarak gördüğü korsanlık, krallarla sultanların açıkça veya el altından desteklediği kazançlı bir işti. </st><st c="22655">Osmanlı sancağını Batı Akdeniz’de dalgalandıran Kemal Reis’in akıncı ruhuyla giriştiği seferler, güç ve gurur veren bir etkiye sahipti.</st></p>
			<p><st c="22790">Cezayir sahili, ganimet malları ucuza kapatma peşindeki tüccarlar kadar, namlı reisleri görmeye gelen meraklıların coşkusuyla kıpır kıpırdı. </st><st c="22932">Herkesin bir şeyler kaptığı, birilerine kavuştuğu, yeni bir hayata yelken açtığı kalabalıkta, yüreği burkulan, ruhu daralan tek kişi, belki de Selim’di. </st><st c="23085">Elini uzatacağı kadar yakınken ve o kara gemilerde olduklarını hissetmişken, ablası ve kardeşini kurtaramadığı gibi, teknesinden de olmuştu. </st><st c="23226">Bu yüzden Selim’in gözü, </st><span epub:type="pagebreak" title="271" id="page271"></span><st c="23251">korsanların elden çıkarmaya çalıştığı ganimet gemilerdeydi. </st><st c="23311">Onlardan birine sahip olsa, ne yapar eder, Gülnar’la Umur’u bulurdu; ama on, on beş kürekli mavnalara bile beş bin, on bin altınlık değer biçiliyordu.</st></p>
			<p><st c="23461">Gözü gemilerde olan sadece Selim değildi. </st><st c="23504">Goran da yanıp tutuşuyor ve kızları bu yangına körükle gidiyorlardı. </st><st c="23573">Zişan, çiftliği kaça satar, kaç gemi alırız hesabına girerken Laçin, “Beş tane alır, her birimiz iki kürekle Antalya’ya götürürdük,” diye eğleniyordu.</st></p>
			<p><st c="23723">“Reisler ne yapıyorsa, biz de onu yaparız,” dedi Selim. </st><st c="23780">Bakışlar kendisine çevrilince omuz silkti. </st><st c="23823">“Piri Reis’e söylesek ne olur? </st><st c="23854">Akçelerimizi birleştirsek belki birini bize verir.”</st></p>
			<p><st c="23905">Aslında Selim’e hak veriyordu hepsi. </st><st c="23943">Keşfettikleri hazinelerden “aferin”den başka bir şey gördükleri yoktu. </st><st c="24014">Belki ganimetlerden kendilerine de bir şeyler düşer hesabıyla, bakışlarını simsarın ve korsanlık heveslisi denizcilerin göz diktiği mavnalara çevirdiler, ama doğrusu hiç de umutlu değildiler.</st></p>
			<p><st c="24205">“En güzel mavnalarla İspanyol gemilerini kendilerine ayırmış bizim reisler,” dedi Azra; gönlünden geçen onlardan biriydi besbelli.</st></p>
			<p><st c="24336">“Sultan Bayezid’in payıdır belki,” diye dudak büktü Goran.</st></p>
			<p><st c="24395">“Yapılacaksa, ancak onlardan biriyle korsanlık yapılır. </st><st c="24452">Bacımla kardeşimi kurtarırsak öyle kurtarırdık,” diye iç geçirdi Selim.</st></p>
			<p><span epub:type="pagebreak" title="272" id="page272"></span><st c="24523">Selim’e hak veriyordu Goran ama, “Denizatı yeter bize. </st><st c="24579">Bundan sonra bütün tasamız senin kardeşlerin olacak,” deyip, oğlanın içini rahatlatmaya çalıştı.</st></p>
			<p><st c="24675">İpek kumaş topları, sofra takımları, şamdanlar, mavnalar, kapanın elinde kalır ve sıkı pazarlıklar, karanlık çöktüğünde bile fenerlerle sürüp giderken, Denizatı tayfası boşu boşuna seyirden sıkılıp, kadırgaya döndü.</st></p>
			<p><st c="24891">“Hah! </st><st c="24898">Neredesiniz yahu? </st><st c="24916">Osman Ağa sizi sorardı,” dedi silahtar.</st></p>
			<p><st c="24955">“Niye ki?” dedi Selim.</st></p>
			<p><st c="24978">“Nereden bilirim? </st><st c="24997">Gidin kendisine sorun. </st><st c="25020">Piri Reis’in köşkündedir,” dedi silahtar.</st></p>
			<p><st c="25061">Denizatı tayfası şöyle bir durup, ‘Hayır mıdır, şer midir?’ bakışlarıyla göz göze geldi.</st></p>
			<p><st c="25150">Kırık kaburgalarını unutuverip zıplar gibi güldü; “Ay aman of!” çekti Homer. </st><st c="25228">“Ey, destur alıp gir köşke; Denizatı tayfasının reisi değil misin?” dedi Azra’ya.</st></p>
			<p><st c="25309">“Hım!” dedi Azra. </st><st c="25328">“Bu iş kılıç çekmekten zor, ama bir cesaret sorayım.”</st></p>
			<p><st c="25381">Bu kez hepsi güldü. </st><st c="25402">Azra köşke seğirtirken, “Benden duymuş olmayın, aslında sizi reis arattırıyordu. </st><st c="25483">Sizin için bir düşüncesi var gibi,” dedi silahtar.</st></p>
			<p><st c="25533">Denizatı tayfası, şimdi iyice meraklanmıştı. </st><st c="25579">Azra’nın dönüşünü sabırsızlıkla beklediler.</st></p>
			<p><st c="25622">Köşkün perdesi, tozlu çöl esintilerine karşı kapalı olduğundan, aralayıp başını uzattı. </st><st c="25711">“Destur var mıdır reisim?” dedi Azra.</st></p>
			<p><span epub:type="pagebreak" title="273" id="page273"></span><st c="25748">Osman Ağa, odabaşı ve Piri Reis, çift fener ışığında masa etrafına toplaşıp tayfalara düşen pay hesabına dalmıştı. </st><st c="25864">El edip, “Gel,” dedi reis.</st></p>
			<p><st c="25890">Tek adımda içeri sokulup el pençe dikilen Azra, karmaşık hesaplarla doldurulmuş papirüs yığınından yine kâtiplik işi arandıklarını sandı. </st><st c="26029">Reis, kararsızmış ya da ne söyleyeceğini unutmuş gibi doğrulup, bir an öylece baktı. </st><st c="26114">“Babanla kardeşlerine kavuşunca tayfalarının sayısı arttı. </st><st c="26173">Bundan böyle size bu kadırgada yer yok,” dedi.</st></p>
			<p><st c="26219">Azra’da şafak atıverdi. </st><st c="26244">Bir anda aklından bir sürü şey geldi geçti, ama kovulmak için ne kusur işlediklerini çıkaramadı. </st><st c="26341">Suratı nasıl allak bullak olmuştu ki, önce reis, ardından Osman Ağa’yla odabaşı gülüştü.</st></p>
			<p><st c="26429">“Kendi geminizin reisi, tayfası olacaksınız,” dedi Piri Reis.</st></p>
			<p><st c="26491">Aklı fikri karıştı Azra’nın, “Kovulmadık mı?” diye kekeledi.</st></p>
			<p><st c="26552">“Neden kovulasınız? </st><st c="26573">Kemal Reis de, ben de sizden memnunuz. </st><st c="26612">Boşta kalan mavnalardan birine geçeceksiniz. </st><st c="26657">Tutsaklardan, forsalardan kürekçi, yelkenci seç. </st><st c="26706">Tayfalarını silahlandır, sefere hazır ol,” dedi reis.</st></p>
			<p><st c="26759">Azra’nın ayakları sanki yerden kesildi. </st><st c="26800">“Mavnalardan birini bize mi veriyorsunuz?” dedi, kulaklarına inanamazmış gibi.</st></p>
			<p><st c="26878">“Kemal Reis cömerttir ama bu, bütün reislerin gönüllü kararıdır,” dedi Piri Reis. </st><st c="26961">Sonra da ekledi: “Osman Ağa’yı birazdan kılavuz gönderirim.”</st></p>
			<p><span epub:type="pagebreak" title="274" id="page274"></span><st c="27021">Ne desin Azra, “Allah ömrünüze ömür versin, bu hepimizin rüyasıydı,” dedi çıktı.</st></p>
			<p><st c="27102">Yüzüne kan gelmiş, gözleri ışıl ışıl, telaşlı bir coşkuyla fırlayıp, leventlerin şaşkın bakışları altında pruva sahanlığına koşan Azra, birden hınzırlaşıp, haberi reisin kendisine oynadığı oyunla vermek istedi. </st><st c="27314">“Kadırgadan kovulduk, burada istenmiyoruz,” dedi.</st></p>
			<p><st c="27363">Sözlerin yutulduğu, ‘Neden? </st><st c="27392">Şimdi ne yapacağız?’ sorularının zihinlerde yıldırım gibi parladığı sessiz bir şaşkınlık yaşandı önce. </st><st c="27495">Ardından, yük olarak görüldüklerini sanmanın hayal kırıklığı ve hüznü çöktü.</st></p>
			<p><st c="27571">Azra, aynı ağır tavırla, kötü bir haber veriyormuş gibi, “Reis bize bir mavna verdi. </st><st c="27657">Bundan sonra kendi gemimizin tayfası olacağız,” dedi.</st></p>
			<p><st c="27710">Hepsi şöyle bir donakaldı. </st><st c="27738">Bakışlarını, ‘Ağzından çıkanı kulağın duyuyor mu? </st><st c="27788">Yoksa biz mi yanlış anladık?’ şaşkınlığıyla Azra’ya diktiler.</st></p>
			<p><st c="27849">“Ee, neden sevinmiyorsunuz? </st><st c="27878">Hani mavnalardan birini alabilmek için hesaplar yapıp, hayaller kuruyordunuz?”</st></p>
			<p><st c="27956">Goran’ın sabrı taştı. </st><st c="27979">“Kızım, sen ne dediğinin farkında mısın? </st><st c="28020">Bize bir mavna verildiğini söylüyorsun.”</st></p>
			<p><st c="28060">“Ne dediğimi biliyorum. </st><st c="28085">Birazdan Osman Ağa’yla birlikte forsa seçip kendi gemimize taşınacağız.”</st></p>
			<p><st c="28157">“Bu böyle mi söylenir?”</st></p>
			<p><st c="28181">Azra’nın gülüp, “Ne yapayım, reis de aynı oyunu bana oynadı,” diye babasına sarılmasıyla hepsi bir anda coştu.</st></p>
			<p><span epub:type="pagebreak" title="275" id="page275"></span><st c="28292">Zişan’la Laçin, “Heyt! </st><st c="28316">Savulun bre namertler! </st><st c="28339">Korsan kızlar geliyor!” diye nara patlatıp, kılıç çekerek, haberi bütün leventlere duyurdular.</st></p>
			<p><st c="28433">Kimi hayır diledi, kimi, “Ey bu tıfıllar üç günde korsan kesildi. </st><st c="28500">Vay kara dinli namertlerin haline, ellerinden çekecekleri var,” diye eğlendi.</st></p>
			<p><st c="28577">Osman Ağa da geldi; “Hakkınızda hayra vesile olsun inşallah,” dedikten sonra, Azra’yla Selim’i peşine takıp, İspanyol gemilerini dolandı.</st></p>
			<p><st c="28715">Azra, forsalar arasından Rumlar’ı seçti. </st><st c="28757">Tuz ocaklarından kurtarılan Rumlar, Yahudiler, Türkler’le, Valensiya’dan aldıkları Ali Rıza da eklenince, tayfa tamamlandı. </st><st c="28881">Güçlü ve istekli olanlardan yirmi levent ayıran Azra, Silahtar Said Baba’nın yardımıyla hepsini silahlandırdı.</st></p>
			<p><st c="28991">Osman Ağa, iki direkli, yirmi kürekli, çift güverteli, ambarlı, kamaralı, ahşap köşklü mavnayı, forsalar yerleştikten sonra, “Ardıç ağacından sağlam gemidir. </st><st c="29150">Üç güverte topunuz olsa, bu mavna ile adalarda korsanlık edersiniz,” dedi.</st></p>
			<p><st c="29224">Hemen havaya girdi; “Akdeniz güneşinde kavrulmuş, suyunda yıkanmışız, adalar bize dar gelir,” dedi Selim.</st></p>
			<p><st c="29330">Kah kah güldü; “Huda bahtınızı açık etsin, ziyaretinize geliriz,” dedi Osman Ağa ve sandala indi, gitti.</st></p>
			<p><st c="29435">Mizana direğine yaslanmış, kaygısızca esnerken, herkesin kendisine yöneldiğini görünce, “Bana öyle bakmayın, bu gemi hepimizin, hep birlikte yüzdüreceğiz,” dedi Azra.</st></p>
			<p><span epub:type="pagebreak" title="276" id="page276"></span><st c="29602">“En önemli, en acil işi ben halledeyim o zaman,” dedi Zişan; bu kez bakışlar ona çevrilince güldü: “Mademki bu gemi hepimizin, adı Denizatı olsun.”</st></p>
			<p><st c="29750">Hepsi, ‘Bu mudur en önemli iş?’ gibisine kalmışken, Azra’nın, “Omuzlarımdan büyük bir yük kalktı,” deyişi, tayfaları kahkahalarla gevşetiverdi.</st></p>
			<p><st c="29894">O kahkahalarla herkes, her şey birbirine çabuk ısındı, çabuk alıştı sanki. </st><st c="29970">Goran ve Homer’in Rum asıllı olduğunu öğrenince, forsalar bile kendilerini özgürlüğe daha yakın hissederek, küreklere daha istekli sarıldılar.</st></p>
			<p><st c="30112">Denizatı tayfası, kadırgalardan daha hantal, ama daha rahat olan mavnayı hemen benimsedi. </st><st c="30203">Öyle ki, alt güvertede kürek çekecek forsalar bile, güneşten kavrulmayıp yağmurda ıslanmayacakları için kendilerini şanslı saydılar.</st></p>
			<p><st c="30335">Ganimet malların elde kalanları Tunus’ta veya İskenderiye’de satılmak üzere toplanıp, ertesi sabah güneşi gördükten sonra dönüş seyrine geçildi. </st><st c="30481">Piri Reis’in emrinde ve peşinde Cezayir Körfezi’nden Tunus’a dümen kıran Denizatı, belki de ilk kez bir isme layık görülmüş hantal bir mavna olarak çöl rüzgârlarıyla ileri atıldı.</st></p>
		</section>
	<div id="charCountTotal" value="30660"></div></body>
</html>
