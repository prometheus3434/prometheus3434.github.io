<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korsan Kızlar</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
		<section>
			<h1><span epub:type="pagebreak" title="182" id="page182"></span><st c="0">İSKENDERİYE</st></h1>
			<p><st c="12">Said Baba, ilkin köle pazarına götürdü Denizatı tayfasını. </st><st c="72">Hapşırma isteği uyandıran enfiye dükkânları önünden geçerken, kölelerini sokaklarda dolaştırarak satmaya çalışan tacirlerden birine rastladılar. </st><st c="217">Giyimli, bakımlı, endamlı kölelerden ikisi erkek, ikisi kadındı. </st><st c="282">Alıcılar, asilzadelere yakışır hünerli tutsaklar olduğu söylense de, biçilen fiyatı yüksek buluyordu. </st><st c="384">Tutsaklarsa, kendilerine benzettikleri herkesle konuşmaya çalışıyor, dertlerini anlatamayınca da boyun büküp vazgeçiyorlardı.</st></p>
			<p><st c="509">Zişan’la Laçin erkek kölelere bakarken öylesine dalmışlardı ki, bu bakışlar karşılık buldu. </st><st c="602">Kelepçeli ellerini kaldırıp bir şeyler seslendiler, ama kızlar anlamadı.</st></p>
			<p><st c="674">“Frenk midir bunlar, dillerini hiç duymadım,” dedi Zişan.</st></p>
			<p><span epub:type="pagebreak" title="183" id="page183"></span><st c="732">Said Baba Arapça biliyormuş, tacire sorup öğrendi. </st><st c="784">“Şarkı ile coşturur, taklit ile güldürür Fransız oyuncularmış. </st><st c="847">Marsilya’dan Korsika’ya giderken Cezayirli korsanlara tutsak düşmüşler. </st><st c="919">Onları alırsanız çok para kazandıracaklarını söylüyorlarmış.”</st></p>
			<p><st c="980">“Zavallıcıklar, ne halden ne hale düşmüşler,” dedi Zişan.</st></p>
			<p><st c="1038">“Utanç verici bir dünya,” dedi Laçin.</st></p>
			<p><st c="1076">“Dünya değil, insanlık utanç verici,” dedi Azra.</st></p>
			<p><st c="1125">Omuz silkti silahtar, “Ne yapalım ki böyle,” dedi.</st></p>
			<p><st c="1176">İnsanlık utancına kaygısızlığı mı hoşuna gitmemişti, yoksa köşe bucak bir an önce dolanıp babası ve kardeşlerine rastlayacağı duygusuna mı kapılmıştı bilinmez, ama Said Baba’nın ardı sıra bakınıp dururken, birden hızlandı Azra. </st><st c="1405">Kürkçü, kumaşçı, terzi sokağından, kebapçılar sokağına daldı.</st></p>
			<p><st c="1466">Duman altı olmuş sokaktan geçerken, çekinerek şansını denedi; “Dünyanın kebap halleri de var, oturup tadına baksak mı?” dedi Homer.</st></p>
			<p><st c="1598">Azra’dan karşılığını aldı hemen: “Senin tuzun kuru tabii!”</st></p>
			<p><st c="1657">‘Boş ver, suyuna git,’ gibisine Homer’e göz kırptı silahtar. </st><st c="1719">Bir an duraksadıktan sonra, hanlar sokağında karar kılan Azra’nın peşine takıldı. </st><st c="1801">“Sanki yolu biliyor; hurma bahçeleri, köle pazarı hanların sonundadır,” dedi.</st></p>
			<p><st c="1878">Tutsak kadınlara zengin müşterilerin arandığı bir sokaktı hanlar sokağı ve kimi hanlar köşkü andırıyordu. </st><st c="1985">Se</st><span epub:type="pagebreak" title="184" id="page184"></span><st c="1987">lim’in içi cız etti. </st><st c="2009">Ablası Gülnar’ın böyle bir yerde pazarlandığını düşünmek yüreğini burktu.</st></p>
			<p><st c="2082">“Aa, bizim reis,” dedi Laçin.</st></p>
			<p><st c="2112">Hepsi de Laçin’in gösterdiği tarafa bakınca, Piri Reis’in köşklerden birine girip gözden kayboluşunu son anda fark ettiler.</st></p>
			<p><st c="2236">Said Baba güldü. </st><st c="2254">“Kilisenin papazı değil ya bizim reis, dostu Ornina’nın evini ziyaret ediyor. </st><st c="2332">Kızları güzeldir Ornina’nın, ama Piri Reis’in meylini bilip kıymetli haritalar toplar.”</st></p>
			<p><st c="2419">Tacirlerle denizcilerin gölgelenip dinlendiği hurma bahçelerine çıkana kadar, Kemal Reis’in beş altı yıllık kraliçe dostundan da söz ediverdi Said Baba. </st><st c="2573">“Cezayir’den çıkıp da İbiza Adası’na geçerken Formentera Adası vardır. </st><st c="2644">Dağlarında kuzu kadar karacalar dolanır. </st><st c="2685">Sahibesi Kraliçe Kargira’dır. </st><st c="2715">Ada siperinde eğleşip İspanyol gemileri beklerken Aragon korsanlarına çattık. </st><st c="2793">Meğer kraliçenin hasımları olup, adasını almak isterlermiş. </st><st c="2853">Gemilerin birini batırdık, birini ele geçirdik, korsanları perişan edip gönderdik. </st><st c="2936">Kemal Reis’i yere göğe sığdıramadı, dost tuttu Kraliçe Kargira. </st><st c="3000">Ne vakit İspanyol’a akın etsek adaya uğrar, eğleşiriz.”</st></p>
			<p><st c="3055">Kemal Reis’in rastlantı aşkı, kızların ilgisini çekmişken, hurma bahçelerine çıktılar. </st><st c="3143">Şerbetçi, enfiyeci ve sakızcılarla zennelerin mekân tuttuğu bahçeler, denizcilerin serkeşlik yatağıydı. </st><st c="3247">Enfiye çeker, haşhaş sakızı çiğner, zennelerin raksıyla eğlenir, ama asla kavga etmezlerdi. </st><st c="3339">Çünkü </st><span epub:type="pagebreak" title="185" id="page185"></span><st c="3345">silahlı kölemenlerle devriye gezen vergi memurları, her kavgadan huzur bozma harcı alırlardı.</st></p>
			<p><st c="3438">Başka sokaklardan çıkagelip bahçelerde eğlenmek isteyen leventler, Said Baba’dan çekinerek köle pazarına yöneldiler. </st><st c="3556">Hurma bahçeleri arasındaki pazar, müşterilerle satıcılara gölgelenme fırsatı veriyordu. </st><st c="3644">Perdeleri açık kıl çadırlarda sergilenen köleler, ziyaretçiler kalabalıklaşınca açıkartırmaya çıkarılıyordu. </st><st c="3753">İlkin düşük tutulan fiyatlar alıcıları heveslendiriyor, ama rekabet kızışıp fiyatlar yükselince de satıcılar heyecanlanıyordu. </st><st c="3880">Tanıdığa, hemşerisine, hiç değilse ülkesinden birine rastlama umuduyla seslenen tutsaklar, kimi zaman tacirin hışmına uğrayıp kırbaçlanıyordu. </st><st c="4023">Arada bir, “Antalya... </st><st c="4046">Antalya...” diye, bezgin halde mırıldanan tutsak, Said Baba’yla Denizatı tayfasını görünce sevindi. </st><st c="4146">“Hey! </st><st c="4152">Siz Türk’sünüz! </st><st c="4168">Aranızda Antalyalı yok mu?” dedi.</st></p>
			<p><st c="4201">Denizatı tayfası da sevindi ilkin; sanki bir ipucu yakalamışlardı.</st></p>
			<p><st c="4268">“Biz Antalya’danız,” dedi Azra, köleyi dikkatlice süzdü.</st></p>
			<p><st c="4325">Köle taciri Gürcü’ydü, Türkçe biliyordu. </st><st c="4367">“Antalyalı Yahudi olduğunu söylüyor bu adam, haham kendisi için fidye toplarmış. </st><st c="4448">Haber gönderecek birini arıyor,” diye araya girdi.</st></p>
			<p><st c="4498">Azra’nın derdi başkaydı. </st><st c="4524">“Bizim de kayıplarımız var, onları arıyoruz. </st><st c="4569">Babamız ve iki erkek kardeşimiz, tekneyle taşımacılık yaparken bir ay önce ortadan yok oldular.”</st></p>
			<p><span epub:type="pagebreak" title="186" id="page186"></span><st c="4665">“Ben de bir ay önce tutsak düştüm.” diye atıldı köle. </st><st c="4720">“Gemimiz Antalya’dan Kıbrıs’a giderken Cenevizli korsanların saldırısına uğradı. </st><st c="4801">Benimle birlikte kırk kişiyi Beyrut’ta sattılar.”</st></p>
			<p><st c="4850">“Goran adında birini tanıyor musun? </st><st c="4887">Yanında iki oğlan vardı,” dedi Azra.</st></p>
			<p><st c="4923">“Satılanların hepsi bizim gemideydi. </st><st c="4961">Öyle birini hatırlamıyorum. </st><st c="4989">Zaten aramızda hiç çocuk yoktu. </st><st c="5021">Korsanların ele geçirdiği diğer gemiler tutsak doluydu, belki onların içindedir.”</st></p>
			<p><st c="5102">Azra’nın keyfi kaçtı; başka soru sormak gelmedi içinden. </st><st c="5160">“Biz ancak kırk güne kadar Antalya’ya dönebiliriz. </st><st c="5211">O güne kadar hahama haber gitmezse, biz mutlaka konuşuruz,” dedi.</st></p>
			<p><st c="5276">Bu kez de kölenin keyfi kaçtı. </st><st c="5308">Tüccara bakıp boyun bükerek, “Başka alıcı çıkmadı, beni katran kuyularına işçi olarak satacak,” dedi.</st></p>
			<p><st c="5409">Şöyle bir düşündü; “Daha fazla besleyemem onu, ama iki yüz altına kuyulardan kurtarırım,” dedi Gürcü.</st></p>
			<p><st c="5511">Selim dayanamadı; “İnsafın kurusun üleyn! </st><st c="5554">Beyzade midir ki bu adama iki yüz altın bedel biçiyorsun!” diye çıkıştı.</st></p>
			<p><st c="5626">Köle tüccarı köpürüverdi; “Babam katran ticareti yapıyordu, Berberi korsanlar kaçırdı! </st><st c="5714">Beş yüz altın gönderdim, ölüsü geldi! </st><st c="5752">Kim insafsız!” diye haykırdı.</st></p>
			<p><st c="5781">Böyle fırsatları kollayan vergi memuru, iki silahlı kölemenle mantar gibi diplerinde bitiverdi. </st><st c="5878">“Şikâyet var mı, </st><span epub:type="pagebreak" title="187" id="page187"></span><st c="5895">şikâyet? </st><st c="5904">Alalım hemen ifadesini,” dedi.</st></p>
			<p><st c="5934">Neyse ki sakinleşti tüccar. </st><st c="5963">“Pazarlık tartışmasıdır,” deyip, memuru başından savdı. </st><st c="6019">Tutsak kadınlarla ilgilenen birkaç yaşlı Arap’ı görünce, “Mademki insaflısınız, Yahudi’nin fidyesini bulur kurtarırsınız,” deyip seğirtti.</st></p>
			<p><st c="6157">“Adım Nakkaş Mihal’dir. </st><st c="6182">Haham Janyel’e, görüp duyduklarınızı anlatın, o mutlaka bir çaresini bulur,” dedi tutsak.</st></p>
			<p><st c="6271">“Altınım olsa, seni ben kurtarırdım be Mihal, ama bacım, kardeşim için bile çaresizim. </st><st c="6359">Sağ salim Antalya’ya dönersek, ilk işimiz hahama haber vermek olsun,” dedi Selim.</st></p>
			<p><st c="6440">Mihal boynunu büktü. </st><st c="6462">“Eminim sözünüzü tutarsınız. </st><st c="6491">Katran kuyularına gönderilsem de, hiç değilse sizden bir umudum var,” dedi.</st></p>
			<p><st c="6566">Kızların içinden de çok şeyler geçiyordu ama Said Baba’nın dediği gibi, yapabilecekleri bir şey olmayınca, konuşmanın da anlamı yoktu.</st></p>
			<p><st c="6701">Mihal’den başka da dikkatlerini çekecek birilerine rastlamadılar köle pazarında. </st><st c="6783">İspanyol, Katalan, Fransız, Venedikli birçok tutsak vardı. </st><st c="6842">Onlara ilgi daha büyüktü. </st><st c="6868">“Frenk kâfiri” bir kölenin sahibi olmak, Araplar için sınıf göstergesiydi. </st><st c="6943">Kendilerini daha soylu hissediyorlardı.</st></p>
			<p><st c="6982">Yağlı, kara, terli ve tozlu adamların oralarını buralarını yoklayıp bir at gibi dişlerini saymaları, Frenk tutsakların zoruna gitse de, kırbaç korkusuyla katlanıyorlardı. </st><st c="7154">Biri pilav, öbürü et güveci taşıyan kölelerini peşine takmış </st><span epub:type="pagebreak" title="188" id="page188"></span><st c="7215">zengin Arap, yemekleri avuçlayıp ağzına dolduruyor, elini kölenin başına siliyor, arada laf atıp gülerek Frenk tutsaklar arasında geziniyordu. </st><st c="7358">Uzun sarı saçlarıyla dikkatini çeken tutsaklardan birinin önünde durdu.</st></p>
			<p><st c="7429">Tacirin anlattığına göre, Cerbe Adası’nda üslenen Burak Reis’in dört beş gün önce tutup sattığı İspanyol korsanlarından biriymiş. </st><st c="7560">İlk günden kaçmaya kalkışıp çok kırbaç yemiş ve çok da sinirliymiş.</st></p>
			<p><st c="7627">Bu arada irice bir budu kemiren Arap, kemiği İspanyol’un ağzına uzattı. </st><st c="7700">Tiksintiyle başını çevirince kahkahalarla gülerek kemiği köpeklere fırlattı. </st><st c="7777">Kedinin fareyle oynamak istemesi gibi tutsağın çevresinde dolanırken sarı saçlarını kavrayıp ellerini silmişti ki, bir kafa darbesi yemesine ramak kaldı. </st><st c="7931">Ayakları bileklerinden, elleri arkadan zincirli İspanyol, hamlenin boşa gitmesinden duyduğu öfkeyle, belli ki ağzına geleni haykırdı.</st></p>
			<p><st c="8064">Tacirin buyruğuyla asi tutsağın üstüne çullanan kölemenleri, Arap durdurdu. </st><st c="8141">Hemen ayaküstü pazarlıkla anlaşıp tacire iki kese altın attı. </st><st c="8203">Önünde ardında gezinen Araplar’dan birkaçını yardıma çağırıp, İspanyol’u aldı götürdü.</st></p>
			<p><st c="8289">Kölelerin perişanlığı, kendi kayıplarının düşebileceği hali gösterdiğinden, Denizatı tayfasında suratlar asıldıkça asıldı.</st></p>
			<p><st c="8412">“Boşuna dolanıp canınızı sıkmayın. </st><st c="8448">Kardeşlerinizle babanızı kaçıran Cenevizli korsanlar ise, ne burada ne Cezayir’de bulursunuz. </st><st c="8542">Onlar Venedik tuzlalarına köle toplarlar. </st><st c="8584">Bir umut Selim’in bacısı ile kardeşindedir, ama kara </st><span epub:type="pagebreak" title="189" id="page189"></span><st c="8637">gemili Frenk haramileri şimdi nerelere sinmiştir kim bilir,” dedi Said Baba.</st></p>
			<p><st c="8713">Azra çark etti çıktı köle pazarından, öbürleri de onun ardından. </st><st c="8779">Sokakları hızlıca geçerken, birilerinin seslendiğini bile duymadılar. </st><st c="8849">Yan sokaktan koşup gelen Buano ve ardındaki aşçı Mecnun’la Habeşli köleyi Said Baba fark etti. </st><st c="8944">Baktı ki, Denizatı tayfası almış başını gidiyor, seslenmedi. </st><st c="9005">Çocukları kırmayıp gezdiren Mecnun’a, “Tayfalar dertli, kendi keyfinize bakın siz,” dedi.</st></p>
			<p><st c="9094">Mihmandar Mahmud Efendi’nin peşinde kervan yolculuğu için alışverişe çıkmış hacılarla tıkanmış sokağa dalınca, hızını kesmek zorunda kaldı Azra ve herkesi kendine ram edip “koştur koştur” peşinden sürüklediğini ancak o zaman anladı.</st></p>
			<p><st c="9327">Fırsatını yakalamışken, “Buradaki bolluğu Cerbe’de, Tunus’ta bulamayız, biraz tedarikli olsak iyi olur,” dedi Said Baba.</st></p>
			<p><st c="9448">Hurmadan, kurutulmuş etten atıştırmalık almışken, palmiye yaprakları arasında pilavlı kebap fırınlayan bir aşçıya çöreklendiler. </st><st c="9578">Karınlar tok olunca, gamın kederin asabiliği yatıştı. </st><st c="9632">Hac kafilelerinin toplandığı hanlardan fener burnuna çıktılar.</st></p>
			<p><st c="9694">Fenerin karşı ucunda ve tersane limanında iki fener daha vardı. </st><st c="9759">Yalçın ve parlak kaya kütlesini andıran Kayıtbay Kalesi’ne dikkatle bakıldığında, körfeze gömülmüş Roma feneri bloklarının sur yapımında kullanıldığı anlaşılıyordu.</st></p>
			<p><span epub:type="pagebreak" title="190" id="page190"></span><st c="9923">Tersane limanındaki Memlûk donanmasında hareketlenme vardı, ama Denizatı tayfasının bakışları Rodos gemilerine takılmıştı. </st><st c="10047">Türk hacıları başlarından savar savmaz başka işler kapmış, mal yüklemesi yapıyorlardı.</st></p>
			<p><st c="10133">“Rodos Beyi kurnaz kâfir, dayadı sırtını Papa hazretlerine, gemileri maşrıktan magribe cirit atıyor. </st><st c="10235">Adalarda en büyük filo onun, başkasına fırsat vermiyor,” dedi silahtar.</st></p>
			<p><st c="10306">Fenerle iskele arasına yanaşmış balıkçı tekneleri ve hamal sandallarından kimi denizciler, Kemal Reis’in leventleridir diye, “Maşallah!” çekip selamladılar.</st></p>
			<p><st c="10463">Kendine has gülüşüyle, “Altı günde leventten farkınız kalmadı, kırk güne varmadan derya beyi olursunuz,” dedi Homer, ama kızlardan çekinip kısa kesti.</st></p>
			<p><st c="10614">Kadırgaya döndüklerinde Piri Reis, Osman Ağa’yla kaptan köşkü önünde konuşuyordu. </st><st c="10697">Odabaşını gönderip kızları köşke çağırttı hemen. </st><st c="10746">Masa üstünde buruş kırış bir yığın parşömen vardı.</st></p>
			<p><st c="10796">“Madam Ornina altı yıldır onları benim için satın alır. </st><st c="10853">İskenderiye’de akçesiz kalmış sarhoş tayfaların koynundan çıkmış haritalardır. </st><st c="10932">Sizden isteğim, onları becerikli ellerinizle bakımdan geçirmenizdir,” dedi reis.</st></p>
			<p><st c="11012">“Baş üstüne,” dedi Azra.</st></p>
			<p><st c="11037">Piri Reis’in güvenini kazanmış olmak Zişan’la Laçin’in pek hoşuna gitmişti. </st><st c="11114">Azra’dan önce masa başına geçtiler hemen.</st></p>
			<p><st c="11155">O sırada odabaşı seğirtti içeri; “Haseki ağası sizin için gelmiş reisim,” dedi.</st></p>
			<p><span epub:type="pagebreak" title="191" id="page191"></span><st c="11235">Reis bekliyormuş gibiydi: “Salih Reis’i çağır bana.”</st></p>
			<p><st c="11288">Köşkten çıkmak zorunda kalan kızlar, ancak Piri Reis’in davete hazırlanıp çıkmasından sonra işe başladılar. </st><st c="11397">Haritaların nasıl bakıma alınacağını anlatıp, kızlarla ilgilenme buyruğu almış odabaşı, halinden memnundu.</st></p>
			<p><st c="11503">Parşömenlerin ön ve arka yüzlerinde haritalar, krokiler, notlar vardı. </st><st c="11575">Parmaklara keten mendil dolayıp şaraba batırarak çizimlere zarar vermeden temizlemek zaman aldı. </st><st c="11672">Ardından bütün parşömenler buhara tutularak merdaneyle düzeltildi. </st><st c="11739">Kızlar, eski haritalarla krokilerin kopuk çizgilerini tamamladıktan sonra, yaptıkları işi kendileri de beğendiler. </st><st c="11854">Terli göğüslerde, deri kılıflarda saklanıp elden ele dolaştıkça yıpranmış parşömenler, sanki gençleşmiş, ikinci hayatlarına başlamışlardı.</st></p>
			<p><st c="11992">O arada Osman Ağa’yla Said Baba’dan, Sultan Naibi’nin sarayında neler döndüğünü öğrendiler. </st><st c="12085">Daha doğrusu tahminlerini dinlediler.</st></p>
			<p><st c="12122">Cigit Bay, zenginliği ve gösterişi seven bir adamdı. </st><st c="12176">Korsan vurgunlarından aldığı paylar da servetinin en büyük kaynağıydı. </st><st c="12247">Memlûkler’in Osmanlılar’la Ortadoğu rekabeti ve savaşlarına rağmen, barış dönemlerine girebiliyor olmaları, Akdeniz’de boy gösteren Türk akıncılarla işbirliği fırsatları yaratıyordu. </st><st c="12430">Yıllardır Hıristiyanlık adına Müslüman topraklarını vuran, yağmalayan, insan avlayan Aragon, Kastil, Fransız, Ceneviz, Venedik, Rodos korsanları; şimdi karşılarında Osmanlı, Memlûk, Tunus, Cezayir korsanlarını buluyordu.</st></p>
			<p><span epub:type="pagebreak" title="192" id="page192"></span><st c="12650">Hıristiyan olsun, Müslüman olsun –kimi zaman resmi, kimi zaman gizli– krallık, sultanlık ve beyliklerle anlaşarak sefere çıkan korsanlar, vurgun ganimetlerinden pay veriyor; tuzlalara, kale inşaatlarına binlerce tutsakla işgücü sağlıyorlardı.</st></p>
			<p><st c="12893">Cem Sultan’ı Bayezid’in iktidarına karşı koz olarak kullanan Venedik, Papalık ve onların Akdeniz’deki askeri üssü Rodos Saint Jean Tarikatı, Osmanlı denizciliğinin gelişmesini baskı altında tutuyordu. </st><st c="13095">Ancak bu açık, Kemal Reis ve ondan cesaret alan Türk denizcileriyle kapatılıyor, gerektiğinde el altından desteklenerek gizli görevlerde kullanılıyordu.</st></p>
			<p><st c="13247">Kemal Reis’le ortak sefer demek, ganimet cepte demekti. </st><st c="13304">İskenderiye Naibi’nin istediği de buydu ve Kemal Reis’i bunun için davet etmişti. </st><st c="13386">Memlûk gemilerinin telaşına bakılırsa, Sultan Naibi amacına ulaşmış, sefer hazırlık emri vermişti. </st><st c="13485">Piri Reis’in çağrılma nedeni de Kemal Reis’le yapılan anlaşmayı kutlamaktı. </st><st c="13561">O akşam sarayda eğlence vardı.</st></p>
			<p><st c="13591">Azap ağası ve silahtara göre, Tunus ve Cezayir’den katılacaklarla büyük bir filo olarak, Frenk sahillerini vuracaklardı.</st></p>
			<p><st c="13712">“Kemal Reis’in, kardeşi Burak Reis emrinde altı kadırgası var. </st><st c="13776">Dört kadırga da Burak Reis’in kendisinin, etti on,” diye hesaba girişti Osman Ağa.</st></p>
			<p><st c="13858">Kaleden limana çıkan kölemen bölükleri gemilere dağıldıkça sancaklar çekiliyor, erzak tulumları yükleniyor</st><span epub:type="pagebreak" title="193" id="page193"></span><st c="13965">du. </st><st c="13970">Sekiz Memlûk gemisi sefer hazırlığına girişmiş görünüyordu. </st><st c="14030">Hesaba Cezayir korsanları da eklenince, “Yirmi beş gemi oluruz,” dedi Said Baba.</st></p>
			<p><st c="14110">Oysaki, savaş hesaplarına tezat bir akşam manzarası çökmüştü İskenderiye sahillerine. </st><st c="14197">Gökle denizin mavilikte buluştuğu sıcak bir Akdeniz gününde, surlar, taş hanlar, kerpiç evler, kumsallar ve gemiler, yaz güneşiyle sararıp ışıldıyor; kıpırdanıp duran insanlarıyla İskenderiye, kendi kaygıları içindeki karınca yuvasını andırıyordu.</st></p>
			<p><st c="14444">Denizatı tayfası işlerini bitirmişti, ama odabaşının, “Pek güzel, pek düzenli çalışıyorsunuz. </st><st c="14539">Reis sizi Gelibolu’ya kaçırırsa hiç şaşırmam,” diye övmesi, kızların içini rahatlatmadı. </st><st c="14628">Reisin, “aferin” bakışını mutlaka görmeliydiler.</st></p>
			<p><st c="14676">Başarıdan pay çıkaran odabaşı, Denizatı tayfasının, kadırga dümenini merak edip görmek istemesine izin verdi. </st><st c="14787">Köşkle güverte korkuluğu arasından pupa aynalığını geçtiler.</st></p>
			<p><st c="14847">Önce Azra, sonra öbürleri serdümen oturağına kurulup, kolları ileri geri hareket ettirerek dümenin işleyişini kavramaya çalıştılar.</st></p>
			<p><st c="14979">Kadırganın pupası, sivri ve ürkütücü pruva mahmuzunun aksine yuvarlak hatlı ve süslüydü. </st><st c="15069">Aynalıkta sarı bakırdan iri bir arma vardı. </st><st c="15113">Mızrak uçlu iki sancak arasındaki hilal, kadırgaya donanma gemisi görünümü veriyordu.</st></p>
			<p><st c="15198">“Hacılar gidiyor,” dedi Laçin.</st></p>
			<p><span epub:type="pagebreak" title="194" id="page194"></span><st c="15229">Hac kervanı, yumaktan çözülen ip gibi sağılarak Nil Nehri deltasına doğru harekete geçmişti. </st><st c="15323">Develerin böğürtüleri, kervan tatarları ve dizdarlarının bağrışları, Hicaz yolcularının heyecanlı dualarına karışıyor; yükselen toz bulutu körfeze doğru savruluyordu.</st></p>
			<p><st c="15489">“Sabahı bekleselerdi,” dedi Zişan.</st></p>
			<p><st c="15524">Köşkün dağınıklığını toplayan odabaşı, “Gece yürüyüp gündüz vahalarda dinlenecekler, aksi halde çöl ateşinde kavrulurlar,” derken, hac kervanına şöyle bir baktı.</st></p>
			<p><st c="15686">Kimi yaya, kimi deve sırtında sahili izleyerek uzaklaşan hac kervanı, hurma bahçeleri arasında görünmez oldu. </st><st c="15797">İlkin Selim’in hatırlatmasıyla acıktığını hisseden Denizatı tayfası, liman mahallesinden aldıkları atıştırmalıkları, uzak ufukların sisli maviliklerinde batıp giden güneşi seyrederek yedi.</st></p>
			<p><st c="15985">Kor topunu andıran güneş, uçsuz bucaksız denizde buhar olup gitmişti sanki. </st><st c="16062">Sonsuzluktan İskenderiye Körfezi’ne uzanan kızıl yansımalar, güneşin batışıyla hızla küllenip grileşti. </st><st c="16166">Güneşle sararan, altın gibi ışıldayan her şey, ruhunu kaybetmiş gölgelere dönüşüverdi. </st><st c="16253">Her şeyin ruhu, bütün ışıltılarıyla Nil Nehri deltası üstünde beliren aya uçtu. </st><st c="16333">Alacakaranlığa kadar dikkati çekmeyen ay, giderek parlayıp mücevherleşti.</st></p>
			<p><st c="16406">Feneri tutuşturan odabaşı, köşkün pupa perdesini indirecekti. </st><st c="16469">Denizatı tayfasını körfez manzarasına dalıp gitmiş görünce, “Reislerin başları hoş olur bu gece, karşılaşırsanız telaşa düşersiniz,” deyip nazikçe kovdu.</st></p>
			<p><span epub:type="pagebreak" title="195" id="page195"></span><st c="16622">Pruva sahanlığına geçen Denizatı tayfası, leventlerin her zamankinden neşeli ve sırnaşık olduğunu görünce, anladılar ki onların başı çoktan hoştur. </st><st c="16771">Matara dolusu hurma şurubu hem başlarına, hem çenelerine vurmuştur.</st></p>
			<p><st c="16838">Geceli gündüzlü İskenderiye seferinde kimini uzaktan, kimini birkaç sözcükle tanıdıkları leventlerin şakalarına aldırmadılar.</st></p>
			<p><st c="16964">Sahanlığa çıktıklarında, Said Baba ve Nikolas’la demlenen Ragıp Ağa, “Birçok denizci varıp döneyim diye gider. </st><st c="17076">Dönmeyenlere ne olduğunu, nereye gittiklerini, ancak Huda bilir,” diye mırıldanıp duruyordu.</st></p>
			<p><st c="17168">Kutlar göründükleri büyük baskın tasarıları, aslında deniz kurtlarını içten içe kaygılandırıyor, bu kez geri gelemeyeceklerini düşünüyorlardı. </st><st c="17312">Kim bilir koca denizin neresinde kalacaklar, bir dikili taşları olmadan nerede unutulacaklardı.</st></p>
			<p><st c="17407">Kemal Reis’le Piri Reis’in saraydan dönüşü gece yarısını bulduğunda kimi uyur, kimi uyanıkken, Denizatı tayfasından yalnız Azra ayaktaydı. </st><st c="17547">Patırtıya uyanıp bakmaya üşenen Zişan’a, “Reisler geldi, Salih Reis’in kadırgasına çıktılar,” diye bilgi verdi.</st></p>
			<p><st c="17658">“Nasılsa bir kıyamet kopacak, baykuş gibi tüneyeceğine, sen de yat,” dedi Zişan.</st></p>
			<p><st c="17739">Kıyamet belirtileri arar gibi bakışlarını gökyüzüne çevirdi Azra; sanki yıldızların toplandığı bir mahşer yeriydi. </st><st c="17855">Hatır için tek bulut yoktu. </st><st c="17883">Ay ufka çekilmiş ve her şeyin silueti en keskin hatlarıyla ortaya çıkmıştı.</st></p>
			<p><span epub:type="pagebreak" title="196" id="page196"></span><st c="17958">Sahra esintileri hafiften serinlemişken kendini uykuya hazır hissedip Zişan’ın yanına usulca sokulan Azra, gemici düdüklerinin tiz sesleriyle sıçrayana kadar deliksiz bir uyku çekti.</st></p>
		</section>
	<div id="charCountTotal" value="18141"></div></body>
</html>
