<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korsan Kızlar</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
		<section>
			<h1><span epub:type="pagebreak" title="219" id="page219"></span><st c="0">YA ÖLÜRSÜN</st><br /><st c="11">YA ÖLDÜRÜRSÜN</st></h1>
			<p><st c="25">İkindi güneşini karşısına, rüzgârı arkasına alan Kemal Reis filosu, koparacağı kıyamete doğru pupa yelken seyre geçti. </st><st c="145">Önce sararan, sonra turunculaşan beyaz yelkenlerle otuz beş gemilik filo, hırsla ileri atılıyor; üç bini aşkın silahlı adamı zengin ganimet hayalleriyle coşturuyordu.</st></p>
			<p><st c="311">Osman Ağa’ya göre böyle bir güçle Formentera Adası’nı vurmaya değmezdi; ilkin Mayorka Adası’nı vuracaklardı. </st><st c="421">Said Baba ise, Kemal Reis’in her an hedef değiştirebileceğini söylüyordu ve onun dediği gibi oldu.</st></p>
			<p><st c="519">Filo kuzeybatı yönünde seyrediyor, güneş batıya çekiliyorken; doğu yönünde ilerleyen üç direkli, Rodos bandıralı bir mavna göründü. </st><st c="652">Yönünü kuzeydoğuya çeviren mavna, belli ki filonun önünden çekilip uzaklaşmaya çalışıyordu.</st></p>
			<p><span epub:type="pagebreak" title="220" id="page220"></span><st c="743">Kemal Reis’le işaretleşen Burak Reis, emrindeki kadırgalarla filodan ayrılıp mavnaya doğru hamle yaptı. </st><st c="848">Ancak rüzgâr, ne mavnanın kaçmasına, ne kadırgaların yetişmesine uygundu. </st><st c="922">Yelkenleri indirip küreklere geçen Burak Reis’in kadırgaları, su üzerinde sekerek uçuşan ördekler gibi uzaklaştı gitti.</st></p>
			<p><st c="1041">Yelkenli mavna hem hantal, hem kürek gücü zayıf ve belli ki yükü ağırdı. </st><st c="1115">Kadırgalardan kaçamayacağını anlayınca, orsa alabandada beklemeye başladı.</st></p>
			<p><st c="1189">Burak Reis’i mavnayla baş başa bırakan filonun rota değiştirmeden seyre devamı Denizatı tayfasını şaşırttı. </st><st c="1298">“Dört kadırga koskoca geminin haramisiyle nasıl başa çıkacak ki, biz de gideydik,” dedi Selim.</st></p>
			<p><st c="1392">Kah kah güldü; “Tuz gemisidir o, tüccarla kaptandan başka beş on tayfası vardır. </st><st c="1474">Burak Reis’in maksadı, çevirip bilgi almaktır,” dedi Osman Ağa.</st></p>
			<p><st c="1537">Kadırgalar geniş karınlı hantal mavnanın önünü kesip kıskaca almışken, Burak Reis bordadan yanaştı. </st><st c="1638">Kadırganın yüksekliği mavnanın yarısında kalmıştı. </st><st c="1689">Atılan halat merdivenle mavna güvertesine tırmanan Burak Reis ve on kadar leventini kaptan karşıladı. </st><st c="1791">Görünüşe göre, Rodos bandıralı geminin sağına soluna dağılırken hiçbir direniş olmadı. </st><st c="1878">Belli ki kaptan ve tüccarlar da istenilen bilgileri kolaylıkla verdiğinden haber korsanlığı kısa sürdü.</st></p>
			<p><st c="1981">Mavnayı salıverip filoya dönen Burak Reis, ağabeyi Kemal Reis’in kadırgasına geçti. </st><st c="2066">Çok geçmeden Piri Reis’i de çağırdılar. </st><st c="2106">Ağa, silahtar ve birkaç arkebüzcü leventle, </st><span epub:type="pagebreak" title="221" id="page221"></span><st c="2150">olanları sahanlıktan ve herkes gibi öylesine bir merakla izleyen Denizatı tayfası, alınan haberlerin kendilerini ilgilendireceğini doğrusu hiç düşünmemişti. </st><st c="2307">Ama görüşmeden dönen Piri Reis, çok geçmeden Azra’yı köşke çağırtınca, geride kalan tayfalar heyecanla beklemeye başladı.</st></p>
			<p><st c="2428">Azra, elinde bir parça parşömen, şaşkın bir sevinçle çıkıp geldiğinde, heyecandan tıkanıp derin bir soluk aldı; “Bizimkileri bulduk!” dedi.</st></p>
			<p><st c="2568">Herkesin yüzünde güller açıverirken Zişan’la Laçin coşkuyla zıpladı. </st><st c="2638">Parşömeni Azra’nın elinden kapıp açtıklarında üvey babaları Goran’ın el yazısını hemen tanıdılar. </st><st c="2736">Birkaç satırlık notu bir solukta okuyup, “Yaşıyorlar! </st><st c="2790">Üçü de yaşıyor!” diye ablalarına sarıldılar.</st></p>
			<p><st c="2834">Selim patladı. </st><st c="2850">“Yahu, hani anca beraber, kanca beraberdik? </st><st c="2894">Bize de anlatın hele, neler oluyor?”</st></p>
			<p><st c="2930">Aklını başına toplar gibi şöyle bir durakladı; “Ne yaptığımı biliyor muyum? </st><st c="3007">Afalladım kaldım,” dedi Azra. </st><st c="3037">Kendini toparlayıp Piri Reis’in Burak Reis’ten duyduklarını aktardı. </st><st c="3106">“Babam Rodos’tan Girit’e şarap götürüyormuş, çocuklarla birlikte Ceneviz korsanlarına tutsak düşmüş. </st><st c="3207">El koydukları tekne fırtınada parçalanmış. </st><st c="3250">Sardinya köle pazarında İspanyol tuzculara satılmışlar. </st><st c="3306">Rum asıllı ve Osmanlı’da çiftlik sahibi olduğunu öğrendiğinden beri ocakçı iyi davranıyormuş, ama çok yüksek fidye istiyormuş. </st><st c="3433">Yahudi tuz tüccarıyla Rum kaptan Rodos’a gidecekmiş, mektubu ulaştıracaklarına söz vermişler. </st><st c="3527">Burak Reis’e haraç vermeden kurtulmak için ne yapacaklarını şaşırıp, </st><span epub:type="pagebreak" title="222" id="page222"></span><st c="3596">tuzlalardaki Türk tutsaklardan ve mektuptan söz etmişler. </st><st c="3654">Burak Reis’in bizden haberi varmış, hemen mektubu almış.”</st></p>
			<p><st c="3711">“Hiç olmazsa sizinkilerin bahtı açıkmış, gider alırız,” dedi Selim.</st></p>
			<p><st c="3779">Oğlanın saflığı herkesi bıyık altından güldürürken Azra’nın keyfi kaçtı. </st><st c="3853">“Ne kendi teknemiz, gemimiz var, ne dört yüz elli altınlık fidyemiz. </st><st c="3922">Bizim derdimiz başka, koca filonun rotası başka, onları nasıl alırız ki?”</st></p>
			<p><st c="3995">“Hem yaşadıklarını biliyorsunuz, hem nerede olduklarını; nasılsa buluruz bir çaresini,” dedi Homer.</st></p>
			<p><st c="4095">“Ey benim tekne paramı da üstüne koysak fidye çıkmaz mı? </st><st c="4153">Zaten İspanya’ya gidiyormuşuz, geçerken uğrarız belki,” dedi Selim.</st></p>
			<p><st c="4220">Homer’le Selim’e minnetle baktı Azra, ama keyfi yerine gelmedi. </st><st c="4285">“Ancak Antalya’ya dönüp toplayabiliriz fidyeyi. </st><st c="4333">Rodos’ta da tuz tüccarını bulursak, belki o zaman her şey yoluna girer.”</st></p>
			<p><st c="4405">Zişan’la Laçin’in sevinci sönüverdi. </st><st c="4443">Azra’nın söylediğine göre, iki üç aydan önce babalarına ve kardeşlerine ulaşamazlardı. </st><st c="4530">Oysaki, İspanya’ya birkaç günlük yoldaydılar.</st></p>
			<p><st c="4575">Sanki herkesin gülüvermesinden çekinirmiş gibi, “Kemal Reis’le konuşsak, tuzlayı da topa tutuverse,” diye mırıldandı Zişan.</st></p>
			<p><st c="4699">Laçin’in gözleri parladı. </st><st c="4726">“Söylesek ne olur, kıyamet mi kopar?”</st></p>
			<p><span epub:type="pagebreak" title="223" id="page223"></span><st c="4763">Boğazını mı temizliyor, uyarıyor mu, belli değil öksürüşlerle araya girdi Osman Ağa. </st><st c="4849">“Derdinizi dert edinmeseler sizi tayfa almazlardı evlatlar, ama Kemal Reis’e ne yapacağını kimse söyleyemez.”</st></p>
			<p><st c="4958">Said Baba da başıyla onayladı. </st><st c="4990">“Sağı solu hiç belli olmaz.”</st></p>
			<p><st c="5018">Üstüne üstlük arkebüzcü leventlerden biri, “Kardeşiyle yeğeni bile cesaret edemez; adamın kellesini uçuruverir,” diye kızları iyice ürküttü.</st></p>
			<p><st c="5159">Batan güneşle birlikte alacakaranlık Denizatı tayfasının bakışlarına da çökmüşken, Said Baba dayanamadı: “Huda büyüktür, her şeyi oluruna bırakın. </st><st c="5307">Kemal Reis bu, bakarsınız eğrisi doğrusuna denk geliverir.”</st></p>
			<p><st c="5366">Bahriyeli Bacılar’ın sıkıntısını sahiplenen leventler de Said Baba’yı onayladılar hemen. </st><st c="5456">“Kemal Reis deryadır; derya Kemal Reis’tir. </st><st c="5500">Ne zaman ne yapacaklarını kimse bilemez,” dediler.</st></p>
			<p><st c="5550">O gece Denizatı tayfasının uykuya dalıncaya kadar merak ettiği, Kemal Reis’in neler düşündüğü, onların dertlerini aklının ucundan olsun geçirip geçirmediğiydi.</st></p>
			<p><st c="5710">Yeni ayın henüz doğmadığı zifiri karanlıkta Kemal Reis’in Kutupyıldızı’nı andıran fenerini takip eden filo, Burak Reis’in getirdiği haberlerle, hesapta olmayan başka bir hedefe yönelmişti aslında. </st><st c="5908">Karanlığa kanat açmış beyaz kelebekler gibi kaba dalgalarda süzülen filo, ayın ufukta belirip yükselmesine kadar sakin seyrini sürdürdü. </st><st c="6045">Kemal Reis </st><span epub:type="pagebreak" title="224" id="page224"></span><st c="6056">kadırgasının yelkenleri indirip yavaşlamasıyla da uykulu, fısıltılı, kalp atışlarını hızlandıran bir telaş başladı. </st><st c="6172">Gemiler yelkenleri indirip hareketsiz kalmışken fenerlerle işaretleşmeler başladı. </st><st c="6255">Reislerin hepsi Kemal Reis’in kadırgasında toplandı.</st></p>
			<p><st c="6307">Zaten tavşan uykusuna yatmış Denizatı tayfasından kimisi, sancak alemi gibi gemilerin tepesine oturmuş hilale bakınarak doğruldu, kimi de gözlerini ovuşturarak ufku taradı. </st><st c="6481">Çobanyıldızı’nın solunda, belli belirsiz uzak gölgeler güçlükle fark ediliyordu.</st></p>
			<p><st c="6561">“Geldik mi İspanya’ya?” dedi Selim.</st></p>
			<p><st c="6597">Azra şöyle bir düşünüp, önce Balear Adaları’nın vurulacağını hatırladı. </st><st c="6670">Piri Reis’in suretini çizdirdiği adaların en büyüğü Mayorka’ydı ve ilk hedef de oydu. </st><st c="6756">“Adalardan biri o,” dedi.</st></p>
			<p><st c="6781">“Gece mi basacağız?” dedi Selim.</st></p>
			<p><st c="6814">Çobanyıldızı’nı gösterip, “Nasıl da parlıyor, birazdan şafak atacak,” dedi Azra.</st></p>
			<p><st c="6895">Pek acele görüşüp kadırgalara dağılan reislerden Salih Reis, geriden kırlangıcıyla gelip filonun önüne geçti. </st><st c="7006">Ufuktaki ada karartısına doğru kürek çekerek uzaklaştı.</st></p>
			<p><st c="7061">Osman Ağa leventleri, vardiyan forsaları, haykırıp küfretmeden, dürterek uyandırdı. </st><st c="7146">Okçularla arkebüzcüler sahanlıktaki yerlerini alırken, topçular ambara indi. </st><st c="7223">Osman Ağa, Said Baba, Yelkenci Nikolas ve Vardiyan Zapolyo, Piri Reis’in köşkünde toplandı.</st></p>
			<p><st c="7314">Sahanlığı okçularla arkebüzcülere terk eden Deniza</st><span epub:type="pagebreak" title="225" id="page225"></span><st c="7365">tı tayfası, pruva güvertesinde leventlerin gerisine mevzilenmişti. </st><st c="7433">Azap ağası, silahtar, vardiyan ve yelkenci, kaptan köşkünden dağılıp aldıkları buyrukları uygulamaya koyuldular.</st></p>
			<p><st c="7545">Pupa güvertesinden başlayıp, “Cenk vaktidir gaziler! </st><st c="7599">İspanyollar’ın altınları, ipekleri, gemileri bizi bekliyor! </st><st c="7659">Şafakta Mayorka Adası’nı basıyoruz!” diye leventleri coşturup savaş düzenini kolaçan ederek pruva güvertesine gelen Osman Ağa, Denizatı tayfasını biraz geri çekti. </st><st c="7823">“Çok görüp çok geçirmişiz böyle akınları, ama sizin ilk gazanızdır. </st><st c="7891">Aslı çıkarsa, Valensiya Beyi’nin dört yelkenlisi Santa Maria limanındaymış. </st><st c="7967">Her biri elli, altmış toplu kalitelerdir. </st><st c="8009">Atış fırsatı verirsek bizi duman ederler. </st><st c="8051">Kendinizi kollayıp, sakın ola leventlerden ayrı düşmeyin.”</st></p>
			<p><st c="8109">Belli ki, Osman Ağa gibi Said Baba da reisten tembihliydi. </st><st c="8169">Hançeri, kalkanı ve bir de çivili topuzu eline tutuşturunca Homer’in zıplar gibi gülüvermesine, “Ya ölürsün, ya öldürürsün, bunun şaklabanlığı yok!” diye ilk kez öfkelendi.</st></p>
			<p><st c="8341">Kızlar birer kalkan alırken, Selim, “Tencere miyim kapağıyla korunayım,” diye eğlendi.</st></p>
			<p><st c="8428">O arada Salih Reis’ten keşif bilgileri gelmeye başladı. </st><st c="8485">Kemal Reis, fener işaretleriyle aldığı bilgilere, limanın gerisindeki kaleden görülebileceği için karşılık vermiyordu. </st><st c="8604">Salih Reis’in peşinden adaya ulaşan filo, Santa Maria Körfezi’ne yöneldi.</st></p>
			<p><st c="8677">Mayorka Adası, Kastilya ve Aragon Krallıkları’nın bir</st><span epub:type="pagebreak" title="226" id="page226"></span><st c="8731">leşmesiyle oluşmuş İspanya Krallığı’na bağlı Balear Adaları’nın en büyüğü; Santa Maria, adanın güneyine bakan, ipekçilik ve dokumacılıkla ünlenmiş Katalan kasabalarından biriydi. </st><st c="8911">Adanın batısındaki Palma Körfezi’ne komşuydu. </st><st c="8957">Asıl hedefi Palma Kalesi olan Kemal Reis, Santa Maria’dan alabileceğini bir an önce alıp çıkmak düşüncesindeydi.</st></p>
			<p><st c="9069">Burak ve Salih Reisler, ardındaki kadırgalarla körfezin sağından limana ilerlerken; Kemal ve Piri Reisler, karşı kıyıya geçerek soldan çevirmeye girişti. </st><st c="9224">Memlûk ve Arap gemileri atağa hazır halde körfez ağzına yanaştı. </st><st c="9289">Palma Kalesi’nden gelebilecek yardıma karşı pusuda beklemek Kurdoğlu Muhiddin’e düştü.</st></p>
			<p><st c="9375">Henüz tanyeri ağarmamış ve nöbetçiler uykuya yenilmişken, kadırgaları ilk fark eden kilise zangocu, ortalığı birbirine kattı. </st><st c="9502">Çan seslerini, kale nöbetçileri ve tayfaların haykırışları izledi.</st></p>
			<p><st c="9568">“Şahlarım! </st><st c="9580">Şahbazlarım! </st><st c="9593">Gazanız mübarek olsun!” diye haykırdı Kemal Reis.</st></p>
			<p><st c="9642">“Allah! </st><st c="9651">Allah! </st><st c="9658">Haydi, bismillah!” diye karşılık verdi leventler.</st></p>
			<p><st c="9707">Okçularla arkebüzcüler kamaralardan çıkanı, güvertelerde dikileni devirirken, soluk soluğa manevralarla İspanyol gemileri sıkıştırıldı. </st><st c="9844">Gemilerin hantal devlere, kadırgaların çılgın cücelere benzediği, kıyasıya bir savaş başladı.</st></p>
			<p><st c="9937">Sıradan leventler gibi silahlanıp kuşanmış Piri Reis, </st><span epub:type="pagebreak" title="227" id="page227"></span><st c="9992">irice bir kalkanla kendini kollarken, kaptan köprüsünden leventlerini idare ediyordu. </st><st c="10078">“Kancaları atın aslanlarım! </st><st c="10106">Toplara dikkat edin! </st><st c="10127">Mazgal kapaklarını indirin! </st><st c="10155">Sancakta arkebüzcüler! </st><st c="10178">Okçular yetişin!”</st></p>
			<p><st c="10195">Kancalı halatlarla güvertelere tırmanan leventler, ikide bir hamle yapan Selim’e de, Bahriyeli Bacılar’a da bir türlü fırsat vermiyordu. </st><st c="10333">Onları konuktan sayıp akıllarınca kollayan leventler, Selim’in tepesini attırdı. </st><st c="10414">Fırladı gitti, kadırganın pruva direğine tırmandı.</st></p>
			<p><st c="10464">O kargaşada onu bunu uyarmaktan başka bir şey yapamayan Homer’in, “Ne yapıyorsun evlat, delirdin mi?” diye bağırması işe yaramadı.</st></p>
			<p><st c="10595">Kırbacını şaklatıp İspanyol gemisi seren direklerinden birine dolandıran Selim, ona halat gibi tutunup kendini salıverdi. </st><st c="10718">Geminin korkuluğuna çarpıp, bacaklarının acısını sineye çekerek güverteye tırmanırken, “Çabuk ol, geliyorlar!” diye haykıran Homer’in sesini duydu.</st></p>
			<p><st c="10865">İki İspanyol tayfası kılıçlarını kaldırmışken, can havliyle hançeri çekip korkuluk aralığından birinin baldırına saplayan Selim, ikinci İspanyol’un suratına çarpan topuzla aşağı düştüğünü gördü. </st><st c="11061">Fırladığı gibi, yaraladığı İspanyol’un böğrüne çöktü.</st></p>
			<p><st c="11114">Topuzunu feda etmişken, Azra’nın “Dikkat!” çığlığıyla irkilerek kalkanını kaldıran Homer, İspanyol gemisinden geri atılan kancadan güçlükle sıyrıldı. </st><st c="11265">Koşup gelen Azra, sahanlığa saplanmış kancayı çıkarıp tekrar İspanyol gemisinin güvertesine fırlattı. </st><st c="11367">Halatı çekince, baktı ki sağ</st><span epub:type="pagebreak" title="228" id="page228"></span><st c="11395">lam, hemen tırmanışa geçti. </st><st c="11424">Onu görür de Zişan ve Laçin durur mu? </st><st c="11462">Şımarık çocuklar gibi sahanlığa koşup ablalarının peşine takıldılar.</st></p>
			<p><st c="11530">Uykuda avlanmalarına rağmen kolay pes etmeyen İspanyollar’dan ikisi, canlarını kurtarmak için Piri Reis’in tente köşküne atlayıp kaçmaya çalıyordu. </st><st c="11679">Asasının mızrağını birinin böğrüne daldıran reis, üstüne atılan diğerini denize savuşturdu.</st></p>
			<p><st c="11770">Nereye bakıp kimi uyaracağını şaşırıp kalan Homer, İspanyol gemisinden uçarak, pat diye pruva direği dibine düşen leventin yardımına koşmuş, sahanlıktan eğilip bakmıştı ki, sırtında hissettiği acıyla dünyası kararıverdi. </st><st c="11992">Menzil sınırında olduğu halde, kale burçlarından yapılan top atışlarından birkaçı hem Türk, hem İspanyol gemilerine isabet etmiş; güllelerden biri o anda eğilmiş olan Homer’in sırtına dokunup geçmişti. </st><st c="12194">Leventi kılıçtan geçiren İspanyollar’ın Osman Ağa’nın hışmına uğradığını göremedi. </st><st c="12277">Ama, güvertede buluşup birbirini kollayan Azra, Zişan, Laçin ve Selim, Azap Ağası Osman’ın öfkelenince ne dehşetengiz olduğunu, iki İspanyol’u baltasıyla biçip körfeze gönderirken anladılar.</st></p>
			<p><st c="12467">Gemilere tırmanmayı başaran leventler İspanyollar’la kıyasıya savaşa girişirken, Araplar’la Kölemenler de kasabayı basıp kaleyi kuşattı. </st><st c="12605">Şatodan ibaret kalenin tepede ve dik surlarla çevrilmiş olması, kuşatmacıları zorluyordu. </st><st c="12695">Kanca atarak surlara tırmanmaya çalışır, kale kapısını zorlarken, Katalan muhafızların inatçı direnişiyle karşılaşmış</st><span epub:type="pagebreak" title="229" id="page229"></span><st c="12812">lardı. </st><st c="12820">Namluları kızıp şiştiği için devredışı kalmış toplar yerine, elleriyle fırlattıkları gülleler, isabetli mızrak ve ok atışlarıyla ağır kayıp verdiren muhafızlar, dayanabilirlerse, Palma Kalesi’nden gelebilecek yardımla kurtulabileceklerini düşünüyorlardı.</st></p>
			<p><st c="13074">Onların umudu, Kemal Reis’in endişesiydi. </st><st c="13117">Sağ kurtulan İspanyollar’ı ambarlara tıktırıp, gemileri de teslim alınca, Santa Maria kuşatmasını kaldırdı. </st><st c="13225">İpek kumaş depoları, zengin evleri, kilise ve gülle isabeti almış mavna talan edilip, limandaki bütün tekneler batırıldı. </st><st c="13347">Ele geçirilen İspanyol gemileri, Türk, Arap ve Kölemenler’in emrine verildi. </st><st c="13424">Santa Maria Senyörü’nün şatosunda gecelemiş kaptanların suçluluk duygularıyla izleyip çaresiz kaldığı baskın sırasında, pek çok harita ve seyir defteri bulundu; hepsi Piri Reis kadırgasına taşındı.</st></p>
			<p><st c="13621">Kemal Reis’se bilindik ama her zaman işe yarayan bir savaş oyunu peşindeydi. </st><st c="13699">İspanyol gemilerinde görevlendirdiği leventlerle Arap korsanların giysilerini tutsak tayfalarınkilerle değiştirdi.</st></p>
			<p><st c="13813">O arada, omuz başından sırtını sıyırıp geçen gülleyle kemikleri çatlamış Homer, yaraları sarılmış haliyle ziyaretçilerini kabul ediyordu. </st><st c="13952">Gördüğü ilgiden hoşnuttu ve belki de bu nedenle, baskında yaralananlar İspanyol gemilerinde bakıma alınırken, kadırgada kalmakta ısrar etti.</st></p>
			<p><st c="14092">Said Baba, “Ben demiştim,” diye, “ya ölürsün, ya öldürürsün,” uyarısını hatırlatırken; Osman Ağa, “Yaşayacak ömrün varmış dülger baba, gazan mübarek olsun,” dedi. </st><span epub:type="pagebreak" title="230" id="page230"></span><st c="14256">Öyle ki, Piri Reis bile ziyaretine gelip, “Huda sağlık ile ömür versin, senin savaşın bitti. </st><st c="14349">Her nerede cenkleşir isek kendini kolla,” diye öğütledi.</st></p>
			<p><st c="14405">Hazırlıklar tamamlanınca, Kemal Reis hareket emri verdi. </st><st c="14463">Körfezden çıkan kadırgalar, iki ambarlı, üç direkli İspanyol yelkenlilerine yol verdiler. </st><st c="14553">Gündoğusundan esen serin ve kuru rüzgâr, hem yelkenleri dolduruyor, hem de savaş havasındaki korsanları diri tutuyordu.</st></p>
			<p><st c="14672">İspanyol gemileri önde, kadırgalar geride, bütün filo açıktan giderek kuzeye yöneldi. </st><st c="14759">Palma Körfezi’ne yaklaşıldığında kadırgalar sarp kayalıklarla yükselen kıyıya sokularak gizlendi.</st></p>
			<p><st c="14856">Santa Maria’da olanlardan habersiz Palma’da hayat günlük kaygılar içindeydi. </st><st c="14934">İspanyol gemileri körfeze girerken, onları Santa Maria’ya gönderen donanma amirali ve tüccarlardan başka kimse umursamadı.</st></p>
			<p><st c="15056">Limanda dört İspanyol gemisi daha vardı ve en büyüğü üç ambarlı, üç direkli amiral gemisiydi. </st><st c="15151">Balear Adaları’nda karakol gezerken korsanları avlayıp tüccarlardan haraç toplayan İspanyol gemileri, Santa Maria’dan yüklediği kumaşlarla Valensiya’ya dönecekti.</st></p>
			<p><st c="15313">Mayorka Adası’nın en geniş, en işlek limanı Palma’ya Fransız bandıralı birkaç ticari geminin dışında, bir de Fas gemisi demirlemişti. </st><st c="15448">İspanyollar’la anlaşmalı Fas Sultanlığı, Mayorka’dan yüklettiği ipek kumaşları Cezayir ve Tunus zenginlerine satıyordu.</st></p>
			<p><st c="15567">Limanda akşamüstü balığa çıkmaya hazırlanan san</st><span epub:type="pagebreak" title="231" id="page231"></span><st c="15615">dallar, diğer adalara götüreceği malları yükleyen tekneler; sahildeyse kasaplar, şarap tüccarları, somuncular, ipek giysi satan terziler, aylak denizciler ve tayfaların telaşsız canlılığı vardı. </st><st c="15811">İspanyol gemilerindeki nöbetçi tayfalar da şakalaşmalarla vakit geçiriyordu.</st></p>
			<p><st c="15887">Hemen kıyıda, Endülüs Arapları’ndan kalma cami üstüne La Seu Katedrali’nin inşaatı, eklemelerle devam ediyordu. </st><st c="16000">Körfezi ve ufku gören dik bir tepede dairesel biçimde yükselen Bellver Kalesi, aslında Palma Senyörü’nün surlar ve hendeklerle çevrili şatosundan ibaretti. </st><st c="16156">Salyangoz kabuğu gibi bir kıvrımla ulaşılan kapının, tacı andıran burçları vardı ve barbata mazgallarından iki top namlusu uzanıyordu. </st><st c="16291">Kale nöbetçileri, Santa Maria’dan döndüğünü düşündükleri yelkenlileri kuşku duymadan, öylesine izliyordu. </st><st c="16397">İkisi, limanda demirli gemilere sokulurken, üçüncüsünün kaleye doğru, körfezin kuzey ucuna yanaşmasını bile umursamadılar. </st><st c="16520">Ta ki, kaleye yönelen yelkenlinin top kapakları açılıp da namlular mazgallardan ileri sürülünceye kadar...</st></p>
			<p><st c="16626">Arap ve Kölemen reislerle işaretleşerek körfezin kuzey ucuna baştankara yanaşan Burak Reis, kaleyi atış menziline alır almaz kapı ve burçları hedef gözeterek baş toplarını ateşledi. </st><st c="16809">On güllelik gümbürtü, Palma halkının gözünü şaşkınlık ve dehşetle açarken, darmaduman olan barbataların topları, kaleden aşağı yuvarlandı.</st></p>
			<p><st c="16947">Arap korsanlarla Kölemenler, tuzağa düştüklerinin farkına ancak varabilmiş nöbetçi tayfaları kılıçtan geçirir</st><span epub:type="pagebreak" title="232" id="page232"></span><st c="17057">ken, Kemal Reis de baş topunu ateşleyip hücum işaretini verdi. </st><st c="17121">Yan toplarının hücumu, liman karakolu ve katedrali toz dumana boğan Burak Reis’e, körfeze doluşan kadırgaların ateşi de eklenince, sokaklar da, liman da cehenneme döndü. </st><st c="17291">İspanyol tayfalar, karakol muhafızları toparlanmaya çalışırken, can derdine düşen halk, çoluk çocuk gerideki vadilere kaçışıyordu. </st><st c="17422">Şaşkınlığı atlatıp, kaleden fırlayan İspanyol donanma amirali ve kaptanları da, senyörün muhafızlarıyla limana doğru hücuma geçtiler.</st></p>
			<p><st c="17555">Amirali ilk karşılayan, Burak Reis oldu. </st><st c="17597">Baştankara iskeleye bindirdiği gemiden atlayan leventlerle birlikte muhafızların yolunu kesti. </st><st c="17692">Düştüğü ahmakça tuzakla zaten burnundan soluyan amiral, hiç duraksamadan Burak Reis’in üstüne atıldı. </st><st c="17794">Sayıca üstünlükleri muhafızları da cesaretlendirince, kıyasıya bir kapışma başladı.</st></p>
			<p><st c="17877">Kurdoğlu Muhiddin’le Salih Reis’i, İspanyol gemileri ve limandaki savaşa sevk eden Kemal Reis, Piri Reis’le leventleri peşine takarak, “Yettik bre! </st><st c="18026">Dayan aslanım! </st><st c="18041">Ha gayret!” haykırışlarıyla kardeşi Burak Reis’in yardımına koştu. </st><st c="18108">Kılıç, pala, balta, topuz, “Ya ölürsün ya öldürürsün!” çılgınlığıyla inip kalktıkça, kollar kopar, başlar ezilir, kemikler çatırdar, cesetler çiğnenirken, cengâverlik ve ganimet hevesinin yerini hayatta kalma mücadelesi alıverdi. </st><st c="18338">Piri Reis’le Osman Ağa bölüğünde hücuma geçen Denizatı tayfası, o hengâmede birbirinden koparak kendi can derdine düştü.</st></p>
			<p><st c="18458">Usta bir silahşor olan İspanyol amirali karşısına almış </st><span epub:type="pagebreak" title="233" id="page233"></span><st c="18515">Kemal Reis, dört dönüp uzatarak düellonun tadını çıkarırken; kaptanlardan ikisini rakip seçen Burak Reis’se, onları kimseye kaptırmak istemez gibi, körfeze doğru sürüyordu.</st></p>
			<p><st c="18687">En şaşırtıcı olan Piri Reis’ti. </st><st c="18720">Yumuşak huylu, müderris görünüşlü genç adam, sanki her yerdeydi ve herkesin yardımına yetişiyordu. </st><st c="18819">Bir keresinde Laçin’i saçlarından kavrayan muhafızın işini bitirir, başka bir anda Zişan’ı muhafızların arasından çekip alırken, “Vurun ha bacılar, akıncı kızı böyle olur!” diye cesaretlendirdi.</st></p>
			<p><st c="19013">O arada palası kırılıveren Selim, onu kendisine veren akrabasına, “Ey, hani dualıydı bu,” diye söylenirken, fırsatı kaçırmayan İspanyol’un hamlesinden güçlükle sıyrıldı. </st><st c="19184">Hançerine davranıp dönmüşken, muhafızı Osman Ağa’nın tepesinde gördü. </st><st c="19254">Fırlatıldığı anda uçabilirmiş gibi çırpınan İspanyol, lap diye çakıldı.</st></p>
			<p><st c="19325">“Yakala evlat!” dedi Osman Ağa, muhafızın kılıcını Selim’e atar atmaz, boyu boyuna uygun başka bir rakip arandı hemen.</st></p>
			<p><st c="19444">Ardında cesetler bırakarak Palma sokaklarına inen savaş, İspanyol tayfaları kovalayan Arap ve Kölemenler’in savaşıyla karıştı. </st><st c="19572">Soluklanarak kendini kollarken gözü, kan revan içindeki Azra’ya ilişen Selim’in aklı başından gidiverdi. </st><st c="19677">Sırtını taş duvara vermiş genç kızın ayakları dibinde bir muhafız uzanıyordu ve İspanyol tayfalardan biri, ansızın karşısına dikildi.</st></p>
			<p><st c="19810">Yıldırım hızıyla davrandığı kamçısını İspanyol’un boynuna dolandıran Selim, hınçla çekip adamı sırtüstü </st><span epub:type="pagebreak" title="234" id="page234"></span><st c="19915">devirerek, bir hamlede kılıcı göğsüne daldırdı. </st><st c="19963">Hemen ardından yardıma kalkışmıştı ki, Azra’yla göz göze gelince yutkunakaldı.</st></p>
			<p><st c="20041">Kan kokusuyla esrikleşerek, ölmeden öldürebilmenin hırsına kapılmış genç kız, avına göz dikilmiş kurt gibi homurdandı. </st><st c="20161">“Ben hallederdim!”</st></p>
			<p><st c="20179">“Yaralısın...”</st></p>
			<p><st c="20194">“Onlar benim kanım değil!”</st></p>
			<p><st c="20221">Başka bir şey diyemedi Selim. </st><st c="20252">Aslında birkaç sıyrığın sızıntısı dışında kendisi de sağ salim atlatmıştı savaşı, ama İspanyol tayfa dışında kime vurduğunu, nasıl vurduğunu hatırlamıyordu bile. </st><st c="20414">Yüreğinin gümbürtüsü, başındaki ateş, kulaklarındaki müthiş uğultu ve diken diken olmuş tüyleri ancak yatışıyordu.</st></p>
			<p><st c="20528">Palma Körfezi ve vadileri bir anda zafer çığlıklarıyla inledi. </st><st c="20592">İspanyollar’ın arasına karışmış Türk, Arap, Çerkez, Berberi, yüzlerce cesedin arasından canlı çıkabilmiş olmanın şaşkınlığıyla kimi şükrediyor, kimi narayı basıyor, kimi deli danalar gibi tepiniyordu.</st></p>
			<p><st c="20792">Herkes perişan, herkes kan revan içinde, ama herkes gururluydu. </st><st c="20857">Kurdoğlu Muhiddin’le kardeşi Burak’ı, karadan ve denizden gelebilecek tehlikelere karşı önlem almakla görevlendirip, Piri Reis’i Palma Kalesi’ne gönderen Kemal Reis, “Haydin aslanlarım! </st><st c="21043">Şimdi hasat vaktidir! </st><st c="21065">Kadınlara, çocuklara dokunmadan yağmalayın!” diye haykırdı.</st></p>
			<p><st c="21124">Halktan geriye gücü yetmeyenler kalmışken, ardın</st><span epub:type="pagebreak" title="235" id="page235"></span><st c="21173">daki leventlerle kaleye tırmanan Piri Reis, birkaç köpekten başka canlı bulamadı. </st><st c="21256">Dairesel surlarla çevrili şatonun, kemerli, sütunlu, revaklı odaları da dairesel olarak iç avlu etrafında sıralanıyordu. </st><st c="21377">Kesme kireçtaşından örülü surlar ve şato, Palma evleri gibi beyazdı. </st><st c="21446">Körfez, liman ve şehir sokaklarını gören senyörün özel odaları, hantal bir zenginlikle süslüydü. </st><st c="21543">O güne kadar pek çok şato ve konak basmış leventler, yükte hafif pahada ağır ne varsa avluya taşıdılar. </st><st c="21647">Mobilyaların, tabloların, fresklerin altın varakları sökülüp, şamdan, biblo, heykel, tablo, şarap ve yemek takımları ganimet harmanı olarak üst üste yığıldı.</st></p>
			<p><st c="21804">Piri Reis aradığı iki şeyden ve aslında en değer verdiğini, senyörün kütüphanesinde buldu. </st><st c="21896">Felsefe, coğrafya, seyahat kitapları, Latince elyazmaları, adaların ayrıntılı haritaları arasında bulduğu keşif notları, Piri Reis için en büyük hazineydi. </st><st c="22052">Notlar, adını duyup izini sürdüğü Cenevizli denizciye aitti. </st><st c="22113">Kristof Kolomb adlı bu maceracı, Avrupalılar’ın henüz ulaşamadığı uç bölgeleri keşfetmeyi seviyor ve egzotik ürünleri ucuza alıp pahalıya satarak, hayatının düşünü gerçekleştirmeye çalışıyordu.</st></p>
			<p><st c="22306">Okyanus ötesinde kimsenin bilmediği zengin topraklar olduğuna inanan Kristof Kolomb, güçlü bir filoyla büyük bir keşif gezisine çıkmak istiyor; ancak tüccarlıktan elde ettiği kazançla bunu başaramayacağını görüyordu. </st><st c="22524">Piri Reis, bu cesur adamın Papa ve Portekiz Kralı’ndan başka Sultan Bayezid’in huzuruna da çıktığını biliyordu. </st><st c="22636">Ele geçirdiği gezi notları henüz bir yıllıktı ve Kolomb’un </st><span epub:type="pagebreak" title="236" id="page236"></span><st c="22695">İspanya Kralı Ferdinand ve Kraliçe İzabella’nın huzuruna çıkmak için fırsat kolladığı zamanlara aitti. </st><st c="22798">Anlaşılan ipek ticareti yaptığı sıralarda senyörün dostluğunu kazanmış, maceralarını anlatarak onu birkaç gece oyalamıştı.</st></p>
			<p><st c="22920">Reisin aradığı ikinci hazine, savaşı kaybettiklerini anlayınca kaçıp giden senyörün gizli hazinesiydi. </st><st c="23024">Sincapların ceviz gömmesi gibi, mutlaka gizli bir köşede altınları vardı ve hepsini götürmüş olamazdı.</st></p>
			<p><st c="23126">Leventler, duvarlara vurup dehlizler aradı; tavandan tabana, hamamdan sarnıçlara, şatonun altını üstüne getirdi, ama bulamadı. </st><st c="23254">Altınları bulana büyük pay verildiğini duyan Selim’le kızlar da, “Fidye parası çıkarırız,” diye dört dolandılar. </st><st c="23367">Senyörün kızlarına ait odalarda ışıltılı, dantelli türlü giysilerle karşılaşınca hazine aramaktan vazgeçen Bahriyeli Bacılar, Selim’i dışarıda gözcü bıraktılar. </st><st c="23528">Sonunda siyah ipekten pantolonu, gömleği, beresiyle binici kıyafetlerinde karar kıldılar.</st></p>
			<p><st c="23617">“Kan ter içinde mi değiştireceğiz kılıklarımızı?” dedi Laçin.</st></p>
			<p><st c="23679">“Hamama inelim,” dedi Zişan.</st></p>
			<p><st c="23708">Leventlerin göz atıp geçtikleri ve aslında Araplar’dan kalma hamam, kabartma manzaralı mermer döşemelerle süslenmişti. </st><st c="23828">Külhandan hamama ulaşan sular, Afrodit büstleri ve Eros heykellerinden kurnalara ve havuza dökülüyordu.</st></p>
			<p><st c="23931">Selim’i gözcü bırakan kızlar, üç haftalık özlemle bedenlerini sıcak sulara saldıklarında, terden, tozdan, kan</st><span epub:type="pagebreak" title="237" id="page237"></span><st c="24041">dan başka, savaşın gerginliğinden de arındılar. </st><st c="24090">Eroslar’ın pipileriyle dalga geçecek kadar neşelenen Zişan’la Laçin, ablalarını bile güldürmeyi başardı. </st><st c="24195">Ancak şakanın dozunu kaçırınca pipiler ellerinde kalıverdi...</st></p>
			<p><st c="24256">... derken kurnalardan birinin Afrodit büstü, yan dönerek açıldı. </st><st c="24322">Öylece bakakalırken aklı başına ilk gelen Azra oldu; “Gizli geçit bu!” diye havuzdan çıkıp kurulandı hemen.</st></p>
			<p><st c="24429">Zişan ve Laçin de telaş içinde giyinerek, ortaya çıkan dehlize koştu. </st><st c="24500">Bir kişinin eğilerek geçebileceği kadar dar ve alçak dehlizin girişten ötesi karanlıktı.</st></p>
			<p><st c="24588">“Belki de hazine buradadır,” dedi Laçin.</st></p>
			<p><st c="24629">“Reise haber verelim,” dedi Zişan.</st></p>
			<p><st c="24664">Geçidi görünce, Selim de heyecanlandı. </st><st c="24704">“Durun hele, ben bir koşu haber veririm,” dedi, fırladı gitti.</st></p>
			<p><st c="24766">Piri Reis, Osman Ağa ve ardı sıra seğirten kurt leventler, hazinenin dehlizden çıkacağına öylesine emindiler ki, bir fıçı barut ve iki fenerle çıkageldiler. </st><st c="24924">Barut ve fenerleri taşıyan iki bodur levent, hiç düşünmeden dehlize daldı. </st><st c="24999">Yankılanan sesleri, solukları, bir süre sonra duyulmaz oldu.</st></p>
			<p><st c="25059">O arada dehliz kapısının hareket mekanizmasını anlamaya çalışan Osman Ağa, Eros heykellerinin kopmuş organlarını fark edince, gülmemek için kendini zor tuttu ve kimseye bir şey söylemedi.</st></p>
			<p><st c="25247">Çok geçmeden, dehlizin ötesinde bir ışık belirdi ve leventler seğirterek dışarı çıktılar.</st></p>
			<p><span epub:type="pagebreak" title="238" id="page238"></span><st c="25337">“Yirmi arşın sonra merdiven var. </st><st c="25371">Aşağı inince haç işaretli bir kapak bulup kundakladık,” dedi biri.</st></p>
			<p><st c="25437">“Merdiven başına kadar fitil attık, ama geçit nemli,” dedi öbürü.</st></p>
			<p><st c="25503">Reisin işaretiyle herkes geri çekildi. </st><st c="25543">Heyecanlı bekleyiş kısa sürdü. </st><st c="25574">Yeri titreten, duvarları sarsan gümbürtünün ardından, hamam havuzuna doğru geniz yakıcı bir duman ve toz fışkırdı.</st></p>
			<p><st c="25688">Girilebilir hale gelince dehlize dönen bodur leventler, çıkardıkları patırtılardan sonra birer sandıkla ağızları kulaklarında çıkagelip, “İçeride otuz sandık var,” dediler.</st></p>
			<p><st c="25861">Senyörün hazinesini bulmak, bütün korsanları sevindirdi; Bahriyeli Bacılar da bütün filonun kahramanı oluverdi. </st><st c="25974">Ambarlar ganimet mallarla doldukça, korsanların cesareti ve Kemal Reis’e güveni perçinlendi.</st></p>
			<p><st c="26066">Ardından, dönerim deyip dönemeyen her denizci gibi, Palma savaşı şehitleri de, namaz ve dualarla Akdeniz maviliklerine gömüldü.</st></p>
		</section>
	<div id="charCountTotal" value="26194"></div></body>
</html>
