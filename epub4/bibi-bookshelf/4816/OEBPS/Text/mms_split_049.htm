<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_48"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713501"><b class="calibre3"><span class="calibre20">Otuz Dokuz</span></b></a></p>

    <p class="msonormal"><a class="pcalibre pcalibre1" id="bookmark61"></a><span class="calibre11"><span class="calibre13">SCARLET YÜZÜNÜ KORİDORA ÇEVİRDİ. TAVANDAKİ</span></span> <span class="calibre11"><span class="calibre15">eski kablolardan bir uğultu sesi yükseldi ve hücre solgun bir ışıkla aydınlandı. Hâlâ açık duran kapının parmaklıklarının yere vuran gölgesi, bir iskeleti anımsatıyordu.</span></span></p>

    <p class="msonormal"><span class="calibre11"><span class="calibre15">Gözlerinin ışığa alışması zaman alan Scarlet nefesini tuttu ve kulak kabartı ama ayak sesleri durmuştu. Ama orada birileri vardı. Birileri onlara doğru yaklaşıyordu.</span></span></p>

    <p class="msonormal"><span class="calibre11"><span class="calibre15">Scarlet avucunun içinde babaannesinin sargılı elini hissedince yüzünü geri çevirdi ve midesi düğümlendi. Babaannesinin yaşlı yüzü kurumuş kan izleriyle doluydu ve darmadağın saçları yüzüne yapışmıştı. Kahverengi gözleri hâlâ canlı görünüyor, güçlü bir ifadeyle bakıyor, dünyanın kalanından sakladığı büyük bir sevgiyi yansıtıyordu ama babaannesinin bir iskeletten pek farkı kalmamıştı.</span></span></p>

    <p class="msonormal"><span class="calibre11"><span class="calibre15">“Kaç,” diye fısıldadı.</span></span></p>

    <p class="msonormal"><span class="calibre11"><span class="calibre15">Scarlet başını iki yana salladı. “Seni bırakamam.”</span></span></p>

    <p class="msonormal"><span class="calibre11"><span class="calibre15">“Bu senin kavgan değil Scarlet. Kaç. Şimdi.”</span></span></p>

    <p class="msonormal"><span class="calibre11"><span class="calibre15">Ayak sesleri tekrar, bu defa daha yakından yükseldi.</span></span></p>

    <p class="msonormal"><span class="calibre11"><span class="calibre15">Dişlerini sıkan Scarlet, titreyen bacaklarının üstünde doğruldu ve yüzünü kapıya döndü. Ayak seslerinin yükselmesini beklerken kalbi güm güm çarpıyordu.</span></span></p>

    <p class="msonormal"><span class="calibre11"><span class="calibre15">Belki de gelen Wolf’tu.</span></span></p>

    <p class="msonormal"><span class="calibre11"><span class="calibre15">Ona yardım etmeye geliyordu.</span></span></p>

    <p class="msonormal"><span class="calibre11"><span class="calibre15">Hızlanan nabzı yüzünden başı dönmeye başlamıştı ve adamın yaptığı her şeyden sonra, Wolf’u tekrar görmek <i class="calibre5">istediğine</i> inanamadı.</span></span></p>

    <p class="msonormal"><span class="calibre11"><span class="calibre15">Ama çipi de ona Wolf vermişti. Ve babaannesini kollarında taşıyabilecek kadar güçlü bir adamdı. Eğer gelen kişi Wolf ise hâlâ bir şansları olabilirdi...</span></span></p>

    <p class="msonormal"><span class="calibre11"><span class="calibre15">Adam kapı eşiğinden geçmeden önce, Scarlet onun yere vuran gölgesini gördü.</span></span></p>

    <p class="msonormal"><span class="calibre11"><span class="calibre15">Gelen Ran’dı ve gülümsüyordu.</span></span></p>

    <p class="msonormal"><span class="calibre11"><span class="calibre15">Scarlet yutkundu ve korkusunu belli etmemeye kararlı bir şekilde, titreyen dizlerini sabitledi. Ama Randa farklı bir şeyler vardı. Gözleri artık zalimlikten ziyade, açlık ifadesine sahipti. Scarlet’a, uzun zamandır mideye indirmek istediği, lezzetli bir şekerlemeymiş gibi bakıyordu.</span></span></p>

    <p class="msonormal"><span class="calibre11"><span class="calibre15">“Ah ufak tilkicik. Hücrenden nasıl çıktın bakalım sen?”</span></span></p>

    <p class="msonormal"><span class="calibre11"><span class="calibre15">Scarlet baştan ayağa ürperdi.</span></span></p>

    <p class="msonormal"><span class="calibre11"><span class="calibre15">“Torunumu rahat bırak.” Babaannesinin hırıltılı sesi bir parça güç kazanmıştı. Kıpırdanarak, oturur pozisyona geçmeye çalıştı.</span></span></p>

    <p class="msonormal"><span class="calibre11"><span class="calibre15">Scarlet babaannesinin yanında diz çöktü ve elini sıktı. “Hayır, yapma babaanne.”</span></span></p>

    <p class="msonormal"><span class="calibre11"><span class="calibre15">“Seni hatırlıyorum.” Michelle, gözlerini Ran’a dikti. “Beni almaya gelenler arasındaydın.”</span></span></p>

    <p class="msonormal"><span class="calibre11"><span class="calibre15">“Babaanne..</span></span></p>

    <p class="msonormal"><span class="calibre11"><span class="calibre15">Ran kıkırdadı. Böylesine antika biri için keskin bir hafızan var."</span></span></p>

    <p class="msonormal"><span class="calibre11"><span class="calibre15">“Onu dert etme, Scarlet,” dedi Michelle. “O sadece bir omega. Savaşta yer alamayacak kadar güçsüz olduğu için geride bırakılmış olmalı”</span></span></p>

    <p class="msonormal"><span class="calibre11"><span class="calibre15">Ran pis pis sırıtarak dişlerini gösterdi ve Scarlet geriye sindi.</span></span></p>

    <p class="msonormal"><span class="calibre11"><span class="calibre15">“Geride kaldım,” diye hırladı Ran, “çünkü burada bitirmem gereken bir işim vardı.” Gözleri garip bir ışıltıyla parladı. O bakışlarının arkasında, serbest bırakılmış, yakıcı bir nefretten başka bir şey yoktu.</span></span></p>

    <p class="msonormal"><span class="calibre11"><span class="calibre15">Scarlet, bedenini babaannesine daha iyi siper edebilecek şekilde yer değiştirdi.</span></span></p>

    <p class="msonormal"><span class="calibre11"><span class="calibre15">“Sen bir hiçsin,” dedi Michelle, bitkinlikten gözleri kapanırken. Scarlet’ın kalbi dehşetle doldu. “O sihirbazın yavru köpeğinden başka bir şey değilsin. Yeteneğinizi alıp sizi birer canavara dönüştürdüler ama tüm o gücüne, hassas sezgilerine, kana susamışlığına rağmen, sen kendi türünün en aşağılık örneğisin ve hep öyle olacaksın.”</span></span></p>

    <p class="msonormal"><span class="calibre11"><span class="calibre15">Scarlet hızla aklını çalıştırdı. Konuşmanın sona ermesini, babaannesinin bu adamı kışkırtmaya bir son vermesi istiyordu. Ama ne yaparsa yapsın, bir fark yaratamayacağını anladı. Ran’ın yüzünde ölümcül bir ifade vardı.</span></span></p>

    <p class="msonormal"><span class="calibre11"><span class="calibre15">Ran boğuk sesle kahkaha attı. Elleri kapı çerçevesinin iki yanına uzandı, bedeniyle çıkışı tamamen kapadı. “Yanılıyorsun yaşlı cadı. Her şeyi bildiğine göre, alfayı öldüren sürü üyesinin ne kazandığını da biliyorsundur?” Bir yanıt beklemeden devam etti. “Alfanın sürüdeki yerini.” Yanaklarında gamzeler belirdi. “Ve ben kardeşimin, benim sürümün alfasının zayıf bir noktası olduğunu keşfettim.” Gözleri tekrar Scarlet’a kenetlendi ve sustu.</span></span></p>

    <p class="msonormal"><span class="calibre11"><span class="calibre15">“Sen oldukça naif bir genç adamsın.” Babaannesi öksürdü. “Zayıfsın. Asla aşağılık bir omegadan fazlası olamayacaksın. Bunu <i class="calibre5">ben</i> bile görebiliyorum.”</span></span></p>

    <p class="msonormal"><span class="calibre11"><span class="calibre15">Scarlet tısladı. Ran’ın içinde öfkenin kabardığını görebiliyor, adamdan yayılan nefreti hissedebiliyordu. “Babaanne!”</span></span></p>

    <p class="msonormal"><span class="calibre11"><span class="calibre15">Sonra babaannesinin ne yapmaya çalıştığını anladı.</span></span></p>

    <p class="msonormal"><span class="calibre11"><span class="calibre15">“Hayır! Öyle demek istemedi.” Yalvarır gibi konuştuğu için kendinden nefret etti ama bu, umurunda bile değildi. “O yaşlı bir kadın. Aklı başında değil! Ona dokunma.”</span></span></p>

    <p class="msonormal"><span class="calibre11"><span class="calibre15">Burnundan soluyarak atılan Ran, Scarlet’ı saçından yakaladı ve kızı babaannesinden ayırdı.</span></span></p>

    <p class="msonormal"><span class="calibre11"><span class="calibre15">Scarlet haykırdı, Ran’ın kolunu tırmaladı. Ama Ran, kızı arka köşeye doğru fırlattı. “<i class="calibre5">Hayır</i>/”</span></span></p>

    <p class="msonormal"><span class="calibre11"><span class="calibre15">Ran kadını boğazından kavrayarak havaya kaldırdığında, babaannesi acıyla bir çığlık attı. Bir an sonra debelenemeyecek, karşı koyamayacak, herhangi bir direniş gösteremeyecek kadar zayıf düşmüş yaşlı bedeni duvara çivilenmişti.</span></span></p>

    <p class="msonormal"><span class="calibre11"><span class="calibre15">“ONU RAHAT BIRAK!” Scarlet ayağa fırlayarak Ran’ın sırtına atladı. Dirseklerini kullanarak adamı kurt kapanına aldı ve tüm gücüyle sıktı. Ran kılını bile kıpırdatmadı. Scarlet adamın gözlerini hedef alarak tırmaladı.</span></span></p>

    <p class="msonormal"><span class="calibre11"><span class="calibre15">Ran uluyarak bağırdı ve babaannesini yere bıraktıktan sonra, sırtındaki Scarlet’ı da başka bir yana savurdu. Scarlet duvara çarptı ama gözleri babaannesinin gevşek, sargılı bedenindeyken, çarpmanın etkisini hissetmedi bile.</span></span></p>

    <p class="msonormal"><span class="calibre11"><i class="calibre5"><span class="calibre15">“Babaanne!”</span></i></span></p>

    <p class="msonormal"><span class="calibre11"><span class="calibre15">Yaşlı kadının gözleri onunkilerle buluştu ve Scarlet anladı ki babaannesi bir daha hareket edemeyecekti. Babaannesinin kurumuş dudakları kıpırdadı. “Kaç...” Ama devamını getiremedi. Gözleri, insanın tüylerini diken diken edecek şekilde boş bir ifadeyle, açık kalmıştı.</span></span></p>

    <p class="msonormal"><span class="calibre11"><span class="calibre15">Scarlet duvardan ayrıldı ama babaannesine ilk ulaşan Ran oldu. Ran’ın iri cüssesi yaşlı kadının bedeninin üstüne eğildi. Bir elini kadının sırtına atarak başının gevşekçe geriye düşmesini sağladı.</span></span></p>

    <p class="msonormal"><span class="calibre11"><span class="calibre15">Ran ilk avını yakalamış aç bir hayvan gibi eğildi ve dişlerini Michelle’in boğazına geçirdi.</span></span></p>

    <p class="msonormal"><span class="calibre11"><span class="calibre15">Scarlet bir çığlık atarak geriledi. Dört ayak üstündeki Ran’ın ve babaannesinden fışkıran kanın görüntüsü yüzünden, dünya deli gibi dönmeye başladı.</span></span></p>

    <p class="msonormal"><span class="calibre11"><span class="calibre15">Babaannesinin suçlaması kulaklarında çınladı. <i class="calibre5">Sizi birer canavara dönüştürdüler.</i></span></span></p>

    <p class="msonormal"><span class="calibre11"><span class="calibre15">Hâlâ şok içinde olmasına rağmen, Scarlet yüzünü zorla başka yana çevirdi ve yana doğru yuvarlandı. Öğürdü ama midesinde safra ve salyadan başka çıkarabileceği bir şey yoktu. Ağzına demir, asit ve kan tadı geldi ve Ran onu duvara fırlattığı sırada dilini ısırdığını fark etti ama acı duymuyordu. Hissedebildiği tek şey, tüm dehşeti ve boşluğuyla üstüne çöken bir karamsarlıktı.</span></span></p>

    <p class="msonormal"><span class="calibre11"><span class="calibre15">Scarlet burada değildi. Bunları yaşıyor olamazdı.</span></span></p>

    <p class="msonormal"><span class="calibre11"><span class="calibre15">İçeride olmayan yemekleri dışarı püskürtmeye çalışmaktan sızlayan midesiyle, Scarlet karşı duvara doğru süründü ve Ran ile arasına olabildiğince fazla mesafe koymaya çalıştı. Ran ve babaannesi ile arasına.</span></span></p>

    <p class="msonormal"><span class="calibre11"><span class="calibre15">Elleri, koridordan içeri süzülen bir ışık parçasının üstüne düştü. Teni hastalıklı bir beyaza çalmıştı. Titriyordu.</span></span></p>

    <p class="msonormal"><span class="calibre11"><i class="calibre5"><span class="calibre15">Kaç.</span></i></span></p>

    <p class="msonormal"><span class="calibre11"><span class="calibre15">Başını kaldırdığında, koridorun sonundaki merdivenleri görebiliyordu. Merdivenlerin yanında, uzun zaman önce solmuş bir tabela vardı. <i class="calibre5">Sahneye Çıkar.</i></span></span></p>

    <p class="msonormal"><span class="calibre11"><i class="calibre5"><span class="calibre15">Kaç.</span></i></span></p>

    <p class="msonormal"><span class="calibre11"><span class="calibre15">Aklı bu kelimeleri anlamlandırmak için yoğun bir çaba sarf etti. <i class="calibre5">Sahneye Çıkar.</i></span></span></p>

    <p class="msonormal"><span class="calibre11"><span class="calibre15">Sahne.</span></span></p>

    <p class="msonormal"><span class="calibre11"><span class="calibre15">Sahne.</span></span></p>

    <p class="msonormal"><span class="calibre11"><span class="calibre15">Babaannesinin son sözleri.</span></span></p>

    <p class="msonormal"><span class="calibre11"><i class="calibre5"><span class="calibre15">Kaç!</span></i></span></p>

    <p class="msonormal"><span class="calibre11"><span class="calibre15">Scarlet elini uzatarak kapının parmaklıklarını kavradı ve güç alarak doğrulmaya çalıştı. Ayağa kalkmalı, koridora, ışığa doğru ilerlemeliydi..</span></span></p>

    <p class="msonormal"><span class="calibre11"><span class="calibre15">Merdivenlerin ilk basamaklarına ulaştığı sırada bacaklarını neredeyse hissedemiyordu ama tırmandıkça gücünün geri geldiğini hissetti ve atıldı. Koşmaya başladı.</span></span></p>

    <p class="msonormal"><span class="calibre11"><span class="calibre15">Merdivenlerin sonunda, bir kimlik çipi tarayıcısına bile sahip olmayan, ahşap bir kapıya ulaştı. İttirmesiyle birlikte, kapı gıcırdayarak açıldı.</span></span></p>

    <p class="msonormal"><span class="calibre11"><span class="calibre15">Sonra aşağıdan gelen, onu izleyen ayak seslerini işitti.</span></span></p>

    <p class="msonormal"><span class="calibre11"><span class="calibre15">Scarlet sahne arkasına çıkmıştı. Sağında eski sütunlar duruyor, solunda ise boyalı ağaçlar ile sahte taş duvar dekorlarından oluşan, gölgelerle dolu bir labirent uzanıyordu. Arkasındaki kapıdan yükselen kapanma sesiyle birlikte dekordan ormana daldı ve bulduğu, demirden, büyük bir şamdanı kaptı.</span></span></p>

    <p class="msonormal"><span class="calibre11"><span class="calibre15">Şamdanı iki eliyle havaya kaldırdı, ayaklarını sağlamca bastı ve bekledi. Ran çenesi kanla kaplı bir hâlde kapıdan belirdi.</span></span></p>

    <p class="msonormal"><span class="calibre11"><span class="calibre15">Scarlet şamdanı elinden geldiğince büyük bir güçle savurdu. Demir şamdan Ran’ın kafatasına çarptığı anda, Scarlet’ın boğazından tok bir haykırış koptu.</span></span></p>

    <p class="msonormal"><span class="calibre11"><span class="calibre15">Ran bağırarak perdeye doğru savruldu. Kumaşa takılarak sendeledi ve sırtüstü yere düştü.</span></span></p>

    <p class="msonormal"><span class="calibre11"><span class="calibre15">Scarlet şamdanı adam doğru uzattı, gerekirse aleti tekrar savuracak gücünün kaldığından emin değildi. Kumaşın yırtıldığını işitti ama o sırada çoktan koşmaya başlamıştı. Dekor parçaları arasından dolanırken dikkatle gıcırtılı ahşap zemini inceliyor, üstü tozla kaplı elektrik kablosu yığınları ve spot ışıklarının üstünden atlıyordu. Sonra kendini ahşap parkeli sahnede buldu ve orkestra bölümüne doğru, yarı atladı yarı düştü. Dizini kavuran bir acı dalgasına aldırmadan, nota sehpalarını bir yana ittirerek seyir bölümüne daldı.</span></span></p>

    <p class="msonormal"><span class="calibre11"><span class="calibre15">Arkasındaki sahneden, bir insana ait olamayacakmışçasına hızlı adım sesleri yükseldi.</span></span></p>

    <p class="msonormal"><span class="calibre11"><span class="calibre15">Scarlet boş koltukların arasından koşturdu. Görebildiği tek şey, ilerideki çıkış kapısıydı.</span></span></p>

    <p class="msonormal"><span class="calibre11"><span class="calibre15">Ran kızı kapüşonundan yakaladı.</span></span></p>

    <p class="msonormal"><span class="calibre11"><span class="calibre15">Scarlet geriye çekilmeye karşı koymadı ve bu devinimi, hızla dönerek dizini Ran’ın bacak arasına gömmek için kullandı.</span></span></p>

    <p class="msonormal"><span class="calibre11"><span class="calibre15">Ran acıyla bağırdı ve sendeledi.</span></span></p>

    <p class="msonormal"><span class="calibre11"><span class="calibre15">Scarlet toza dönmeye yüz tutmuş mermer kemerler arasından atıldı, kırık kollu heykellerin yanından geçti, parçalanmış şamdanları ve kırılmış yer karolarım aştı. Mermer basamaklardan aşağı koştururken, tamamen sokağa uzanan devasa kapılara ulaşmaya odaklanmıştı. Kapıya ulaşmalı, sokağa çıkmalı, gerçek dünyaya dönmeliydi.</span></span></p>

    <p class="msonormal"><span class="calibre11"><span class="calibre15">Lobi katına indiğinde, çıkış kapısının önüne bir başka adamın gölgesi düştü.</span></span></p>

    <p class="msonormal"><span class="calibre11"><span class="calibre15">Scarlet koşmayı bıraktı ve durduğunda, tam olarak tavandaki delikten vuran, kare şeklindeki güneş ışığının altındaydı.</span></span></p>

    <p class="msonormal"><span class="calibre11"><span class="calibre15">Hızla dönerek bu sefer diğer merdivenlere, opera binasının alt katlarına uzanan basamaklara doğru atıldı</span></span></p>

    <p class="msonormal"><span class="calibre11"><span class="calibre15">Yukarıdan çarpılan bir kapı sesi ve ardından yeri döven ayak sesleri yükseldi: Scarlet seslerin tek bir çift mi yoksa iki çift ayağa mı ait olduğundan emin olamadı.</span></span></p>

    <p class="msonormal"><span class="calibre11"><span class="calibre15">Tişörtünün arkası terle sırılsıklam olmuştu. Adrenalinle gelen güç geri çekilmeye başlamıştı ve bacakları ağrıyordu.</span></span></p>

    <p class="msonormal"><span class="calibre11"><span class="calibre15">Bir köşeyi döndüğünde kendini zifiri karanlığın içinde buldu. Burası bir zamanlar operanın önemli misafirlerine ayrılmış bir bölümdü ve çok sayıda koridor ile kapı, operanın alt katındaki her yere uzanıyordu. Scarlet sağ taraftaki koridorların onu tutuklu hücrelerine geri götüreceğini biliyordu, bu yüzden sol tarafa saptı. Üst kata uzanan iki merdivenin arasında, susuz bir büyük çeşme duruyordu. Çeşmenin ortasındaki kaidenin üstünde, yarı giyinik bir bakirenin bronzdan heykeli yükseliyordu. Yıllara meydan okuyabilmiş az sayıdaki heykelden biri olmalıydı.</span></span></p>

    <p class="msonormal"><span class="calibre11"><span class="calibre15">Scarlet karşı taraftaki merdivene doğru koştu. Tekrar lobiye çıkmanın intihar anlamına gelip gelmeyeceğini sorguladı ama burada kapana kısılı bir hâlde beklemenin de daha iyi bir alternatif sunmadığının farkındaydı.</span></span></p>

    <p class="msonormal"><span class="calibre11"><span class="calibre15">Merdivenlerin sonunda ulaştığında, ayağı çeşmenin alçak duvarına çarptı. Haykırarak sendeledi.</span></span></p>

    <p class="msonormal"><span class="calibre11"><span class="calibre15">O daha yere düşmeden önce, Ran üstüne binmişti.</span></span></p>

    <p class="msonormal"><span class="calibre11"><span class="calibre15">Tırnaklar Scarlet’ın omzuna gömüldü, onu kurumuş çeşmenin zeminindeki kırık karolar üstünde sırtüstü döndürdü. Scarlet, Ran’ın parlayan gözlerine baktı. Bir deliye, bir katile ait bu gözler, ona Wolf’un sokak dövüşü sırasındaki hâlini anımsattı.</span></span></p>

    <p class="msonormal"><span class="calibre11"><span class="calibre15">Boğazı korkuyla sıkıştı, içinden yükselen çığlığı, çıkacak bir boşluk bulamadı.</span></span></p>

    <p class="msonormal"><span class="calibre11"><span class="calibre15">Ran kızı tişörtünden kavrayarak yerden kaldırdı. Scarlet adamın bileklerini kavradı. Ama Ran yüzünü ona yaklaştırırken, Scarlet karşı koyamayacak kadar taş kesmişti. Ran’ın ağız kokusuyla öğürecek gibi oldu. Çürük et ve kan kokusu... Babaannesi...</span></span></p>

    <p class="msonormal"><span class="calibre11"><span class="calibre15">“Tiksinti verici bir fikir olmasaydı, hazır yalnızken, senden hemen şimdi faydalanmayı isterdim,” dedi Ran ve Scarlet ürper-di. “Sırf ona söylediğimde kardeşimin yüzünde belirecek ifadeyi görmek için bile buna değebilirdi.” Ran kükreyerek kızı heykelin üstüne doğru fırlattı.</span></span></p>

    <p class="msonormal"><span class="calibre11"><span class="calibre15">Scarlet’ın sırtı bronz kaideye çarptı ve ciğerlerindeki tün nefes boşalırken, başında büyük bir acı hissetti. Elleri göğsünde, ciğerlerini tekrar doldurmaya çabalayarak yere yığıldı.</span></span></p>

    <p class="msonormal"><span class="calibre11"><span class="calibre15">Ran ise iki ayak üstüne çömelmiş, kızın üstüne atlamaya hazırlanıyordu. Dilini sivri dişlerinin üstünde gezdirdi ve salyaya buladı.</span></span></p>

    <p class="msonormal"><span class="calibre11"><span class="calibre15">Scarlet’ın midesi kasıldı. Kendini heykelle duvar arasındaki daracık boşluğa itebilme umuduyla, ayaklarıyla yeri dövdü. Ortadan kaybolmalıydı. Saklanmalıydı.</span></span></p>

    <p class="msonormal"><span class="calibre11"><span class="calibre15">Ran atıldı.</span></span></p>

    <p class="msonormal"><span class="calibre11"><span class="calibre15">Scarlet sırtını duvara yasladı, ama beklediği çarpışma gerçekleşmedi.</span></span></p>

    <p class="msonormal"><span class="calibre11"><span class="calibre15">Kulağına önce bir nara, sonra ağır bir patırtı sesi çalındı. Biri hırlıyordu. Scarlet titreyen kollarını indirdi. Odanın ortasında, iki figür sarmaş dolaş olmuştu. Birbirlerini ısırmaya çalışırlarken, kanlar gergin kasları üstüne damlıyordu.</span></span></p>

    <p class="msonormal"><span class="calibre11"><span class="calibre15">Görüşü bulanıklaşan Scarlet, daha rahatça nefes alabilmeye başladı. Elini başının üstüne doğru uzatarak heykele tutundu ve ayağa kalkmaya çalıştı ama sırtındaki kaslar acıyla sızladı.</span></span></p>

    <p class="msonormal"><span class="calibre11"><span class="calibre15">Dişlerimi sıkarak bacaklarını altına almaya odaklandı ve acıyı duymazdan gelerek ayağa doğrulmaya çabaladı. Sonunda terden sırılsıklam olmuş ve nefes nefese bir hâlde, Bronz Tanrıça’nın yanına dikilmeyi başardı.</span></span></p>

    <p class="msonormal"><span class="calibre11"><span class="calibre15">Adamların kavgası sona ermeden buradan uzaklaşmayı başarabilirse...</span></span></p>

    <p class="msonormal"><span class="calibre11"><span class="calibre15">Ran rakibini kurt kapanına altı. Kalbini tekleten bir an için, diğer adamın parlayan zümrütten gözleri Scarlet’ı delip geçti, sonra adam Ran’ı başının üstünden ileri fırlattı.</span></span></p>

    <p class="msonormal"><span class="calibre11"><span class="calibre15">Ran’ın inişiyle beraber yer sarsıldı ama Scarlet bunun farkında bile varmadı.</span></span></p>

    <p class="msonormal"><span class="calibre11"><span class="calibre15">Wolf.</span></span></p>

    <p class="msonormal"><span class="calibre11"><span class="calibre15">Gelen adam Wolf’tu.</span></span></p>
  </div>
</body>
</html>