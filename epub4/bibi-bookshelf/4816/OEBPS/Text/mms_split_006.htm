<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_5"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM<a class="pcalibre1 pcalibre calibre2" id="bookmark9"></a></span></span></p>

    <p class="msonormal1"><a class="pcalibre pcalibre1" id="_Toc414713467"><span class="font4"><b class="calibre3"><span class="calibre12">Beş</span></b></span></a></p>

    <p class="msonormal"><span class="calibre11"><span class="calibre13">BOŞALMIŞ SANDIKLARI HAVA ARACINDAN İNDİRİRKEN</span></span><span class="calibre11"><span class="calibre15">, Scarlet’ın içi öfkeyle yanıp tutuşuyordu. Koltuğun dibinde bulduğu el ekranı şimdi cebindeydi ve her akşamki rutin işlerini yaparken, sanki polis karakolundan gelen o mesaj, baldırını yakıyordu.</span></span></p>

    <p class="msonormal"><span class="calibre11"><span class="calibre15">Belki o anda en çok da kendine kızgındı. Babaannesinin dosyasının kapatıldığını öğrendikten bu kadar kısa bir süre sonra, bir anlığına bile olsa yakışıklı bir yüz ve adrenalin dolu birkaç dakika içinde aklının başka yerlere gitmesi affedilemezdi. Sokak dövüşçüsüne gösterdiği ilgi yüzünden, kendini gerçekten önemli olan diğer her şeye ihanet etmiş gibi hissediyordu.</span></span></p>

    <p class="msonormal"><span class="calibre11"><span class="calibre15">Üstelik Roland ve Rieux’daki diğer ikiyüzlü insanlara da ayrıca öfkeliydi. Hepsi babaannesinin deli olduğunu düşünüyordu ve polise de bu yönde ifade vermişlerdi. Babaannesinin bu bölgedeki en iyi çiftçilerden biri olduğundan, Garonne Nehri civarındaki en iyi ekleri pişirdiğinden, yirmi sekiz yıl boyunca askeri uzay gemisi pilotluğu yaparak ülkesine hizmet etmiş ve en sevdiği damalı mutfak önlüğüne iliştirdiği onur madalyasını hâlâ taşıdığından falan bahseden olmamıştı.</span></span></p>

    <p class="msonormal"><span class="calibre11"><span class="calibre15">Hayır. Polise onun bir deli olduğunu söylemişlerdi. Ve polis de dosyayı kapatmıştı.</span></span></p>

    <p class="msonormal"><span class="calibre11"><span class="calibre15">Ne var ki o dosya, uzun süre kapalı kalmayacaktı. Babaannesi oralarda bir yerdeydi ve Avrupa’daki her dedektifin geçmişini araştırmak ve onlara şantaj yapmak zorunda kalsa bile, kadının bulunmasını sağlayacaktı.</span></span></p>

    <p class="msonormal"><span class="calibre11"><span class="calibre15">Hızla batan güneşle birlikte, Scarlet’ın çiftliğin taşlı yolu üstüne düşen gölgesi, hızla daha da uzuyordu. Çakıl taşlı yolun ilerisinde, mısır ve şeker pancarı tarlaları her yöne uzanıyordu ve belirmeye başlayan ilk yıldızlarla taçlanmıştı. Batı tarafındaki manzara, iki penceresi turuncu ışıkla aydınlanmış, taştan bir evle bölünmüştü. Kilometreler boyunca, tek komşuları bu evde yaşıyordu.</span></span></p>

    <p class="msonormal"><span class="calibre11"><span class="calibre15">Hayatının yarısından çoğu boyunca yaşadığı bu çiftlik, Scarlet için bir tür cennetti. Yıllar geçtikçe, herhangi bir insanın toprağa ve havaya besleyebileceğini sandığından derin bir aşkla buraya bağlanmıştı ve babaannesinin de onun gibi hissettiğini iyi biliyordu. Aklına getirmekten hoşlanmamasına rağmen, bir gün bu çiftliğin ona kalacağının elbette farkındaydı ve bazen, burada yaşlandığını düşleyerek hayal kurardı. Tırnaklarının altındaki toprakla ve sürekli tamire ihtiyaç duyan bu eski evde, mutlu ve huzurlu bir yaşam.</span></span></p>

    <p class="msonormal"><span class="calibre11"><span class="calibre15">Mutlu ve huzurlu... Tıpkı babaannesi gibi. O kendi isteğiyle ayrılmış olamazdı. Scarlet bundan emindi.</span></span></p>

    <p class="msonormal"><span class="calibre11"><span class="calibre15">Ahıra taşıdığı sandıkları ertesi gün androidlerin onları dolduracağı bir köşeye dizdi ve sonra eline bir tavuk yemiyle dolu bir kova aldı. Bir yandan yürürken bir yandan avuç dolusu attığı mutfak artıklarıyla ayaklarının dibinde dolaşan tavukları besledi.</span></span></p>

    <p class="msonormal"><span class="calibre11"><span class="calibre15">Köşeyi döndüğünde, olduğu yerde durdu. Evin ikinci katındaki bir pencere aydınlıktı. Babaannesinin odası.</span></span></p>

    <p class="msonormal"><span class="calibre11"><span class="calibre15">Kova, parmaklarının arşından kayarak düştü. Tavuklar, ciyaklayarak kaçıştı, sonra yere saçılan yemleri gagalamak üzere geri koşturdu.</span></span></p>

    <p class="msonormal"><span class="calibre11"><span class="calibre15">Scarlet yemlerin üstünden atladı ve çakıl taşlarını ayaklarının altında ezerek koşmaya başladı. Evin kapısını açarken kalbi, hızlanmış, neredeyse göğsünden fırlayacak gibi atıyordu ve hızlı koşusu yüzünden ciğerleri yanmaya başlamıştı. Eskimiş ahşap parkeleri inleterek, üst kata uzanan basamakları ikişer ikişer tırmandı.</span></span></p>

    <p class="msonormal"><span class="calibre11"><span class="calibre15">Babaannesinin odasının kapısı açıktı. Scarlet bir eliyle kapı tokmağına tutunmuş hâlde, nefes nefese kapı eşiğinde durakladı.</span></span></p>

    <p class="msonormal"><span class="calibre11"><span class="calibre15">Odanın içinden sanki bir hortum geçmişti. İçerideki her eşyanın çekmecesi açıktı, giysiler ve iç çamaşırları etrafa saçılmıştı. Yatağın üstündeki battaniyeler bir kenara savrulmuş, şilte garip bir açıyla yerinden çıkarılmış, pencere kenarındaki duvarı süsleyen dijital fotoğraf çerçeveleri yere savrulmuş ve arkalarında güneş ışığının solduramadığı koyu renkte kareler bırakmıştı.</span></span></p>

    <p class="msonormal"><span class="calibre11"><span class="calibre15">Bir adam, yatağın yanında diz çökmüş, babaannesinin eski askeri üniformalarını sakladığı bir kutuyu parçalamakla meşguldü. Scarlet’ın farkına vardığında olduğu yerde sıçradı ve neredeyse başını tavanın ortasından geçen ahşap kirişe çarpıyordu.</span></span></p>

    <p class="msonormal"><span class="calibre11"><span class="calibre15">Dünya döner gibi oldu. Scarlet bu adamı neredeyse tanıyamamıştı. Onu son göreli yıllar olmuştu ama adamın nasıl da yaşlandığına bakılırsa, sanki aradan asırlar geçmişti. Adamın normalde her zaman tıraşlı olan çenesi, şimdi bir sakalla kaplıydı. Saçının yarısı başına yapışmış, diğer yarısı ise havaya dikilmiş hâldeydi. Haftalardır düzgün yemek yememiş gibi solgun ve bitkin görünüyordu.</span></span></p>

    <p class="msonormal"><span class="calibre11"><span class="calibre15">“Baba?”</span></span></p>

    <p class="msonormal"><span class="calibre11"><span class="calibre15">Adam, elindeki mavi pilot ceketini göğsüne doğru bastırdı.</span></span></p>

    <p class="msonormal"><span class="calibre11"><span class="calibre15">“Burada ne işin var?” Kalbi küt küt atan Scarlet’ın gözleri, tekrar darmadağın edilmiş odada gezindi. “N<i class="calibre5">e yapıyorsun?”</i></span></span></p>

    <p class="msonormal"><span class="calibre11"><span class="calibre15">“Bir şey arıyorum,” dedi adam, uzun zamandır konuşmamış gibi boğuk bir sesle. “Sakladığı bir şey var.” Elindeki cekete baktı ve sonra onu yatağın üstüne fırlattı. Yere diz çökerek tekrar kutunun içini karıştırmaya başladı. “Onu bulmam gerekiyor.” “Neyi bulman gerekiyor? Neden bahsediyorsun?”</span></span></p>

    <p class="msonormal"><span class="calibre11"><span class="calibre15">“Gitti artık,” diye fısıldadı adam. “Geri dönmeyecek. Onu aldığımdan haberi olmayacak ve... Onu bulmam gerekiyor. Sebebini anlamam lazım.”</span></span></p>

    <p class="msonormal"><span class="calibre11"><span class="calibre15">Havada süzülen konyak kokusu burnuna çarpınca, Scarlet’ın kalbi taş kesti. Babaannesinin ortadan kaybolduğundan babasının nasıl haberi olduğunu bilmiyordu. Ama babasının bu kadar kısa sürede babaannesinden umudu kesmesi ve yıllar önce her ikisini de terk etmişken, şimdi kadının tek bir eşyası üstünde bile hak iddia etmesi kabul edilebilecek gibi değildi. Yıllar boyunca tek bir mesaj bile atmamışken, birden ortaya çıkmış ve babaannesinin odasını talan etmişti. Scarlet’ın içinden birden polisi aramak geldi ama ne var ki <i class="calibre5">onlara da</i> kızgındı.</span></span></p>

    <p class="msonormal"><span class="calibre11"><span class="calibre15">“Çık dışarı! Defol git bu evden!”</span></span></p>

    <p class="msonormal"><span class="calibre11"><span class="calibre15">Scarlet’ın babası istifini hiç bozmadan giysi yığınını kutunun içine geri tıkmaya başladı.</span></span></p>

    <p class="msonormal"><span class="calibre11"><span class="calibre15">Yüzü kıpkırmızı kesen Scarlet, yatağın çevresinden dolaştı ve babasının kolunu yakalayarak ayağa kaldırmaya çalıştı. “Bırak şunu!”</span></span></p>

    <p class="msonormal"><span class="calibre11"><span class="calibre15">Scarlet’ın babası tıslar gibi bir ses çıkararak ahşap parkelerin üstüne geriledi. Scarlet hâlâ kolunu tutarken, adam sanki karşısındaki, kızı değil de kuduz bir köpekmiş gibi, araya olabildiğince mesafe koymaya çalıştı. Bakışları ise tam bir deliliğe işaret ediyordu.</span></span></p>

    <p class="msonormal"><span class="calibre11"><span class="calibre15">Şaşıran Scarlet elini geri çekti ve yumruklarını beline dayadı. “Kolunun nesi var?”</span></span></p>

    <p class="msonormal"><span class="calibre11"><span class="calibre15">Babası bir cevap vermedi, sadece göğsüne dayadığı kolunu okşamaya devam etti. Çenesini kararlılıkla sıkan Scarlet adama doğru bir adım attı ve bu sefer bileğini tuttu. Babası bir inleme sesiyle beraber ondan kaçınmaya çalıştı ama Scarlet kavrayışını gevşetmedi ve adamın kolunu dirseğine kadar sıyırdı. Hemen ardından keskin bir nefes vererek babasının bileğini bıraktı. Ama babasının kolu, sanki nasıl hareket edeceğini unutmuş gibi havada öylece asılı kalmıştı.</span></span></p>

    <p class="msonormal"><span class="calibre11"><span class="calibre15">Kolun üstündeki deri, yanık izleriyle doluydu. Yanık izlerinin her biri, mükemmel bir yuvarlak şeklindeydi ve nizami bir şekilde yan yana duran sıralar hâlindeydi. Bazıları kırışık yara dokusuyla parlayan, bazıları kararmış ve içinden cerahat akan yaralar, dirsekten bileğe kadar uzanmıştı. Ve babasının bileğinde, bir zamanlar kimlik çipinin olduğu noktada, bir yara kabuğu göze çarpıyordu.</span></span></p>

    <p class="msonormal"><span class="calibre11"><span class="calibre15">Scarlet’in midesi altüst oldu.</span></span></p>

    <p class="msonormal"><span class="calibre11"><span class="calibre15">Sırtını duvara dayayan babası hem Scarlet’tan hem de kolundaki yaralardan saklanmak ister gibi yüzünü yatağa gömdü.</span></span></p>

    <p class="msonormal"><span class="calibre11"><span class="calibre15">“Bunu sana kim yaptı?”</span></span></p>

    <p class="msonormal"><span class="calibre11"><span class="calibre15">Babası, kolunu midesine dayadı. Bir cevap vermedi.</span></span></p>

    <p class="msonormal"><span class="calibre11"><span class="calibre15">Scarlet yaslandığı duvardan ayrıldı ve koridordaki tuvalete doğru koştu. Birkaç saniye sonra, elinde bir merhem ve bir rulo sargı bezi ile döndü. Babası yerinden kıpırdamamıştı.</span></span></p>

    <p class="msonormal"><span class="calibre11"><span class="calibre15">“Beni zorladılar,” diye fısıldadı, histeri krizi nihayet azalan babası.</span></span></p>

    <p class="msonormal"><span class="calibre11"><span class="calibre15">Scarlet, babasının kolunu, yasladığı midesinden ayırdı ve titreyen elleriyle, elinden geldiğince nazik bir şekilde yaraları sarmaya başladı. “Kim seni ne yapamaya zorladı?”</span></span></p>

    <p class="msonormal"><span class="calibre11"><span class="calibre15">“Kaçamadım,” diye devam etti babası, onu hiç duymamış gibi. “Cevap vermediğim o kadar çok soru sordular ki. Benden ne istediklerini bile anlayamadım. Elimden geldiğince cevaplamaya çalıştım ama bilemedim.</span></span></p>

    <p class="msonormal"><span class="calibre11"><span class="calibre15">Babası başını kıza doğru çevirip karman çorman battaniyelerin arkasından ona doğru bakarken, Scarlet da başını işinden kaldırarak adama baktı. Babasının gözleri yaşlarla doluydu. Babası... Ağlıyordu. Scarlet için bunu görmek, az önce adamın kolundaki yanıkları görmekten bile daha şok ediciydi. Scarlet’ın göğsü sıkıştı ve babasının kolunu sarma işinin henüz yarısına gelmişken donakaldı. Zavallı, acınası bu adamı tanımadığını fark etti. Karşısındaki kişi, her zaman bencil, karizmatik ve ciğeri beş para etmez bir adam olan babasının sanki bir gölgesiydi.</span></span></p>

    <p class="msonormal"><span class="calibre11"><span class="calibre15">Az önce hissettiği kızgınlık ve nefretin yerini, yoğun bir acıma duygusu doldurdu.</span></span></p>

    <p class="msonormal"><span class="calibre11"><span class="calibre15">Babasının bu hâle gelmesine sebep olan şey ne olabilirdi ki?</span></span></p>

    <p class="msonormal"><span class="calibre11"><span class="calibre15">“Bana bir maşa verdiler,” diye devam etti babası, çok uzaklardaki bir anıya bakan irice açılmış gözlerle.</span></span></p>

    <p class="msonormal"><span class="calibre11"><span class="calibre15">“Sana <i class="calibre5">ne</i> verdiler? Neden?”</span></span></p>

    <p class="msonormal"><span class="calibre11"><span class="calibre15">“Ve beni onun yanına götürdüler. Ve fark ettim ki cevaplara sahip olan da oydu. Bilgisi olan kişi o kadındı. Onların istediği şeye sahip olan <i class="calibre5">oydu.</i> Ama o sadece izledi... Beni yapmaya zorladıkları şeyi izledi ve bağırdı... Bana sorduklarını ona da sordular. Ama o yine de bir cevap vermedi. Cevap vermeyi reddetti.” Babasının yüzü ani bir öfkeyle kızardı ve hıçkırıklar içinde devam etti. “Bana bunu yapmalarına müsaade etti.”</span></span></p>

    <p class="msonormal"><span class="calibre11"><span class="calibre15">Zorlukla yutkunan Scarlet, sargı işini bitirdi ve yatağın kenarına yaslandı.</span></span></p>

    <p class="msonormal"><span class="calibre11"><span class="calibre15">Bacakları titremeye başlamıştı. “Babaannem mi? Onu mu gördün?”</span></span></p>

    <p class="msonormal"><span class="calibre11"><span class="calibre15">Gözleri tekrar kıza odaklanana babasının bakışlarında bir delilik ışıltısı vardı. “Bir hafta alıkoyduktan sonra beni serbest bıraktılar. Onun umurunda olmadığımı anladılar. <i class="calibre5">Benim</i> iyiliğim için bile olsa, istedikleri şeyi onlara vermeyi reddetti.”</span></span></p>

    <p class="msonormal"><span class="calibre11"><span class="calibre15">Scarlet’ın babası aniden atılarak kızının önünde diz çöktü ve onun kollarını kavradı. Scarlet adamdan kaçınmaya çalıştı ama babası, tırnaklarını onun etine gömerek sıkıca tutundu. “İstedikleri neydi Scarlet? Bu kadar önemli olan ne? Oğlundan bile önemli olan şey ne?”</span></span></p>

    <p class="msonormal"><span class="calibre11"><span class="calibre15">“Sakin ol baba. Bana babaannemin nerede olduğunu söyle.” Scarlet’ın aklı sorularla doldu. “O nerede? Onu kimler alıkoyuyor? <i class="calibre5">Neden?”</i></span></span></p>

    <p class="msonormal"><span class="calibre11"><span class="calibre15">Babası panikle parlayan gözlerle Scarlet’ın yüzünü inceledi. Yavaşça başını iki yana salladı ve gözlerini yere düşürdü. “Sakladığı bir şey var,” diye mırıldandı. “Ve ne olduğunu öğrenmek istiyorum. O şey nedir Scarlet? Ve nerede?”</span></span></p>

    <p class="msonormal"><span class="calibre11"><span class="calibre15">Döndü ve daha önceden karıştırıldığı aşikâr, içi gömlekle dolu bir çekmeceyi karıştırmaya başladı. Ter içindeydi ve saçları şakaklarına yapışmıştı.</span></span></p>

    <p class="msonormal"><span class="calibre11"><span class="calibre15">Scarlet karyoladan güç alarak kalktı ve yatağın üstüne geçti. “Lütfen baba.” Kalbi, canını yakacak kadar hızla atmasına karşın, sakinleştiren bir sesle konuşmaya çabaladı. “Babaannem <i class="calibre5">nerede'"</i></span></span></p>

    <p class="msonormal"><span class="calibre11"><span class="calibre15">“Bilmiyorum.” Babası tırnaklarını duvarla, onu süsleyen kaplama arasına geçirdi. “Paris’te bir bardaydım, içkime hap atmış olmalılar, çünkü sonradan hatırladığım tek şey, karanlık bir odada uyandığım. Rutubet ve küf kokusu hâkimdi.” Burnunu çekti. “Beni bıraktıklarında da aynı şekilde uyuşturarak bıraktılar. Bir an için o karanlık odadaydım, sonra burada. Gözlerimi mısır tarlasının ortasında açtım.”</span></span></p>

    <p class="msonormal"><span class="calibre11"><span class="calibre15">Scarlet ürpererek ellerini başına koydu ve saçlarını parmaklarına doladı. Babasını <i class="calibre5">buraya,</i> babaannesinin kaçırıldığı yere bırakmışlardı. Ama neden? Scarlet’ın, onun ailesinden kalan son kişi olduğunu biliyorlardı ve ona kol kanat gereceğini mi düşünmüşlerdi?</span></span></p>

    <p class="msonormal"><span class="calibre11"><span class="calibre15">Hiç de mantıklı değildi bu. O insanların, babasının iyiliğini düşünmediği son derece açıktı. O zaman sebep başka ne olabilirdi? Onu bu evin yakınlarına bırakmalarının sebebi, Scarlet’a bir mesaj göndermek miydi? Bir tehdit?</span></span></p>

    <p class="msonormal"><span class="calibre11"><span class="calibre15">“Hatırlayabildiğin bir şeyler olmalı,” dedi Scarlet, çaresizlikle titremeye başlayan bir sesle. “Belki kapatıldığın o oda veya binlerinin söylediği bir şeyler hakkında? Yüzlerini gördün mü? Bir polis çizerine tarif edebilir misin? Söyleyebileceğin <i class="calibre5">herhangi</i> bir şey var mı?”</span></span></p>

    <p class="msonormal"><span class="calibre11"><span class="calibre15">“Uyutulmuştum,” dedi babası derhâl. Ama sonra, düşünmeye çabalıyormuş gibi kaşlarını çam. Bir eli, kolundaki yanık izlerine doğru gitti ama sonra kucağına geri düştü. “Yüzlerini görmeme izin vermediler.”</span></span></p>

    <p class="msonormal"><span class="calibre11"><span class="calibre15">Scarlet içinden yükselen, adamı sarsmak ve iyice düşünmesini haykırma isteğine zar zor direndi. “Gözünü mü bantladılar?”</span></span></p>

    <p class="msonormal"><span class="calibre11"><span class="calibre15">“Hayır.” Gözlerini kıstı. “Bakmaya korktum.”</span></span></p>

    <p class="msonormal"><span class="calibre11"><span class="calibre15">Öfkeyle biriken yaşlar kızın gözlerini yakmaya başlamıştı ve Scarlet başını geriye doğru yatırarak sabırla nefes aldı. En büyük endişeleri, en korkunç şüphelerinin gerçek olduğu ortaya çıkmıştı.</span></span></p>

    <p class="msonormal"><span class="calibre11"><span class="calibre15">Babaannesi kaçırılmıştı. Sadece kaçırılmakla kalmamıştı. Zalim ve gaddar insanlarca kaçırılmıştı. Oğluna yaptıkları gibi, şu anda onun da canını yakıyor olabilirler miydi? Ona neler yapmayı planlıyorlardı? Ondan istedikleri şey neydi?</span></span></p>

    <p class="msonormal"><span class="calibre11"><span class="calibre15">Fidye mi?</span></span></p>

    <p class="msonormal"><span class="calibre11"><span class="calibre15">Ama o zaman neden henüz Scarlet’tan herhangi bir talepte bulunmamışlardı? Ve neden babasını da kaçırmış, sonra serbest bırakmışlardı? Her şey son derece mantıksızdı.</span></span></p>

    <p class="msonormal"><span class="calibre11"><span class="calibre15">Korkunç olasılıklarla dolan düşünceleri Scarlet’ın içini dehşetle doldurdu. İşkence ve yanıklar ve karanlık odalar...</span></span></p>

    <p class="msonormal"><span class="calibre11"><span class="calibre15">“Seni bir şey yapmaya zorladıklarını söylediğinde ne kastettin? Seni ne yapmaya zorladılar?”</span></span></p>

    <p class="msonormal"><span class="calibre11"><span class="calibre15">“Kendimi yakmaya,” diye fısıldadı babası. “Maşayı elime tutuşturdular.”</span></span></p>

    <p class="msonormal"><span class="calibre11"><span class="calibre15">“Ama nasıl?”</span></span></p>

    <p class="msonormal"><span class="calibre11"><span class="calibre15">“O kadar çok soru sordular ki. Bilmiyorum. Babamı asla tanımadım. Annem ondan hiç bahsetmedi. Bu kocaman eski evde ne yaptığını bilmiyorum. Ayda neler olduğundan da haberim yok. Ne sakladığını bilmiyorum -ama sakladığı <i class="calibre5">bir şey</i> var.” Güçsüzce yatağın üstündeki örtüleri çekiştirdi ve gönülsüzce çarşafların altına baktı.</span></span></p>

    <p class="msonormal"><span class="calibre11"><span class="calibre15">“Anlamsız şeyler geveliyorsun,” dedi Scarlet, titreyen bir sesle. “Aklını topla. Hatırladığın <i class="calibre5">bir şeyler</i> olmalı mutlaka.”</span></span></p>

    <p class="msonormal"><span class="calibre11"><span class="calibre15">Uzun bir sessizlik oldu. Dışarıdan tekrar gıdaklamaya başlayan, çakıl taşlarım eşeleyen tavukların sesi duyulabiliyordu.</span></span></p>

    <p class="msonormal"><span class="calibre11"><span class="calibre15">“Bir dövme.”</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı. “Ne?”</span></span></p>

    <p class="msonormal"><span class="calibre11"><span class="calibre15">Babası, parmaklarını kolundaki izlerden birinin üstüne, dirseğinin tam içindeki yanık izinin üstüne koydu. “Bana maşayı uzatan adamın bir dövmesi vardı. Tam burada. Harfler ve rakamlardan oluşan bir dövmeydi.”</span></span></p>

    <p class="msonormal"><span class="calibre11"><span class="calibre15">Scarlet’ın gözlerinin önünde beyaz noktalar uçuştu ve kendini bayılacakmış gibi hissederken, altındaki battaniyeyi kavrayarak tüm gücüyle sıktı. Harfler ve rakamlar.</span></span></p>

    <p class="msonormal"><span class="calibre11"><span class="calibre15">“Emin misin?”</span></span></p>

    <p class="msonormal"><span class="calibre11"><span class="calibre15">“S... B...” Babası başını iki yana salladı. “Hatırlayamıyorum. Daha fazlası da vardı.”</span></span></p>

    <p class="msonormal"><span class="calibre11"><span class="calibre15">Dili damağı kuruyan Scarlet’ın baş dönmesinin yerini, nefret aldı. Babasının bahsettiği dövmeyi tanıyordu.</span></span></p>

    <p class="msonormal"><span class="calibre11"><span class="calibre15">Dövüşçü ona kibarca davranmış, dürüst bir işe ihtiyacı varmış gibi yapmıştı.</span></span></p>

    <p class="msonormal"><span class="calibre11"><span class="calibre15">Babasına... Ne zaman? Günler? Saatler önce işkence yaptıktan sonra. Babaannesini tutsak ettikten sonra...</span></span></p>

    <p class="msonormal"><span class="calibre11"><span class="calibre15">Ve Scarlet, adama neredeyse güvenmişti. Verdiği domatesler, havuçlar... Ona iyilik yaptığını düşünmüştü. Yıldızlar aşkına, onunla cilveleşmişti ve tüm bu süre boyunca, dövüşçü tüm gerçekleri gizlemişti. Scarlet’ın aklına o eğlenceli dakikalar, dövüşçünün gözündeki ışıltı geldi ve midesi kasıldı. Adam onunla alay etmişti.</span></span></p>

    <p class="msonormal"><span class="calibre11"><span class="calibre15">Kulakları çınlarken gözlerini babasına çevirdi. Babası o sırada, babaannesinin büyük ihtimalle yirmi yıldır giymediği bir pantolonunun ceplerini ters yüz etmekle meşguldü.</span></span></p>

    <p class="msonormal"><span class="calibre11"><span class="calibre15">Scarlet ayağa kalktı. Hızla kalktığı için kan beynine hücum etti ama buna aldırmadı. Odanın diğer köşesine doğru koşturdu ve babaannesinin, babasının yere fırlattığı el ekranını aldı.</span></span></p>

    <p class="msonormal"><span class="calibre11"><span class="calibre15">“Al şunu,” dedi, ekranı yatağın üstüne fırlatarak. “Ben Morel Çiftliği’ne gidiyorum. Eğer üç saat içinde dönmezsem, polise haber ver.”</span></span></p>

    <p class="msonormal"><span class="calibre11"><span class="calibre15">Sersem sersem bakan babası uzandı ve ekranı kavradı. “Morellerin öldüğünü sanıyordum.”</span></span></p>

    <p class="msonormal"><span class="calibre11"><span class="calibre15">“Beni duydun mu? Tüm kapıları kilitle ve buradan ayrılma. Üç saate dönmezsem polise haber ver. Anladın mı?”</span></span></p>

    <p class="msonormal"><span class="calibre11"><span class="calibre15">Babasının yüzünde yine o korku dolu çocuk ifadesi belirdi. “Gitme Scarlet. Anlamıyor musun? Beni onu konuşturmak için bir yem olarak kullandılar ve sırada sen varsın. Senin için de geleceklerdir.”</span></span></p>

    <p class="msonormal"><span class="calibre11"><span class="calibre15">Çenesini sıkan Scarlet, kapüşonlu pelerininin fermuarını boğazına kadar çekti.</span></span></p>

    <p class="msonormal"><span class="calibre11"><span class="calibre15">“Önce ben onları bulmayı amaçlıyorum.”</span></span></p>
  </div>
</body>
</html>