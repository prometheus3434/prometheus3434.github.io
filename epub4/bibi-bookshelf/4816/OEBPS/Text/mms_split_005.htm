<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_4"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜ<a class="pcalibre1 pcalibre calibre2" id="caption3"></a><a class="pcalibre1 pcalibre calibre2" id="bookmark8"></a>M</span></span></p>

    <p class="msonormal1"><a class="pcalibre pcalibre1" id="_Toc414713466"><span class="font4"><b class="calibre3"><span class="calibre12">Dört</span></b></span></a></p>

    <p class="msonormal"><span class="calibre11"><span class="calibre13">SABUNA KARŞI SERGİLEDİĞİ İSYAN GÖSTERİSİ İLE</span></span><span class="calibre11"><span class="calibre15">, Carswell Thorne’un yakalanışı oldukça debdebeli olmuştu. Ama tecrit odasına kapatıldıktan sonra, Carswell aniden son derece iyi huylu bir centilmen hâline gelmiş ve altı aylık takdire şayan bir uyumluluk hâlinden sonra, kendi hücresine bakan gardiyanlar arasındaki tek bayan gardiyanı, kendisine bir el ekranı getirmesi konusunda ikna etmişti.</span></span></p>

    <p class="msonormal"><span class="calibre11"><span class="calibre15">Carswell, gardiyan kadını, kendisinin kalan günlerini saymak ve o güne dek beraber olduğu veya olmak istediği kadınları hayal etmekten başka bir şey yapamayacak kapasitede bir aptal olduğuna ikna etmeseydi, bu planın işe yaramayacağından emindi.</span></span></p>

    <p class="msonormal"><span class="calibre11"><span class="calibre15">Ve elbette, kadın haklıydı. Thorne teknolojiden hiç anlamazdı ve kendisine verilen el ekranında “Bir El Ekranı Kullanarak Hapisten Nasıl Kaçılır” başlıklı adım adım bir kılavuz olsaydı bile, büyük ihtimalle elinden hiçbir şey gelmezdi. Kendi hesabına gelen mesajları görmek, haber kanallarına bağlanmak veya</span></span></p>

    <p class="msonormal"><span class="calibre11"><span class="calibre15">Yeni Pekin Hapishanesi ve etrafı çevreleyen şehir hakkında herhangi bir bilgiye ulaşmak konusunda başarısız olmuştu. Ama yoğun bir sansürden geçirilse bile, bazı edepsiz fotoğrafların keyfini çıkarmaktan geri kalmış olduğu söylenemezdi.</span></span></p>

    <p class="msonormal"><span class="calibre11"><span class="calibre15">Yakalanışının 228. gününde, biriktirdiği fotoğraf galerisinde dolaşıp bir yandan da Senora Santiago’nun hâlâ o soğan kokulu adamla evli olup olmadığını merak ederken, tecrit hücresinin sükûneti, korkunç bir gıcırtı sesiyle bölündü.</span></span></p>

    <p class="msonormal"><span class="calibre11"><span class="calibre15">Thorne başım kaldırdı ve gözlerini kısarak parlak beyaz karolarla kaplı tavana baktı.</span></span></p>

    <p class="msonormal"><span class="calibre11"><span class="calibre15">Gıcırtı sesi sona erdi ve ardından bir sürtünme sesi duyuldu. Birkaç çarpma sesi ve sonra biraz daha sürünme.</span></span></p>

    <p class="msonormal"><span class="calibre11"><span class="calibre15">Thorne yatağının üstünde bağdaş kurdu ve giderek daha da yaklaşan, arada duraklayarak öncekinden yüksek bir şekilde devam eden sesleri dinledi. Aşina olmadığı bu gürültüleri anlamlandırması uzun bir süre aldı ama sonunda seslerin, motorlu bir matkaptan geldiğine karar verdi. Belki de diğer mahkûmlardan biri, hücresinin içini yeniliyordu.</span></span></p>

    <p class="msonormal"><span class="calibre11"><span class="calibre15">Sesler kesildi ama titreşimi sanki hâlâ duvarlarda dolaşıyordu. Thorne etrafına bakındı. Hücresi, altı duvarı da parlak beyaz panelle kaplanmış, tam bir kare şeklindeydi, içeride sadece beyazlar içindeki yatağı, bir düğmeye basılarak duvara girip çıkabilen bir klozeti ve beyaz giysisi içinde kendisi bulunuyordu.</span></span></p>

    <p class="msonormal"><span class="calibre11"><span class="calibre15">Birileri hücresini yenileyebiliyorsa, Thorne bir sonraki yenileme hakkının kendisine verilmesini umdu. Sesler, öncekinden de gıcırtılı bir şekilde tekrar yükseldi ve sonra, tavandaki uzun bir vida yerinden çıkarak hücrenin ortasına düştü. Onu üç vida daha takip etti.</span></span></p>

    <p class="msonormal"><span class="calibre11"><span class="calibre15">Vidalardan biri yatağının altına doğru yuvarlandı. Thorne başını eğerek vidayı izledi.</span></span></p>

    <p class="msonormal"><span class="calibre11"><span class="calibre15">Bir an sonra, tavandaki kare şeklinde bir panel, büyük bir gürültüyle yere düştü. Panelin bıraktığı boşluktan aşağı iki bacak sallandı ve şaşkınlıkla dolu bir ses duyuldu. Bacaklar, tıpkı Thorne’un üstündekine benzer beyaz tulum içindeydi. Ama Thorne’un ayağındaki beyaz ayakkabıların aksine, bu bacakların sonundaki ayaklar çıplaktı.</span></span></p>

    <p class="msonormal"><span class="calibre11"><span class="calibre15">Ayaklardan biri, çıplak insan teniyle kaplıydı.</span></span></p>

    <p class="msonormal"><span class="calibre11"><span class="calibre15">Diğeri ise parlak metaldendi.</span></span></p>

    <p class="msonormal"><span class="calibre11"><span class="calibre15">Bir homurtu eşliğinde, tavandaki kız kendini bıraktı ve hücrenin ortasına düştü.</span></span></p>

    <p class="msonormal"><span class="calibre11"><span class="calibre15">Dirseklerini dizlerine dayayan Thorne, duvar kenarındaki güvenli yerinden ayrılmadan, onu daha iyi görebilmek için başını iyice öne doğru uzattı. Kız oldukça zayıftı, yanık bir teni ve düz kahverengi saçları vardı. Sol ayağının yanı sıra, sol eli de metaldendi.</span></span></p>

    <p class="msonormal"><span class="calibre11"><span class="calibre15">Dengesini kazanan kız doğruldu ve tulumundaki tozları silkeledi.</span></span></p>

    <p class="msonormal"><span class="calibre11"><span class="calibre15">“Affedersiniz,” dedi Thorne.</span></span></p>

    <p class="msonormal"><span class="calibre11"><span class="calibre15">Kız, şaşkınlıkla açılmış gözerle hızla ona doğru döndü.</span></span></p>

    <p class="msonormal"><span class="calibre11"><span class="calibre15">“Yanlış hücreye geldiniz sanırım. Kendi hücrenize dönmek için yardıma ihtiyacınız var mı?”</span></span></p>

    <p class="msonormal"><span class="calibre11"><span class="calibre15">Kız gözlerini kırpıştırdı.</span></span></p>

    <p class="msonormal"><span class="calibre11"><span class="calibre15">Thorne gülümsedi.</span></span></p>

    <p class="msonormal"><span class="calibre11"><span class="calibre15">Kız kaşlarını çattı.</span></span></p>

    <p class="msonormal"><span class="calibre11"><span class="calibre15">Yüzündeki sinirli ifade, kıza yakışıyordu. Thorne çenesini eline dayayarak kızı inceledi. Daha önce bir tanesine asılmak bir yana, herhangi bir sayborgla karşılaşmamıştı bile. Ama her şeyin bir ilki vardı.</span></span></p>

    <p class="msonormal"><span class="calibre11"><span class="calibre15">“Bu hücrelerin boş olması gerekiyordu,” dedi kız.</span></span></p>

    <p class="msonormal"><span class="calibre11"><span class="calibre15">“Özel bir durum söz konusu.”</span></span></p>

    <p class="msonormal"><span class="calibre11"><span class="calibre15">Kız, kaşları çatılmış bir hâlde, uzun bir süre adamın yüzünü inceledi. “Cinayet mi?”</span></span></p>

    <p class="msonormal"><span class="calibre11"><span class="calibre15">Thorne’un yüzündeki gülümseme genişledi. “Çok naziksin ama hayır. Sadece bir isyan başlattım.” Devam etmeden önce tulumunun yakasını düzeltti. “Sabunu protesto ediyorduk.”</span></span></p>

    <p class="msonormal"><span class="calibre11"><span class="calibre15">Kız, kafası daha da karışmış göründü ve Thorne onun hâlâ kendini savunmaya hazır bir şekilde durduğunu fark etti.</span></span></p>

    <p class="msonormal"><span class="calibre11"><span class="calibre15">“Sabun,” dedi tekrar, belki de kızın duymadığını düşünerek. “Cildi fazla kurutuyor.”</span></span></p>

    <p class="msonormal"><span class="calibre11"><span class="calibre15">Kızdan bir cevap gelmedi.</span></span></p>

    <p class="msonormal"><span class="calibre11"><span class="calibre15">“Hassas bir tenim var.”</span></span></p>

    <p class="msonormal"><span class="calibre11"><span class="calibre15">Kızın dudakları aralandı ve Thorne, ondan anlayışlı bir yorum alacağını sandı. Ama kızın ağzından çıkan tek ses, kayıtsız bir, “Hımmm,” oldu.</span></span></p>

    <p class="msonormal"><span class="calibre11"><span class="calibre15">Sırtını dikleştiren kız, ayağının altındaki tavan paneline bir tekme savurdu ve sonra kendi etrafında dönerek tüm hücreyi gözden geçirdi. Dudakları sinirle kıvrıldı. “Aptalca,” diye mırıldandı, Thorne’un solundaki duvara yaklaşıp bir avucunu dayayarak. “Bir oda atlamışım.” Kızın kirpikleri aniden, sanki üstlerinde bir yığın toz varmış gibi titreşti. Sinirle homurdanarak avucunun içiyle birkaç defa şakaklarına vurdu.</span></span></p>

    <p class="msonormal"><span class="calibre11"><span class="calibre15">“Sen kaçıyorsun.”</span></span></p>

    <p class="msonormal"><span class="calibre11"><span class="calibre15">“Şu anda öyle görünmüyor,” dedi kız, başını kabaca iki yana sallayarak, sıktığı dişleri arasından. “Ama evet, asıl hedefim bu."</span></span></p>

    <p class="msonormal"><span class="calibre11"><span class="calibre15">Thorne un kucağındaki el ekranını fark ettiğinde, kızın gözleri parladı. “O el ekranı hangi model?”</span></span></p>

    <p class="msonormal"><span class="calibre11"><span class="calibre15">“En ufak bir fikrim bile yok.” Thorne ekranı havaya kaldırdı. “Sevdiğim kadınlardan bir galeri oluşturuyorum.”</span></span></p>

    <p class="msonormal"><span class="calibre11"><span class="calibre15">Duvardan ayrılan kız, Thorne’un elindeki ekranı kaptı ve arkasını çevirdi. Sayborg elindeki parmaklarından birinin ucu açıldı ve ortaya ufak bir tornavida çıktı. Ekranın arkasındaki kapağı çıkarması uzun sürmedi.</span></span></p>

    <p class="msonormal"><span class="calibre11"><span class="calibre15">“Ne yapıyorsun?”</span></span></p>

    <p class="msonormal"><span class="calibre11"><span class="calibre15">“Video kablosunu alıyorum.”</span></span></p>

    <p class="msonormal"><span class="calibre11"><span class="calibre15">“Neden ki?”</span></span></p>

    <p class="msonormal"><span class="calibre11"><span class="calibre15">“Benimki yandı.”</span></span></p>

    <p class="msonormal"><span class="calibre11"><span class="calibre15">Kız, ekranın içindeki sarı bir kabloyu çıkardı ve aleti tekrar Thorne’un kucağına bıraktıktan sonra, yere çökerek bağdaş kurdu. Saçını bir yana toplayıp kafasının arkasındaki bir paneli açarken, Thorne büyülenmiş bir şekilde kızı izledi. Bir an sonra kızın parmaklan, az önce el ekranından aldığına benzer ama bir ucu karamış bir kabloya kenetlenmişti. Kız, kaşları dikkatle çatılmış hâlde, yeni kabloyu eskisinin yerine taktı.</span></span></p>

    <p class="msonormal"><span class="calibre11"><span class="calibre15">Hâlinden memnun bir şekilde iç geçirerek kafasındaki paneli kapattı ve kararmış kabloyu Thorne’un yanına fırlattı. “Teşekkürler.”</span></span></p>

    <p class="msonormal"><span class="calibre11"><span class="calibre15">Thorne kablodan kaçınarak suratını buruşturdu. <i class="calibre5">“Kafanda</i> bir el ekranı mı var?”</span></span></p>

    <p class="msonormal"><span class="calibre11"><span class="calibre15">“Onun gibi bir şey.” Kız ayağa kalktı ve tekrar elini duvarda gezdirdi. “Ah, şimdi çok daha iyi. Peki, buradan nasıl...” Cümlesini tamamlamadan, köşedeki bir düğmeye bastı. Duvardaki parlak beyaz bir panel yana kaydı ve içeride gizli klozet, seri bir hareketle açığa çıktı. Kızın parmakları, bir şey ararcasına, duvarda açılan boşluğun içinde gezindi.</span></span></p>

    <p class="msonormal"><span class="calibre11"><span class="calibre15">Yatağının üstündeki kablodan azar azar uzaklaşan Thorne, kızın kafasındaki paneli açtığı anı aklından uzaklaştırmaya çalıştı. Bir kez daha bir centilmene dönüşerek, kız çalışırken, havadan sudan sohbet etmeye girişti. Ona neden içeride olduğunu sordu ve metalden uzuvlarının ince işçiliğine iltifatlar yağdırdı. Ama kız onu duymazdan geldi ve Thorne’u, kadınlardan uzak kaldığı tüm bu süre içinde, eski çekiciliğini kaybetmiş olup olmayacağını sorgulamaya itti.</span></span></p>

    <p class="msonormal"><span class="calibre11"><span class="calibre15">Ama bu, kulağa hiç de gerçekçi gelmiyordu.</span></span></p>

    <p class="msonormal"><span class="calibre11"><span class="calibre15">Birkaç dakika sonra, kız aradığı şeyi bulmuş gibi göründü ve Thorne’un kulağına tekrar o motorlu matkap sesi çalındı.</span></span></p>

    <p class="msonormal"><span class="calibre11"><span class="calibre15">“Seni içeri attıkları sırada,” dedi Thorne, “hücrenin, senin metal uzuvların için yeterince güvenli olamayacağını fark etmediler mi?”</span></span></p>

    <p class="msonormal"><span class="calibre11"><span class="calibre15">“O sırada öyle değildi. Bu el, oldukça yeni.” Kız duraksadı ve duvarın arkasını görmeye çalışıyormuş gibi, dikkatle panel arkasındaki açıklıktan içeri baktı.</span></span></p>

    <p class="msonormal"><span class="calibre11"><span class="calibre15">Belki de X-Ray görüşüne sahipti. Thorne işte <i class="calibre5">bu yetenekle,</i> oldukça faydalı işler yapabilirdi.</span></span></p>

    <p class="msonormal"><span class="calibre11"><span class="calibre15">“Dur da tahmin edeyim,” dedi Thorne. “Haneye tecavüz?”</span></span></p>

    <p class="msonormal"><span class="calibre11"><span class="calibre15">Uzun bir süre sessizce klozetin içeri girip çıkmasını sağlayan mekanizmayı inceleyen kız, burnunu kırıştırarak cevap verdi. “Merak ediyorsan, iki ihanet suçlaması. Bir de tutuklamaya direnme ve biyoelektriğin yasa dışı kullanımı. Ah, bir de yasa dışı göçmenlik var ama dürüst olalım; bence bu biraz aşırıya kaçmak oluyor.”</span></span></p>

    <p class="msonormal"><span class="calibre11"><span class="calibre15">“Tuzsuz lapalardan sonra, güzel bir şeyler yemek oldukça hoşuma gider.” Thorne dudaklarını yaladı ama gözlerini tekrar Cinder’a çevirdiğinde, kızın yüzündeki ifadenin iyice gerginleştiğini gördü. Alnı da ter damlalarıyla kaplanmaya başlamıştı.</span></span></p>

    <p class="msonormal"><span class="calibre11"><span class="calibre15">“Sen iyi misin?” diye sordu, elini uzatarak. “Masaja mı ihtiyacın var?”</span></span></p>

    <p class="msonormal"><span class="calibre11"><span class="calibre15">Cinder eliyle adamın elini savuşturdu. <i class="calibre5">"Lütfen,</i> "dedi Cinder, eliyle Thorne’u kendinden uzak tutarken. Titrek bir şekilde, derin bir nefes aldı.</span></span></p>

    <p class="msonormal"><span class="calibre11"><span class="calibre15">Aniden Cinder’ın görüntüsü, Thorne’un gözleri önünde, manyetik kaldıraçlardan yükselen ısının yol açtığı gibi dalgalandı. Thorne sendeleyerek geriledi. Kalbi hızla çarpmaya başladı. Sanki beyni ve sinirleri gıdıklanıyordu.</span></span></p>

    <p class="msonormal"><span class="calibre11"><span class="calibre15">Kız çok... Güzeldi. Hayır, ilahi bir güzelliğe sahipti. Hayır, <i class="calibre5">mükemmeldi.</i></span></span></p>

    <p class="msonormal"><span class="calibre11"><span class="calibre15">Tapınma ve adanma düşünceleri zihnini işgal ederken, Thorne’un nabzı deli gibi atmaya başladı. İçi, kendini ona teslim etme, her dileğini yerine getirme arzusuyla doldu.</span></span></p>

    <p class="msonormal"><span class="calibre11"><span class="calibre15">“Lütfen,” dedi Cinder tekrar, metal eliyle yüzünü saklayarak. Sesinde bir umutsuzluk tınısı vardı ve arkasındaki duvara doğru çöktü. “Lütfen konuşmayı kes ve beni... Yalnız bırak.”</span></span></p>

    <p class="msonormal"><span class="calibre11"><span class="calibre15">“Tamam.” Thorne’un aklı karmakarışık olmuştu. Sayborg, hücre arkadaşı, <i class="calibre5">tanrıça.</i> 'Elbette. Sen nasıl istersen.” Gözleri sulanarak geriledi ve bir uyurgezer edasıyla yatağına geri çöktü.</span></span></p>
  </div>
</body>
</html>