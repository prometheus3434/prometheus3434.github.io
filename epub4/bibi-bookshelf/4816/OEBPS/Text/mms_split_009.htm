<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_8"/></span></span></p>

    <p class="calibre21"><span class="calibre18">BÖLÜM</span></p>

    <p class="calibre21"><a class="pcalibre pcalibre1" id="_Toc414713470"><b class="calibre3"><span class="calibre20">Sekiz</span></b></a></p>

    <p class="calibre21"><span class="calibre1"><span class="calibre2"> </span></span></p>

    <p class="msonormal"><a class="pcalibre pcalibre1" id="bookmark11"></a><span class="calibre11"><span class="calibre13">MOREL AİLESİNDEN KİMSE HAYATTA DEĞİLDİ.</span></span> <span class="calibre11"><span class="calibre15">Anne, baba ve altı çocuğun, bir ekim ayında Toulouse Veba Karantina Merkezi’ne aktarılmasının ardından, son yedi yıldır çiftlik terk edilmiş hâldeydi. O süre içinde çiftlik evi, ahır ve kümes çürümeye yüz tutmuş, dört yüz dönümlük tarlalarda yabani otlar bitmişti. Bir zamanlar, içinde traktörler ve saman balyalarının tutulduğu kubbeli bir depo kulübesi ise sağlam kalmış, fazlasıyla uzamış başak tarlalarının arasında, bir başına duruyordu.</span></span></p>

    <p class="msonormal"><span class="calibre11"><span class="calibre15">Evin ön taraçasına iliştirilmiş, eski püskü, siyaha boyalı bir yastık kılıfı rüzgârda sallanıyor, komşulara vebanın hüküm sürdüğü bu evden uzak durmaları için bir uyarı niteliği taşıyordu. Yastık kılıfı, yıllar boyunca insanları buradan uzak tutmakta başarılı olmuştu, ta ki dövüşleri düzenleyen serseriler gelip bu çiftlik evini sahiplenene kadar.</span></span></p>

    <p class="msonormal"><span class="calibre11"><span class="calibre15">Scarlet çiftliğe vardığında, dövüşler çoktan başlamıştı. Toulouse Polisi’nin beceriksizliğini iyi bildiği için, gelmelerinin en azından yirmi ila otuz dakika alacağını düşünerek yolda gelirken aracından polise bir mesaj göndermişti. Ve bu süre, polis onları tutuklamadan önce, Scarlet’ın Wolf ve diğer toplum dışı heriflerden alması gereken bilgiyi alabilmesine yetecek kadar uzundu.</span></span></p>

    <p class="msonormal"><span class="calibre11"><span class="calibre15">Serin gece havasını derince içine çekmesi, hızla atan kalbini yavaşlatmakta hiçbir fayda sağlamadı ve Scarlet, hızlı adımlarla, terk edilmiş depo binasına doğru ilerledi.</span></span></p>

    <p class="msonormal"><span class="calibre11"><span class="calibre15">Üstünkörü yapılmış bir platformda bir adam, bir diğerinin yüzüne mide bulandırıcı bir kararlılıkla ardı ardına yumruklar savurmakla meşgulken, platformun çevresini saran kalabalıktan tezahürat sesleri yükseliyordu. Yumrukları yiyen adamın burnundan kan sızmaya başladı. Kalabalık coşkuyla, zaten galip durumdaki dövüşçüyü iyice gaza getirecek sözler haykırmaya başladı.</span></span></p>

    <p class="msonormal"><span class="calibre11"><span class="calibre15">Scarlet sırtını duvara yakın tutarak seyircilerin etrafından dolaştı. Etraftaki her şeyin üstü, rengârenk grafiti desenleriyle kaplanmıştı. Yerleri bir halı gibi kaplayan samanlar, ayaklar altında neredeyse un hâline gelmişti. Parlak turuncu kablolardan sarkan ucuz ampullerin bazıları, her an patlayacakmışçasına titreşiyordu. İçerideki havaya ter kokusu ve bir de buraya aitmiş gibi durmayan, dışarıdaki tarlalardan gelen tatlı bir koku hâkimdi.</span></span></p>

    <p class="msonormal"><span class="calibre11"><span class="calibre15">Scarlet burada, bu kadar büyük bir kalabalıkla karşılaşmayı beklememişti. En azından iki yüz kadar seyirci vardı ve içlerinden bir tanesini bile tanımıyordu. Gördüğü tipler, Rieux’da yaşıyor olamazlardı. Büyük ihtimalle çoğu Toulouse’tan gelmiş olmalıydı. Gözüne pek çok piercing, dövme ve cerrahi müdahale çarptı. Yanından geçtiği bir kızın saçları bir zebrayı andıracak şekilde boyanmıştı ve bir başka adam da boynundaki bir tasma ile oldukça şuh bir eskort-droid tarafından, bir köpek gibi dolaştırılıyordu. Kalabalığın içinde bazı sayborglar bile vardı. İşin en garip yanı, hiçbiri bir sayborg olduğunu gizlemeye çalışmıyordu. Metal grisinden siyaha uzanan renklerde uzuvları, yuvalarından fırlamış gibi duran parlak yapay gözlerini sanki gururla sergiliyorlardı. Scarlet yanından geçtiği bir adamın sıktığı pazusunun tam ortasında yer alan ufak bir ekranı görünce, gözlerine inanamayıp bir daha baktı ve ekrandaki ciddi ciddi konuşan haber spikerine bakarak güldü.</span></span></p>

    <p class="msonormal"><span class="calibre11"><span class="calibre15">Kalabalık birden büyük bir coşku ile alevlendi. Platformun üstünde, sırtında bir omurga ve göğüs kafesi dövmesi bulunan bir adam, ayakta duruyordu. Scarlet yoğun kalabalığın ardından, adamın rakibini göremedi.</span></span></p>

    <p class="msonormal"><span class="calibre11"><span class="calibre15">Ellerini kapüşonlu eşofman üstünün ceplerine soktu ve tanımadığı yüzleri, garip tarzları incelemeye devam etti. Dizi yırtık sade kotu ve babaannesinin ona yıllar önce hediye ettiği kırmızı eşofman üstü ile dikkatleri üstüne çekiyordu. Giyimine pek özen göstermeyen insanların yaşadığı bir kasabada, kapüşonu genellikle onun için güzel bir kamuflaj işlevi görürdü ama şimdi kendini, bir oda dolusu komodo ejderi arasında kalmış bir bukalemun gibi hissediyordu. Başını çevirdiği her yerde, üstüne dikilmiş gözlerle karşılaşıyordu. Cüretkâr bir karşı duruşla, tüm bakışlara gözlerini kaçırmadan cevap verdi ve aranmaya devam etti.</span></span></p>

    <p class="msonormal"><span class="calibre11"><span class="calibre15">Önünde hâlâ plastik ve metalden sandıklar dizili duran binanın arka duvarına ulaştı. Wolf’u görememişti. Daha iyi bir bakış açısı kazanmak için iyice köşeye çekildi ve kapüşonunu başına geçirdi. Arkasındaki tabancanın namlusu, baldırına batıyordu.</span></span></p>

    <p class="msonormal"><span class="calibre11"><span class="calibre15">"Demek geldin.”</span></span></p>

    <p class="msonormal"><span class="calibre11"><span class="calibre15">Scarlet yerinden sıçradı. Wolf sanki duvardaki grafitinin arasından belirmiş ve ampullerin ışığı altında parlayan yemyeşil gözleriyle, birden yanında belirmişti.</span></span></p>

    <p class="msonormal"><span class="calibre11"><span class="calibre15">“Özür dilerim,” dedi Wolf, yarım adım gerileyerek. “Seni korkutmak istemedim.”</span></span></p>

    <p class="msonormal"><span class="calibre11"><span class="calibre15">Scarlet onun özrünü duymazdan geldi. Gölgeler altındaki adamın kolundaki dövmenin ucunu görebiliyordu. Saatler önce hiç de önem taşımayan ama şimdi aklına kazınmış olan o dövmeyi...</span></span></p>

    <p class="msonormal"><span class="calibre11"><i class="calibre5"><span class="calibre15">Bana maşayı uzatan adamın bir dövmesi vardı...</span></i></span></p>

    <p class="msonormal"><span class="calibre11"><span class="calibre15">Sakinleşme çabasıyla içine gömdüğü öfke tekrar yüzeye çıkarken, Scarlet’ın yüzü yanmaya başladı. Wolf’la arasındaki mesafeyi aştı ve adamın kendisinden bir baş boyu daha uzun olmasına aldırmadan, yumruğunu onun göğsüne gömdü. Dövüşçünün kafatasını çıplak elleri arasında ezebilecek kadar nefretle doluydu.</span></span></p>

    <p class="msonormal"><span class="calibre11"><span class="calibre15">“Nerede o?”</span></span></p>

    <p class="msonormal"><span class="calibre11"><span class="calibre15">Wolf’un yüzü ifadesizdi, elleri gevşek bir şekilde iki yanında sarkmış hâlde ona baktı.</span></span></p>

    <p class="msonormal"><span class="calibre11"><span class="calibre15">“Kim?”</span></span></p>

    <p class="msonormal"><span class="calibre11"><span class="calibre15">“Babaannem! Ne yaptın ona?”</span></span></p>

    <p class="msonormal"><span class="calibre11"><span class="calibre15">Wolf sanki Scarlet onun zar zor anladığı yabancı bir dilden konuşuyormuşçasına aynı anda hem kafası karışmış hem de düşünceli bir ifadeyle gözlerini kırpıştırdı. “Babaannen mi?”</span></span></p>

    <p class="msonormal"><span class="calibre11"><span class="calibre15">Dişlerini sıkan Scarlet, adamı bu sefer daha sertçe yumrukladı. Wolf hafifçe irkildi. Ama irkilmesinin sebebi, acıdan çok, şaşkınlık gibi görünüyordu. “Senin yaptığını biliyorum. Onu kaçırdığını ve bir yerde esir tuttuğundan haberim var. Babama işkence yapan da şendin! Neyin peşinde olduğunu bilmiyorum ama babaannemi geri istiyorum. Hemen şimdi!”</span></span></p>

    <p class="msonormal"><span class="calibre11"><span class="calibre15">Wolf, Scarlet’ın başı üstünden kaçamak bir bakış attı. “Üzgünüm... Beni platforma çağırıyorlar.”</span></span></p>

    <p class="msonormal"><span class="calibre11"><span class="calibre15">Şakakları zonklayan Scarlet bir eliyle adamın sol bileğini kavrarken diğeriyle sırtındaki silahı çekti ve namlusunu adamın dövmesine dayadı.</span></span></p>

    <p class="msonormal"><span class="calibre11"><span class="calibre15">“Onu uyuşturmanıza rağmen, babam bu dövmeyi gördüğünü hatırlıyor. Aynı dövmeden bir başkasında daha olduğunu hiç sanmıyorum ve seninle karşılaştığım günün, babamın bir hafta <i class="calibre5">işkence</i> gördükten sonra serbest bırakıldığı günle aynı olması da bir tesadüf olamaz.”</span></span></p>

    <p class="msonormal"><span class="calibre11"><span class="calibre15">Wolf bir anlığına aydınlanmış göründü ama sonra dudaklarının yanındaki yara izini daha belirgin hâle getirecek şekilde kaşlarını çattı. “Birileri babanı kaçırdı... Ve babaanneni demek,” dedi, ağırca. “Benimki gibi dövmesi olan biri... Ve babanı bugün serbest mi bırakmışlar?”</span></span></p>

    <p class="msonormal"><span class="calibre11"><span class="calibre15">“Sen beni aptal mı sanıyorsun?” diye bağırdı Scarlet. “Gerçekten de beni tüm bunlarla bir ilgin olmadığına ikna etmeye çalışma niyetinde misin?”</span></span></p>

    <p class="msonormal"><span class="calibre11"><span class="calibre15">Wolf tekrar platforma doğru baktı. Scarlet adamın bileğini daha da sıkıca tuttu ama Wolf ondan uzaklaşmaya çalışmadı. “Haftalardır her günümü Rieux Barı’nda geçirdim. Garsonlardan herhangi birine sorarsan sana söyleyebilir. Ve her gece de <i class="calibre5">buradaydım.</i> Kime sorsan söyler.”</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı. “Buradaki insanları pek de güvenilir bulduğumu söylemezsem alınma.”</span></span></p>

    <p class="msonormal"><span class="calibre11"><span class="calibre15">"Değildirler,” dedi Wolf. “Ama beni tanıyorlar. İzle ve gör.” Wolf onun yanından geçerek ilerlemeye çalıştı ama Scarlet da adamla birlikte döndü ve bu sırada, kapüşonu başından geriye düştü. Scarlet, tırnaklarım Wolf’un etine gömdü. “Bana her şeyi anlatana kadar hiçbir yere gitmiyorsun.” Wolf’un arkasındaki platforma doğru bakarak duraksadı.</span></span></p>

    <p class="msonormal"><span class="calibre11"><span class="calibre15">Herkes işi gücü bırakmış onları izliyordu ve takdirle dolu bakışlar Scarlet’ı baştan ayağa süzüyor gibiydi.</span></span></p>

    <p class="msonormal"><span class="calibre11"><span class="calibre15">Platformdaki bir adam, pişmiş kelle gibi sırıtarak, dövüş alanını çevreleyen halatlara yaslanmış, duruyordu. Wolf ile Scarlet’ın dikkatini çektiğini fark ettiğinde kaşlarını kaldırdı. “Wolf bu akşam için kendine leziz bir parça bulmuş gibi görünüyor,” dedi, sesi tavandaki hoparlörlerden yankılanarak.</span></span></p>

    <p class="msonormal"><span class="calibre11"><span class="calibre15">Onun arkasında duran ikinci bir adam da Scarlet’a bakarak pis pis sırıttı. O adam, sesi hoparlörlerden yankılananın iki katı genişliğindeydi. Ondan en az bir baş boyu daha uzundu ve tamamen dazlaktı. Saçlarının olması gereken yerde bulunan, cerrahi müdahaleyle takılmış iki dizi ayı dişi, adamın kafatasına, sanki ısırmaya hazır bir hayvanın ağzı izlenimini kazandırmıştı.</span></span></p>

    <p class="msonormal"><span class="calibre11"><span class="calibre15">“Kuçu kuçunun o sevimli yüzünü haşat ettikten sonra, zaferimi o leziz parçayla kutlayacağım sanırım!”</span></span></p>

    <p class="msonormal"><span class="calibre11"><span class="calibre15">Adamın sataşmalarına, izleyicilerin kahkahaları eşlik etti. İnsanlar ıslıklar çalmaya başladılar. Yakınlardaki biri, Wolf’a şansını denemekten çekinip çekinmediğini sordu.</span></span></p>

    <p class="msonormal"><span class="calibre11"><span class="calibre15">Sorudan hiç bozulmayan Wolf, yüzünü Scarlet’a döndü. “Henüz hiç yenilmedi,” dedi, açıklamasına. “Ama ben de hiç yenilmedim.”</span></span></p>

    <p class="msonormal"><span class="calibre11"><span class="calibre15">Adamın söylediklerinin, kendisinin umurunda olduğunu düşünmesine bile sinirlenen Scarlet, öfkeli bir nefes verdi. “Polislere çoktan mesaj attım ve artık her an gelebilirler. Bana babaannemin nerede olduğunu söylersen, serbestçe ayrılabilirsin. Hatta istersen, arkadaşlarını da uyarabilirsin. Silahımı ateşlemem ve polise de senden bahsetmem. Ama bana onun nerede olduğunu söyle. <i class="calibre5">Lütfen.</i> ”</span></span></p>

    <p class="msonormal"><span class="calibre11"><span class="calibre15">Sabırsızlıkla alevlenmiş kalabalığa karşın sakinliğini hâlâ koruyan Wolf, gözlerini Scarlet’a dikti. Kalabalık bir şeyler haykırarak tempo tutmaya başlamıştı ama Scarlet, kulaklarındaki zonklama yüzünden, ne dediklerinden emin değildi. Bir an için, Wolf’un nihayet pes etmek üzere olduğunu düşündü. Ona babaannesinin nerede olduğunu söyleyecekti. Böylece Scarlet da en azından babaannesine ulaşana ve onu o canavar adamların elinden kurtarana kadar, kendi verdiği sözü tutmaya niyetliydi.</span></span></p>

    <p class="msonormal"><span class="calibre11"><span class="calibre15">Ama sonra sıra Wolf’a gelecekti. Babaannesi bir kez güven içinde eve geri döndükten sonra Scarlet, Wolf’u ve ona yardım edenleri bulacak, yaptıkları her şeyin cezasını çekmelerini sağlayacaktı.</span></span></p>

    <p class="msonormal"><span class="calibre11"><span class="calibre15">Düşünceleri belki de acı bir ifadeyle yüzüne vurmuş olmalıydı ki Wolf diğer elini kızınkine doğru uzattı Scarlet’ın parmaklarını, nazikçe kendi bileğinden ayırdı. Scarlet içgüdüsel bir hareketle silahını adamın kaburgalarına doğru ittirdi, ne var ki istese de ateş edemeyeceğini biliyordu. İstediği cevapları henüz almamıştı.</span></span></p>

    <p class="msonormal"><span class="calibre11"><span class="calibre15">Wolf da endişeli görünmüyordu. Muhtemelen aynı şevi o da düşünmüştü.</span></span></p>

    <p class="msonormal"><span class="calibre11"><span class="calibre15">“Babanın, benimkine <i class="calibre5">benzer</i> bir dövme gördüğü doğru olabilir.” Başını iyice Scarlet’a doğru eğdi. “Ama gördüğü o dövme, bana ait değildi.”</span></span></p>

    <p class="msonormal"><span class="calibre11"><span class="calibre15">Sonra kendini geri çekti. Scarlet onun kolunu bıraktı, silahı tutan elini yanına düşürdü ve tezahüratlar haykıran kalabalığın, platforma doğru ilerleyen Wolf’a yol vermesini izledi. İzleyicilerin çoğu gülümsüyor ve birbirleriyle şakalaşıyordu. Bazıları ise kalabalığın arasında dolanarak insanların bileğindeki çipleri tarayıcıdan geçiriyor, dövüşe yatırmak istedikleri bahisleri topluyorlardı.</span></span></p>

    <p class="msonormal"><span class="calibre11"><span class="calibre15">Wolf o güne kadar hiç yenilmemiş olabilirdi ama bahisçilerden çoğu rakibine para yatırıyor gibi görünüyordu.</span></span></p>

    <p class="msonormal"><span class="calibre11"><span class="calibre15">Scarlet elindeki silahı iyice sıktı. O kadar sıktı ki kabzasındaki desenlerin avucuna iz bıraktığını hissedebiliyordu.</span></span></p>

    <p class="msonormal"><span class="calibre11"><i class="calibre5"><span class="calibre15">Benimkine benzer bir dövme...</span></i></span></p>

    <p class="msonormal"><span class="calibre11"><span class="calibre15">Wolf bununla ne demek istemişti?</span></span></p>

    <p class="msonormal"><span class="calibre11"><span class="calibre15">Sadece Scarlet’ın kafasını karıştırmaya çalışmış olmalıydı. Scarlet adamın bir akrobat kadar çevik hareketlerle halatların üstünden atlayarak dövüş platformuna geçmesini izledi. Dövme meselesinin bir tesadüften ibaret olması ihtimali fazlasıyla düşüktü.</span></span></p>

    <p class="msonormal"><span class="calibre11"><span class="calibre15">Her neyse. Scarlet adama bir şans vermişti ama polis yoldaydı ve onu gözaltına alacaklardı. O veya bu şekilde, Scarlet istediği cevapları elde edecekti.</span></span></p>

    <p class="msonormal"><span class="calibre11"><span class="calibre15">Öfkeyle titreyerek silahını tekrar beline yerleştirdi. Şakaklarının zonklaması hafiflemişti ve artık kalabalığın tuttuğu tempoyu daha ne bir şekilde işitebiliyordu.</span></span></p>

    <p class="msonormal"><span class="calibre11"><i class="calibre5"><span class="calibre15">Avcı. Avcı. Avcı.</span></i></span></p>

    <p class="msonormal"><span class="calibre11"><span class="calibre15">İçerinin sıcaklığı ve az önceki adrenalinle dolu anların ardından kendini sersem gibi hisseden Scarlet, arkasında ay ışığıyla yıkanmış aşırı uzamış otlar ve başak saplarının görünebildiği binanın geniş kapısına doğru baktı. O sırada kapı yanında duran kıza saçlı bir kadının, kıskanç sevgili edasıyla gözlerini ona diktiğini olduğunu gördü. Scarlet, kadının bakışlarına yanıt verdi, sonra başını tekrar platforma çevirdi. Kalabalığın arka taraflarında durdu, kapüşonunu tekrar başına geçirerek yüzünü gözlerden gizledi.</span></span></p>

    <p class="msonormal"><span class="calibre11"><span class="calibre15">Kalabalık, platforma doğru iyice sokuldu ve Scarlet’ı da beraberinde sürükledi.</span></span></p>

    <p class="msonormal"><span class="calibre11"><span class="calibre15">Avcı, üstündeki tişörtünü yırtmış, altında yatan kasları sergileyerek kalabalığa gösteri yapmakla meşguldü. Platformun bir yanından diğer yanına koşuştururken başının üstünde dizili dişler de parıldıyordu.</span></span></p>

    <p class="msonormal"><span class="calibre11"><span class="calibre15">Wolf uzun boylu bir adamdı ama Avcı ile yan yana durduğunda bir çocuktan farkı yoktu. Yine de platformdaki köşesinde müthiş bir sakinlik ve kibirli bir tavırla, bir ayağım attığı halata doğru eğilerek esneme hareketleri yapıyordu.</span></span></p>

    <p class="msonormal"><span class="calibre11"><span class="calibre15">Avcı kafesteki bir hayvan gibi bir o yana bir bu yana volta atmaya devam etti. Bir yandan da hırlıyor, küfürler savuruyor, kalabalığı gaza getiriyordu.</span></span></p>

    <p class="msonormal"><span class="calibre11"><i class="calibre5"><span class="calibre15">Bana maşayı uzatanın kolunda...</span></i></span></p>

    <p class="msonormal"><span class="calibre11"><span class="calibre15">Scarlet’ın midesi kasıldı. Wolf’a ihtiyacı vardı. Ondan alması gereken yanıtlar vardı.</span></span></p>

    <p class="msonormal"><span class="calibre11"><span class="calibre15">Ama ona ihtiyacı olmasaydı, platformda parçalara ayrılışım seyretmekten hiç de gocunmazdı.</span></span></p>

    <p class="msonormal"><span class="calibre11"><span class="calibre15">Sanki Scarlet’ın içinde kabaran öfkeyi sezmiş gibi, Wolf'un gözleri ona doğru döndü. Yüzündeki kibirli ifade anında silindi.</span></span></p>

    <p class="msonormal"><span class="calibre11"><span class="calibre15">Scarlet bu dövüşte kimin tarafını tuttuğunun yüzünden okunabildiğim umdu.</span></span></p>

    <p class="msonormal"><span class="calibre11"><span class="calibre15">Spikerin başının üstünde bir holograf görüntüsü belirdi ve titreşerek yavaşça dönmeye başladı.</span></span></p>

    <p class="msonormal"><span class="font5"><span class="calibre23">AVCI (34) VS. WOLF (11)</span></span></p>

    <p class="msonormal"><span class="calibre11"><span class="calibre15">“Bu akşam, ringlerin kralı, namağlup şampiyonumuz-<i class="calibre5">Avcı!"</i> diye haykırdı spiker. Kalabalık, tezahüratlarla coştu. “Henüz hiç yenilmemiş, yeni bir dövüşçüyle karşılaşıyor <i class="calibre5">–Wolf!” </i>Kalabalıktan hem tezahürat hem de yuhalama sesleri yükseldi. Belli ki bahislerini ona yatıranlar da vardı.</span></span></p>

    <p class="msonormal"><span class="calibre11"><span class="calibre15">Scarlet’ın, etrafındaki seslere kulak verdiği pek söylenemezdi. Gözlerini sabit bir şekilde, holografa dikmişti. Wolf (11). Bunun on bir galibiyet anlamına geldiğini tahmin etti. On bir dövüş.</span></span></p>

    <p class="msonormal"><span class="calibre11"><span class="calibre15">On bir gece?</span></span></p>

    <p class="msonormal"><span class="calibre11"><span class="calibre15">Babaannesi on yedi gündür kayıptı. Ama babası... Onu bir haftadır esir ettiklerini söylememiş miydi? Scarlet hesaplama yapmaya çalışırken kaşlarını çattı.</span></span></p>

    <p class="msonormal"><span class="calibre11"><span class="calibre15">Avcı bağırdı, “Bu akşam yemekte kurt yahnisi var!”</span></span></p>

    <p class="msonormal"><span class="calibre11"><span class="calibre15">Yüzlerce el, platformun üstüne vurdu. Çıkan ses, sanki bir gök gürültüsüydü.</span></span></p>

    <p class="msonormal"><span class="calibre11"><span class="calibre15">Wolf’un yüzünde, biraz daha kana susamış ama yine de sabırlı bir ifade vardı.</span></span></p>

    <p class="msonormal"><span class="calibre11"><span class="calibre15">Holograf kırmızı bir ışıkla titreşti ve sonra çalan düdük sesiyle beraber ortadan kayboldu.</span></span></p>

    <p class="msonormal"><span class="calibre11"><span class="calibre15">Spiker platformdan dışarı atlayarak kalabalığın arasına indi ve sonra dövüş başladı.</span></span></p>

    <p class="msonormal"><span class="calibre11"><span class="calibre15">İlk yumruğu Avcı savurdu. Adamın neredeyse gözün takip edemeyeceği bir hızla hareket ettiğini gören Scarlet keskin bir nefes verdi ama Wolf kolayca kaçındı ve Avcı’nın kol mesafesinden uzaklaştı.</span></span></p>

    <p class="msonormal"><span class="calibre11"><span class="calibre15">Avcı, iri cüssesine göre oldukça atikti ama Wolf ondan daha da hızlıydı. Avcı’nın savurduğu bir dizi darbeyi savuşturdu, fakat sonunda yumruklardan biri, mide hoplatan bir ezilme sesi eşliğinde yerini buldu. Scarlet irkilerek başını geriye savurdu.</span></span></p>

    <p class="msonormal"><span class="calibre11"><span class="calibre15">Kalabalık coşarak çığlıklar atmaya ve bu sırada kızı da sağa sola ittirmeye başladı. Kan kokusunu alan izleyiciler resmen kendilerinden geçmişlerdi.</span></span></p>

    <p class="msonormal"><span class="calibre11"><span class="calibre15">Sanki hepsi önceden tasarlanmış bir dansmış gibi, Wolf, Avcı’nın göğsüne sağlam bir tekme savurdu. Avcı sırtüstü yere serildiğinde platformdan büyük bir patırtı sesi yükseldi. Avcı bir an sonra tekrar ayağa fırlamıştı bile. Wolf savunmacı bir beklentiyle ondan adım adım uzaklaştı. Dudaklarından kan damlıyordu ama farkında bile değilmiş gibiydi. Gözleri parlıyordu.</span></span></p>

    <p class="msonormal"><span class="calibre11"><span class="calibre15">Avcı yenilenmiş bir güçle saldırıya geçti. Wolf midesine bir yumruk aldı ve bir inilti sesiyle iki büklüm oldu. İlk yumruğun ardından gelen ikinci bir darbe, iyice platformun kenarına doğru savrulmasına neden oldu. Bir an için tek dizi üstüne çöktü ama Avcı kendisine iyice yaklaşmadan önce tekrar ayağa kalktı.</span></span></p>

    <p class="msonormal"><span class="calibre11"><span class="calibre15">Wolf, köpekleri hatırlatan garip bir hareketle başını salladı, saçları havada sağa sola savruldu ve sonra kocaman ellerini iki yanına sarkıtarak çömeldi. Yüzünde garip bir sırıtışla Avcı’ya baktı.</span></span></p>

    <p class="msonormal"><span class="calibre11"><span class="calibre15">Scarlet eşofmanının fermuarını parmakları arasında aldı ve sıktı. Wolf’un lakabım bu tavırları ile mi kazanmış olduğunu merak etti.</span></span></p>

    <p class="msonormal"><span class="calibre11"><span class="calibre15">Avcı platformun diğer ucundan tekrar ona doğru koşturduğunda sıçradı ve dev adamın sırtının ortasına bir tekme savurdu.</span></span></p>

    <p class="msonormal"><span class="calibre11"><span class="calibre15">Avcı iki dizi üstüne çöktü. Kalabalıktan bir yuhalama sesi yükseldi. Ardından Avcı’nın kulağına hedeflenmiş bir döner tekme, adamın yana doğru serilmesine sebep oldu.</span></span></p>

    <p class="msonormal"><span class="calibre11"><span class="calibre15">Avcı ayağa kalkmaya davrandı ama Wolf kaburgalarına bir darbe geçirerek onu tekrar yere yapıştırdı. İyice ateşlenen kalabalık, çığlıklar atarak bunun bir faul olduğunu haykırdı.</span></span></p>

    <p class="msonormal"><span class="calibre11"><span class="calibre15">Wolf bir adım geriledi ve Avcı’ya, halatlar yardımıyla tekrar ayağa doğrularak dövüş pozisyonu alabilmesi için zaman tanıdı. Wolf’un gözünde yeni bir ışıltı vardı. Belli ki bundan keyif alıyordu. Diliyle dudaklarının kenarındaki kanları yaladığında, Scarlet yüzünü buruşturdu.</span></span></p>

    <p class="msonormal"><span class="calibre11"><span class="calibre15">Öfkeli bir boğa gibi, Avcı tekrar atağa geçti. Wolf koluyla onun bir yumruğunu savuşturdu, ama yine de yan tarafına bir yumruk aldı. Wolf’un dirseği hızla yükselerek Avcı’nın çenesine çarptığında, Scarlet onun az önceki yumruğu bilerek aldığını anladı. Avcı geriye doğru sendeledi. Göğsüne inen bir topuk darbesiyle, neredeyse tekrar yere seriliyordu. Wolf, adamın burnuna bir yumruk indirdi ve Avcı’nın çenesine kanlar akmaya başladı. Ardından yan tarafına aldığı bir diz darbesiyle inildeyerek iki büklüm oldu.</span></span></p>

    <p class="msonormal"><span class="calibre11"><span class="calibre15">Her bir darbeyle midesi kasılan Scarlet, yüzünü buruşturdu. İnsanların bunu nasıl izlediklerini, izlemekten nasıl <i class="calibre5">keyif</i> aldıklarını kesinlikle anlamıyordu.</span></span></p>

    <p class="msonormal"><span class="calibre11"><span class="calibre15">Avcı dizleri üstüne düştüğü anda, Wolf onun arkasına geçti. Ellerini Avcı’nın kafasının iki yanına yerleştirirken, yüzü vahşi bir ifadeyle çarpılmıştı.</span></span></p>

    <p class="msonormal"><span class="calibre11"><span class="calibre15">... <i class="calibre5">Bana maşayı uzattı...</i></span></span></p>

    <p class="msonormal"><span class="calibre11"><span class="calibre15">Ve bu adam -bu canavar- Scarlet’in babaannesini elinde tutuyordu.</span></span></p>

    <p class="msonormal"><span class="calibre11"><span class="calibre15">Kulakları Avcı’nın boynunun kırılma sesini beklerken, Scarlet ağzından kaçabilecek çığlığını bastırmak için iki eliyle ağzını kapadı.</span></span></p>

    <p class="msonormal"><span class="calibre11"><span class="calibre15">Wolf olduğu yerde dondu ve kıza bakarak gözlerini kırpıştırdı. Bir an için boş ve çılgınca bakan gözleri titreşti ve sonra Scarlet’i orada fark ettiğine şaşırmış gibi, sersemlemiş göründü. Göz bebekleri genişledi. Scarlet, baştan ayağa bir tiksinti hissiyle sarsıldı. Gözlerini çevirmek, oradan kaçmak istiyordu ama ayakları sanki yere çivilenmişti.</span></span></p>

    <p class="msonormal"><span class="calibre11"><span class="calibre15">Sonra Wolf geriye sıçradı ve Avcı’nın kendi kendine yere yığılmasına izin verdi.</span></span></p>

    <p class="msonormal"><span class="calibre11"><span class="calibre15">Düdük sesi duyuldu. Kimi öfkeli kimi neşe içindeki insanlardan tezahürat ve yuhalama sesleri yükseldi. Avcı’nın yenilmesi büyük bir coşkuya yol açmıştı. Az önce büyük bir zalimliğe veya neredeyse bir cinayete tanıklık etmelerine aldıran kimse yok gibiydi.</span></span></p>

    <p class="msonormal"><span class="calibre11"><span class="calibre15">Spiker, Wolf’u galip ilan etmek üzere halatların üstünden aşarak platforma çıkıyordu. O sırada Wolf’un gözleri Scarlet’a odaklandı, sonra spikeri kenara doğru ittirdi ve halatların üstünde aşağı atladı. Kalabalık hızla geriledi ve bu sırada Scarlet’ı arkaya doğru ittirdi. Üstüne çarpan insanlar yüzünden, Scarlet ayakta kalabilmek için bile büyük bir mücadele vermek zorunda kaldı.</span></span></p>

    <p class="msonormal"><span class="calibre11"><span class="calibre15">Wolf elleri ve ayaklarını kullanarak atıldı. Hızla koşarak kapıdan çıktı ve gümüşi başakların arasında gözden kayboldu.</span></span></p>

    <p class="msonormal"><span class="calibre11"><span class="calibre15">Uzaklarda kırmızı ve mavi ışıklar parladı.</span></span></p>

    <p class="msonormal"><span class="calibre11"><span class="calibre15">İnsanlar kafa karışıklığı ve merakla, hep bir ağızdan konuşuyordu. Genel görüşe göre, biraz vahşi bir tip olmasına rağmen, Wolf yeni kahramanlarıydı.</span></span></p>

    <p class="msonormal"><span class="calibre11"><span class="calibre15">Birilerinin ışıkları fark etmesi uzun sürmedi ve sonra panik baş gösterdi. Başta polise karşı isyankâr laflar atıp tutanlar, birkaç saniye sonra hızla kapıdan dışarı koşturarak tarlaların her bir yanına dağılmaya başladı.</span></span></p>

    <p class="msonormal"><span class="calibre11"><span class="calibre15">Kapüşonunu başına geçirerek diğerleriyle birlikte kaçarken, Scarlet’ın her yeri titriyordu. Koşmaya yeltenmemiş insanlar da vardı -Scarlet’ın gerisinde birileri, herkesi sakin olmaya davet ediyordu.</span></span></p>

    <p class="msonormal"><span class="calibre11"><span class="calibre15">Sonra bir silah sesi duyuldu ve ardından çılgın bir kahkaha yükseldi. Scarlet’ın az ilerisinde, zebra saçlı kız, eski bir sandığın üstüne çıkmış ve polisten kaçan insanlara işaret ederek gülümsüyordu.</span></span></p>

    <p class="msonormal"><span class="calibre11"><span class="calibre15">Scarlet dışarıya ulaştı ve artık yankılı bir bina içinde olmadığı için, insan sesleri yerini biraz olsun sessizliğe bırakmıştı. Ağustos böceklerinin cır cır sesleri arasından, arkasında yükselen polis sirenlerini işitebiliyordu. Binanın hemen dışındaki, yakınındaki toprak yola vardığında, insanlar koşarak yanından geçip gitmeye devam ederlerken o döndü ve dikkatle etrafına bakındı.</span></span></p>

    <p class="msonormal"><span class="calibre11"><span class="calibre15">Wolf’tan bir iz yoktu.</span></span></p>

    <p class="msonormal"><span class="calibre11"><span class="calibre15">Dövüşçünün koşarken sağa döndüğünü gördüğünü sanıyordu. Scarlet ise aracını sol tarafa bırakmıştı. Kalbi hızla çarpıyordu ve nefes almakta zorlanmaya başlamıştı.</span></span></p>

    <p class="msonormal"><span class="calibre11"><span class="calibre15">Öylece çekip gidemezdi. Gelme amacına ulaşamamıştı. Kendine, Wolf’u tekrar bulabileceğini söyledi.</span></span></p>

    <p class="msonormal"><span class="calibre11"><span class="calibre15">Aklını başına toplayacak zamanı bulduğunda. Polislerle konuşup onları Wolf’u tutuklamaları ve babaannesinin yerini öğrenmeleri için ikna ettiğinde.</span></span></p>

    <p class="msonormal"><span class="calibre11"><span class="calibre15">Ellerini ceplerine sokarak hızla binanın etrafını dolaştı ve hava aracına doğru koşturdu.</span></span></p>

    <p class="msonormal"><span class="calibre11"><span class="calibre15">Ciğerlerinde tüm havanın boşalmasına sebep olan hastalıklı bir uluma sesiyle olduğu yerde donakaldı. Gecenin sesleri suskunlaşmış, hatta gezintiye çıkmış şehir fareleri bile nefeslerini tutarak kulak kabartmıştı.</span></span></p>

    <p class="msonormal"><span class="calibre11"><span class="calibre15">Scarlet, kurtların ulumasını daha önce de duymuştu. Bazıları çiftliklerdeki hayvanları avlamak için taşra civarında gezinirdi.</span></span></p>

    <p class="msonormal"><span class="calibre11"><span class="calibre15">Ama daha önce, bir kurt uluması, asla böyle baştan aşağı ürpermesine sebep olmamıştı.</span></span></p>
  </div>
</body>
</html>