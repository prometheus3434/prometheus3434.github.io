<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_32"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM<a class="pcalibre1 pcalibre calibre2" id="bookmark36"></a></span></span></p>

    <p class="msonormal1"><a class="pcalibre pcalibre1" id="_Toc414713488"><span class="font3"><b class="calibre3"><span class="calibre12">Yirmi Altı</span></b></span></a></p>

    <p class="msonormal"><span class="calibre11"><span class="calibre13">YER ALTINDAKİ İSTASYON İYİCE AYDINLATILMIŞTI</span></span> <span class="calibre11"><span class="calibre15">ve trenden yük boşaltmaya hazır bekleyen androidlerle, havada süzülen yük taşıyıcıları ile doluydu. Scarlet bir başka yük treninin gölgesi altına doğru ilerleyen Wolf’u takip etti. İstasyona inmeden önce, bir androidin yüzünü diğer yana çevirmesini beklediler.</span></span></p>

    <p class="msonormal"><span class="calibre11"><span class="calibre15">Wolf, Scarlet’ın bileğini kavradı ve onu çekiştirerek istasyonda ilerledi, sonra sandıklarla dolu bir yük taşıma aracının arkasına çömeldi. Bir an sonra Scarlet, Wolf’la daha birkaç saniye önce terk ettikleri vagona bir androidin girdiğini, sensörünün mavi ışığının kapıdan dışarı süzüldüğünü gördü.</span></span></p>

    <p class="msonormal"><span class="calibre11"><span class="calibre15">“Tren ayrıldığı anda koşmaya hazır ol,” dedi Wolf, omzundaki çantayı düzelterek. Birkaç saniye sonra tren rayların üstünde havalandı ve tünelin içine doğru ilerlemeye başladı.</span></span></p>

    <p class="msonormal"><span class="calibre11"><span class="calibre15">Scarlet rayların olduğu yöne doğru atıldı ama bir yere takılmış kapüşonu onunla aynı fikirde değildi. Boğuk bir sesle Wolf’un kucağına geri düştü.</span></span></p>

    <p class="msonormal"><span class="calibre11"><span class="calibre15">“Ne...”</span></span></p>

    <p class="msonormal"><span class="calibre11"><span class="calibre15">Wolf bir parmağını dudaklarına götürdü.</span></span></p>

    <p class="msonormal"><span class="calibre11"><span class="calibre15">Scarlet ona dik bir bakış attı ve kapüşonunu çekerek Wolf’un elinden kurtardı ama sonra sesi o da işitti. Yaklaşan bir trenin uğultusu.</span></span></p>

    <p class="msonormal"><span class="calibre11"><span class="calibre15">Tren üçüncü ray hattından geliyordu ve hiçbir yavaşlama belirtisi göstermeden, geldiği kadar hızlı bir şekilde karanlığın içine doğru ilerleyerek gözden kayboldu.</span></span></p>

    <p class="msonormal"><span class="calibre11"><span class="calibre15">Wolf sırıttı. “Şimdi gidebiliriz.”</span></span></p>

    <p class="msonormal"><span class="calibre11"><span class="calibre15">Başka bir trenle karşılaşmadan, istasyonun karşı tarafındaki platforma ulaşmayı başardılar. Onları gören tek kişi, el ekranının üstünden merakla ikisini süzen, orta yaşlı bir adamdı.</span></span></p>

    <p class="msonormal"><span class="calibre11"><span class="calibre15">Yüzeye ulaştıklarında Scarlet kendi el ekranını kontrol etti. Sabahın bu saatinde şehir oldukça durgundu. Etrafı dükkân ve ofislerle dolu Lyon Garı’na varmışlardı. Wolf ondan saklamaya çalışmasına rağmen, Scarlet adamın bir şeylerin kokusunu almaya çalıştığını fark etti.</span></span></p>

    <p class="msonormal"><span class="calibre11"><span class="calibre15">Scarlet’ın kokusunu alabildiği tek şey, tüm bir şehirdi. Metal, asfalt ve köşedeki kapalı bir pastaneden yayılan pişmiş ekmek kokuları.</span></span></p>

    <p class="msonormal"><span class="calibre11"><span class="calibre15">Wolf kuzeybatıya yöneldi.</span></span></p>

    <p class="msonormal"><span class="calibre11"><span class="calibre15">İçinde yürüdükleri sokak, Güzel Sanatlar Akımı’nın ikinci kuşağına özgü, etkileyici binalarla ve taşla kaplı pencerelerden sarkıtılmış çiçek saksılarıyla doluydu. Uzakta bir noktada gösterişli bir saat kulesi duruyordu, önü aydınlatılmıştı. Akrep, yelkovan ve roma rakamlarından oluşan yüzeyinin hemen altındaki dijital ekranı 04:26’yı gösteriyordu. Saatin hemen yanında, son model bir ev androidinin reklam afişi vardı.</span></span></p>

    <p class="msonormal"><span class="calibre11"><span class="calibre15">‘Gideceğimiz yer uzak mı?” diye sordu Scarlet.</span></span></p>

    <p class="msonormal"><span class="calibre11"><span class="calibre15">“Çok sayılmaz. Yürüme mesafesinde.”</span></span></p>

    <p class="msonormal"><span class="calibre11"><span class="calibre15">Bir dört yol ağzında sola doğru döndüler. Wolf vücudunu ona siper etmek istermiş gibi, Scarlet’ın bir adım ötesinden yürüyordu. Scarlet’ın gözleri, Wolf’un kolunu süzdü, artık onu pek rahatsız etmiyormuş gibi görünen bandajların üstünde gezindi ve seğiren parmaklarına indi. Scarlet ona elini uzatmak istedi ama yapamadı. Onun yerine, ellerini eşofman üstünün ceplerine soktu.</span></span></p>

    <p class="msonormal"><span class="calibre11"><span class="calibre15">Aralarına büyük bir mesafe girmeye başlamış, trende paylaştıkları anlar gölgelenmişti. Az kalmıştı. Babaannesine kavuşmasına, Sürü Birliği ile yüzleşmesine çok az kalmıştı.</span></span></p>

    <p class="msonormal"><span class="calibre11"><span class="calibre15">Belki de Wolf onu ölüme götürüyordu. Belki Wolf’un kendisi de ölüme gidiyordu.</span></span></p>

    <p class="msonormal"><span class="calibre11"><span class="calibre15">Scarlet bedbaht düşüncelerle kendini korkutmayı reddederek başını dikleştirdi. Artık önemli olan tek şey babaannesini kurtarmaktı ve bunu gerçekleştirmeye çok yakındı. Çok yakın.</span></span></p>

    <p class="msonormal"><span class="calibre11"><span class="calibre15">Kalabalık dört yol ağzını geride bıraktıkça, eski evler de yola yakınlaşmaya başladı. Sokak için hayat belirtisi ancak nadiren görülebiliyordu; bir şapkacının vitrini içinde kendini temizlemekle meşgul bir kedi, bir otelden çıkarak kendisini bekleyen hava aracına binen takım elbiseli bir adam. Yanından geçtikleri bir dev ekranda, insanın saçlarının rengini o anki ruh hâline göre değiştirdiğini iddia eden bir şampuan reklamı gösteriliyordu.</span></span></p>

    <p class="msonormal"><span class="calibre11"><span class="calibre15">Scarlet daha şimdiden çiftliğinin huzurunu özlemişti. Onun bildiği tek hayat buydu: Çiftlik ve babaannesi ve haftalık ürün teslimleri. Ve şimdi, bir de Wolf. İşte Scarlet’ın isteği hayat bundan ibaretti.</span></span></p>

    <p class="msonormal"><span class="calibre11"><span class="calibre15">Wolf adımlarını hızlandırdı ama omuzları tekrar içeri doğru çökmeye başlamıştı. Scarlet dişlerini sıktı, elini ileri uzattı ve Wolf’un bileğini kavradı.</span></span></p>

    <p class="msonormal"><span class="calibre11"><span class="calibre15">“Bunu yapmana izin veremem,” dedi, amaçladığından daha öfkeli bir şekilde. “Bana sadece nereye gitmem ve ne yapmam gerektiğini söyle yeter. Ben yalnız giderim. Bana kimlerle yüzleştiğime dair birkaç ipucu ver, gerisini zamanı geldiğinde düşünürüm. Ama benimle gelmene izin veremem.”</span></span></p>

    <p class="msonormal"><span class="calibre11"><span class="calibre15">Wolf sessizce kızı süzerken, Scarlet da adamın o yemyeşil gözlerinde bir parça uysallık bulmaya çalıştı ama trendeyken açıkça ortada olan sıcaklık ve tutkunun yerini, şimdi soğuk bir kararlılık ifadesi almıştı. Wolf kolunu kızın elinden kurtardı.</span></span></p>

    <p class="msonormal"><span class="calibre11"><span class="calibre15">“Sokağın diğer tarafındaki şu kapalı kafenin önünde oturan adamı görüyor musun?”</span></span></p>

    <p class="msonormal"><span class="calibre11"><span class="calibre15">Scarlet gözlerini Wolf’dan ayırdı ve kafenin dışındaki masalardan birinde oturan adamı buldu. Adam bir ayağım dizinin üstüne atmış, bir kolunu sandalyenin arkasından sarkıtmış hâlde onları seyrediyor ve bunu gizlemeye çalışmıyordu. Scarlet onunla göze geldiğinde, adam göz kırptı.,</span></span></p>

    <p class="msonormal"><span class="calibre11"><span class="calibre15">Scarlet’ın tüyleri diken diken oldu.</span></span></p>

    <p class="msonormal"><span class="calibre11"><span class="calibre15">“Sürü üyesi,” dedi Wolf. “İki sokak önceki istasyon yakınında bir diğerinin daha yanında geçmiştik ve...” Wolf burnunu havaya kaldırdı. “Kokuya bakılırsa, sonraki köşeyi döndüğümüzde bir başka üyeyle daha karşılaşmak üzereyiz.”</span></span></p>

    <p class="msonormal"><span class="calibre11"><span class="calibre15">Scarlet’ın kalbi aniden güm güm atmaya başladı. “Burada olduğumuzu nasıl öğrendiler?”</span></span></p>

    <p class="msonormal"><span class="calibre11"><span class="calibre15">Bizi zaten bekliyorlarmış gibi görünüyor. Büyük ihtimalle, kimlik çipini takibe almışlar.”</span></span></p>

    <p class="msonormal"><span class="calibre11"><i class="calibre5"><span class="calibre15">Ortadan kaybolmak ve bulunmak istemeyen insanlar böyle ya-parlar; bileklerini keserek kimlik çiplerini çıkartırlar.</span></i></span></p>

    <p class="msonormal"><span class="calibre11"><span class="calibre15">“Ya da şeninkini,” diye mırıldandı Scarlet. “Ellerinde kimlik çiplerini takip edebilmeyi sağlayan bir cihaz varsa, bunca zamandır seni de izlemiş olabilirler.”</span></span></p>

    <p class="msonormal"><span class="calibre11"><span class="calibre15">“Belki.”</span></span></p>

    <p class="msonormal"><span class="calibre11"><span class="calibre15">Wolf gamsız bir sesle cevap vermişti ve Scarlet adamın bu söylediğinin, onun için yeni bir şey ifade etmediğini fark etti. Wolf bunu daha önceden düşünmüş olabilir miydi? Ran da onları bu şekilde mi bulmuştu?</span></span></p>

    <p class="msonormal"><span class="calibre11"><span class="calibre15">“Gidip bizden ne istediklerini öğrensek iyi olur.” Wolf döndü ve Scarlet ona yetişebilmek için koşturmak zorunda kaldı.</span></span></p>

    <p class="msonormal"><span class="calibre11"><span class="calibre15">“Ama sadece üç kişiler. Üçüyle başa çıkabilirsin, değil mi? Demiştin ki...” Scarlet tereddüt etti. Wolf ona, altı kurtla yapacağı bir dövüşten galip ayrılanın kendisi olacağını söylemişti. Ama bu vahşi hayvanlar, Scarlet’ın kafasında ne zamandan beri bu adamlarla, bu Sürü Birliği ile eş anlamlı hâle gelmişti?</span></span></p>

    <p class="msonormal"><span class="calibre11"><span class="calibre15">“Hâlâ kaçabilme şansın var,” diye devam etti Scarlet.</span></span></p>

    <p class="msonormal"><span class="calibre11"><span class="calibre15">“Seni koruyacağımı söyledim ve yapacağım şey de bu. Daha fazla tartışmak anlamsız.”</span></span></p>

    <p class="msonormal"><span class="calibre11"><span class="calibre15">“Senin korumana ihtiyacım yok.”</span></span></p>

    <p class="msonormal"><span class="calibre11"><span class="calibre15">“Evet,” dedi Wolf, yakındaki bir billboardda yayınlanan müzik videosunun üstünden yükselen hırçın bir sesle. “Evet, <i class="calibre5">var.”</i></span></span></p>

    <p class="msonormal"><span class="calibre11"><span class="calibre15">Scarlet, Wolf’un önüne atladı, ayaklarını yere çiviledi. Wolf ona toslamamak için derhâl durmak zorunda kaldı.</span></span></p>

    <p class="msonormal"><span class="calibre11"><span class="calibre15">“Hayır,” dedi Scarlet. “Şu anda ihtiyacım olan şey, onların sana yapacaklarından sorumlu olmadığımı bilmek. Aptallık etmeyi bırakıp buradan gitmen gerekiyor. En azından kendine bir şans tanı!”</span></span></p>

    <p class="msonormal"><span class="calibre11"><span class="calibre15">Wolf gözlerini Scarlet’ın başının üstünden, uzaktaki bir noktaya doğru dikti. Scarlet, Wolf’un dördüncü bir sürü üyesini veya belki de daha fazlasını tespit edip etmediğini merak ederek gerginleşti. Yutkundu ve yan gözle, kafede oturan adama baktı. Adam bir yandan kulağını kaşırken, diğer yandan da yüzünde belli bir keyifle, onları izliyordu.</span></span></p>

    <p class="msonormal"><span class="calibre11"><span class="calibre15">“Aptalca olan şey, seni korumaya çalışmam değil,” dedi Wolf, gözlerini kıza geri indirerek. “Asıl aptallık, bunun bir şeyi fark ettirebileceğine inanmam.”</span></span></p>

    <p class="msonormal"><span class="calibre11"><span class="calibre15">Wolf, Scarlet’ın onu durdurmak için uzattığı elini silkeleyerek, kızın etrafından dolaştı. Scarlet bocaladı, bu noktada bir tercih yapması gerektiğini biliyordu. Wolf’la birlikte kaçabilir, şehri terk edebilir ve bir daha asla arkasına bakmayabilirdi. Babaannesini arama işine son verebilir ve belki böylece Wolf’un hayatını kurtarırdı.</span></span></p>

    <p class="msonormal"><span class="calibre11"><span class="calibre15">Ama bu, pek bir tercih konusu bile sayılmazdı. Scarlet onu zar zor tanıyordu. Kalbindeki sızıya ve her şeye rağmen, amacına, babaannesini kurtarmaya bu kadar yaklaşmışken, onu terk ettiğini bilerek yaşayamazdı.</span></span></p>

    <p class="msonormal"><span class="calibre11"><span class="calibre15">Scarlet yüzünü geriye tek bir defa, sonraki köşeyi dönmeden hemen önce çevirdi ve kafedeki adamın orada olmadığını gördü.</span></span></p>

    <p class="msonormal"><span class="calibre11"><span class="calibre15">Bir sokak sonra, aniden Dördüncü Dünya Savaşı’nın kalıntıları karşılarında belirdi. Savaşla yıpranmış, bir şehrin çürümeye yüz tutmuş binalarından kalanlar ve yanık izleri. Gelenekselcilerin ilgisini çekecek sayıda klasik güzellikte binalar ayakta kalamamıştı ve savaş sırasında alman hasar, tüm bir bölgenin yenilenmesini güçleştirecek düzeydeydi. Şehrin tarihini yıkmak istemeyen hükümet, bu bölgeyi kendi başına bırakmayı tercih etmiş olmalıydı. Geride bıraktıkları bölge ile buranın arası belki sadece birkaç sokaktı ama arada sanki dünyalar vardı.</span></span></p>

    <p class="msonormal"><span class="calibre11"><span class="calibre15">Sokağın diğer tarafında uzanan devasa binayı tanıyınca, Scarlet keskin bir nefes aldı. Binanın kemerli pencereleri kırılmış, eski usul kıyafetler içinde adam heykellerinin çoğunun kolu bacağı kopmuştu ve bazı cumbalardaki heykellerin kaideleri tamamen boştaydı. Burası, babasının onu çocukken gezmeye getirdiği nadir yerlerden biriydi: Louvre Müzesi. Batı tarafı içeri göçmüş durumdaki bina, içine girilebilecek sağlamlıkta değildi. Scarlet ve babası kaldırımda durmuş, adam ona bombalamalar sırasında yok olan pek çok sanat eseri ile yıkımdan bir şekilde sağ kurtulmuş ama insanların gizlice kaçırdığı eserlerden bahsetmişti.</span></span></p>

    <p class="msonormal"><span class="calibre11"><span class="calibre15">Savaşın üstünden yüz yıl geçmesine rağmen, kaçırılan eserlerden çoğu hâlâ bulunamamıştı.</span></span></p>

    <p class="msonormal"><span class="calibre11"><span class="calibre15">O gün, babasıyla yaşadığı nadir keyifli günlerden biriydi ve o ana dek Scarlet’ın aklından tamamen uçmuştu.</span></span></p>

    <p class="msonormal"><span class="calibre11"><span class="calibre15">“Scarlet.”</span></span></p>

    <p class="msonormal"><span class="calibre11"><span class="calibre15">Scarlet hızla kafasını çevirdi.</span></span></p>

    <p class="msonormal"><span class="calibre11"><span class="calibre15">“Bu taraftan.” Wolf başını bir başka sokağa doğru salladı. Scarlet başını sallayarak tamam dedi ve arkasına bakmadan Wolf’u takip etti.</span></span></p>

    <p class="msonormal"><span class="calibre11"><span class="calibre15">İçine girdikleri mahallenin bakımsızlığı bir yana, bu sokakların tamamen terk edilmediği açıkça belliydi. Ufak bir otelin camekânında, “Gelin ve savaşta şehit olmuş vatandaşların hayaletleriyle bir gece geçirin” yazılıydı. Bir indirim mağazasının vitrini ise canlı renklerde kıyafetler giydirilmiş başsız vitrin mankenleriyle doluydu.</span></span></p>

    <p class="msonormal"><span class="calibre11"><span class="calibre15">Bir dört yol ağzına vardıklarında, Wolf metroya uzanan, önü kapatılmış bir tünel girişi ile istasyonun kapatılmış olduğunu ve en yakındaki istasyonun Boulevard des Italiens’ta yer aldığını gösteren bir uyarı yazısının yanında duraksadı.</span></span></p>

    <p class="msonormal"><span class="calibre11"><span class="calibre15">“Hazır mısın?”</span></span></p>

    <p class="msonormal"><span class="calibre11"><span class="calibre15">Wolf’un bakışlarını takip eden Scarlet’ın gözleri, hemen önlerinde duran, yüksek, görkemli binanın üstüne düştü. Kemerli devasa kapıların yanında, melek heykelleri nöbet tutuyordu.</span></span></p>

    <p class="msonormal"><span class="calibre11"><span class="calibre15">“Burası neresi?”</span></span></p>

    <p class="msonormal"><span class="calibre11"><span class="calibre15">Wolf kızın bakışlarını takip etti. “Bir zamanlar bir opera binası ve mimari bir başyapıtmış. Savaş sırasında önce mühimmat deposu sonra da esirlerin hapsedildiği bir yer hâline gelmiş. En sonunda, başka kimsenin bu binayla ilgilenmediğini görünce, onu biz sahiplendik.”</span></span></p>

    <p class="msonormal"><span class="calibre11"><span class="calibre15">Scarlet, <i class="calibre5">biz</i> kelimesi karşısında kaşlarını çattı. “Bir sokak çetesi için biraz fazla dikkat çekici bir yer değil mi sence?”</span></span></p>

    <p class="msonormal"><span class="calibre11"><i class="calibre5"><span class="calibre15">“Sen olsan,</span></i></span> <span class="calibre11"><span class="calibre15">bu binanın içinde korkunç adamların yaşadığından şüphelenir miydin?”</span></span></p>

    <p class="msonormal"><span class="calibre11"><span class="calibre15">Scarlet bir cevap vermedi. Wolf ayaklandı ve devasa binaya yaklaşırken, bir yandan da Scarlet’ı süzdü. Tekrar sordu, “Hazır mısın?”</span></span></p>

    <p class="msonormal"><span class="calibre11"><span class="calibre15">Scarlet nefesini tutmuş bir hâlde binanın oymalarını inceledi; kederli ve güzel yüzler, yukarıdan onu seyreden tebeşirimsi büstler, korkuluğunun yarısı dökülmüş, uzun bir balkon.</span></span></p>

    <p class="msonormal"><span class="calibre11"><span class="calibre15">Scarlet dişini sıktı, sokağın karşısına geçti ve binaya uzanan geniş basamakları arşınladı; bakımsız, suskun meleklerin yanından aynı suskunlukla geçti ve kemerli kapının gölgesi altında durdu.</span></span></p>

    <p class="msonormal"><span class="calibre11"><span class="calibre15">“Hazırım,” dedi, kapıdaki grafitileri süzerek.</span></span></p>

    <p class="msonormal"><span class="calibre11"><span class="calibre15">“Scarlet.”</span></span></p>

    <p class="msonormal"><span class="calibre11"><span class="calibre15">Scarlet sesindeki sertlik karşısında şaşırarak yüzünü Wolf’a çevirdi.</span></span></p>

    <p class="msonormal"><span class="calibre11"><span class="calibre15">“Üzgünüm.”</span></span></p>

    <p class="msonormal"><span class="calibre11"><span class="calibre15">Wolf geçerken ona değmemeye özen gösterdi.</span></span></p>

    <p class="msonormal"><span class="calibre11"><span class="calibre15">Scarlet’ın aniden boğazı kurudu. Wolf kapıyı açıp gölgelere adım atarken, Scarlet’ın aklında alarm çanları çalışıyordu.</span></span></p>
  </div>
</body>
</html>