<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_6"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713468"><span class="font4"><b class="calibre3"><span class="calibre12">Altı</span></b></span></a></p>

    <p class="msonormal1"><span class="calibre1"><span class="calibre2"> </span></span></p>

    <p class="msonormal"><span class="font4"><span class="calibre16">CARSWELL THORNE KİMLİK NO: #0082688359</span></span></p>

    <p class="msonormal"><span class="font4"><span class="calibre16">DOĞUM TARİHİ VE YERİ: 22 MAYIS 106 TE, AMERİKA CUMHURİYETİ</span></span></p>

    <p class="msonormal"><span class="font4"><span class="calibre16">ARAMA SONUCU: İLGİLİ 437 HABER 12 OCAK 126 TE İTİBARİYLE TERS KRONOLOJİK SIRALAMA: ESKİ HAVA KUVVETLERİ SUBAY ADAYI CARSWELL THORNE İKİ HAFTALIK HIZLI BİR YARGILAMA SÜRECİNİN ARDINDAN SUÇLU BULUNARAK ALTI YIL HAPİS CEZASINA MAHKÛM EDİLDİ...</span></span></p>

    <p class="msonormal"><span class="calibre11"><span class="calibre15">CINDER’IN GÖRÜŞÜNDE YEŞİL RENKLİ, YANA doğru kayan yazılar, henüz birkaç ay önce yirmisine girmiş olmasına rağmen daha şimdiden oldukça kabarık bir suç listesine sahip olan Carswell Thorne’un geçmişini özetliyordu: Asker kaçağı, iki uluslararası hırsızlık, bir hırsızlık teşebbüsü, altı kaçakçılık ve bir kamu malı hırsızlığı.</span></span></p>

    <p class="msonormal"><span class="calibre11"><span class="calibre15">Son suçun tanımlaması, suçun kendisine haksızlık ediyordu.</span></span></p>

    <p class="msonormal"><span class="calibre11"><span class="calibre15">Thorne, Amerika Cumhuriyeti ordusuna ait bir uzay gemisini çalmıştı.</span></span></p>

    <p class="msonormal"><span class="calibre11"><span class="calibre15">Yani az önce o kadar övündüğü uzay gemisi buydu.</span></span></p>

    <p class="msonormal"><span class="calibre11"><span class="calibre15">İkinci Döneme ait yeşim taşından bir gerdanlığı çalmaya teşebbüs suçuyla şu anda Doğu Ulusları Topluluğunda altı yıllık bir hapis cezasına mahkûm edilmesine rağmen, Thorne, Avustralya ve elbette kendi ülkesi olan Amerika’da da arananlar listesindeydi. Ve büyük ihtimalle bu ülkelerde de mahkemeye çıkacak ve yol açtığı zarar için mahkûm edilecekti.</span></span></p>

    <p class="msonormal"><span class="calibre11"><span class="calibre15">Cinder, Thorne’un geçmişini kontrol etmemiş olmayı dileyerek arkasındaki duvara yaslandı. Hapisten kaçmak zaten yeterince kötüydü, ama bir suçlunun -gerçek bir suçlunun- kaçmasına yardım etmek ve bu sırada çalıntı bir uzay gemisini kullanmak?</span></span></p>

    <p class="msonormal"><span class="calibre11"><span class="calibre15">Yutkunarak mekanik odası ile Thorne’un hücresi arasında açtığı tünelden içeri baktı. Carswell Thorne hâlâ dirseklerini dizlerine dayamış, parmaklarını birbirine dolamış bir hâlde yatağında oturuyordu.</span></span></p>

    <p class="msonormal"><span class="calibre11"><span class="calibre15">Cinder elinin terini beyaz tulumuna sildi. Carswell Thorne önemli değildi. Önemli olan, Kraliçe Levana, İmparator Kai ve <i class="calibre5">Prenses Selene</i>'nin dâhil olduğu olaylardı. Levana’nın on üç yıl önce öldürmeye teşebbüs ettiği masum bir çocuk olan Prenses Selene son anda kurtarılmış ve gizlice Dünya’ya getirilmişti. O günden sonra, tüm insanlığın en fazla aranan ismi olmuştu. Ve söz konusu Prenses Selene, Cinder’ın ta kendisiydi.</span></span></p>

    <p class="msonormal"><span class="calibre11"><span class="calibre15">Cinder gerçeği öğreneli daha yirmi dört saat bile olmamıştı. Sadece <i class="calibre5">haftalardır</i> tanıdığı biri olan Dr. Erland, ancak Kraliçe Levana geleneksel balo sırasında Cinder’ın gerçekte kim olduğunu anlayıp yasa dışı bir Aycı göçmeni olduğu için hapse atılmazsa Dünya ya savaş açma tehdidi savurduktan sonra, ona kanında birtakım DNA testleri uygulayarak bu gerçeği önceden doğruladığını bildirme lütfunda bulunmuştu.</span></span></p>

    <p class="msonormal"><span class="calibre11"><span class="calibre15">Sonrasında Dr. Erland gizlice Cinder’ın hücresine girmiş ve ona hâlâ alışmaya çalıştığı binbir türlü alete ve işleve sahip, son teknoloji ürünü yeni bir ayak vermiş (Cinder eski ayağını saray basamaklarında koşarken düşürmüştü) ve hayatının şokunu yaşatmıştı. Dr. Erland ona hücresinden kaçmasını ve kendisiyle Afrika’da buluşmasını söylemişti. Sanki bu, bir Koruma Robotu 3.9’a yeni bir işlemci takmak kadar kolay bir işmiş gibi.</span></span></p>

    <p class="msonormal"><span class="calibre11"><span class="calibre15">Aynı anda hem basit hem de gerçekleştirilmesi imkânsız gibi görünen bu direktif, en azından Cinder’a yeni öğrendiği gerçek kimliğinden başka bir şeylere odaklanabilme şansı sağlamıştı. Böylesi çok iyiydi, çünkü aklı bu konuya gittiği zamanlarda Cinder bir nöbet krizine giriyor ve bedenini kontrol etmekten aciz kalıyordu. Ve şimdi, böyle bir nöbet yaşamak için hiç de iyi bir zaman değildi. Dışarı çıktığında ne yapacağından emin olmasa bile, o anda iyi bildiği tek bir şey vardı: <i class="calibre5">Kaçmamak</i> demek, Kraliçe Levana onu almaya geldiğinde kesin bir ölüm anlamına geliyordu.</span></span></p>

    <p class="msonormal"><span class="calibre11"><span class="calibre15">Gözleri tekrar hücre arkadaşına döndü. Nereye gitmek istediğine karar verdiğinde elinin altında bir uzay gemisinin bulunması, oldukça işe yarayabilirdi.</span></span></p>

    <p class="msonormal"><span class="calibre11"><span class="calibre15">Thorne hâlâ başparmaklarını birbirinin etrafında döndürmekle meşguldü. Cinder’ın emrine uymaya devam ediyordu <i class="calibre5">—Beni rahat bırak.</i> Cinder kendini sanki kanı kaynayıp teni yanar gibi hissettiği bir anda sarf ettiği bu sözleri söylerken, sanki ağzından alevler püskürtmüştü. yanına hissi, yıllar önce omurgasına yerleştirilen bir alet tarafından etkisiz hâle getirilmiş Aycı güçlerinin Dr. Erland tarafından yeniden uyandırılmasının ardından oluşan bir yan etkiydi. Cinder’a hâlâ büyü gibi gelmesine karşın, bu güçler aslında her Aycının doğuştan sahip olduğu ve diğer canlıların biyoelektriğini kontrol etmesini sağlayan bir kabiliyetti. Aycılar, diğer insanların, aslında gerçek olmayan şeyleri gördüklerini sanmalarını veya belli bir şekilde hissetmelerini sağlayabilirdi. Normalde yapmayacakları şeyleri yapmalarını sağlayacak şekilde, insanların beyinlerini yıkayabilme gücüne de sahiplerdi. Hem de hiçbir itirazda bulunmadan. Hiçbir direniş göstermeden.</span></span></p>

    <p class="msonormal"><span class="calibre11"><span class="calibre15">Cinder hâlâ bu “kabiliyeti” öğrenmeye çalışıyordu ve tıpkı gardiyanlardan birini onu daha uygun bir hücreye nakletmeye ikna ettiğinde olduğu gibi, şimdi de Carswell Thorne üstünde bir kontrol sağlamayı nasıl başardığından tam olarak emin değildi. Bildiği tek şey, çenesini kapamak bilmeyen bu adamı boğma isteğiyle tıkandığı bir anda, yaşadığı stresle tetiklenen Aycı yeteneğinin, ense kökünde bir gıdıklanma hissiyle açığa çıktığıydı. Bir an için kontrolünü kaybetmiş ve neredeyse bir nefes alımı süresinde Thorne, birden Cinder’ın emirlerine uyar hâle gelmişti.</span></span></p>

    <p class="msonormal"><span class="calibre11"><span class="calibre15">Çenesini kapamış ve onu rahat bırakmıştı.</span></span></p>

    <p class="msonormal"><span class="calibre11"><span class="calibre15">Suçluluk duygusu da son derece aniydi. Cinder bu yaptığının, yani birinin beynini kontrol etmenin, o kişi üstünde tam olarak ne etkisi olduğundan emin değildi. Ve bundan daha önemlisi, sadece bu güce sahip olduğu için bunu kendi avantajına kullanan o Ayalardan biri hâline gelmek istemiyordu. Hatta bir Aycı bile olmak istemiyordu.</span></span></p>

    <p class="msonormal"><span class="calibre11"><span class="calibre15">Güçlüce üfleyerek, yüzüne düşen bir tutam saçı uzaklaştırdı ve klozeti duvardaki bölmesinden çıkardığında, oluşan delikten içeri daldı.</span></span></p>

    <p class="msonormal"><span class="calibre11"><span class="calibre15">Cinder ellerini beline dayamış bir şekilde karşısına dikildiğinde, Thorne başını kaldırarak ona baktı. Hâlâ sersemlemiş hâlde görünüyordu ve Cinder bunu kabul etmekten nefret etse de aslında oldukça çekici bir adamdı. En azından köşeli bir çeneyi, parlak mavi gözleri, hınzır gamzeleri seven kızlar için. Ne var ki kesinlikle, iyi bir saç ve sakal tıraşına ihtiyacı vardı.</span></span></p>

    <p class="msonormal"><span class="calibre11"><span class="calibre15">Cinder derin bir nefes aldı. “Seni benim istediğim gibi davranmaya zorladım ve bunu yapmamam gerekirdi. Gücümü kötüye kullandığım için özür dilerim.”</span></span></p>

    <p class="msonormal"><span class="calibre11"><span class="calibre15">Thorne, Cinder’ın metalden eline ve parmaklarından birinin ucundan fırlamış tornavidaya bakarak gözlerini kırpıştırdı. “Sen az önce burada olan kızla aynı kız mısın?” diye sordu, güçlü Amerikan aksanına karşın, şaşırtıcı derecede berrak bir sesle. Nedense Cinder, beyni yıkandıktan sonra adamın daha yalpalayarak konuşmasını beklemişti.</span></span></p>

    <p class="msonormal"><span class="calibre11"><span class="calibre15">“Tabii ki öyleyim.”</span></span></p>

    <p class="msonormal"><span class="calibre11"><span class="calibre15">Thorne kaşlarını çattı. “Az önce daha güzel görünüyordun.”</span></span></p>

    <p class="msonormal"><span class="calibre11"><span class="calibre15">Sinirlenen Cinder, özrünü geri almayı düşündü ama bunun yerine, kollarını göğsünde kavuşturdu. “Subay adayı Thorne’du, değil mi?”</span></span></p>

    <p class="msonormal"><span class="calibre11"><span class="calibre15">“Kaptan Thorne.”</span></span></p>

    <p class="msonormal"><span class="calibre11"><span class="calibre15">“Kayıtların, askerden ayrıldığında bir subay adayı olduğunu belirtiyordu.”</span></span></p>

    <p class="msonormal"><span class="calibre11"><span class="calibre15">Thorne şaşkınca kaşlarını çattı, sonra yüzü aydınlandı ve bir parmağını Cinder’a doğru uzattı. “Kafanda bir ekran mı var?”</span></span></p>

    <p class="msonormal"><span class="calibre11"><span class="calibre15">Cinder yanağının içini ısırdı.</span></span></p>

    <p class="msonormal"><span class="calibre11"><span class="calibre15">“Eh, <i class="calibre5">teknik</i> olarak öyle denilebilir,” dedi Thorne. “Ama artık bir kaptanım. Bu kulağa çok daha iyi geliyor. Kızlar çok daha fazla etkileniyor.”</span></span></p>

    <p class="msonormal"><span class="calibre11"><span class="calibre15">Hiç de etkilenmeyen Cinder, duvarın diğer tarafındaki mekanik odasına doğru işaret etti. “Uzay gemine varabileceğimizi düşünüyorsan, benimle gelebileceğine karar verdim. Ama... Çok konuşmamaya çalış.”</span></span></p>

    <p class="msonormal"><span class="calibre11"><span class="calibre15">Cinder’ın konuşması daha bitmeden, Thorne yatağından inmişti bile. “Seni ikna eden şey, benim karşı konulamaz çekiciliğim oldu, değil mi?”</span></span></p>

    <p class="msonormal"><span class="calibre11"><span class="calibre15">Cinder iç geçirdi ve dışarı çıkardığı borulara basmamaya özen göstererek duvardaki delikten içeri girdi. “Şu bahsettiğin uzay gemisi... Amerikan Ordusundan çaldığın, değil mi?”</span></span></p>

    <p class="msonormal"><span class="calibre11"><span class="calibre15">“Ben onu ‘çalınmış’ olarak düşünmüyorum. Sonuçta, onu geri vermeye niyetim olmadığına dair bir kanıtları yok.”</span></span></p>

    <p class="msonormal"><span class="calibre11"><span class="calibre15">“Dalga geçiyorsun herhâlde?”</span></span></p>

    <p class="msonormal"><span class="calibre11"><span class="calibre15">Thorne omuz silkti. “Senin de bir kanıtın yok.”</span></span></p>

    <p class="msonormal"><span class="calibre11"><span class="calibre15">Cinder gözlerini kısarak adama baktı. “Aracı geri vermeyi <i class="calibre5">gerçekten</i> planlıyor muydun?”</span></span></p>

    <p class="msonormal"><span class="calibre11"><span class="calibre15">“Belki.”</span></span></p>

    <p class="msonormal"><span class="calibre11"><span class="calibre15">Cinder’ın görüşünde turuncu bir ışık yanıp söndü -Sayborg programı, sarf edilen yalanı yakalamıştı.</span></span></p>

    <p class="msonormal"><span class="calibre11"><span class="calibre15">“Ben de öyle düşünmüştüm,” diye mırıldandı. “Bu uzay gemisinin izini sürebilirler mi?”</span></span></p>

    <p class="msonormal"><span class="calibre11"><span class="calibre15">“Elbette hayır. Tüm izlenme cihazlarını önceden çıkardım.” “Güzel. Bu da bana hatırlatıyor ki,” diyen Cinder, elini havaya kaldırdı, tornavidayı parmağından içeri geri soktu ve iki denemeden sonra parmağından küçük bıçağım çıkardı. “Kimlik çipini çıkarmamız gerekiyor.”</span></span></p>

    <p class="msonormal"><span class="calibre11"><span class="calibre15">Thorne bir adım geriledi.</span></span></p>

    <p class="msonormal"><span class="calibre11"><span class="calibre15">“Kan tuttuğunu söyleme bana.”</span></span></p>

    <p class="msonormal"><span class="calibre11"><span class="calibre15">“Tabii ki hayır,” dedi Thorne, gergin bir kahkahayla kolunun yenine doğru öksürerek. “Sadece... O şey sterilize mi?”</span></span></p>

    <p class="msonormal"><span class="calibre11"><span class="calibre15">Cinder adama dik bir bakış attı.</span></span></p>

    <p class="msonormal"><span class="calibre11"><span class="calibre15">“Yani demek istiyorum ki... Senin son derece hijyenik biri olduğundan eminim ama sadece... ”</span></span></p>

    <p class="msonormal"><span class="calibre11"><span class="calibre15">Thorne sustu ve bir anlık tereddütten sonra elini Cinder’a doğru uzattı.</span></span></p>

    <p class="msonormal"><span class="calibre11"><span class="calibre15">“Her neyse. Önemli bir şeyleri kesmemeye çalış yeter.”</span></span></p>

    <p class="msonormal"><span class="calibre11"><span class="calibre15">Uzatılan kolu tutan Cinder, olabildiğince dikkatli ve nazik bir şekilde bıçağım Thorne’un bileğinde, doğru noktaya girecek şekilde konumlandırdı. Thorne’un bileğinde zaten belli belirsiz bir yara izi vardı. Büyük ihtimalle kanundan kaçarken bir başka kimlik çipini bileğinden çıkarmıştı.</span></span></p>

    <p class="msonormal"><span class="calibre11"><span class="calibre15">Parmakları, bileğine yapılan bu müdahale ile istemsiz olarak gerildi ama Thorne, bunun dışında tamamen hareketsiz kaldı. Cinder çıkardığı kanlı kimlik çipini yerdeki kablo yığının üstüne fırlattıktan sonra, Thorne’un kol yeninden bir parça keserek kumaşı yaranın üstüne doğru bastırmasını sağladı.</span></span></p>

    <p class="msonormal"><span class="calibre11"><span class="calibre15">“Bana mı öyle geliyor, yoksa ilişkimizde oldukça özel bir an mı yaşıyoruz?</span></span></p>

    <p class="msonormal"><span class="calibre11"><span class="calibre15">Cinder dudağını büktü. Arkasını döndü ve tavana yakın duran bir mazgala doğru işaret etti. Mazgalın etrafı, duvar panelinin altından çıkarak duvarlardaki pek çok deliğe uzanan kablolarla çevriliydi. “Beni oraya doğru kaldırabilir misin?”</span></span></p>

    <p class="msonormal"><span class="calibre11"><span class="calibre15">‘ O nedir?” diye sordu Thorne, iki elinin parmaklarını iç içe geçirirken.</span></span></p>

    <p class="msonormal"><span class="calibre11"><span class="calibre15">“Havalandırma tüneli.” Cinder ayağını Thorne’un parmaklarının üstüne attı ve adamın onu kaldırırken çıkardığı oflama seslerini duymazdan geldi. Metal bacağının, onu göründüğünden çok daha ağır biri yaptığını bildiği için, Thorne’un onu kaldırırken zorlanacağını zaten tahmin etmişti.</span></span></p>

    <p class="msonormal"><span class="calibre11"><span class="calibre15">Artık rahatça uzanabildiği için, Cinder’ın mazgalı yerinden çıkarması sadece birkaç saniye sürdü. Sessizce mazgalı tavanın hemen altından geçen su borularının üstüne koydu ve sonra hiç tereddüt etmeden kendini havalandırma tünelinden içeri çekti.</span></span></p>

    <p class="msonormal"><span class="calibre11"><span class="calibre15">Thorne’un arkasından tırmanmasını beklerken, gözünün önündeki ekrana, cezaevinin mimari şemalarını getirdi. Sonra vücuduna monte fenerini açarak yavaşça ileri doğru sürünmeye başladı.</span></span></p>

    <p class="msonormal"><span class="calibre11"><span class="calibre15">Bacakları her birkaç santimde bir tünelin alüminyum duvarlarına sürtünürken, sürünerek ilerlemek oldukça terletici ve hantal bir işti. Cinder iki defa, aşağıda bir yerlerden ayak sesleri işittiğini düşünerek durakladı. Acaba kaçtıkları fark edildiğinde bir alarm verilecek miydi? Alarmın o ana kadar çatınmaması bile şaşırtıcıydı. Otuz iki dakika. Kendi hücresinden ayrılalı tam otuz iki dakika geçmişti.</span></span></p>

    <p class="msonormal"><span class="calibre11"><span class="calibre15">Sanki biyolojik saati şaşmış gibi, burnundan akan ter damlaları ve hızla atan kalbi, zamanı bitmek bilmez bir şekilde uzatıyordu. Thorne’un varlığı daha şimdiden içini şüpheyle doldurmaya başlamıştı. Buradan kendi başına çıkması bile yeterince zor bir iş olacaktı -ikisini birden dışarı çıkarmayı nasıl başarabilirdi ki?</span></span></p>

    <p class="msonormal"><span class="calibre11"><span class="calibre15">Aklından oldukça net ve korkutucu bir düşünce geçti. <i class="calibre5">Thorne'un beynini yıkayabilirdi.</i></span></span></p>

    <p class="msonormal"><span class="calibre11"><span class="calibre15">Onu uzay gemisinin yerini söylemeye ikna edebilir ve sonra kendisiyle birlikte gelmekten vazgeçmesini sağlayabilirdi. Onu hücresine geri gönderirdi. Thorne buna karşı koyamazdı.</span></span></p>

    <p class="msonormal"><span class="calibre11"><span class="calibre15">“Her şey yolunda mı?”</span></span></p>

    <p class="msonormal"><span class="calibre11"><span class="calibre15">Cinder tuttuğu nefesini bıraktı.</span></span></p>

    <p class="msonormal"><span class="calibre11"><span class="calibre15">Hayır. Ne Thorne’u ne de bir başkasını kendi çıkarı için kullanacaktı. O güne kadar Aycı yeteneğini yeterince iyi bir şekilde kontrol altında tutabilmişti ve şimdi de farklı olmayacaktı.</span></span></p>

    <p class="msonormal"><span class="calibre11"><span class="calibre15">“Üzgünüm,” diye mırıldandı. “Sadece tünel planlarını kontrol ediyordum. Gideceğimiz yere az kaldı.”</span></span></p>

    <p class="msonormal"><span class="calibre11"><span class="calibre15">“Tünel planlarını mı kontrol ediyordun?”</span></span></p>

    <p class="msonormal"><span class="calibre11"><span class="calibre15">Cinder adamı duymazdan geldi. Birkaç dakika sonra köşeyi döndü ve tünelin tavanına ufak kareler şeklinde yansıyan bir ışık gördü. Bir rahatlama duygusuyla beraber içi umutla doldu ve başını yavaşça ışığın yükseldiği mazgala doğru uzatarak aşağıya baktı.</span></span></p>

    <p class="msonormal"><span class="calibre11"><span class="calibre15">Tam altında, üstünde bir su birikintisi bulunan ufak bir beton alan ve altı adım uzağında, öncekilerden çok daha büyük, yuvarlak bir başka mazgal durduğunu gördü.</span></span></p>

    <p class="msonormal"><span class="calibre11"><span class="calibre15">Bir rögar kapağıydı. Tam da tünel planlarının gösterdiği yerde.</span></span></p>

    <p class="msonormal"><span class="calibre11"><span class="calibre15">Yaklaşık bir kat aşağı atlamaları gerekiyordu ama bacaklarını kırmadan bunu başarabilirlerse, gerisi neredeyse çocuk oyuncağı olacaktı.</span></span></p>

    <p class="msonormal"><span class="calibre11"><span class="calibre15">“Neredeyiz?” diye fısıldadı Thorne.</span></span></p>

    <p class="msonormal"><span class="calibre11"><span class="calibre15">“Yükleme deposunun altındayız. Yani araçların, yiyecek ve erzakları bıraktığı yerdeyiz.” Cinder elinden geldiğince zarif hareketlerle mazgalın üstünden geçti ve sonra, olduğu yerde geri döndü. Artık kendisi de Thorne da rahatça mazgaldan aşağıya bakabiliyorlardı.</span></span></p>

    <p class="msonormal"><span class="calibre11"><span class="calibre15">“Aşağıya, şu rögarın yanına inmemiz gerekiyor.”</span></span></p>

    <p class="msonormal"><span class="calibre11"><span class="calibre15">Thorne kaşlarını çattı ve parmağıyla işaret etti. “Şurası çıkış rampası değil mi?”</span></span></p>

    <p class="msonormal"><span class="calibre11"><span class="calibre15">Cinder, adamın gösterdiği yere bakmadan başını sallayarak onayladı.</span></span></p>

    <p class="msonormal"><span class="calibre11"><span class="calibre15">“Neden <i class="calibre5">oraya</i> ulaşmaya çalışmıyoruz?”</span></span></p>

    <p class="msonormal"><span class="calibre11"><span class="calibre15">Cinder gözlerini Thorne’a çevirdi. Mazgaldan süzülen ışık, Thorne’un yüzünde ilginç gölgeler oluşturuyordu. “Ya sonra? Parlak beyaz mahkûm tulumlarımızla, uzay gemine kadar öylece yürüyelim mi?”</span></span></p>

    <p class="msonormal"><span class="calibre11"><span class="calibre15">Thorne kaşlarını çattı ama verdiği cevap, aşağıdan gelen seslerin arasında kayboldu. İkisi de mazgaldan geriye çekildi.</span></span></p>

    <p class="msonormal"><span class="calibre11"><span class="calibre15">“Dans ettiklerini ben kendim görmedim ama kız kardeşim görmüş,” dedi bir kadın. Kadının konuşmasına, ayak sesleri ve paslı rayları üstünde yükselen bir kapı gıcırtısı eşlik etti. “Kızın elbisesi sırılsıklammış ve bir çöp torbası kadar buruşukmuş.”</span></span></p>

    <p class="msonormal"><span class="calibre11"><span class="calibre15">“Ama imparator, bir sayborgla neden dans etsin ki?” dedi bir adam. “Üstelik Ay Kraliçesi’ne saldıran kızdan bahsediyoruz... Yok artık. Kız kardeşin yanlış görmüş olmalı. Bence kız, baloya gizlice giren delinin tekiydi. Büyük ihtimalle bir tür sayborg haksızlığına gücenmiş bir gösterici falan olmalı."</span></span></p>

    <p class="msonormal"><span class="calibre11"><span class="calibre15">Konuşma sesleri, içeri giren bir erzak aracının sesi altında boğuldu.</span></span></p>

    <p class="msonormal"><span class="calibre11"><span class="calibre15">Cinder cesaretini toplayıp tekrar mazgaldan aşağı baktı ve tam altlarından geçen bir aracın yavaşça gerileyerek bir yükleme rampasına yanaştığını gördü. Araç tam olarak Cinder ve Thorne ile rögar kapağı arasında durdu.</span></span></p>

    <p class="msonormal"><span class="calibre11"><span class="calibre15">“Günaydın Ryuj,” dedi adam, araçtan inen pilota. Selamlaşmanın devamı, yükleme rampasının hidrolik tıslama sesleri arasında kayboldu.</span></span></p>

    <p class="msonormal"><span class="calibre11"><span class="calibre15">Gürültüyü fırsat bilen Cinder, tornavidasını kullanarak kapağı gevşetti. Thorne’a bakarak başım salladı ve adam dikkatlice kapağı yerinden çıkardı.</span></span></p>

    <p class="msonormal"><span class="calibre11"><span class="calibre15">Cinder’ın ensesinden ter damlıyordu ve kalbi o kadar büyük bir hızla atıyordu ki göğsünün mosmor keseceğini düşündü. Başka birileri var mı diye aşağıya göz gezdirmek için başını delikten aşağı uzattı ve bir kol kadar uzağında, hareketli bir güvenlik kamerası olduğunu gördü.</span></span></p>

    <p class="msonormal"><span class="calibre11"><span class="calibre15">Hızla başını geri çekti. Nabzı, şakaklarında güm güm atıyordu. Neyse ki kamera o sırada başka bir yöne bakıyordu ama buna rağmen, fark edilmeden aşağı inmeleri mümkün değildi. Kameranın yanı sıra, aşağıda erzakları aktaran üç görevliye de görünmemeleri gerekiyordu ve her an gardiyanın biri onların hücrelerinde olmadıklarını keşfedebilirdi.</span></span></p>

    <p class="msonormal"><span class="calibre11"><span class="calibre15">Gözleri kapadı, kameranın yerini aklında canlandırdı ve kolunu delikten dışarı uzattı. Bir an içi eli boş bir şekilde tavam yokladı -az önceki bir anlık bakışında, kameranın uzaklığım gerçekte olduğundan daha yakın hesaplamış olmalıydı- ama sonra parmakları kameraya değdi. Cinder kameranın lensini kavradı ve sıktı. Titanyumdan parmakları, lensin plastik gövdesini sanki bir şeftaliymiş gibi kolayca ezdi. Ne var ki çıkan ses içini tatmin duygusuyla doldurmasına karşın, sanki kulakları sağır edecek kadar yüksekti.</span></span></p>

    <p class="msonormal"><span class="calibre11"><span class="calibre15">Cinder kulak kabarttı ve aşağıdaki sohbet ve taşınan eşya seslerinin olağan bir şekilde devam ettiğini anlayınca rahatladı.</span></span></p>

    <p class="msonormal"><span class="calibre11"><span class="calibre15">Artık fazla zamanları kalmamıştı. Birilerinin kameranın çalışmaz hâle getirildiğini fark etmesi, bir dakikadan uzun sürmezdi.</span></span></p>

    <p class="msonormal"><span class="calibre11"><span class="calibre15">Başını kaldırarak Thorne’a göz kırptı ve kendini açıklıktan aşağı bıraktı.</span></span></p>

    <p class="msonormal"><span class="calibre11"><span class="calibre15">Nakliye aracının üstüne düştüğünde, araba hafif bir gürültüyle sallandı. Thorne da bastırdığı bir inilti sesiyle beraber Cinder’ın yanına düştü.</span></span></p>

    <p class="msonormal"><span class="calibre11"><span class="calibre15">Konuşma sesleri durdu.</span></span></p>

    <p class="msonormal"><span class="calibre11"><span class="calibre15">Cinder hızla arkasına döndüğünde yükleme rampasının ardından kafası karışmış gibi görünen üç kişinin belirdiğini gördü.</span></span></p>

    <p class="msonormal"><span class="calibre11"><span class="calibre15">Grup, aracın üstündeki Cinder ile Thorne’u fark ederek olduğu yerde donakaldı. Cinder onların gözlerinin, üstündeki beyaz üniforma ve sayborg eli üstünde gezindiğini gördü.</span></span></p>

    <p class="msonormal"><span class="calibre11"><span class="calibre15">Adamlardan biri, elini belindeki el ekranına attı.</span></span></p>

    <p class="msonormal"><span class="calibre11"><span class="calibre15">Dişlerini sıkan Cinder, adamın o ekranı kullanmaması ve alarm vermemesi gerektiği düşüncesine odaklanarak elini adama doğru uzattı. Adamın elinin, el ekranının sadece birkaç santim uzağında, taş keşmişçesine hareketsiz kaldığını hayal etti.</span></span></p>

    <p class="msonormal"><span class="calibre11"><span class="calibre15">Cinder’ın bu sessiz emriyle, adamın eli havada asılı kalıverdi. Gözleri ise dehşetle açıldı.</span></span></p>

    <p class="msonormal"><span class="calibre11"><span class="calibre15">“Kıpırdama,” dedi Cinder, boğuk bir sesle. Daha şimdiden, içi suçluluk duygusuyla dolmaya başlamıştı. En az karşısında duran bu üç kişi kadar paniklemiş hâldeydi ama kendisinden farklı olarak onların yüzündeki korku ifadesi yadsınamazdı.</span></span></p>

    <p class="msonormal"><span class="calibre11"><span class="calibre15">Ateşler içinde kavrulma hissi tekrar baş gösterdi. Ense kökünden başlayarak omuzlarından aşağı indi, omurgası boyunca ilerledikten sonra kalçalarından aşağı doğru devam etti ve metal protezlerle karşılaştığı noktalarda bir batma hissine dönüştü. Şimdiki, Dr. Erland’ın onun Aycı yeteneğini ilk defa serbest bıraktığında olduğu gibi, acı verici, ani bir his değildi. Ondan ziyade, bir parça rahatlatıcı ve... Neredeyse keyifli bir histi.</span></span></p>

    <p class="msonormal"><span class="calibre11"><span class="calibre15">Önündeki platformda duran üç kişiyi sezebiliyordu. Adamların biyoelektriği dalga dalga havaya yayılıyor, kontrol edilmeyi bekliyordu.</span></span></p>

    <p class="msonormal"><span class="calibre11"><i class="calibre5"><span class="calibre15">Geri dönün.</span></i></span></p>

    <p class="msonormal"><span class="calibre11"><span class="calibre15">Üç işçi de aynı anda geriye doğru döndü. Bedenleri sanki kaskatıydı ve hareketleri garipti.</span></span></p>

    <p class="msonormal"><span class="calibre11"><i class="calibre5"><span class="calibre15">Gözlerinizi kapatın. Kulaklarınızı örtün.</span></i></span> <span class="calibre11"><span class="calibre15">Bir anlık tereddüttün sonra ekledi, <i class="calibre5">mırıldanın.</i></span></span></p>

    <p class="msonormal"><span class="calibre11"><span class="calibre15">Yükleme alanındaki sessizliğin yerini, anında üç adamın mırıltı sesi aldı. Cinder bunun beton zemindeki rögar kapağını açarken çıkaracağı sesi duymalarına engel olacağını umdu. Onun yerine, Thorne ile kendinin garaj kapısından çıktıklarını veya bir nakliye aracına atladıklarını düşünmelerini diliyordu.</span></span></p>

    <p class="msonormal"><span class="calibre11"><span class="calibre15">Cinder yüzünü ona çevirdiğinde, Thorne’un ağzı bir karış açık bir hâlde, gözlerini mırıldanan üç adama diktiğini gördü. “Ne yapıyor bunlar?”</span></span></p>

    <p class="msonormal"><span class="calibre11"><span class="calibre15">“İtaat ediyorlar,” dedi Cinder, ağır bir sesle, verdiği emirden dolayı kendinden nefret ederek. Kulaklarına çalınan mırıltı sesinden ve fazlasıyla güçlü, tekinsiz, kesinlikle adil olmayan bu yeteneğinden tiksindi.</span></span></p>

    <p class="msonormal"><span class="calibre11"><span class="calibre15">Ama adamlar üstündeki kontrolünü sona erdirme fikri, aklından bile geçmedi.</span></span></p>

    <p class="msonormal"><span class="calibre11"><span class="calibre15">“Haydi,” dedi, aracın üstünden aşağı doğru kayıp yere adayarak. Sonra sürünerek aracına altına girdi ve tekerlekler arasında duran rögar kapağını buldu. Elleri titremesine karşın, mazgalı bir parça yana doğru döndürerek yerinden çıkarmayı başardı.</span></span></p>

    <p class="msonormal"><span class="calibre11"><span class="calibre15">Karanlığın sonunda, parıldayan sığ bir su birikintisi varmış gibi görünüyordu.</span></span></p>

    <p class="msonormal"><span class="calibre11"><span class="calibre15">Uzun bir düşüş değildi ama çıplak ayaklarının yağlı suya teması kızın midesini bulandırdı. Bir saniye sonra Thorne da yanına inmiş, yukarıdaki kapağı yerine geri takmıştı.</span></span></p>

    <p class="msonormal"><span class="calibre11"><span class="calibre15">Beton duvarın birinde, ancak Cinder’ın mide hizasına gelecek büyüklükte, içinden çöp ve küf kokusu yayılan, yuvarlak bir delik vardı. Burnunu kırıştıran Cinder çömeldi ve deliğin içine girdi.</span></span></p>
  </div>
</body>
</html>