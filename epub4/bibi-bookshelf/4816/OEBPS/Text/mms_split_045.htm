<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal1"><span class="calibre1"><br class="calibre10" id="calibre_pb_44"/></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713497"></a><a class="pcalibre pcalibre1" id="bookmark46"></a><span><span class="font4"><b class="calibre3"><span class="calibre12">Otuz Beş</span></b></span></span></p>

    <p class="msonormal"><span class="calibre11"><span class="calibre13">“İYİ OLACAKTIR, DERT ETME.”</span></span></p>

    <p class="msonormal"><span class="calibre11"><span class="calibre15">Dalıp gitmiş Cinder şaşkınlıkla irkildi. Thorne ufak bir kapsül aracını Fransa’nın Rieux Kasabası’na doğru sürüyordu ve Cinder, hâlâ bir yere çarpıp ölmediklerine hayret etmekle meşguldü.</span></span></p>

    <p class="msonormal"><span class="calibre11"><span class="calibre15">“Kim iyi olacaktır?”</span></span></p>

    <p class="msonormal"><span class="calibre11"><span class="calibre15">“Emilie adında şu kız. Onu Aycı zihin numarası şeyiyle bayıltma konusunda kendini kötü hissetmemelisin. Uyandığında, büyük ihtimalle kendini oldukça dinlenmiş hissedecektir.”</span></span></p>

    <p class="msonormal"><span class="calibre11"><span class="calibre15">Cinder dudaklarını büzüştürdü. Aklı tamamen bir güç kaynağı bulmaya ve birileri Rampion’a denk gelmeden önce, çiftliğe, İko’ya geri dönmekle meşguldü ve arkalarında bıraktıkları sarışın kız hakkında neredeyse hiç düşünmemişti bile. Kızı kendilerine güvenmek üzere etki altına alma kararını verdikten sonra, bu konudaki tüm şüphe ve suçluluk duygusu, garip bir şekilde ortadan kaybolmuştu. Kızın gözünü boyamak, Cinder’a son derece doğal, kolay ve yapılacak en doğru şey olarak görünmüştü.</span></span></p>

    <p class="msonormal"><span class="calibre11"><span class="calibre15">O konudaki rahatlığı Cinder’ı daha önce hissettiği suçluluk duygusundan bile daha fazla rahatsız etti. Eğer bunu yapmak, <i class="calibre5">kendine bile</i> bu kadar doğal geliyorsa, yeni yeteneklerini sadece birkaç gündür kullanıyorken, koca bir hayatın deneyimine sahip bir sihirbaza nasıl karşı koyabilirdi ki? Veya kraliçenin kendisine?</span></span></p>

    <p class="msonormal"><span class="calibre11"><span class="calibre15">“Sadece biz buralardan uzaklaştıktan çok sonra uyanmasını umuyorum,” diye mırıldandı Cinder. Gözlerini tekrar pencereye çevirdi ve yansımasına bakarak atkuyruğunu yeniden yaptı. Yansımada, kahverengi gözlerini ve sade yüz hatlarını zar zor görebiliyordu. Başını eğdi ve göz boyamasını kullandığı sırada diğer insanların gözüne nasıl göründüğünü merak etti. Kendisi bunu asla bilemeyecekti elbette. Aynalar göz boyamasını yansıtmazdı. Ama Thorne, gördüğünden oldukça etkilenmiş görünmüştü ve Kai...</span></span></p>

    <p class="msonormal"><span class="calibre11"><i class="calibre5"><span class="calibre15">Sana bakmak, kraliçeye bakmaktan bile daha acı verici.</span></i></span></p>

    <p class="msonormal"><span class="calibre11"><span class="calibre15">Kai’nin bu sözleri, tüm ağırlığıyla Cinder’ın üstüne çöktü.</span></span></p>

    <p class="msonormal"><span class="calibre11"><span class="calibre15">Kasaba altlarında belirdi ve Thorne fazlasıyla hızlı bir inişe geçti. Cinder belindeki emniyet kemerini kavradı.</span></span></p>

    <p class="msonormal"><span class="calibre11"><span class="calibre15">Thorne gemiyi düzeltti ve öksürdü. “Sert bir rüzgâr var.”</span></span></p>

    <p class="msonormal"><span class="calibre11"><span class="calibre15">“Eminim öyledir.” Cinder başım koltuğun arkasına yasladı.</span></span></p>

    <p class="msonormal"><span class="calibre11"><span class="calibre15">“Bugün fazladan bir kasvetlisin sanki,” dedi Thorne, Cinder’ın çenesine parmak atarak. “Neşelen. Michelle Benoit’yı bulamamış olabiliriz ama en azından, artık prensese ev sahipliği yapmış olduğunu biliyoruz ve bu iyi bir şey. İlerleme kaydettik.”</span></span></p>

    <p class="msonormal"><span class="calibre11"><span class="calibre15">“Kaydettiğimiz tek ilerleme, altüst edilmiş bir ev bulmak ve bizi ilk görüşte tanıyan bir siville temasa geçmek.”</span></span></p>

    <p class="msonormal"><span class="calibre11"><span class="calibre15">“Evet, çünkü ünlüyüz.” Thorne bu sözü belli bir gururla, şarkı söylercesine sarf etmişti. Cinder gözlerini devirdiğinde, Thorne kızın kolunu dürtükledi. “Haydi ama, her şey daha kötü de olabilirdi.”</span></span></p>

    <p class="msonormal"><span class="calibre11"><span class="calibre15">Cinder bir kaşımı kaldırdığında, Thorne’un sırıtışı genişledi.</span></span></p>

    <p class="msonormal"><span class="calibre11"><span class="calibre15">“En azından birbirimize sahibiz.” Thorne sanki her ikisi de emniyet kemerleriyle bağlı olmasa, onu sımsıkı kucaklayacakmışçasına, kollarını öne doğru uzattı. Geminin burnu sağa doğru yattığında elini hızla tekrar kontrollere attı. Ve geminin bit güvercin sürüne dalmasını son anda önledi.</span></span></p>

    <p class="msonormal"><span class="calibre11"><span class="calibre15">Cinder ağzına götürdüğü metalden eliyle kahkahasını gizledi.</span></span></p>

    <p class="msonormal"><span class="calibre11"><span class="calibre15">Cinder, kasabaya gelmelerinin ne kadar kötü bir fikir olduğunu, ancak Thorne çarpık bir şekilde Arnavut kaldırımlı bir ara sokağa indiğinde fark etti. Ama bu konuda pek bir seçenekleri yoktu. Rampion u uzaya çıkarmak istiyorlarsa, yeni bir güç kaynağı bulmaları gerekliydi.</span></span></p>

    <p class="msonormal"><span class="calibre11"><span class="calibre15">“insanlar bizi görecek,” dedi Cinder, kapsül gemiden inerken. Yüz yıllık taş binalar ve gümüş yapraklı akçaağaç gölgesi altında, ıssız bir sokaktaydılar. Ama bu huzurun, Cinder’ın sinirlerini yatıştırma konusunda hiçbir etkisi olmadı.</span></span></p>

    <p class="msonormal"><span class="calibre11"><span class="calibre15">“Ve sen de o kullanışlı beyin yıkama büyünü hepsinin üstünde uygularsın ve bizi gördüklerini fark etmezler bile. Yani demek istiyorum ki bizi yine de görürler elbette ama tanımazlar. Ya da... Baksana, bizi görünmez <i class="calibre5">yapabilir misin?</i> işte bu oldukça faydalı olurdu.”</span></span></p>

    <p class="msonormal"><span class="calibre11"><span class="calibre15">Cinder ellerini ceplerine soktu. “Tüm bir kasabayı kandırabilir miyim, bilmiyorum. Hem ayrıca, bunu yapmaktan hoşlanmıyorum. Bana kendimi... Kötü biri gibi hissettiriyor.”</span></span></p>

    <p class="msonormal"><span class="calibre11"><span class="calibre15">Kendisini görebilse, Cinder içsel yalan tespit programının, bu lafları bir yalan olarak işaretleyeceğini biliyordu. Aslında Aycı yeteneğini kullanmak, ona <i class="calibre5">fazlasıyla</i> normal geliyordu ve belki de bunu korkunç bir yanlışlık hâline getiren de buydu.</span></span></p>

    <p class="msonormal"><span class="calibre11"><span class="calibre15">Thorne mavi gözlerinde bir parıltıyla, başparmaklarını kemerine taktı. Şu eski moda taşra kasabasında, üstündeki gösterişli deri ceketiyle bir parça gülünç görünüyordu. Ama buna rağmen, bu kasabada doğup büyümüş biri havasındaydı. Hatta istediği her yere uyum sağlayabilecek biri gibi görünüyordu. “Çılgın Aycının teki olabilirsin ama kesinlikle <i class="calibre5">kötü</i> biri değilsin. Göz boyamanı insanlara ve daha önemlisi, <i class="calibre5">bana</i> yardımcı olmak için kullandığın sürece, suçluluk duymanı gerektirecek hiçbir şey yok.” Cinder ağzı bir karış açılmış hâlde ona bakarken, Thorne bir ayakkabı dükkânının kirli vitrinine bakarak saçlarını düzeltti.</span></span></p>

    <p class="msonormal"><span class="calibre11"><span class="calibre15">“Umarım moral konuşmasından anladığın şey bu değildir.”</span></span></p>

    <p class="msonormal"><span class="calibre11"><span class="calibre15">Thorne alaycı bir şekilde sırıtarak, başını bir sonraki dükkâna doğru salladı, “işte geldik,” dedi, ahşap bir kapıyı gıcırtılar eşliğinde ittirerek.</span></span></p>

    <p class="msonormal"><span class="calibre11"><span class="calibre15">Dükkândan içeri adım attıklarında, onları dijital çan sesleri ve motor yağı ile yanık lastik kokusu karşıladı. Cinder kendine evi hatırlatan kokuyu ciğerlerine çekti. Mekanik işleri. Makineler. İşte <i class="calibre5">Cinder’ın</i> ait olduğu yer burasıydı.</span></span></p>

    <p class="msonormal"><span class="calibre11"><span class="calibre15">Taş cephesi ve klasik ahşap pervazlarıyla dükkân, dışarıdan bakıldığında oldukça küçük ve tatlı bir yer gibi görünmüştü. Ama Cinder içeri girdiğinde, dükkânın büyük ihtimalle tüm bir sokağın arkasına kadar uzanan, devasa bir alana sahip olduğunu fark etti. Dükkânın kapıya yakın kısımlarında yer alan metal rafların üstü, android parçaları ve net ekranları ile doluydu. Cinder dükkânın arka taraflarında ise hava araçları, traktörler ve uzay gemileri gibi, çok daha büyük araçlar için parçaların yer aldığını görebiliyordu.</span></span></p>

    <p class="msonormal"><span class="calibre11"><span class="calibre15">“Mükemmel,” diye mırıldandı Cinder, arka tarafa doğru ilerleyerek.</span></span></p>

    <p class="msonormal"><span class="calibre11"><span class="calibre15">Çalışma masasında oturan, yüzü sivilce dolu bir gencin yanından geçtiler ve Cinder anında göz boyamasını kullanarak, kendini ve Thorne’u, aklına gelen ilk şekilde kamufle etti: Kir pas içindeki iki tarla çalışanı. Cinder aslında bu yanılsamanın gerekli olduğunu bile düşünmedi. Yüzünü önündeki el ekranına gömmüş, oyun oynayan genç çocuk, başını kaldırıp selam vermeye bile tenezzül etmemişti.</span></span></p>

    <p class="msonormal"><span class="calibre11"><span class="calibre15">Cinder güç dönüştürücülerle dolu rafların başına vardı ve bir motor vincine yaslanmış devasa bir adama, dükkândaki onlardan başka tek diğer müşteriye denk geldi. Adamın gözleri, rafları incelemekten ziyade kızın tırnağının altındaki kirlere odaklanmıştı ve Cinder’ın bakışlarıyla buluştuğunda, alaycı bir şekilde sırıttı.</span></span></p>

    <p class="msonormal"><span class="calibre11"><span class="calibre15">Metalden elini cebine sokan Cinder, adamın düşüncelerinin havadaki titreşimlerini buldu ve onları isteği gibi yeniden şekillendirdi. <i class="calibre5">Bizimle hiç ilgilenmiyorsun.</i></span></span></p>

    <p class="msonormal"><span class="calibre11"><span class="calibre15">Ama adamın sırıtışı sadece daha da genişledi ve Cinder’ın ürpermesine sebep oldu.</span></span></p>

    <p class="msonormal"><span class="calibre11"><span class="calibre15">Adam bir an sonra sırtını döndüğünde, Cinder rafların arasına daldı. Dikkati hem göz boyamasını sürdürmeye hem de yamru yumru parçalar arasından, almaya geldikleri güç kaynağını bulmaya odaklıydı. Güç kaynağım buldu, ralta durduğu yerden kaptı, ağırlığı karşısında şaşkınlıkla keskin bir nefes verdi ve hızla dükkânın ön tarafına dönmeye koyuldu.</span></span></p>

    <p class="msonormal"><span class="calibre11"><span class="calibre15">Yabancı adamın görüş açısından çıktıkları anda, Thorne rahat bir nefes verdi. “Beni korkuttu.”</span></span></p>

    <p class="msonormal"><span class="calibre11"><span class="calibre15">Cinder başıyla onayladı. “Sen gidip kapsül gemiyi çalıştırsan iyi olur, belki hızlıca ayrılmamız gerekebilir.” Cinder güç kaynağını pat diye kasanın önündeki tezgâha bıraktı.</span></span></p>

    <p class="msonormal"><span class="calibre11"><span class="calibre15">Kasiyer başını kaldırmaya bile tenezzül etmedi. Bir elinin başparmağı hâlâ oyunla ilgilenmeye devam ederken, diğeriyle tarayıcıyı Cinder’a uzattı. Tarayıcının kırmızı lazeri tezgâha vurdu.</span></span></p>

    <p class="msonormal"><span class="calibre11"><span class="calibre15">Cinder’ın midesi dehşetle kasıldı. “Ee.”</span></span></p>

    <p class="msonormal"><span class="calibre11"><span class="calibre15">Çocuk başını oyundan kaldırmayı başardı ve Cinder’a asabi bir bakış fırlattı.</span></span></p>

    <p class="msonormal"><span class="calibre11"><span class="calibre15">Cinder yutkundu, ikisinin de bir kimlik çipi yoktu ve bu da ödeme yapamayacakları anlamına geliyordu. Acaba bu sorunu da göz boyamasıyla çözebilir miydi? <i class="calibre5">Levana olsa,</i> büyük ihtimalle rahatça çözerdi, diye düşündü.</span></span></p>

    <p class="msonormal"><span class="calibre11"><span class="calibre15">Cinder ağzını açamadan önce, pırıltılar saçan bir şeyin, yüzünün hemen yanında sallandığını fark etti.</span></span></p>

    <p class="msonormal"><span class="calibre11"><span class="calibre15">“Bu yeterli mi?” dedi Thorne, altın kaplama, dijital ekranlı kol saatini kasiyere doğru uzatarak. Cinder bu saati, Alak’ın, Yeni Pekindeki uzay gemisi hangarı sahibinin kolunda gördüğünü hatırladı.</span></span></p>

    <p class="msonormal"><span class="calibre11"><span class="calibre15">“Thorne!” dedi Cinder, tıslamasına.</span></span></p>

    <p class="msonormal"><span class="calibre11"><span class="calibre15">“Burası bir tefeci dükkânı değil,” dedi çocuk, elindeki tarayıcıyı tezgâha bırakarak. “Ödeme yapacak mısınız, yapmayacak mısınız?”</span></span></p>

    <p class="msonormal"><span class="calibre11"><span class="calibre15">Cinder,<span> </span> Thorne’a dik bir bakış fırlattı ama sonra, dükkanın arkasında rastladıkları garip adamın, rafların arasından belirdiğini gördü. Adam onlara doğru ilerlerken neşeli bir ıslık öttürdü, sonra bir cebinden kalın iş eldivenlerini çıkardı. Sonra bir eldiveni gösterişli hareketlerle sol eline geçirdi.</span></span></p>

    <p class="msonormal"><span class="calibre11"><span class="calibre15">Kalbi güm güm çarpan Cinder, yüzünü kasiyer çocuğa geri çevirdi. “Saati istiyorsun,” dedi. “Bu, güç kaynağı için yeterince adil bir takas ve bizi polise bildirmek aklına bile gelmeyecek.” Çocuğun gözlerine dalgın bir bakış hâkim oldu. Thorne saati onun avucuna bırakırken, çocuk sadece başını salladı. Cinder tezgâhın üstündeki güç kaynağını kaptı. Thorne’la beraber hızla kapıya yöneldiler ve bir an sonra sahte çan sesleri arkalarında kaldı.</span></span></p>

    <p class="msonormal"><span class="calibre11"><span class="calibre15">“Bundan sonra hırsızlık yapmak yok!” dedi Cinder, Thorne onun yanında yürürken.</span></span></p>

    <p class="msonormal"><span class="calibre11"><span class="calibre15">“Haydi ama, o saat sayesinde işimiz halloldu.”</span></span></p>

    <p class="msonormal"><span class="calibre11"><span class="calibre15">“Hayır, işimiz <i class="calibre5">benim</i> sayemde halloldu ve unuttuysan hatırlatayım; insanlar üstünde kullanmak istemediğim zihin numarası, işte tam olarak buydu.”</span></span></p>

    <p class="msonormal"><span class="calibre11"><span class="calibre15">“Kendini kurtarmak uğruna olsa bile mi?”</span></span></p>

    <p class="msonormal"><span class="calibre11"><span class="calibre15">“Evet!”</span></span></p>

    <p class="msonormal"><span class="calibre11"><span class="calibre15">Cinder’ın gözünün önünde bir uyarı ışığı yanıp söndü. Bir ileti almak üzereydi.</span></span></p>

    <p class="msonormal"><span class="calibre11"><span class="calibre15">Bir an sonra, kelimeler gözünün önünden akıp gitmeye başladı.</span></span></p>

    <p class="msonormal"><a class="pcalibre pcalibre1" id="bookmark47"></a><span class="font4"><span class="calibre41">POLİS TARAFINDAN TESPİT EDİLDİK. ONLARI OLABİLDİĞİNCE UZUN GEMİ DIŞINDA TUTMAYA ÇALIŞACAĞIM.</span></span></p>

    <p class="msonormal"><span class="calibre11"><span class="calibre15">Cinder sokağın ortasında sendeledi.</span></span></p>

    <p class="msonormal"><span class="calibre11"><span class="calibre15">“Ne oldu?” dedi Thorne.</span></span></p>

    <p class="msonormal"><span class="calibre11"><span class="calibre15">“İko’dan mesaj geldi. Polis gemiyi bulmuş.”</span></span></p>

    <p class="msonormal"><span class="calibre11"><span class="calibre15">Thorne’un yüzünün rengi attı. “Yeni kıyafetler alacak vaktimiz yok mu yani?”</span></span></p>

    <p class="msonormal"><span class="calibre11"><span class="calibre15">“Ya da bir android bedeni almak için. Haydi.”</span></span></p>

    <p class="msonormal"><span class="calibre11"><span class="calibre15">Cinder koşmaya başladı, Thorne da ona ayak uydurdu. Ne var ki ilerideki bir köşeyi döndüklerinde, aniden durmak zorunda kaldılar.</span></span></p>

    <p class="msonormal"><span class="calibre11"><span class="calibre15">Kapsül gemisi ile aralarında iki polis duruyordu. Polislerden biri, geminin modelini elindeki ekrandaki bir şeyle karşılaştırmakla meşguldü.</span></span></p>

    <p class="msonormal"><span class="calibre11"><span class="calibre15">Polisin kemerindeki bir cihazdan bip sesi yükseldi. Polis elini cihaza uzatırken, Cinder ile Thorne da gerileyip binanın arkasına saklandılar.</span></span></p>

    <p class="msonormal"><span class="calibre11"><span class="calibre15">Kalbi hızla çarpan Cinder, gözlerini Thorne’a çevirdi. Ama Thorne’un gözleri, en yakındaki vitrini inceliyordu. Vitrinin tam ortasında, büyük harflerle, RIEUX BARI yazılıydı.</span></span></p>

    <p class="msonormal"><span class="calibre11"><span class="calibre15">“Buraya gel,” dedi Thorne, Cinder’ı iki metal masa arasından çekiştirip kapıdan içeri girerek.</span></span></p>

    <p class="msonormal"><span class="calibre11"><span class="calibre15">Bara içki, kızarmış yağ kokusu ve net ekranlarındaki spor müsabakalarıyla, kahkahaların gürültüsü hâkimdi.</span></span></p>

    <p class="msonormal"><span class="calibre11"><span class="calibre15">Cinder içeride iki adım attı, nefesini tuttu ve sonra ayrılmak üzere geriye döndü. Thorne kolunu uzatarak kızın yolunu kesti. “Nereye gittiğini sanıyorsun?”</span></span></p>

    <p class="msonormal"><span class="calibre11"><span class="calibre15">İçerisi çok kalabalık. Şansımı polislerle denemeyi tercih ederim.” Cinder, Thorne’u bir yana ittirdi ama dışarıdaki taşların üstüne inen yeşil hava aracını gördüğünde donakaldı. Aracın yan tarafında, Doğu Ulusları Ordusunun arması vardı.</span></span></p>

    <p class="msonormal"><span class="calibre11"><i class="calibre5"><span class="calibre15">“Thorne.”</span></i></span></p>

    <p class="msonormal"><span class="calibre11"><span class="calibre15">Thorne’un kolu kaskatı kesildi ve sonra aniden, tüm bar sessizleşti. Cinder yavaşça gözlerini kalabalığın, ağzı bir karış açık hâlde ona bakan, düzinelerce yabancının üstünde gezdirdi.</span></span></p>

    <p class="msonormal"><span class="calibre11"><span class="calibre15">Bir sayborg görmüşlerdi.</span></span></p>

    <p class="msonormal"><span class="calibre11"><span class="calibre15">“Yıldızlar aşkına,” diye fısıldadı Cinder. “Yeni bir çift eldivene ihtiyacım var.”</span></span></p>

    <p class="msonormal"><span class="calibre11"><span class="calibre15">“Hayır. İhtiyacın olan şey sakinleşmek ve şu beyin dalgası cadılığı şeysini kullanmak.”</span></span></p>

    <p class="msonormal"><span class="calibre11"><span class="calibre15">Cinder yüzünü Thorne’unkine yaklaştırdı ve içinden yükselen panik duygusunu bastırmaya çabaladı. “Biz buraya aitiz,” diye mırıldandı. Ensesinde beliren bir damla ter, süzülerek omurgasından aşağı ilerledi. “Şüpheli insanlar değiliz. Bizi tanımıyorsunuz. Bize karşı herhangi bir ilginiz veya merakınız ya da...” Bardaki insanlar yavaş yavaş yüzlerini yemeklerine, içkilerine veya barın arka tarafındaki ekranlara geri çevirirken, Cinder da sözlerine son verdi. Ama bir tür görünmezlik hissini sağlayana kadar, bu saçma sapan tekerlemeyi aklından geçirmeye devam etti; <i class="calibre5">Biz buraya aitiz,</i> şüpheli insanlar değiliz.</span></span></p>

    <p class="msonormal"><span class="calibre11"><span class="calibre15">İnsanlar onlardan şüphe etmiyorlardı. Onlar buraya aitti. Cinder kendini bile buna inanmaya zorladı.</span></span></p>

    <p class="msonormal"><span class="calibre11"><span class="calibre15">Gözleriyle kalabalığı taradığında, Cinder sadece bir çift gözün hâlâ onun üstünde olduğunu gördü. Çivit mavisi bu gözler, büyük bir neşeyle parlıyordu. Gözlerin sahibi, oldukça kaslı bir adamdı, arka taraflardaki bir masada oturuyordu ve yüzünde hafif bir gülümseme vardı. Cinder onun bakışlarıyla buluştuğunda, adam geriye yaslandı ve gözlerini duvardaki ekrana çevirdi.</span></span></p>

    <p class="msonormal"><span class="calibre11"><span class="calibre15">Haydi o zaman,” dedi Thorne, kızı boştaki bir koltuklu masaya doğru yönlendirerek.</span></span></p>

    <p class="msonormal"><span class="calibre11"><span class="calibre15">Arkalarından yükselen kapı sesi, Cinder’ın midesinin kasılmasına sebep oldu. Thorne’la beraber masaya oturdular.</span></span></p>

    <p class="msonormal"><span class="calibre11"><span class="calibre15">“Bu çok kötü bir fikirdi,” diye fısıldadı Cinder, güç kaynağını yanındaki bankın üstüne koyarak. Thorne bir cevap vermedi. Kırmızı üniformalı üç adam hemen yanlarından geçerken, ikisi de başını diğer yana çevirdi.</span></span></p>

    <p class="msonormal"><span class="calibre11"><span class="calibre15">Bir tarayıcı bipledi ve Cinder’ın nabzını iyice yükselterek, şakaklarının zonklamasına sebep oldu. Subaylardan sonuncusu, bir anda durakladı.</span></span></p>

    <p class="msonormal"><span class="calibre11"><span class="calibre15">Sayborg elini masanın altında tutan Cinder, becerikli bir hareketle, elinin bir parçası olan sakinleştirici tabancanın namlusunu açığa çıkardı. Dr. Erland ona bu eli verdiğinden beri, bu parmağını henüz daha ilk defa açmıştı.</span></span></p>

    <p class="msonormal"><span class="calibre11"><span class="calibre15">Subay onların masasının yanından ayrılmadı ve Cinder kendini adama doğru dönmeye zorladı. Aklından, <i class="calibre5">masum, normal, sıradan biri</i> kelimelerini geçirdi.</span></span></p>

    <p class="msonormal"><span class="calibre11"><span class="calibre15">Subay elinde tarayıcı özellikli bir el ekranı tutuyordu. Cinder yutkundu ve başını kaldırdı. Subay, belki yirmili yaşlarının başında, oldukça genç bir adamdı ve yüzü kafa karışıklığı ile çarpılmıştı.</span></span></p>

    <p class="msonormal"><span class="calibre11"><span class="calibre15">“Bir sorun mu var mösyö?” dedi Cinder, sesinin kendi kulaklarına bir zamanlar Kraliçe Levana’nınkinde duyduğu türden sahte bir tatlılıkla gelmesi karşısında midesi bulanarak.</span></span></p>

    <p class="msonormal"><span class="calibre11"><span class="calibre15">Subay delice gözlerini kırpıştırdı. Cinder diğer iki subayın -bir adam ve bir kadın- dikkatini de yakalamıştı ve ikisinin de sersemce ayakta sallandığını görebiliyordu.</span></span></p>

    <p class="msonormal"><span class="calibre11"><span class="calibre15">Ense kökünden bir sıcaklık dalgası yayıldı, rahatsız edici bir hisle uzuvlarına doğru ilerledi. Cinder yumruklarını sıktı. Oda içindeki enerji dalgası neredeyse görünür hâldeydi ve sanki bir nabız gibi atıyordu. Optobiyonik devresi panik içinde ona uyarı sinyalleri göndermeye, gözünün önünde hormon değerleri ve kimyasal dengesizlikler üzerine raporlar yayınlamaya başlamışken Cinder canhıraş bir hâlde Aycı yeteneğinin kontrolünü elinde tutmaya çabaladı. <i class="calibre5">Ben görünmezim. Ben önemsiz biriyim. Beni tanımıyorsunuz. Lütfen, beni tanımayın.</i></span></span></p>

    <p class="msonormal"><span class="calibre11"><span class="calibre15">“Memur bey?”</span></span></p>

    <p class="msonormal"><span class="calibre11"><span class="calibre15">“Siz... Ee.” Subayın gözleri, el ekranından Cinder’ın yüzüne döndü ve zihnindeki örümcek ağlarını silkelemek istercesine başını salladı. “Birini arıyoruz ve el ekranına göre siz...”</span></span></p>

    <p class="msonormal"><span class="calibre11"><span class="calibre15">Artık herkesin gözleri onların üstündeydi. Garsonlar, müşteriler, fırtına gözlü şu garip adam. Bir başka ülkenin subayı kendisi ile konuşuyorken, Cinder hiçbir içsel yalvarışla kendini görünmez kılmayı başaramazdı. Sarf ettiği çabadan dolayı başı dönmeye başlamıştı. Bedeni ısınmış, alnında ter damlaları belirmişti.</span></span></p>

    <p class="msonormal"><span class="calibre11"><span class="calibre15">Cinder yutkundu. “Her şey yolunda mı memur bey?” Subayın kaşları çatıldı. “Bir kızı arıyoruz. Doğu Ulusları’ndan bir genç kız. Siz... Linh...”</span></span></p>

    <p class="msonormal"><span class="calibre11"><span class="calibre15">Cinder hiçbir şey anlamamış gibi kaşlarını kaldırdı.”</span></span></p>

    <p class="msonormal"><span class="calibre11"><span class="calibre15">“... Peony olabilir misiniz acaba?”</span></span></p>
  </div>
</body>
</html>