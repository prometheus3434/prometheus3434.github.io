<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_26"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM<a class="pcalibre1 pcalibre calibre2" id="bookmark31"></a></span></span></p>

    <p class="msonormal1"><a class="pcalibre pcalibre1" id="_Toc414713484"><b class="calibre3"><span class="calibre20">Yirmi İki</span></b></a></p>

    <p class="msonormal"><span class="calibre11"><span class="calibre13">GECE HIZLA ÇÖKTÜ. ORMAN ÜSTLERİNE BİR</span></span> <span class="calibre11"><span class="calibre15">battaniye olmuş, hilal şeklindeki ayın sönük ışığı ile aralarında gölgeden bir duvar oluşturuyordu. Sadece bir tren yolu ayrımına denk gelmiş ve tek bir kelime bile etmeden, kuzey yönüne doğru devam etmişlerdi, izledikleri raylarla birleşen bir başka çift ray gördüğünde Scarlet’ın içi umutla doldu; en azından artık yeni bir trene denk gelme ihtimalleri vardı. El ekranının ışığı bir süreliğine önlerini görebilmeleri için yeterliydi aslında. Ama Scarlet, ekranın pilinin tamamen tükenmesinden endişeleniyordu ve çok yakında durmaları gerekeceğinin farkındaydı.</span></span></p>

    <p class="msonormal"><span class="calibre11"><span class="calibre15">Wolf iki dakikada bir arkasına göz atmaktan sonunda vazgeçmişti ve Scarlet onun, bunca zamandır takip edildiklerinden, en başından beri haberi olduğundan şüpheleniyordu.</span></span></p>

    <p class="msonormal"><span class="calibre11"><span class="calibre15">Wolf aniden durduğunda, onun yine kurtların ulumasını duyduğunu düşünen Scarlet’ın kalbi tekledi. “İşte,” dedi Wolf, “bu işe yarayabilir.” Başını kaldırdı ve rayların her iki yanındaki toprak yükseltileri arasına düşerek, üzerlerinde bir tür köprü oluşturan ağaç kütüklerine baktı. “Ne dersin?”</span></span></p>

    <p class="msonormal"><span class="calibre11"><span class="calibre15">Scarlet bel hizasındaki çalılıklar arasından onu takip etti. “Daha önceden şaka yaptığını sanmıştım. Gerçekten de buradan, hareket hâlindeki bir trene atlayabileceğini düşünüyor olamazsın?”</span></span></p>

    <p class="msonormal"><span class="calibre11"><span class="calibre15">Wolf başını sallayarak onayladı.</span></span></p>

    <p class="msonormal"><span class="calibre11"><span class="calibre15">“Bacağını kırmadan?”</span></span></p>

    <p class="msonormal"><span class="calibre11"><span class="calibre15">“Ne de başka bir yerimi.”</span></span></p>

    <p class="msonormal"><span class="calibre11"><span class="calibre15">Wolf, Scarlet’ın şüpheli bakışlarına, hafifçe kibirli bir ifadeyle karşılık verdi.</span></span></p>

    <p class="msonormal"><span class="calibre11"><span class="calibre15">Scarlet omuz silkti. “Ormandan çıkalım da gerisi önemli değil.”</span></span></p>

    <p class="msonormal"><span class="calibre11"><span class="calibre15">Toprak yükseltisinin yüzeyi, Scarlet’ın başının birkaç metre ötesindeydi ama kökleri ve çıkıntı yapmış taşları kullanarak, sorunsuz bir şekilde tırmanabildi. Aşağıdan bir tıslama sesi işitti ve başını çevirdiğinde, arkasından tırmanan Wolf’un yüzünü acıyla buruşturduğunu gördü. Suçluluk duygusuyla nefesini tuttu. O sırada Wolf, elindeki toz toprağı silkeledi.</span></span></p>

    <p class="msonormal"><span class="calibre11"><span class="calibre15">“Dur da bir bakayım,” dedi Scarlet, Wolf’un kolunu kavrayıp el ekranının ışığını bandajların üstüne doğru tutarak. Henüz bir damla bile kan sızmamıştı. “Seni vurduğum için gerçekten çok üzgünüm.”</span></span></p>

    <p class="msonormal"><span class="calibre11"><span class="calibre15">“Gerçekten mi?”</span></span></p>

    <p class="msonormal"><span class="calibre11"><span class="calibre15">Scarlet’ın parmakları kısa bir an için bandajın üstünde ovalandı; hâlâ sıkıca bağlı olup olmadığını kontrol etti. “Ne demek istiyorsun?”</span></span></p>

    <p class="msonormal"><span class="calibre11"><span class="calibre15">“Babaannene ulaşmana fayda sağlayacağı takdirde, beni tekrar ve tekrar vurmaktan çekinmeyeceğini düşünüyorum.”</span></span></p>

    <p class="msonormal"><span class="calibre11"><span class="calibre15">Scarlet ne kadar da yakın durduklarını fark ederek şaşkınlıkla gözlerini kırpıştırdı. “Yapardım,” dedi. “Ama bu, sonrasında üzülmeyeceğim anlamına gelmez.”</span></span></p>

    <p class="msonormal"><span class="calibre11"><span class="calibre15">“En azından, tavsiyeme uyup beni başımdan vurmadığına memnunum,” dedi Wolf, dişlerinin el ekranının ışığı altında parlamasını sağlayan bir gülümsemeyle. Parmakları Scarlet’ın eşofmanının cebine hafifçe sürtündü ve kızın irkilmesine sebep oldu.</span></span></p>

    <p class="msonormal"><span class="calibre11"><span class="calibre15">Sonra parmaklar geri çekildi. Wolf, yüzüne vuran el ekranının ışığına karşı gözlerini kıstı.</span></span></p>

    <p class="msonormal"><span class="calibre11"><span class="calibre15">“Üzgünüm,” diye geveledi Scarlet, ekranı yere doğru döndürerek.</span></span></p>

    <p class="msonormal"><span class="calibre11"><span class="calibre15">Wolf kızın etrafından dolaştı, düşmüş ağaç kütüğünü ayağıyla dürttü. “Yeterince güvenilir görünüyor.”</span></span></p>

    <p class="msonormal"><span class="calibre11"><span class="calibre15">Scarlet, Wolf’un seçtiği kelimelerin ironik olduğunu düşündü. “Wolf,” dedi, sesinin ormanın boşluğunda yarattığı yankıyı test ederek. Wolf sırtını dikleştirdi, ama yüzünü kıza dönmedi. “Bana sürüden ayrıldığını anlattığında, aradan aylar hatta belki yıllar geçtiğini düşünmüştüm. Ama Ran, sanki sen daha henüz yeni ayrılmışsın gibi konuştu.”</span></span></p>

    <p class="msonormal"><span class="calibre11"><span class="calibre15">Wolf yüzünü kıza döndü ve bir eliyle saçlarını karıştırdı.</span></span></p>

    <p class="msonormal"><span class="calibre11"><span class="calibre15">“Wolf?”</span></span></p>

    <p class="msonormal"><span class="calibre11"><span class="calibre15">“Üç hafta oldu,” diye fısıldadı Wolf. Sonra, “üç haftadan biraz daha az,” diye ekledi.</span></span></p>

    <p class="msonormal"><span class="calibre11"><span class="calibre15">Scarlet derin bir nefes aldı, tuttu ve sonra bıraktı. “Babaannemin kaybolduğu sıralarda.”</span></span></p>

    <p class="msonormal"><span class="calibre11"><span class="calibre15">Wolf kızın gözlerine bakamayarak başını eğdi.</span></span></p>

    <p class="msonormal"><span class="calibre11"><span class="calibre15">Scarlet ürperdi. “Bana sürüde önemsiz biri olduğunu, getir götür işlerinden başka bir şey yapmadığını söylemiştin. Ama</span></span></p>

    <p class="msonormal"><span class="calibre11"><span class="calibre15">Ran seni bir ‘alfa’ olarak adlandırdı. Bu oldukça yüksek bir rütbe değil mi?”</span></span></p>

    <p class="msonormal"><span class="calibre11"><span class="calibre15">Scarlet, Wolf’un göğsünün gergin bir nefesle ağır ağır inip kalktığını fark etti. “Ve şimdi de bana, sürüden ayrıldığın zamanın, babaannemin ortadan kaybolduğu zaman denk düştüğünü söylüyorsun.”</span></span></p>

    <p class="msonormal"><span class="calibre11"><span class="calibre15">Hâlâ bir yorumda bulunmayan Wolf, istemsizce dövmesini ovuşturdu. Kanı kaynamaya başlayan Scarlet, Wolf cesaret edip de sonunda başını kaldırıp ona bakana kadar bekledi.</span></span></p>

    <p class="msonormal"><span class="calibre11"><span class="calibre15">El ekranı, ayaklarının dibine mavimsi beyaz bir ışık saçıyordu ama Wolf’u aydınlatıyor sayılmazdı. Karanlıkta Scarlet ancak onun çene ve elmacık kemiklerinin dış hatlarını, başından çam iğneleri gibi fırlamış saçlarını belli belirsiz bir şekilde görebiliyordu.</span></span></p>

    <p class="msonormal"><span class="calibre11"><span class="calibre15">“Bana babaannemi neden kaçırdıkları konusunda hiçbir fikrin olmadığını söylemiştin. Ama bu bir yalandı, değil mi?”</span></span></p>

    <p class="msonormal"><span class="calibre11"><span class="calibre15">“Scarlet...”</span></span></p>

    <p class="msonormal"><span class="calibre11"><span class="calibre15">“Peki, söylediklerinden <i class="calibre5">hangisi</i> doğruydu? Gerçekten onlardan ayrıldın mı yoksa bu, beni tuzağa düşürmek için bir oyun mu?” Scarlet keskin bir nefes vererek geriledi. Aklı, birden hücum eden şüphe ve sorularla karıştı. “Ran’ın bahsettiği, iptal olduğu söylenilen şu görev, <i class="calibre5">ben</i> miyim yoksa?”</span></span></p>

    <p class="msonormal"><span class="calibre11"><span class="calibre15">“Hayır...”</span></span></p>

    <p class="msonormal"><span class="calibre11"><span class="calibre15">“Üstelik babam da beni bu konuda uyarmıştı! Sizden birinin beni almak için gelebileceğini söylemişti ve sen zaten yanıltıdaydın. Hatta senin onlardan biri olduğunu da biliyordum. Sana güvenemeyeceğimin farkındaydım, ama yine de sana inanmaya...”</span></span></p>

    <p class="msonormal"><span class="calibre11"><span class="calibre15">“Scarlet, <i class="calibre5">sus''</i></span></span></p>

    <p class="msonormal"><span class="calibre11"><span class="calibre15">Scarlet kapüşonunun iplerini kavradı ve boğazını sıkacak şekilde çekiştirdi. Kanı kaynamıştı ve kalbi hızla çarpıyordu.</span></span></p>

    <p class="msonormal"><span class="calibre11"><span class="calibre15">Wolf’un bir nefes aldığını işitti, ardından ellerini bir kabulleniş ifadesiyle el ekranının ışığına doğru açtığını gördü. “Haklısın, babaanneni neden kaçırdıkları hakkında bir fikrim olmadığını söylediğimde, sana yalan söyledim. Ama Ran’ın bahsettiği o görev, sen <i class="calibre5">değilsin</i>.”</span></span></p>

    <p class="msonormal"><span class="calibre11"><span class="calibre15">Scarlet el ekranını yukarı doğru çevirerek ışığını Wolf’un yüzüne tuttu. Wolf irkildi ama gözlerini kaçırmadı.</span></span></p>

    <p class="msonormal"><span class="calibre11"><span class="calibre15">“Ama o görevin babaannemle bir alakası var.”</span></span></p>

    <p class="msonormal"><span class="calibre11"><span class="calibre15">“Tamamen babaannenle ilgili.”</span></span></p>

    <p class="msonormal"><span class="calibre11"><span class="calibre15">Scarlet alt dudağını sertçe ısırdı ve içinden yükselen öfke dalgasını bastırmaya çalıştı.</span></span></p>

    <p class="msonormal"><span class="calibre11"><span class="calibre15">“Özür dilerim. Gerçeği söylersem bana asla güvenmeyeceğini biliyordum. Buna rağmen söylemiş olmalıydım ama... Yapamadım.”</span></span></p>

    <p class="msonormal"><span class="calibre11"><span class="calibre15">Scarlet’ın el ekranını tutan eli titremeye başladı. “Bana <i class="calibre5">her şeyi</i> anlat.”</span></span></p>

    <p class="msonormal"><span class="calibre11"><span class="calibre15">Uzun bir sessizlik oldu.</span></span></p>

    <p class="msonormal"><span class="calibre11"><span class="calibre15">İnsanı hasta edecek kadar uzun bir sessizlik.</span></span></p>

    <p class="msonormal"><span class="calibre11"><span class="calibre15">“Benden nefret edeceksin,” diye mırıldandı Wolf. Barın arkasındaki sokak arasında, Scarlet’ın aracının farları altında olduğu gibi, Wolf’un omuzları düştü, kendini ufacık yapmaya çalıştı.</span></span></p>

    <p class="msonormal"><span class="calibre11"><span class="calibre15">Scarlet ellerini beline öyle bir kuvvetle bastırmıştı ki kemikleri sızlamaya başlıyordu.</span></span></p>

    <p class="msonormal"><span class="calibre11"><span class="calibre15">“Ran ve ben, babaanneni almak için gönderilen sürünün içindeydik.”</span></span></p>

    <p class="msonormal"><span class="calibre11"><span class="calibre15">Scarlet’ın midesi kasıldı. <i class="calibre5">Onu almak için gönderilen sürü.</i></span></span></p>

    <p class="msonormal"><span class="calibre11"><span class="calibre15">“Babaannen ele geçirildiğinde, ben orada değildim,” diye ekledi Wolf çabucak. “Rieux’ya vardığımız anda, bunun sürüden kaçmak için büyük bir fırsat olduğunu gördüm. Büyük şehirdeki göz ve kulakların olmadığı ufak bir kasabada ortadan kaybolmak çok daha kolay olacaktı. Ben de bu fırsatı değerlendirdim. Bu, babaannenin de ele geçirildiği sabahtı.” Kendini onun nefretinden korumak istermiş gibi, kollarını göğsünde kavuşturdu. “Onları durdurabilirdim. Onların hepsinden daha güçlüyüm ve babaanneni almalarına engel olabilirdim. Onu veya seni uyara-bilirdim. Ama yapmadım. Sadece kaçtım.”</span></span></p>

    <p class="msonormal"><span class="calibre11"><span class="calibre15">Scarlet’ın gözleri yanmaya başladı. Keskin bir nefesle Wolf’a sırtını döndü ve gözyaşlarını silmek zorunda kalmamak için başım arkaya atarak, simsiyah gökyüzüne baktı. Konuşabilecek gücü toparladığından emin olana kadar bekledi ve sonra yüzünü hızla tekrar Wolf’a döndü. “Dövüşlere de o zaman mı başladın?” “Ve Rieux Barı’nda takılmaya,” dedi Wolf, başıyla onaylayarak. “Peki, ya sonra? Kendini suçlu hissettin ve bu yüzden beni takip ederek benimle tanışmayı, belki çiftlikte bana yardımcı olmayı mı hedefledin? Sanki bu her şeyi <i class="calibre5">telafi</i> edebilirmiş gibi.” Wolf yüzünü buruşturdu. “Tabii ki hayır. Senin yakınlarında olmanın bir tür intihar anlamına geldiğini biliyordum, çünkü Rieux’dan ayrılmadığım sürece önünde sonunda beni bulurlardı. Ama ben... Ama sen...” İfade edemediği kelimeler karşısında sinirlenmiş göründü. “Sadece, sırtımı dönüp gidemedim işte.”</span></span></p>

    <p class="msonormal"><span class="calibre11"><span class="calibre15">Scarlet’ın kulağına, ezilen plastik sesi çalındı ve el ekranını kavrayan elini gevşetmesi gerekti. “Onu neden kaçırdılar? Ondan istedikleri nedir?”</span></span></p>

    <p class="msonormal"><span class="calibre11"><span class="calibre15">Wolf ağzını açtı ama sessiz kaldı.</span></span></p>

    <p class="msonormal"><span class="calibre11"><span class="calibre15">Scarlet iki kaşını birden kaldırdı. Kalbi güm güm atıyordu.</span></span></p>

    <p class="msonormal"><span class="calibre11"><span class="calibre15">“Evet?”</span></span></p>

    <p class="msonormal"><span class="calibre11"><span class="calibre15">“Prenses Selene’yi bulmayı amaçlıyorlar.”</span></span></p>

    <p class="msonormal"><span class="calibre11"><span class="calibre15">Scarlet, kulaklarındaki çınlama yüzünden, bir an için doğru işitmediğini düşündü. <i class="calibre5">“Kimi</i> bulmayı amaçlıyorlar?”</span></span></p>

    <p class="msonormal"><span class="calibre11"><span class="calibre15">“Ay Prensesi Selene’yi.”</span></span></p>

    <p class="msonormal"><span class="calibre11"><span class="calibre15">Scarlet başını şaşkınlıkla geriye attı. Wolf’un ona bir tür zalim şaka yapıyor olabileceğini düşündü ama adamın yüzündeki ifade, fazlasıyla ciddi, fazlasıyla tedirgindi. <i class="calibre5">“Ne?"</i></span></span></p>

    <p class="msonormal"><span class="calibre11"><span class="calibre15">Wolf rahatsızca, ağırlığını bir ayağından diğerine vererek olduğu yerde sallanmaya başladı. “Yıllardır prensesi bulmaya çalışıyorlar ve babaannenin, prensesin nerede olabileceği konusunda bilgisi olduğuna inanıyorlar.”</span></span></p>

    <p class="msonormal"><span class="calibre11"><span class="calibre15">Scarlet afallamış bir şekilde gözlerini kısarak Wolf’a baktı. Onu yanlış anladığından emindi. Wolf kesinlikle yanılıyor olmalıydı. Ama Wolf’un ona kenetlenmiş gözlerinde kendinden emin bir ifade vardı.</span></span></p>

    <p class="msonormal"><span class="calibre11"><span class="calibre15">“Babaannem nasıl...” Scarlet başını iki yanan salladı. “Ay Prensesi öldü!”</span></span></p>

    <p class="msonormal"><span class="calibre11"><span class="calibre15">“Onun yangından sağ kurtulduğuna işaret eden kanıtlar var. Birinin onu kurtardığını ve buraya, Dünya’ya kaçırdığını gösteren kanıtlar,” dedi Wolf. “Ve... Scarlet...”</span></span></p>

    <p class="msonormal"><span class="calibre11"><span class="calibre15">“Ne?”</span></span></p>

    <p class="msonormal"><span class="calibre11"><span class="calibre15">“Babaannenin bu konuda bir bilgisi olmadığından emin misin?”</span></span></p>

    <p class="msonormal"><span class="calibre11"><span class="calibre15">Scarlet’ın ağzı o kadar uzun bir süre açık kaldı ki dili kurudu ve ağzının içine, yapışkan bir his hâkim oldu. O bir çiftçi!</span></span></p>

    <p class="msonormal"><span class="calibre11"><span class="calibre15">Hayatı boyunca Fransa’da yaşadı. Bu konuda nasıl bir bilgisi olabilir ki?”</span></span></p>

    <p class="msonormal"><span class="calibre11"><span class="calibre15">“Çiftçiliğe başlamadan önce orduda bir pilottu. O sırada her yeri dolaşmış olabilir.”</span></span></p>

    <p class="msonormal"><span class="calibre11"><span class="calibre15">“Bu yirmi yıldan önceydi. Prenses ne süredir kayıp? On-on beş yıldır mı? Bu dediğin hiç de mantıklı değil.”</span></span></p>

    <p class="msonormal"><span class="calibre11"><span class="calibre15">“Bu teoriyi yok sayamazsın.”</span></span></p>

    <p class="msonormal"><span class="calibre11"><span class="calibre15">“Elbette sayabilirim!”</span></span></p>

    <p class="msonormal"><span class="calibre11"><span class="calibre15">“Ya babaannenin gerçekten de bu konuda bildiği bir şeyler varsa?”</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı ama Wolf’un yüzündeki ifadenin giderek daha da umutsuz bir hâle geldiğini görünce, onun dediklerinden duyduğu şüphe de azalmaya başladı.</span></span></p>

    <p class="msonormal"><span class="calibre11"><span class="calibre15">“Scarlet,” dedi Wolf, “Ran’ın iptal edildiğini söylediği şu görev... Ran, prensesi arama görevinden bahsediyor olmalı. Bunca yıl sonra neden iptal edilmiş olabileceğini bilmiyorum... Ama doğruysa, bu, artık babaannene ihtiyaçları kalmadığı anlamına gelebilir.”</span></span></p>

    <p class="msonormal"><span class="calibre11"><span class="calibre15">Scarlet’ın midesi kasıldı. “Yani onu serbest bırakabilirler mi?"</span></span></p>

    <p class="msonormal"><span class="calibre11"><span class="calibre15">Wolf’un dudaklarının kenarı kırıştı ve Scarlet’ın göğsüne ağır bir yük inmiş gibi oldu. Wolf konuşmasa da Scarlet cevabını almıştı.</span></span></p>

    <p class="msonormal"><span class="calibre11"><span class="calibre15">Hayır. Hayır, onu serbest bırakmayacaklardı.</span></span></p>

    <p class="msonormal"><span class="calibre11"><span class="calibre15">Scarlet başının dönmesine sebep olan bir nefes aldı ve aşağıdaki rayların üstüne vuran ay ışığına baktı.</span></span></p>

    <p class="msonormal"><span class="calibre11"><span class="calibre15">“Eğer bilseydim... Seninle önceden tanışmış olsaydım... Sana yardım etmek istiyorum Scarlet. Her şeyi yoluna koymak istiyorum ama istedikleri bilgi bende yok. Babaannenin iyiliği için gereken şey, onlara faydalı olmaya devam etmesi. Selene’yi aramaya bir son verseler bile, babaannen hâlâ onların işine yarayabilecek, geçmişinden hatırladığı birtakım bilgilere sahip olabilir. İşte bu yüzden, <i class="calibre5">senin</i> bildiğin herhangi bir şey varsa, herhangi bir bilgi kırıntısı... Onu kurtarmamızın tek yolu bu olabilir. Pazarlık yapar, babaanneni bırakmaları karşılığında onlara istedikleri bilgiyi verebilirsin.” Scarlet çaresizlik hissiyle sarmalandı. “Ne istedikleri hakkında bir fikrim yok.”</span></span></p>

    <p class="msonormal"><span class="calibre11"><i class="calibre5"><span class="calibre15">“Düşün.</span></i></span> <span class="calibre11"><span class="calibre15">Hiç şüphelenmeni gerektirecek bir durum oldu mu? Mesela babaannenin yaptığı veya söylediği bir şeyin garip olduğunu düşündün mü?”</span></span></p>

    <p class="msonormal"><span class="calibre11"><span class="calibre15">“O her zaman garip şeyler yapar.”</span></span></p>

    <p class="msonormal"><span class="calibre11"><span class="calibre15">“Ayalarla alakalı bir şey? Veya prensesle?”</span></span></p>

    <p class="msonormal"><span class="calibre11"><span class="calibre15">“Hayır, o...” Scarlet duraksadı. “O her zaman insanlara karşı anlayışlıdır. Peşin hükümlerde bulunmaz.”</span></span></p>

    <p class="msonormal"><span class="calibre11"><span class="calibre15">“Başka?”</span></span></p>

    <p class="msonormal"><span class="calibre11"><span class="calibre15">“Hiçbir şey. Babaannemin Ayalarla bir alakası yok.”</span></span></p>

    <p class="msonormal"><span class="calibre11"><span class="calibre15">“Bunun doğru olmadığını gösteren kanıtlar var.”</span></span></p>

    <p class="msonormal"><span class="calibre11"><span class="calibre15">“Ne kanıtı? Neden bahsediyorsun sen?”</span></span></p>

    <p class="msonormal"><span class="calibre11"><span class="calibre15">Wolf başını kaşıdı. “Babaannen sana Ay Ülkesi’ne yaptığı yolculuktan bahsetmiş olmalı.”</span></span></p>

    <p class="msonormal"><span class="calibre11"><span class="calibre15">Scarlet avuçlarını gözlerine bastırdı, titrek bir nefes aldı. “Sen delisin. Babaannem <i class="calibre5">Ay Ülkesi’ne</i> neden gitsin ki?”</span></span></p>

    <p class="msonormal"><span class="calibre11"><span class="calibre15">“Son elli yıl içinde Dünyadan Ay Ülkesi’ne gerçekleştirilen tek diplomatik ziyaretin bir parçasıydı. Dünya politikacılarını taşıyan aracın pilotuydu ve ziyaret yaklaşık iki hafta sürdü. Yani Ayalarla, <i class="calibre5">az da olsa</i> bir iletişim kurmuş olmalı...” Wolf kaşlarını çattı. “Sana bundan hiç bahsetmedi mi?”</span></span></p>

    <p class="msonormal"><span class="calibre11"><i class="calibre5"><span class="calibre15">“Hayır!</span></i></span> <span class="calibre11"><span class="calibre15">Hayır, bana bundan asla bahsetmedi! Bu ziyaret ne zamandı?” Wolf gözlerini kaçırdı. Scarlet adamın tereddüt içinde olduğunu görebiliyordu. “Wolf. Bu ne zamandı?”</span></span></p>

    <p class="msonormal"><span class="calibre11"><span class="calibre15">Wolf yutkundu. “Kırk yıl önce,” dedi, usulca. “Babanın doğumundan dokuz ay önce.”</span></span></p>
  </div>
</body>
</html>