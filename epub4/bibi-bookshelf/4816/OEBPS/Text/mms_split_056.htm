<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <div class="calibre36">
      <h2 class="calibre34" id="calibre_pb_55"><a class="pcalibre1 pcalibre calibre2" id="_Toc414713507"><span class="calibre35">Kırk Beş</span></a></h2>
    </div>

    <p class="msonormal"><span class="calibre11"><span class="calibre13">KÖPRÜYÜ TÜRLÜ TÜRLÜ ÖZEL CAMLARDAN, SADECE</span></span> <span class="calibre11"><span class="calibre15">kendi için yaptırmıştı. Böylece kendisi, askerlerin eğitimini, dövüşmelerini ve yeni mutasyonlarına uyum sağlamaya çalışmalarını izlerken, başka kimse onu göremiyordu. İlgisi özellikle, genetik mutasyonu henüz birkaç gün önce tamamlanan yeni bir sürünün üstündeydi. Sürü üyeleri hâlâ çok gençti; on iki yaşından büyük olmayan oğlan çocukları.</span></span></p>

    <p class="msonormal"><span class="calibre11"><span class="calibre15">Bazıları ara sıra gruplaşan, sürekli ellerinin üstündeki kürke bakıp duran, müdahaleyle değiştirilmiş uzuvları üstünde atlayıp sıçrayan bu çocuklar için, neredeyse sevimli bile denilebilirdi. Bazıları ise daha şimdiden birbirlerine sataşıp hırgür çıkarmaya başlamıştı.</span></span></p>

    <p class="msonormal"><span class="calibre11"><span class="calibre15">Konumlarını belirliyorlardı. Hiyerarşik bir düzen kuruyorlardı. Tıpkı, oldukları hayvanlar gibi.</span></span></p>

    <p class="msonormal"><span class="calibre11"><span class="calibre15">Her bir sihirbaz, kendine atanmış sürü üyelerini yönlendiriyor, onları çeşitli formasyonlara sokuyordu. Levana’yı her zaman büyüleyen bir şeydi bu. Sihirbazlardan bazıları kontrolü zorla elinde tutarken, kimileri ise isteklerini, yavrularına yaklaşan şefkatli bir anne tavrıyla sağlıyordu.</span></span></p>

    <p class="msonormal"><span class="calibre11"><span class="calibre15">En genç sürüyü izlerken, kadın giderek daha da keyif almaya başladı.</span></span></p>

    <p class="msonormal"><span class="calibre11"><span class="calibre15">Sürüden yedi çocuk, hiçbir sorgulamada bulunmadan sıraya girmişti ve sadece tek bir çocuk, diğerlerinden ayrı, tek başına duruyordu. Dört ayak üstüne inmiş çocuk, dişlerini çıkarmış, sihirbaza hırlıyordu. Kurt karakteri, bu çocukta diğerlerinden çok daha baskındı. Altın sarısı gözlerinde isyan ve nefret parıltısı vardı.</span></span></p>

    <p class="msonormal"><span class="calibre11"><span class="calibre15">Levana daha şimdiden anlamıştı. O çocuk sürünün alfası olacaktı.</span></span></p>

    <p class="msonormal"><span class="calibre11"><span class="calibre15">“Majesteleri.”</span></span></p>

    <p class="msonormal"><span class="calibre11"><span class="calibre15">Levana başını hafifçe yana eğdi ama gözlerini aşağıdaki çocuktan ayırmadı. “Sybil.”</span></span></p>

    <p class="msonormal"><span class="calibre11"><span class="calibre15">Baş sihirbazının topukları, camdan zemin üstünde birbirine çarptı. Sybil eğilerek selam verirken, Levana kıvrılan kumaşın sesini duyabiliyordu.</span></span></p>

    <p class="msonormal"><span class="calibre11"><span class="calibre15">Mağara zemininde, ufak kurtçuk, sahibesinin etrafında bir daire çizmeye başladı. Sihirbaz kadın, siyah ceketi içindeyken hayalet kadar solgun görünen, sarışın bir gençti. Yüzünde hafifçe endişeli bir ifade vardı. Karşısındaki çocuğu kontrol altına alabilecek zihin gücüne sahip olduğundan şüpheli gibi görünüyordu.</span></span></p>

    <p class="msonormal"><span class="calibre11"><span class="calibre15">“Özel askerlerin hepsi geçici olarak görevlerinden alındı ve saklanma statüsüne geçirildi. İki yüz altmış askerimizin öldüğünü tahmin ediyoruz.”</span></span></p>

    <p class="msonormal"><span class="calibre11"><span class="calibre15">“Hâlâ fark etmedilerse bile, Dünyalılar yakında dövmelerin farkına varacaktır. Askerlerin iyi kamufle edildiğinden emin ol."</span></span></p>

    <p class="msonormal"><span class="calibre11"><span class="calibre15">“Elbette majesteleri. Korkarım ki bir de sihirbaz ölümünü raporlamak zorundayım.”</span></span></p>

    <p class="msonormal"><span class="calibre11"><span class="calibre15">Levana başını kaldırdı, bir an için camda Sybil’in yansımasını görmeyi bekledi. Ama bir yansıma yoktu. Saray pencerelerinden hiçbiri ışığı yansıtmazdı. Levana bunu özellikle kendisi emretmişti. Yine de bunca yıldan sonra bile hâlâ tam olarak alışamamıştı.</span></span></p>

    <p class="msonormal"><span class="calibre11"><span class="calibre15">Bir kaşını kaldırarak Sybil’i devam etmeye yönlendirdi.</span></span></p>

    <p class="msonormal"><span class="calibre11"><span class="calibre15">“Sihirbaz Jael. Göğsünden vurulmuş.”</span></span></p>

    <p class="msonormal"><span class="calibre11"><span class="calibre15">“Jael mi? Jael savaşta bile sığınağının güvenliğinden ayrılacak türden biri değildi.”</span></span></p>

    <p class="msonormal"><span class="calibre11"><span class="calibre15">“Betalarından biri, Linh Cinder’ın olay yerinde görüldüğünü belirtti. Anlaşılan o ki Jael kızı tek başına eline geçirmeye yeltenmiş.”</span></span></p>

    <p class="msonormal"><span class="calibre11"><span class="calibre15">Levana’nın burun delikleri genişledi ve yüzünü tekrar eğitim alanına indirdi. Tam o sırada genç kurtçuk, sahibesinin üstüne atıldı. Kadın çığlık atarak sırtüstü düştü, sonra tüm bedeni yoğun bir konsantrasyonla kasıldı. Yukarıdan bakmasına rağmen, Levana kadının alnından şakaklarına akan ter damlalarını görebiliyordu.</span></span></p>

    <p class="msonormal"><span class="calibre11"><span class="calibre15">Kurtçuk ağzını açtı, dişleri parıldadı ve sonra tereddüt etti.</span></span></p>

    <p class="msonormal"><span class="calibre11"><span class="calibre15">Levana çocuğun hayvansal dürtülerine ket vurmaya çalışan şeyin ne olduğundan emin değildi; kontrolü eline geçirmeye çalışan sihirbaz da olabilirdi, Aycı çocuğun zihninde kalmış hatıralar da.</span></span></p>

    <p class="msonormal"><span class="calibre11"><span class="calibre15">“Jael’in sürüsü Paris’teki karargâhta bulunan bir beta dışında dağılmış hâlde. Sürü üyelerini toparlaması için Sihirbaz Aimery’yi göndereceğim.”</span></span></p>

    <p class="msonormal"><span class="calibre11"><span class="calibre15">Kurtçuk, sahibesinin üstünden ayrıldı ve yerde bir top hâlini aldı. Apaçık bir acıyla titriyor, inliyordu.</span></span></p>

    <p class="msonormal"><span class="calibre11"><span class="calibre15">Kendisi de titreyen sihirbaz ayağa doğruldu ve ceketindeki siyah regolit tozlarını silkeledi. Tüm mağaralar baştan sona regolit tozuyla kaplıydı. Mağaralar doğal lav tünelleriydi ve içlerine ne kadar yerleşilip geliştirilirse geliştirilsin, asla tamamen temiz olmayacaklardı. Levana tırnak altlarına giren, saçına yapışan, ciğerlerini dolduran tozdan nefret ediyordu. Mağaralara elinden geldiğince nadiren iniyor, Ay Ülkesi başkenti ile kendi sarayının üstünü kaplayan parlak kubbenin altında kalmayı tercih ediyordu.</span></span></p>

    <p class="msonormal"><span class="calibre11"><span class="calibre15">“Majesteleri?” diye sordu Sybil.</span></span></p>

    <p class="msonormal"><span class="calibre11"><span class="calibre15">“Hayır, Aimery’yi gönderme,” dedi Levana, gözlerini acı içinde kıvranan kurtçuktan ayıramadan. Çocuk hâlâ sahibesinin kontrolüne karşı savaş veriyor, kendi zihninin hâkimiyetini korumaya çabalıyordu. Bir asker, bir canavar, bir piyon olmaktansa, bir çocuk olarak var olmaya devam etmek istiyordu. “Jael’in sürüsünü kendi hâline bırakın. Özel askerler, üstlerine düşeni yerine getirdi.”</span></span></p>

    <p class="msonormal"><span class="calibre11"><span class="calibre15">Kurtçuk sonunda titremeyi bıraktı. Nefes nefese bir hâlde yerde yatarken, yanaklarının üstündeki kürk, gözyaşlarıyla ıslanmıştı. Sahibesinin ona attığı bakış da en az kontrol altında tuttuğu çocuklarınla kadar haşindi. Herhangi bir kelime telaffuz etmemesine rağmen, Levana neredeyse kadının emirlerini duyabiliyordu. Çocuğa ayağa kalkmasını, sıraya girmesini, kendisine itaat etmesini söylüyordu.</span></span></p>

    <p class="msonormal"><span class="calibre11"><span class="calibre15">Çocuk da öyle yaptı. Acı çeker gibi ağırca hareket ederek, kaslı bacakları üstünde doğruldu ve sıraya girdi. Başını eğmiş, omuzlarını çökertmişti.</span></span></p>

    <p class="msonormal"><span class="calibre11"><span class="calibre15">Azarlanmış bir köpek gibi.</span></span></p>

    <p class="msonormal"><span class="calibre11"><span class="calibre15">“Bu askerler neredeyse hazır,” dedi Levana. “Genetik müdahaleleri tamamlandı ve sihirbazları da kontrole hazır. Dünya’ya bir sonraki saldırıda bu adamlar en önde olacak ve kamufle edilmeyecek.”</span></span></p>

    <p class="msonormal"><span class="calibre11"><span class="calibre15">“Emredersiniz Yüce Majesteleri.” Sybil eğildi. Levana bu sefer, kumaşın sesini duyduğu kadar, Sybil’in gözlerinden yayılan saygıyı da hissetti. “Ve lütfen nişanınız için en sıcak tebriklerimi sunmama izin verin kraliçem.”</span></span></p>

    <p class="msonormal"><span class="calibre11"><span class="calibre15">Levana’nın sol elindeki parmaklar kıvrıldı ve başparmağı, orta parmağındaki taştan yüzük üstünde gezindi. Levana bu yüzüğü, göz boyamasıyla herkesten saklardı. Yüzüğü taktığını bilen binlerinin hâlâ hayatta olup olmadığından bile emin değildi. Ama imparator Kai onun evlilik yoluyla müttefiklik teklifini kabul ettiğinden beri, parmağı bu akşam sürekli karıncalanıyordu.</span></span></p>

    <p class="msonormal"><span class="calibre11"><span class="calibre15">“Teşekkürler Sybil. Hepsi bu kadar.”</span></span></p>

    <p class="msonormal"><span class="calibre11"><span class="calibre15">Sybil bir kez daha eğildi, sonra uzaklaşan ayak sesleri duyuldu.</span></span></p>

    <p class="msonormal"><span class="calibre11"><span class="calibre15">Aşağıda, günlük eğitimlerini tamamlayan sürüler dağılmaya başladı. Sihirbazlar onları Ay yüzeyinin altındaki doğal labirentin farklı mağaralarına doğru yönlendirdiler.</span></span></p>

    <p class="msonormal"><span class="calibre11"><span class="calibre15">Ailesinin, zamanında sadece bir deney yaratığı olarak görülen bu adam ve çocukların, kendi hâkimiyeti zamanında bu hâle geldiğini görmek garip bir duyguydu. Başka her ordudan daha hızlı ve güçlü bir ordu, insan zekâsı, kurt içgüdüleri, çocuk itaatkârlığı. Askerler Levana’yı tedirgin ediyordu ve bu, yıllardır hissetmediği bir duyguydu. Böylesine çok Aycı, üstelik değişik beyin dalgalarına sahip adamlar... Ve Levana, onların hepsini kontrol etme gücünden yoksun. En azından tek seferde hepsini.</span></span></p>

    <p class="msonormal"><span class="calibre11"><span class="calibre15">Bu canavarlar -bu bilimsel yaratıklar- ona hiçbir şekilde bir sevgi beslemeyecekti.</span></span></p>

    <p class="msonormal"><span class="calibre11"><span class="calibre15">Ay Ülkesi insanlarının ona beslediği türden bir sevgi.</span></span></p>

    <p class="msonormal"><span class="calibre11"><span class="calibre15">Dünya insanlarının yakında besleyeceği türden bir sevgi.</span></span></p>
  </div>
</body>
</html>