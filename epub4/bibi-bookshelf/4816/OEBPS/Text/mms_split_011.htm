<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="font4"><i class="calibre5"><span class="calibre16"><br class="calibre10" id="calibre_pb_10"/></span></i></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713472"><span class="calibre11"><b class="calibre3"><span class="calibre12">On</span></b></span></a></p>

    <p class="msonormal"><a class="pcalibre pcalibre1" id="bookmark14"></a><span class="calibre11"><span class="calibre13">THORNE BAŞININ ÜSTÜNDE BİR YERDEN GELEN</span></span> <span class="calibre11"><span class="calibre15">bir tıngırtı sesiyle irkildi.</span></span></p>

    <p class="msonormal"><span class="calibre11"><span class="calibre15">Gürültüyü, bir adam sesi izledi. “Duydunuz mu?”</span></span></p>

    <p class="msonormal"><span class="calibre11"><span class="calibre15">Thorne aracın iniş takımlarının arasına çömeldi ve metal bir akşamın altına serildi. “Kaptan kraldır,” diye fısıldadı. “Kaptan kraldır, kaptan kral...”</span></span></p>

    <p class="msonormal"><span class="calibre11"><span class="calibre15">Başının hemen üstünden hafif bir uğultu sesi yükseldi. Aracın burun tarafındaki lambalar, solgun bir ışıkla titreşti.</span></span></p>

    <p class="msonormal"><span class="calibre11"><span class="calibre15">“Kaptan kral...”</span></span></p>

    <p class="msonormal"><span class="calibre11"><span class="calibre15">Thorne cümlesini tamamlayamadan, önce motorun sesi yükseldi. Aracın kapısı açıldı ve bir giriş rampası oluşturacak şekilde ağır ağır yere doğru inmeye başladı. Kalbi güm güm çarpan Thorne, hızla yana atılarak kapının altında ezilmekten son anda kurtuldu.</span></span></p>

    <p class="msonormal"><span class="calibre11"><span class="calibre15">“Şuradalar!”</span></span></p>

    <p class="msonormal"><span class="calibre11"><span class="calibre15">Bir fener ışığı onu aydınlattığı anda, Thorne hâlâ inmeye devam eden kapının üstüne atladı. “Rampion, kapıyı kapa!”</span></span></p>

    <p class="msonormal"><span class="calibre11"><span class="calibre15">Araçtan bir yanıt gelmedi.</span></span></p>

    <p class="msonormal"><span class="calibre11"><span class="calibre15">Bir silah ateşlendi. Kurşun, aracın üstündeki lambalardan birine çarpıp karanlığa doğru sekti.</span></span></p>

    <p class="msonormal"><span class="calibre11"><span class="calibre15">Thorne kargo bölümündeki plastik sandıklardan birinin arkasına saklandı. “Rampion, <i class="calibre5">kapıyı kapa!"</i></span></span></p>

    <p class="msonormal"><span class="calibre11"><i class="calibre5"><span class="calibre15">“Ben de</span></i></span> <span class="calibre11"><span class="calibre15">öyle <i class="calibre5">yapmaya çalışıyorum!”</i></span></span></p>

    <p class="msonormal"><span class="calibre11"><span class="calibre15">Thorne dondu kaldı, başını boru ve kablolarla kaplı tavana doğru kaldırdı. “Rampion?”</span></span></p>

    <p class="msonormal"><span class="calibre11"><span class="calibre15">Soruyu takip eden sessizlik, araç rampasının yere değdiğini gösteren bir tangırtı sesiyle bölündü. Ardından koşturan ayak sesleri duyuldu ve sonra rampa, gıcırtılar çıkararak tekrar yükselmeye başladı. Plastik sandıklar bir kurşun yağmuruna tutuldu. Kurşunlardan bazıları, aracın metal duvarlarından sekti. Thorne elleriyle başını kapadı ve rampanın kurşunlardan korunmasına izin verecek kadar yükselmesini bekledikten sonra, sandığın arkasından fırlayarak kokpite doğru koşturdu.</span></span></p>

    <p class="msonormal"><span class="calibre11"><span class="calibre15">Rampanın kapanmasıyla birlikte, araç söyle bir sarsıldı. Hâlâ aracın dış kaplamasından seken kurşunların sesi geliyordu.</span></span></p>

    <p class="msonormal"><span class="calibre11"><span class="calibre15">Thorne açılmamış sandıkları bir kenara ittirerek acil durum ışıklarıyla aydınlanmış kokpite doğru ilerledi. Dizini sert bir şekilde bir yerlere çaptığında bir dizi küfür savurdu ve sonra pilot koltuğuna çöktü. Camlar kir içindeydi ve karanlıktaki ambara dair görebildiği tek şey, Alak’ın ofisinin solgun lambası ve Rampion’un etrafında dolaşarak bir giriş yolu arayanların fener ışığıydı.</span></span></p>

    <p class="msonormal"><span class="calibre11"><span class="calibre15">“Rampion, kalkışa hazırlan!”</span></span></p>

    <p class="msonormal"><span class="calibre11"><span class="calibre15">Kontrol panelindeki gösterge ve ekranlardan, sadece en önemli olanları aydınlandı.</span></span></p>

    <p class="msonormal"><span class="calibre11"><span class="calibre15">Thorne’un az önce duyduğu kadınsı ses, aracın hoparlörlerinden tekrar yükseldi. “<i class="calibre5">Otomatik kalkışı</i> ayarlayamıyorum Thorne. Kalkışı elle <i class="calibre5">kendin yapmak zorundasın.</i> ”</span></span></p>

    <p class="msonormal"><span class="calibre11"><span class="calibre15">Thorne ağzı açık bir şekilde kontrol paneline bakakaldı. “Sen nasıl oluyor da konuşabiliyorsun sevgili aracım?”</span></span></p>

    <p class="msonormal"><span class="calibre11"><i class="calibre5"><span class="calibre15">“Konuşan benim sersem!"</span></i></span></p>

    <p class="msonormal"><span class="calibre11"><span class="calibre15">Thorne kulağını hoparlöre doğru çevirdi. “Cinder?”</span></span></p>

    <p class="msonormal"><span class="calibre11"><i class="calibre5"><span class="calibre15">“Beni dinle, oto-kontrol sisteminde arıza var. Güç kaynağı da neredeyse bitik hâlde. Sanırım çalışmasını sağlayabilirim ama kalkışı bilgisayar yardımı olmaksızın gerçekleştirmek zorundasın.</span></i></span> <span class="calibre11"><span class="calibre15">”</span></span></p>

    <p class="msonormal"><span class="calibre11"><span class="calibre15">Hoparlörlerden oldukça kuru bir sesle yükselen bu sözleri, aracın kapısına doğru sıkılan kurşun sesleri izledi. Thorne yutkundu. “Bilgisayar yardımı olmadan mı? Emin misin?”</span></span></p>

    <p class="msonormal"><span class="calibre11"><span class="calibre15">Kısa bir sessizliğin ardından hoparlörler tekrar çalıştı ve Thorne, tüm monotonluğuna rağmen, yükselen sesin, sanki Cinder’ın dişlerinin gıcırtısı olduğunu düşündü. “<i class="calibre5">Aracı uçurmayı biliyorsun, değil mi?'</i></span></span></p>

    <p class="msonormal"><span class="calibre11"><span class="calibre15">“Eee.” Thorne gözlerini önündeki kontrol panelinde gezdirdi. “Evet?”</span></span></p>

    <p class="msonormal"><span class="calibre11"><span class="calibre15">Omuzlarını dikleştirdi ve tavana iliştirilmiş kontrol düğmesine uzandı. Bir an sonra güneş, ambarın tavanının ortasında belirmeye başlayan açıklıktan, içeriyi aydınlattı.</span></span></p>

    <p class="msonormal"><span class="calibre11"><span class="calibre15">Aracın yan tarafından güm güm yumruk sesleri yükseldi.</span></span></p>

    <p class="msonormal"><span class="calibre11"><span class="calibre15">“Evet. Evet, siz de haklısınız.” Thorne ateşleme düğmesini çevirdi.</span></span></p>

    <p class="msonormal"><span class="calibre11"><span class="calibre15">Motor çalışırken kontrol paneline vuran ışık da bir anlığına soldu.</span></span></p>

    <p class="msonormal"><span class="calibre11"><span class="calibre15">“Yola çıkma vakti.”</span></span></p>

    <p class="msonormal"><span class="calibre11"><span class="calibre15">Aracın kapısının dışından bir başka çarpma sesi yükseldi. Thorne birkaç düğmeyi açtı, havalanma moduna geçti ve aracı yerden kaldırdı. Şehrin altına yerleştirilmiş manyetik düzenekler sayesinde, araç rüzgârda savrulan bir tüy kadar yumuşak hareketlerle havalandı ve Thorne derin bir nefes verdi.</span></span></p>

    <p class="msonormal"><span class="calibre11"><span class="calibre15">Sonra araç sarsıldı ve yana yatmaya başladı.</span></span></p>

    <p class="msonormal"><span class="calibre11"><span class="calibre15">“Oha, oha. Dur bakalım!” Thorne, kalbi hızla çarparken, aracı tekrar düzleştirdi.</span></span></p>

    <p class="msonormal"><span class="calibre11"><span class="calibre15">“<i class="calibre5">Güç kaynağı ölmek üzere. Hemen yedek iticileri çalıştırmak zorundasın</i>.”</span></span></p>

    <p class="msonormal"><span class="calibre11"><span class="calibre15">“Yedek neleri? Ah, her neyse... Düğmeyi buldum.”</span></span></p>

    <p class="msonormal"><span class="calibre11"><span class="calibre15">Motor tekrar alevlendi. Ani güç akışıyla beraber, araç bu sefer sert bir şekilde diğer yana doğru yattı ve yandaki bir diğer araca çarparken Thorne’un kulağına bir ezilme sesi geldi. Rampion aniden sarsıldı ve tekrar yere doğru alçalmaya başladı. Sancak tarafına bir başka kurşun yağmuru indi. Thorne’un ensesinden aşağı bir damla ter kaydı.</span></span></p>

    <p class="msonormal"><span class="calibre11"><i class="calibre5"><span class="calibre15">“Sen ne yaptığını sanıyorsun?"</span></i></span></p>

    <p class="msonormal"><span class="calibre11"><span class="calibre15">“Dikkatimi dağıtmayı bırak!” diye bağırdı Thorne, kontrolleri kavrayıp gemiyi düzleştirerek. Gereğinden fazla ittirmişti. Araç bu sefer fazlasıyla sağa yattı.</span></span></p>

    <p class="msonormal"><span class="calibre11"><i class="calibre5"><span class="calibre15">“Sonumuz geldi.”</span></i></span></p>

    <p class="msonormal"><span class="calibre11"><span class="calibre15">“Bu göründüğü kadar kolay değil!” Thorne gemiyi tekrar düzleştirdi. “Normalde bu işi otomatik dengeleyici halleder!”</span></span></p>

    <p class="msonormal"><span class="calibre11"><span class="calibre15">Hoparlörlerden iğneli bir yorum yükselmemesi, Thorne’u şaşırttı. Bir an sonra, kokpit içinde bir başka panelin ışıkları yanmaya başladı. <i class="calibre5">MANYETİK İLETKENLER DENGELENİYOR. GÜÇ ÇIKIŞ ORANI: 37/63... 38/62...42/58...</i></span></span></p>

    <p class="msonormal"><span class="calibre11"><span class="calibre15">Araç sakince düzleşti, bir kez daha havada asılı durur hâle geldi.</span></span></p>

    <p class="msonormal"><span class="calibre11"><span class="calibre15">“Tamamdır! İşte bu!”</span></span></p>

    <p class="msonormal"><span class="calibre11"><span class="calibre15">Aracın burnunu ambarın tavanına doğru kaldırırken, Thorne’un kontrol çubuğunu kavrayan parmakları beyaza çaldı. Motorun hafif uğultusu, gemi hızla yükselirken bir gürleme sesine dönüştü. Thorne kurşunların son bir defa aracın üstünden sektiğini duydu. Sonra araç ambardan çıkıp güneşle yıkanırken, kurşun sesleri de kayboldu.</span></span></p>

    <p class="msonormal"><span class="calibre11"><span class="calibre15">“Haydi hayatım,” diye mırıldandı Thorne, gözlerini yumarak. Araç hiç yalpalamadan, hiçbir direnç göstermeden, şehrin korumalı manyetik ağından kurtuldu ve tüm gücü iticilere yönlendirilmişken, bir mızrak gibi, gökyüzünü süsleyen bulutlara doğru atıldı. Yeni Pekinin gökdelenleri birer noktaya dönüştü ve bir an sonra artık sadece Thorne, gökyüzü ve uzayın sonsuzluğu vardı.</span></span></p>

    <p class="msonormal"><span class="calibre11"><span class="calibre15">Gemi, Dünya atmosferinden çıkana kadar Thorne’un kontrol çubuğunu kavramış, birer demir parçası hâlindeki parmakları bir milim bile oynamadı.</span></span></p>

    <p class="msonormal"><span class="calibre11"><span class="calibre15">Başı hafifçe dönmeye başlayan Thorne, gemi dünyanın yörüngesine otururken iticilerin gücünü gerektiği gibi yeniden ayarladı ve ancak bundan sonra parmaklarını kontrollerden ayırdı.</span></span></p>

    <p class="msonormal"><span class="calibre11"><span class="calibre15">Titreyerek koltuğunda arkaya yaslandı. Kalp atışlarının yavaşlaması ve konuşabilme yetisini geri kazanması çok kısa sürmedi. “İyi iş çıkardın sayborg güzeli,” dedi. “Mürettebatımın kalıcı bir üyesi olmak istersen, işe alındın.”</span></span></p>

    <p class="msonormal"><span class="calibre11"><span class="calibre15">Hoparlörlerden bir yanıt gelmedi.</span></span></p>

    <p class="msonormal"><span class="calibre11"><span class="calibre15">Düşük bir pozisyondan da bahsetmiyorum. İkinci kaptanlık olabilir. Eh, aslında diğer pozisyonların hepsi de müsait sayılır. Mekanik sorumlusu... Aşçı... Bir pilot da iyi olurdu. Böylece <i class="calibre5">bunu</i> asla tekrar yapmak zorunda kalmazdım.” Bekledi. “Cinder? Orada mısın?”</span></span></p>

    <p class="msonormal"><span class="calibre11"><span class="calibre15">Hâlâ bir yanıt gelmeyince, Thorne koltuğundan kalktı ve kokpitten çıktı. Kargo bölümünü de geçtikten sonra mürettebat odalarını ayıran koridora girdi. Geminin alt şasisine uzanan kapağı açarken, bacakları güçsüzlükle titriyordu. Merdivenleri inerek motor odası ile kapsül araç hangarı arasındaki ufak koridora ulaştı. Motor odası kapısının yanındaki ekranda, uzay boşluğu veya güvensiz basınç gibi, tehlikelere dair bir uyarı işareti yoktu. Ekranda ayrıca, gemi içinde herhangi bir kızın varlığına dair de bir işaret de mevcut değildi.</span></span></p>

    <p class="msonormal"><span class="calibre11"><span class="calibre15">Thorne ekrandaki “kilidi aç” ikonuna bastı ve kolu yana çevirerek kapıyı ittirdi.</span></span></p>

    <p class="msonormal"><span class="calibre11"><span class="calibre15">Motor büyük bir gürültüyle çalışıyordu ve içeriye erimiş plastik kokusu hâkimdi. “Kimse yok mu?” diye seslendi karanlık odaya. “Sayborg güzeli, içeride misin?” Cinder bir cevap verdiyse bile, sesi motor gürültüsü altında boğulup gitmiş olmalıydı. Thorne yutkundu. “Işıklar açılsın.”</span></span></p>

    <p class="msonormal"><span class="calibre11"><span class="calibre15">Kapının üstündeki kırmızı bir acil durum ışığı yanarak, devasa motorun ve motor altından dolaşan metrelerce kabloyla, akşamın üstüne kasvetli gölgelerin düşmesine sebep oldu.</span></span></p>

    <p class="msonormal"><span class="calibre11"><span class="calibre15">Thorne gözlerini kıstı. Gözüne neredeyse beyaza çalan bir şey ilişti.</span></span></p>

    <p class="msonormal"><span class="calibre11"><span class="calibre15">Elleri ve ayakları üstüne çömelerek, Cinder’a doğru süründü.</span></span></p>

    <p class="msonormal"><span class="calibre11"><span class="calibre15">“Sayborg güzeli?”</span></span></p>

    <p class="msonormal"><span class="calibre11"><span class="calibre15">Cinder, hareketsiz yatmaya devam etti.</span></span></p>

    <p class="msonormal"><span class="calibre11"><span class="calibre15">Thorne, Cinder’ın saçları yüzüne düşmüş hâlde, sırtüstü yattığını fark etti. Cinder’ın metalik eli, ön kapağı açılmış bir bilgisayar panelindeki bir yuvaya kenetlenmiş hâldeydi.</span></span></p>

    <p class="msonormal"><span class="calibre11"><span class="calibre15">“İşte buradasın,” dedi Thorne, Cinder’ın yanına geldiğinde. Cinder’ın göz kapaklarını yukarı kaldırdı ama kızın gözleri, ifadesiz ve hareketsizdi. Başını eğen Thorne, kulağını kızın göğsüne dayadı ama bir kalp atışı varsa bile, motorun gürültüsü yüzünden duyması imkânsızdı.</span></span></p>

    <p class="msonormal"><span class="calibre11"><span class="calibre15">“Haydi ama,” dedi, Cinder’ın eline uzanıp onu bilgisayara takılı olduğu yuvasından çıkararak. En yakındaki bilgisayar panelinin ışıkları bir anda karardı.</span></span></p>

    <p class="msonormal"><span class="calibre11"><span class="calibre15">“Oto-kontrol sistemi devre dışı,” dedi robotik bir ses, Thorne’un irkilmesine sebep olarak. “Olağan sistem prosedürleri uygulanıyor.”</span></span></p>

    <p class="msonormal"><span class="calibre11"><span class="calibre15">“İyi fikir,” diye mırıldandı Thorne, Cinder’ın ayak bileklerini kavrayarak. Kızı yavaşça koridora doğru sürükledi ve sonra sırtını duvara yaslayarak oturttu. Sayborg uzuvları her neden yapılmışsa, o madde, kesinlikle et ve kemikten daha ağırdı.</span></span></p>

    <p class="msonormal"><span class="calibre11"><span class="calibre15">Thorne kulağını tekrar Cinder’ın göğsüne dayadı. Kızın kalbinin hafifçe çarptığını işitebildi.</span></span></p>

    <p class="msonormal"><span class="calibre11"><span class="calibre15">“Uyan,” dedi, Cinder’ı sarsarak. Cinder’ın başı, göğsüne düştü.</span></span></p>

    <p class="msonormal"><span class="calibre11"><span class="calibre15">Thorne poposunun üstüne oturdu ve dudaklarını kemirmeye başladı. Kız fena hâlde solgundu ve kanalizasyondaki yolculukları yüzünden pislik içindeydi ama koridorun ışığı altında Thorne onun zar zor da olsa nefes aldığını görebiliyordu. “Ne yapmalıyım? Bir açma/kapama düğmen falan var mı?”</span></span></p>

    <p class="msonormal"><span class="calibre11"><span class="calibre15">Thorne un bakışları Cinder’ın bir parmağından hâlâ USB kablosu sarkan, metalden eline düştü. Metal eli kavrayarak her açıdan inceledi. Parmaklardan üçünün, bir fener, bir tornavida ve bir bıçağa dönüştüğünü hatırladı ama işaret parmağının neye dönüştüğü konusunda bir fikri yoktu. O parmak bir açma/kapama düğmesi olsa bile, Thorne düğmeye ulaşmanın bir yolunu bilmiyordu.</span></span></p>

    <p class="msonormal"><span class="calibre11"><span class="calibre15">Ne var ki şu USB kablosu...</span></span></p>

    <p class="msonormal"><span class="calibre11"><span class="calibre15">“Doğru ya!” Thorne ayağa sıçradı ve bu sırada neredeyse duvara tosladı. Kapsül araç hangarının kapısındaki ekrana bastı. İçeri adım attığında, tavandaki beyaz ışıklar da hayata geldi.</span></span></p>

    <p class="msonormal"><span class="calibre11"><span class="calibre15">Thorne, Cinder’ın bileklerini kavrayıp hangar içine sürükleyerek bir sürü kablo ve tamir araçları arasında duran iki ufak uydu aracının arasına bıraktı.</span></span></p>

    <p class="msonormal"><span class="calibre11"><span class="calibre15">Nefes nefese, kapsül araçları şarj etmek için kullanılan kabloyu duvardaki yuvasına çekiştirdi, sonra dondu ve bir kızın elindeki kabloya bir kendi elindekine baktı. Sonra tekrar kızın kablosuna. .. Bir küfür savurdu ve iki kabloyu da bıraktı. İki erkek uç. İkisinin birbirine bağlanamayacağını Thorne bile biliyordu.</span></span></p>

    <p class="msonormal"><span class="calibre11"><span class="calibre15">Thorne yumruk yaptığı elini şakağına vurdu ve kendini düşünmeye zorladı. <i class="calibre5">Düşün... Düşün...</i></span></span></p>

    <p class="msonormal"><span class="calibre11"><span class="calibre15">Aklına başka bir fikir geldi ve gözlerini kısarak, baygın hâldeki kıza baktı. Cinder’ın yüzü daha da solgun görünüyordu ama bu, ışığın bir oyunu da olabilirdi.</span></span></p>

    <p class="msonormal"><span class="calibre11"><span class="calibre15">“Ah...” dedi, aklına başka bir fikir geldiğinde. “Vay canına. Yoksa? Ama bu çok iğrenç.”</span></span></p>

    <p class="msonormal"><span class="calibre11"><span class="calibre15">Tiksintisini bir kenara bırakarak nazikçe kızı kendine doğru çekti ve bir kolunu ona dolayarak başının öne eğik hâlde dur<a class="pcalibre pcalibre1" id="bookmark15"></a>masını sağladı. Serbest olan diğer elini kızın karman çorman saçlarında gezdirdi ve ensesinin hemen üstündeki ufak kapağı buldu.</span></span></p>

    <p class="msonormal"><span class="calibre11"><span class="calibre15">Kapağı açarken, gözlerini başka yana çevirdi. Gözünün ucuyla kapaktan içeri bakması için cesaretini toplaması gerekti.</span></span></p>

    <p class="msonormal"><span class="calibre11"><span class="calibre15">Kızın kafatasındaki ufacık bölmeyi dolduran kablolar, çipler ve düğmeler Thorne’a kesinlikle hiçbir şey ifade etmiyordu. En azından, kontrol panelinin kızın beynini göstermeyecek şekilde durduğuna sevinerek, derin bir nefes verdi. Panelin hemen altında, bir kablo ucu büyüklüğünde, ufak bir yuva olduğunu gördü.</span></span></p>

    <p class="msonormal"><span class="calibre11"><span class="calibre15">“Ah,” diye homurdandı, elini tekrar kapsül araç şarjı kablosuna uzatarak. Büyük bir hata yapmadığım umut etti.</span></span></p>

    <p class="msonormal"><span class="calibre11"><span class="calibre15">Şarj kablosunun ucunu Cinder’ın kontrol panelindeki yuvaya taktı. Kablo rahatça yuvaya oturdu.</span></span></p>

    <p class="msonormal"><span class="calibre11"><span class="calibre15">Thorne derin bir nefes aldı.</span></span></p>

    <p class="msonormal"><span class="calibre11"><span class="calibre15">Hiçbir şey olmadı.</span></span></p>

    <p class="msonormal"><span class="calibre11"><span class="calibre15">Thorne Cinder’ı bir kol uzağında tutarak geriye doğru çöktü. Kızın yüzüne düşen saçları arkaya ittirdi ve bekledi.</span></span></p>

    <p class="msonormal"><span class="calibre11"><span class="calibre15">On iki kalp atımı sonrasında, Cinder’ın kafatasının içinden bir uğultu sesi yükseldi. Ses giderek güçlendi ve sonra aniden kesildi.</span></span></p>

    <p class="msonormal"><span class="calibre11"><span class="calibre15">Thorne yutkundu.</span></span></p>

    <p class="msonormal"><span class="calibre11"><span class="calibre15">Kızın sol omzu sarsılarak, Thorne’un elinden kurtuldu. Thorne kızı yere bıraktı. Cinder’ın başı hâlâ bir yana doğru kaykılmış hâldeydi. Bacakları titreşti, neredeyse midesine bir tekme yiyen Thorne ondan iyice uzaklaştı ve sırtını kapsül aracın iniş takımlarına yasladı.</span></span></p>

    <p class="msonormal"><a class="pcalibre pcalibre1" id="bookmark16"></a><span class="calibre11"><span class="calibre15">Kız ani bir nefes aldı. Aldığı nefesi birkaç saniye boyunca tuttu ve sonra bir inilti sesiyle bıraktı.</span></span></p>

    <p class="msonormal"><span class="calibre11"><span class="calibre15">“Cinder? Hayatta mısın?”</span></span></p>

    <p class="msonormal"><span class="calibre11"><span class="calibre15">Cinder’ın sayborg uzuvları, spazm geçirircesine hafifçe sarsıldı, sonra sanki limon ısırmışçasına yüzünü buruşturdu. Göz kapakları titreşirken, gözlerini kısarak Thorne’a bakmayı başardı.</span></span></p>

    <p class="msonormal"><span class="calibre11"><span class="calibre15">“Cinder?”</span></span></p>

    <p class="msonormal"><span class="calibre11"><span class="calibre15">Cinder oturur pozisyona geçti. Çenesiyle dili birkaç saniye için sessizce hareket etti ve konuşmayı nihayet başarabildiğin-de, kelimeler ağzından oldukça paytak bir şekilde çıktı. “Oto-kontrol modu... Güç kaynağımı neredeyse tüketti.”</span></span></p>

    <p class="msonormal"><span class="calibre11"><span class="calibre15">“Bence tamamen tüketmiş.”</span></span></p>

    <p class="msonormal"><span class="calibre11"><span class="calibre15">Cinder kaşlarını çattı ve bir an için kendinden şüpheye düşmüş göründü, sonra hâlâ beynine takılı kabloya uzandı. Kabloyu hızla çekti ve ensesindeki kapağı kapattı. “Kontrol panelimi mi açtın?” dedi, öfkeyle desteklenmiş olduğu için daha anlaşılır bir telaffuzla.</span></span></p>

    <p class="msonormal"><span class="calibre11"><span class="calibre15">Thorne dudaklarını büktü. “Açıkçası açmak için <i class="calibre5">can attığım</i> söylenemez.”</span></span></p>

    <p class="msonormal"><span class="calibre11"><span class="calibre15">Cinder yüzünde ekşi bir ifadeyle onu süzdü —yüzündeki ifade tam olarak öfkeli değildi, ama minnetle dolu da sayılmazdı. Koridorun ilerisinden motor uğultusu yükselirken ve köşedeki bir ışık ara sıra sönüp titreşerek tekrar yanarken, uzun bir süre boyunca birbirlerine baktılar.</span></span></p>

    <p class="msonormal"><span class="calibre11"><span class="calibre15">“Eh,” diye homurdandı Cinder sonunda. “Aklına gelmesi iyi olmuş sanırım.”</span></span></p>

    <p class="msonormal"><span class="calibre11"><span class="calibre15">İçi rahatlayan Thorne, aval aval sırıttı. “Özel bir an daha yaşıyoruz, değil mi?”</span></span></p>

    <p class="msonormal"><span class="calibre11"><span class="calibre15">“özel bir andan kastın, ilk karşılaştığımızdan bu yana seni boğmak istemediğim bir an ise, sanırım öyle.” Cinder yere geri yığıldı. “Zaten, herhangi birini boğamayacak kadar bitkinim sanırım.”</span></span></p>

    <p class="msonormal"><span class="calibre11"><span class="calibre15">“Bana uyar,” dedi Thorne, Cinder’ın yanına uzanarak. Sert ve soğuk zeminin, tavandaki sinir bozucu spot ışıklarının, giysilerinden yükselen kanalizasyon kokusunun ve tarifsiz bir özgürlüğün tadını çıkardı</span></span></p>
  </div>
</body>
</html>