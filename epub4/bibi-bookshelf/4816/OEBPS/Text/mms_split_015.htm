<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_14"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span><a class="pcalibre pcalibre1" id="bookmark20"></a></p>

    <p class="msonormal1"><a class="pcalibre pcalibre1" id="_Toc414713475"><b class="calibre3"><span class="calibre20">On Üç</span></b></a></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal"><span class="calibre11"><span class="calibre13">SCARLET HIZLA ARABA YOLUNA ATILDI. ÇAKIL TAŞLARI</span></span> <span class="calibre11"><span class="calibre15">ayağına batıyor, saçları rüzgârla yüzüne doğru savruluyordu.</span></span></p>

    <p class="msonormal"><span class="calibre11"><span class="calibre15">“Nereye gitmiş olabilir?” dedi, saçlarını kapüşonunun içine sokarak. Güneş çoktan ufuktan yükselmiş, tarlaları altından parıltılarla taçlandırmış ve araba yolunu gölgelerle doldurmuştu.</span></span></p>

    <p class="msonormal"><span class="calibre11"><span class="calibre15">“Belki de kuşları beslemeye gitmiştir?” Wolf evin bir yanında dolaşarak yakındaki sebze bahçesine girmeye çalışan bir horoza işaret etti.</span></span></p>

    <p class="msonormal"><span class="calibre11"><span class="calibre15">Ayaklarına batan taşları umursamayan Scarlet, hızla köşeyi döndü. Meşe yaprakları, rüzgârla üstüne uçuştu. Hangar, ahır ve kümese tam bir sessizlik hâkimdi. Babasından hiçbir iz yoktu.</span></span></p>

    <p class="msonormal"><span class="calibre11"><span class="calibre15">“Bir şeylerin peşinde olmalı ya da...” Scarlet’ın kalbi tekledi. “Hava aracım!”</span></span></p>

    <p class="msonormal"><span class="calibre11"><span class="calibre15">Taşlı araba yolunu, dikenli otları umursamadan koştu. Neredeyse hangar kapısına tosluyordu son anda kolu kavrayarak açmayı başardı. Tam o sırada tüm hangar bir gürültüyle titreşti.</span></span></p>

    <p class="msonormal"><span class="calibre11"><span class="calibre15">“Baba!”</span></span></p>

    <p class="msonormal"><span class="calibre11"><span class="calibre15">Ama babası Scarlet’ın korktuğu gibi, havalanarak kaçmak üzere hava aracının içinde değildi. Hangarın diğer tarafındaki duvarı kaplayan tezgâhın üstüne çıkmış ve tavana yakın dolapların içindekileri dışarı boşaltmakla meşguldü: Boya kutuları, uzatma kabloları, matkap uçları.</span></span></p>

    <p class="msonormal"><span class="calibre11"><span class="calibre15">Ayaklı, büyük bir alet dolabı da devrilmiş, içindeki vida ve çiviler yere saçılmıştı. Ayrıca arka taraftaki iki metal dolabın kapağı da ardına kadar açıktı ve içlerindeki bir sürü askeri pilot üniforması, tulum, bir köşeye sıkıştırılmış tek bir hasır şapka gözler önüne serilmişti.</span></span></p>

    <p class="msonormal"><span class="calibre11"><span class="calibre15">“Ne yapıyorsun?” Scarlet babasına doğru ilerledi, bir İngiliz anahtarı başının üstünden uçup giderken hızla eğildi ve olduğu yerde kaldı. Uçan anahtarı bir çarpma sesi izlemeyince, geriye doğru baktı ve Wolf’un, anahtarı yüzünün bir el mesafesinde tutmuş, gözlerini şaşkınlıkla kırpıştırdığını gördü. Scarlet hızla babasına doğru döndü. “Baba, neler oluyor...”</span></span></p>

    <p class="msonormal"><span class="calibre11"><span class="calibre15">“Buralarda olmalı!” dedi babası, bir diğer dolabı açarak. Teneke bir kutuyu eline aldı ve ters çevirdi, sonra büyülenmiş gibi, yüzlerce paslı çivinin kutudan dökülerek tangırtılar içinde yere düşmesini izledi.</span></span></p>

    <p class="msonormal"><span class="calibre11"><span class="calibre15">“Dur baba! Burada hiçbir şey yok!” Tüm dağınıklığın arasından ilerlerken, Scarlet yerdeki paslı parçalara, dikkat etti. “Kes şunu!”</span></span></p>

    <p class="msonormal"><span class="calibre11"><span class="calibre15">“Buralarda olmalı Scarlet.” Babası kolunun altına metalden ufak bir fıçıyı sıkıştırdı, tezgâhın üstünden yere atlayarak çömeldi ve fıçının üstündeki tıpayı çıkarmaya koyuldu. Onun da ayakları çıplaktı ama yerdeki çivi ve vidaların farkında bile değilmiş gibi görünüyordu.</span></span></p>

    <p class="msonormal"><span class="calibre11"><span class="calibre15">“Babaannenden istedikleri bir şey var. Buralarda olmalı. Bir yerlerde... Ama nerede...”</span></span></p>

    <p class="msonormal"><span class="calibre11"><span class="calibre15">Babası fıçıyı yana eğip sarımsı sıvıyı tüm dağınıklığın üstüne dökerken, havaya motor yağının keskin kokusu hâkim oldu.</span></span></p>

    <p class="msonormal"><span class="calibre11"><span class="calibre15">“Koy onu yerine baba!” Scarlet yerdeki bir çekici eline aldı ve başının üstüne kaldırdı. “Yoksa yemin ederim ki çekici kafana indiririm!”</span></span></p>

    <p class="msonormal"><span class="calibre11"><span class="calibre15">Sonunda babası aynı lanetli çılgınlıkla parlayan gözlerini kızına kaldırdı. Babası olamazdı bu adam. Scarlet’ın, bir çocukken hayran olduğu, genç bir kızken tiksindiği, o karizmatik, nefsine düşkün, kendini beğenmiş adam olamazdı. Scarlet’ın karşısında duran kişi, bambaşka bir adamdı.</span></span></p>

    <p class="msonormal"><span class="calibre11"><span class="calibre15">Fıçıdan akan yağ, seyrek damlalara dönüştü.</span></span></p>

    <p class="msonormal"><span class="calibre11"><span class="calibre15">“O fıçıyı yere koy baba. Hemen.”</span></span></p>

    <p class="msonormal"><span class="calibre11"><span class="calibre15">Babasının dikkati başka yana kaydı, dudakları titredi, bakışları birkaç metre ötesinde duran ufak hava aracına çevrildi. “Uçmayı severdi,” diye mırıldandı. “Pilotluk yaptığı uzay gemilerine âşıktı.”</span></span></p>

    <p class="msonormal"><span class="calibre11"><span class="calibre15">“Baba. <i class="calibre5">Baba…!”</i></span></span></p>

    <p class="msonormal"><span class="calibre11"><span class="calibre15">Babası ayağa doğruldu ve elindeki fıçıyı aracın arka camına doğru savurdu. Camın yüzeyinde hafif çatlaklar belirdi.</span></span></p>

    <p class="msonormal"><span class="calibre11"><span class="calibre15">“Aracıma dokunma!” Scarlet elindeki çekici bıraktı ve yerdeki aletlerle öteberinin üstünden atlayarak babasına doğru koşturdu.</span></span></p>

    <p class="msonormal"><span class="calibre11"><span class="calibre15">Aracın camı ikinci bir vuruşla paramparça oldu ve Scarlet’ın babası, cam kırıklarının arasından, aracın içine sürünmeye başladı.</span></span></p>

    <p class="msonormal"><span class="calibre11"><i class="calibre5"><span class="calibre15">“Dur dedim!"</span></i></span> <span class="calibre11"><span class="calibre15">Scarlet babasını belinden kavradı ve onu geriye doğru çekti. “Aracımdan uzak dur!”</span></span></p>

    <p class="msonormal"><span class="calibre11"><span class="calibre15">Babası debelendi ve bu sırada dizi, Scarlet’ın yan tarafına indi. Her ikisi de yere yuvarlandı. Bir teneke kutu Scarlet’ın kalçasına battı ama o sırada düşünebildiği tek şey babasını kontrol altına almak ve sağa sola savurduğu kollarını bedenine yapışık olarak tutmaya çalışmaktı.</span></span></p>

    <p class="msonormal"><span class="calibre11"><span class="calibre15">Cam kırıklarını avuçladığı için babasının elleri kan içinde kalmıştı ve yan tarafındaki bir kesik daha, şimdiden kıpkızıl olmuştu.</span></span></p>

    <p class="msonormal"><span class="calibre11"><span class="calibre15">“Bırak beni Scarlet. Onu bulacağım. Ben...”</span></span></p>

    <p class="msonormal"><span class="calibre11"><span class="calibre15">Scarlet’ın üstünden havaya kaldırılırken, babasının ağzından bir haykırış koptu. Hâlâ babasının hareket etmesini engellemeye çalışan Scarlet içgüdüsel olarak ona tutundu ama sonra yanlarında biten Wolf’un, adamı ayağa kaldırdığını gördü. Scarlet babasına tutunmaya son verdi.</span></span></p>

    <p class="msonormal"><span class="calibre11"><span class="calibre15">Nefes nefese kalmıştı. Bir elini zonklamaya başlayan kalçasına götürdü.</span></span></p>

    <p class="msonormal"><span class="calibre11"><span class="calibre15">“Bırak beni!” Babası başını sağa sola çevirerek haykırdı.</span></span></p>

    <p class="msonormal"><span class="calibre11"><span class="calibre15">Adamın çırpınışlarına aldırmayan Wolf, tek eliyle onun iki bileğini birden kavradı ve diğer elini Scarlet’a doğru uzattı.</span></span></p>

    <p class="msonormal"><span class="calibre11"><span class="calibre15">Scarlet’ın eli Wolf’un eline değdiği anda, babasının haykırışları da tazelendi.</span></span></p>

    <p class="msonormal"><span class="calibre11"><span class="calibre15">“O da onlardan biri! <i class="calibre5">Onlardan</i> biri!”</span></span></p>

    <p class="msonormal"><span class="calibre11"><span class="calibre15">Wolf, Scarlet’ı ayağa kaldırdı ve sonra elini bırakarak her iki kolunu hâlâ debelenen adamı sabit tutmak için kullandı. Scarlet babasının ağzının her an köpürmesini bekliyordu.</span></span></p>

    <p class="msonormal"><span class="calibre11"><span class="calibre15">“Dövmesine bak Scarlet! Onlardan biri!”</span></span></p>

    <p class="msonormal"><span class="calibre11"><span class="calibre15">Scarlet yüzüne düşen saçları geriye doğru ittirdi. “Biliyorum, baba Sakin ol artık! Açıklayabilirim...”</span></span></p>

    <p class="msonormal"><span class="calibre11"><span class="calibre15">“Beni oraya geri götüremezsin! Hâlâ arıyorum! Daha fazla zamana ihtiyacım var! Lütfen, daha fazlasını kaldıramam. Kaldıramam...” Scarlet’ın babası hıçkırıklara boğuldu.</span></span></p>

    <p class="msonormal"><span class="calibre11"><span class="calibre15">Scarlet’ın babasının başı öne düşmüşken, gözleri o adamın başının arkasına giden Wolf’un kaşları çatıldı. Sonra Wolf, elini adamın boynundaki ince zincire uzattı, tuttu ve çekerek koparttı.</span></span></p>

    <p class="msonormal"><span class="calibre11"><span class="calibre15">Babası irkildi ve Wolf onu bıraktığında yere yığıldı.</span></span></p>

    <p class="msonormal"><span class="calibre11"><span class="calibre15">Scarlet, Wolf’un elinden sarkan zincire bakakaldı. Zincirin ucundan, ufak, garip bir tılsım sarkıyordu. Scarlet, annesinin daha fazla dayanamayarak onu terk ettiği günden birkaç gün sonra çıkardığı evlilik yüzüğü dışında babasının herhangi bir takı taktığını asla hatırlamıyordu.</span></span></p>

    <p class="msonormal"><span class="calibre11"><span class="calibre15">“Bir verici,” dedi Wolf, zinciri havaya kaldırarak. Gümüşten tılsım, ışığı yakalayarak parıldadı. Scarlet’ın serçe parmağının tırnağından daha büyük değildi. “Onu takibe almışlar ve tahminime göre, olan biten her şeyi dinliyorlardı.”</span></span></p>

    <p class="msonormal"><span class="calibre11"><span class="calibre15">Scarlet’ın babası dizlerine sarıldı ve olduğu yerde sallanmaya başladı.</span></span></p>

    <p class="msonormal"><span class="calibre11"><span class="calibre15">“Bizi hâlâ duyabiliyorlar mı dersin?” diye sordu Scarlet.</span></span></p>

    <p class="msonormal"><span class="calibre11"><span class="calibre15">“Büyük ihtimalle.”</span></span></p>

    <p class="msonormal"><span class="calibre11"><span class="calibre15">Scarlet’ın içinde bir şeyler patladı ve hızla atılarak Wolf’un yumruğunu elleri arasına aldı. “Burada hiçbir şey yok!” diye bağırdı tılsıma doğru. “Sakladığımız herhangi bir şey yok ve yanlış kadını kaçırdınız! Babaannemi hemen bırakın! Eğer onun saçının bir teline, yüzündeki bir kırışıklığa veya tenindeki bir çiline bile zarar verdiyseniz, içinde doğduğum bu ev adına yemin ederim ki hepinizin izini tek tek bulur ve boynunuzu bedenlerinizden ayırırım! Beni duydunuz mu? ONU SERBEST BIRAKIN!”</span></span></p>

    <p class="msonormal"><span class="calibre11"><span class="calibre15">Boğazı kuruyan Scarlet, Wolf’un elini bıraktı ve bir adım geriledi.</span></span></p>

    <p class="msonormal"><span class="calibre11"><span class="calibre15">“Bitirdin mi?”</span></span></p>

    <p class="msonormal"><span class="calibre11"><span class="calibre15">Hâlâ öfkeyle titreyen Scarlet, başım sallayarak onayladı.</span></span></p>

    <p class="msonormal"><span class="calibre11"><span class="calibre15">Wolf vericiyi yere attı, çekici kaptı ve tek bir güçlü darbe indirdi. Metalden tılsım beton zemin üstünde ezilirken, Scarlet yüzünü buruşturdu.</span></span></p>

    <p class="msonormal"><span class="calibre11"><span class="calibre15">“Onu bıraktıklarında, babanın buraya geleceğini biliyorlar mıydı dersin?” diye sordu Wolf, ayağa doğrularak.</span></span></p>

    <p class="msonormal"><span class="calibre11"><span class="calibre15">“Onu tarlanın ortasına bırakmışlar.”</span></span></p>

    <p class="msonormal"><span class="calibre11"><span class="calibre15">Babası kuru, duygusuz bir sesle araya girdi. “Bana onu bulmamı söylediler.”</span></span></p>

    <p class="msonormal"><span class="calibre11"><span class="calibre15">“Neyi bulmanı?” diye sordu Scarlet.</span></span></p>

    <p class="msonormal"><span class="calibre11"><span class="calibre15">“Bilmiyorum. Söylemediler. Sadece... Babaannenin gizli ve değerli bir şey sakladığını, ona sahip olmak istediklerini söylediler.”</span></span></p>

    <p class="msonormal"><span class="calibre11"><span class="calibre15">“Dur... Yani haberin var mıydı?” dedi Scarlet. “Üstünde bir verici taşıdığını bunca zamandır biliyordun ve bana söylemedin mi? Ya benden de şüphelenmelerine yol açacak bir şey söylemiş veya yaptıysam baba? Ya bu sefer de <i class="calibre5">beni</i> almaya gelirlerse?”</span></span></p>

    <p class="msonormal"><span class="calibre11"><span class="calibre15">“Bir seçeneğim yoktu,” dedi babası. “Beni başka türlü serbest bırakmazlardı. Bana özgürlüğüme tekrar kavuşmamın tek yolunun, babaannenin sakladığı o şeyi bulmamdan geçtiğini söylediler. O şeyin nerede saklı olduğuna dair bir ipucum olsaydı... Orada daha fazla kalamazdım Scarlet. Bilmiyorsun...”</span></span></p>

    <p class="msonormal"><span class="calibre11"><span class="calibre15">“Bildiğim tek şey, babaannemin hâlâ o adamların elinde olduğu! Ve senin onun, neler yaşadığına veya benim başıma neler gelebileceğine aldırmadan, yalnızca kendi kıçını kurtarmanın peşinde bir korkak olduğunu biliyorum.”</span></span></p>

    <p class="msonormal"><span class="calibre11"><span class="calibre15">Scarlet nefesini tuttu ve babasının bu suçlamayı inkâr etmesini bekledi. Her zaman yaptığı gibi çarpık bir bahane sunmasını bekliyordu ama babası kılını bile kıpırdatmadı, ağzını bile açmadı.</span></span></p>

    <p class="msonormal"><span class="calibre11"><span class="calibre15">Scarlet’ın yüzü öfkeyle kızardı. “Sen ona layık olmayan bir evlat, bir yüz karasısın. Babaannem her ikimizi de korumak için gerekirse hayatını bile feda edebilecek biri! Doğruluğuna inandığı bir şey uğruna, bir yabancı için bile hayatını riske atabilir. Ama sen, kendinden başkasını düşünmekten acizsin. Onun oğlu olduğuna inanamıyorum. Benim <i class="calibre5">babam</i> olduğuna inanamıyorum.”</span></span></p>

    <p class="msonormal"><span class="calibre11"><span class="calibre15">Babası başını kaldırdı, gamlı gözlerle Scarlet’a baktı. “Yanılıyorsun Scarlet. <i class="calibre5">Bana</i> işkence edilirken o sadece seyretti ve onlara istediklerini yine de söylemedi.” Yüzüne meydan okur gibi bir ifade yerleşti. “Babaannenin bizden sakladığı bir şeyler var ve bu yüzden ikimizin de hayatı tehdit altında. Asıl bencil olan o.”</span></span></p>

    <p class="msonormal"><span class="calibre11"><span class="calibre15">“Onun hakkında hiçbir şey bilmiyorsun!”</span></span></p>

    <p class="msonormal"><span class="calibre11"><span class="calibre15">“Hayır, bilmeyen sensin! Dört yaşından beri onu gözünde büyüttün ve bu yüzden gerçekleri göremiyorsun! O her ikimize de ihanet etti Scarlet.”</span></span></p>

    <p class="msonormal"><span class="calibre11"><span class="calibre15">Şakakları zonklayan Scarlet, kapıya doğru işaret etti. “Defol. Çiftliğimden git ve bir daha asla geri gelme. Bir daha yüzünü bile görmek istemiyorum.”</span></span></p>

    <p class="msonormal"><span class="calibre11"><span class="calibre15">Babasının yüzü soldu, gözlerinin altındaki halkalar iyice koyulaşmış göründü. Yavaşça ayağa kalktı. “Sen de mi beni terk ediyorsun? Kendi annem ve kendi kızım, benden yüz mü çeviriyor?”</span></span></p>

    <p class="msonormal"><span class="calibre11"><span class="calibre15">“Önce sen bizi terk ettin.”</span></span></p>

    <p class="msonormal"><span class="calibre11"><span class="calibre15">Scarlet onu son gördüğü beş yıl öncesinden bu yana, boyunun babasınınkine denk gelecek kadar uzadığını fark etti. Eşit bir hizada gözlerini birbirlerine diktiler; Scarlet’ın içi öfkeyle yanıyor, babası ise sanki bu durumdan üzgün olması gerekiyormuş ama bunu nasıl başaracağını tam bilememiş gibi kaşlarını çatmıştı.</span></span></p>

    <p class="msonormal"><span class="calibre11"><span class="calibre15">“Güle güle Luc.”</span></span></p>

    <p class="msonormal"><span class="calibre11"><span class="calibre15">Babasının çenesi titreşti. “Beni almak için geleceklerdir Scarlet. Ve bu senin suçun olacak.”</span></span></p>

    <p class="msonormal"><span class="calibre11"><span class="calibre15">“Beni suçlamayı aklından bile geçirme. Üstünde vericiyle buraya gelen sensin, <i class="calibre5">beni</i> onlara teslim etmeye hazırlanan da sensin.”</span></span></p>

    <p class="msonormal"><span class="calibre11"><span class="calibre15">Babası, sanki kızının fikrini değiştirmesini bekliyormuş gibi, gözlerini uzun bir süre boyunca ona dikti. Onu bu eve ve hayatına geri kabul etmesini bekliyordu. Ama Scarlet’ın düşünebildiği tek şey, çekiç altında ezilen vericinin çıkardığı sesti. Babasının kolundaki yanık izleri aklına geldi ve fark etti ki bu adam kendi canını kurtarmak pahasına, onu işkencecilerin eline seve seve teslim ederdi.</span></span></p>

    <p class="msonormal"><span class="calibre11"><span class="calibre15">Sonunda babası gözlerini kaçırdı ve kızına ya da Wolf’a bir kez daha bakmadan, dağınıklığın çevresinden dolanarak hangardan dışarıya yöneldi.</span></span></p>

    <p class="msonormal"><span class="calibre11"><span class="calibre15">Scarlet yumruk yaptığı ellerini beline dayadı. Bir süre beklemesi gerekiyordu. Babası ayakkabılarını almak için eve gidecekti. Çiftlikten ayrılmadan önce, yiyecek bir şeyler bulmak için -veya birkaç şişe içki bulma umuduyla- mutfağı da talan edeceğini tahmin ediyordu. Çiftlikten tamamen ayrılmadan önce, babasıyla tekrar karşı karşıya gelmeyi istemiyordu.</span></span></p>

    <p class="msonormal"><span class="calibre11"><span class="calibre15">Korkak, hain babasıyla.</span></span></p>

    <p class="msonormal"><span class="calibre11"><span class="calibre15">“Sana yardım edeyim.”</span></span></p>

    <p class="msonormal"><span class="calibre11"><span class="calibre15">Scarlet kollarını göğsünde kavuşturdu ve öfkesini, yumuşak bir sesle konuşan Wolf’a yansıtmamaya çalıştı. Gözlerini etrafında gezdirdi, toparlanmasının haftalar alacağı dağınıklığı süzdü. “Yardımına ihtiyacım yok.”</span></span></p>

    <p class="msonormal"><span class="calibre11"><span class="calibre15">“Babaanneni kurtarma konusunda demek istemiştim.” Wolf, sanki bu teklifi yaptığına kendisi de şaşırmış gibi, hafifçe irkildi.</span></span></p>

    <p class="msonormal"><span class="calibre11"><span class="calibre15">Aklını babasının ihanetine dair öfkeli düşüncelerden Wolf’un sözlerinin arkasındaki ağır imayı değerlendirmeye yöneltmesi, Scarlet’ın uzun zamanını aldı. Wolf’a bakarak gözlerini kırpıştırdı ve adamın bu sözlerini sanki her an patlayabilecek baloncuklar içindeymiş gibi hayal ederek nefesini tuttu. “Eder misin?”</span></span></p>

    <p class="msonormal"><span class="calibre11"><span class="calibre15">Wolf başını evet anlamına gelecek şekilde salladı. “Kurtların karargâhı Paris’te ve senin babaanneni de büyük ihtimalle orada tutuyorlardır.”</span></span></p>

    <p class="msonormal"><span class="calibre11"><i class="calibre5"><span class="calibre15">Paris.</span></i></span> <span class="calibre11"><span class="calibre15">O kısa kelime, sanki Scarlet’ın içindeki bir boşluğu doldurdu. Bir ipucu. Bir umut.</span></span></p>

    <p class="msonormal"><span class="calibre11"><span class="calibre15">Hava aracına ve paramparça olmuş arka camına baktı. Babasına duyduğu öfke tekrar alevlendi ama kısa sürede yatıştı -öfkelenmekle harcayacak vakti yoktu. İki haftadır ilk defa bir umut ışığı yakalamışken, doğrusu köpürüp köpürmekle zaman harcayamazdı.</span></span></p>

    <p class="msonormal"><span class="calibre11"><span class="calibre15">“Paris,” diye mırıldandı. “Toulouse’tan trene binebiliriz. Oradan kaç... Sekiz saat mi sürüyor?” Hava aracını arkada bırakma düşüncesinden hoşlanmıyordu ama ölümcül derecede ağır giden o tren bile, hava aracının camının değiştirilmesini beklemekten daha hızlı bir seçenekti. “Ben yokken, birilerinin çiftliğe göz kulak olması gerekecek. Belki Emilie bardaki mesaisinden sonra gelebilir. Ona bir mesaj atayım, sonra da birkaç kıyafet hazırlarım ve...”</span></span></p>

    <p class="msonormal"><span class="calibre11"><span class="calibre15">“Ağır ol Scarlet. Her şeyi önceden iyice düşünmemiz gerekiyor. Aceleci davrananlayız.”</span></span></p>

    <p class="msonormal"><span class="calibre11"><i class="calibre5"><span class="calibre15">“Aceleci</span></i></span> <span class="calibre11"><span class="calibre15">davranamaz mıyız? Babaannem iki haftadan uzun süredir ellerinde! Acelecilik ettiğimiz söylenemez!”</span></span></p>

    <p class="msonormal"><span class="calibre11"><span class="calibre15">Wolf’un bakışları karardı ve Scarlet onun huzursuzluğunu ilk defa fark ederek duraksadı.</span></span></p>

    <p class="msonormal"><span class="calibre11"><span class="calibre15">“Bak,” dedi kız, dudaklarını ıslatarak, “trende, düşünüp taşınabileceğimiz sekiz saatimiz olacak. Ama burada bir saniye daha duramam.”</span></span></p>

    <p class="msonormal"><span class="calibre11"><span class="calibre15">“Ya baban haklıysa?” Wolf’un omuzlarındaki gerginlik azalmadı. “Ya babaannenin buralarda sakladığı bir şey varsa? Ya Kurtlar o şeyi almak için buraya gelirse?”</span></span></p>

    <p class="msonormal"><span class="calibre11"><span class="calibre15">Scarlet başını sertçe iki yana salladı. “İstedikleri kadar bakabilirler ama bir şey bulamayacaklar. Babam yanılıyor. Babaannemin benden gizlisi saklısı yoktur.”</span></span></p>
  </div>
</body>
</html>