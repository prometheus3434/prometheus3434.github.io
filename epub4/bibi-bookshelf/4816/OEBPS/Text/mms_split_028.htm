<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_27"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span><a class="pcalibre pcalibre1" id="bookmark32"></a></p>

    <p class="msonormal1"><a class="pcalibre pcalibre1" id="_Toc414713485"><b class="calibre3"><span class="calibre20">Yirmi Üç</span></b></a></p>

    <p class="msonormal"><span class="calibre11"><span class="calibre13">DÜNYA TEPETAKLAK OLDU. SCARLET ŞAKA YAPIP</span></span> <span class="calibre11"><span class="calibre15">yapmadığını anlamak için Wolf’un yüzünü inceledi. “Babam.” “Üzgünüm,” diye mırıldandı Wolf. “Babaannenin sana bu konuda... En azından <i class="calibre5">bir şeyler</i> söylediğini sanmıştım.”</span></span></p>

    <p class="msonormal"><span class="calibre11"><span class="calibre15">“Ama... Tüm bunları sen nereden biliyorsun?”</span></span></p>

    <p class="msonormal"><span class="calibre11"><span class="calibre15">“Bunların hepsi prensese bağlanıyor. Kanıtlar, prensesin Ay Ülkesi’nden Logan Tanner adında bir doktor tarafından kaçırıldığını gösteriyor.”</span></span></p>

    <p class="msonormal"><span class="calibre11"><span class="calibre15">Wolf bu isme bir tepki verip vermediğini görmek için Scarlet’ın yüzünü inceledi. Ama bu isim, Scarlet’a hiçbir şey ifade etmiyordu. Kurt devam etti, “Dr. Tanner’ın, prensesin kaçırılmasından hemen önce iletişim kurmuş olabileceği tek Dünyalılar, babaannenin de üye olduğu bu ziyaret grubuydu. Onu tanıyanlar, Dr. Tanner’ın aydaki ziyareti sırasında Michelle Benoit ile bir münasebeti olduğundan şüphelendiklerini belirtmiş. Bu teoriler Michelle Benoit’nın bu ziyaretten dokuz ay sonra doğum yaptığı ve bebeğin babası hakkında herhangi bir kayıt bulunmadığı gerçekleri göz önüne alındığında, oldukça akla yatkın geliyor.”</span></span></p>

    <p class="msonormal"><span class="calibre11"><span class="calibre15">Scarlet daha fazla ayakta kalamayarak yere çöktü. Eğer Wolf’un söyledikleri doğruysa... Eğer bu teoriler doğruysa...</span></span></p>

    <p class="msonormal"><span class="calibre11"><span class="calibre15">O zaman Scarlet’ın dedesi bir <i class="calibre5">Aycıydı.</i></span></span></p>

    <p class="msonormal"><span class="calibre11"><span class="calibre15">Scarlet’ın aklı bin bir düşünceyle doldu. Hafızasına kaydettiğinden bile haberi olmadığı parçalar yerine oturmaya başlamıştı. Babaannesinin Aycılara duyduğu sempati. Scarlet’ın dedesinden asla bahsetmeyişi. Scarlet’ın ve babasının bir hastanede doğmaması yönündeki ısrarı -çünkü hastanede yapılan zorunlu kan testleri, onların Aycı kökenini açığa vururdu.</span></span></p>

    <p class="msonormal"><span class="calibre11"><span class="calibre15">Babaannesi bu sırrı bu kadar uzun süre saklayabilmeyi nasıl başarmıştı?</span></span></p>

    <p class="msonormal"><span class="calibre11"><span class="calibre15">Aniden fark etti ki babaannesi bu bilgiyi ölene kadar saklamayı amaçlamıştı. Asla Scarlet’a gerçekleri bir gün açıklama niyetinde olmamıştı.</span></span></p>

    <p class="msonormal"><span class="calibre11"><span class="calibre15">Böylesine büyük bir şey. Böylesine önemli bir şey. Ve babaannesi, bu bilgiyi torunundan özenle saklamıştı.</span></span></p>

    <p class="msonormal"><span class="calibre11"><span class="calibre15">“Gizlimiz saklımız yoktur,” diye fısıldadı kendi kendine, gözleri tekrar dolmaya başlamışken, başını öne eğerek. “Aramızda gizlimiz saklımız yoktur.”</span></span></p>

    <p class="msonormal"><span class="calibre11"><span class="calibre15">“Üzgünüm,” dedi Wolf, önünde diz çökerek. “Bunları zaten bildiğini düşünmüştüm.”</span></span></p>

    <p class="msonormal"><span class="calibre11"><span class="calibre15">“Bilmiyordum.” Scarlet gözyaşlarını sildi. Babaannesi ona bu Logan Tanner’dan niye bahsetmemişti ki? Kısmen bir Aycı olduğu açığa çıktığında karşılaşacağı güvensizlik ve önyargılardan Scarlet’ı korumak için mi? Yoksa sebep başka bit şey miydi? Belki de babaannesinin sakladığı çok daha önemli bir sır vardı...</span></span></p>

    <p class="msonormal"><span class="calibre11"><span class="calibre15">Babaannesinin ondan gizlediği daha ne kadar sır olabileceğini düşünürken, Scarlet’ın göğsü sızladı.</span></span></p>

    <p class="msonormal"><span class="calibre11"><span class="calibre15">Wolf’un gözleri güneye çevrildi, bir kulağını havaya doğru dikti.</span></span></p>

    <p class="msonormal"><span class="calibre11"><span class="calibre15">Scarlet’ın aklı o anda yatıştı. Kulak kabarttı ama duyabildiği tek şey, ormanı okşayan bir esinti ve ağustos böceklerinin etkileyici senfonisiydi.</span></span></p>

    <p class="msonormal"><span class="calibre11"><span class="calibre15">Scarlet’ın kulağına çalınmamış olsa da Wolf fısıldadı. “Bir tren yaklaşıyor.” Wolf gözlerini tekrar Scarlet’a kenetledi. Alnı onun için duyduğu endişeyle karışmıştı. Scarlet, onun aklından geçeni görebiliyordu; Wolf, söylemesi gerekenden fazlasını söylediğini düşünüyordu ama Scarlet’ın çok daha fazlasını duymaya ihtiyacı vardı.</span></span></p>

    <p class="msonormal"><span class="calibre11"><span class="calibre15">Scarlet başını tamam dercesine salladı ve yere koyduğu eliyle kendini ittirerek ayağa doğruldu. “Ve bu herifler de babaannemin prenses hakkında bir bilgisi olduğunu düşünüyor, çünkü?”</span></span></p>

    <p class="msonormal"><span class="calibre11"><span class="calibre15">Wolf toprak setinin kenarına doğru ilerledi, aşağıdaki raylara bir göz attı. “Prensesi Dünya’ya getirdikten sonra, Dr. Tanner’ın babaannenden yardım istediğine inanıyorlar.”</span></span></p>

    <p class="msonormal"><span class="calibre11"><span class="calibre15">“İnanıyorlar ama bundan emin olamazlar.”</span></span></p>

    <p class="msonormal"><span class="calibre11"><span class="calibre15">“Belki olamazlar. Ama onu kaçırmalarının sebebi de bu zaten,” dedi Wolf, kütüğü tekrar ayağıyla test ederek. “Babaannenin bu konuda neler bildiğini öğrenmek.”</span></span></p>

    <p class="msonormal"><span class="calibre11"><span class="calibre15">“Peki, aslında bildiği hiçbir şey olmayabileceği ihtimalini hiç düşündüler mi?”</span></span></p>

    <p class="msonormal"><span class="calibre11"><span class="calibre15">“Bildiği bir şeyler olduğuna neredeyse eminler. Veya en azından ben onlardan ayrıldığım sırada durum böyleydi. Ama o günden sonra, neler öğrenmiş olabilecekleri hakkında bir...</span></span></p>

    <p class="msonormal"><span class="calibre11"><span class="calibre15">“Neden şu Dr. Tanner’ı bulup ona sormuyorlar?”</span></span></p>

    <p class="msonormal"><span class="calibre11"><span class="calibre15">Wolf çenesini sıktı. “Çünkü o hayatta değil.” Eğilerek yerdeki çantayı aldı ve askısını dirseğine geçirdi.” Bu senenin başlarında intihar etti. Doğu Ulusları Topluluğu’ndaki bir akıl has-tanesindeydi.”</span></span></p>

    <p class="msonormal"><span class="calibre11"><span class="calibre15">Scarlet’ın öfkesinin bir kısmı yatıştı, yerini, beş dakika öncesine kadar var olduğundan bile haberi olmadığı bir adama duyduğu acıma duygusu aldı. “Akıl hastanesi mi?”</span></span></p>

    <p class="msonormal"><span class="calibre11"><span class="calibre15">“Kendi isteğiyle tedaviye alınmış bir hastaydı.”</span></span></p>

    <p class="msonormal"><span class="calibre11"><span class="calibre15">“Bu nasıl olabilir ki? O bir Aycıydı. Nasıl olup da yakalanıp Ay Ülkesi’ne geri gönderilmedi?”</span></span></p>

    <p class="msonormal"><span class="calibre11"><span class="calibre15">“Dünya halkından biri gibi kabul edilmenin bir yolunu bulmuş olmalı.”</span></span></p>

    <p class="msonormal"><span class="calibre11"><span class="calibre15">Wolf elini uzattı ve Scarlet içgüdüsel olarak onun elini tuttu. Ama Wolf’un parmaklarının sıcaklığı onunkileri sarınca hafif bir şaşkınlıkla irkildi. Bir kalp atımı sonrasında, kavrayışı hafifçe gevşeyen Wolf, kütüğün üstüne adım attı.</span></span></p>

    <p class="msonormal"><span class="calibre11"><span class="calibre15">Scarlet el ekranını tehlikeli zemini aydınlatacak şekilde tuttu ve şakakları zonklarken aklını toparlamaya çalıştı. “Dr. Tanner’ın Dünya üstünde iletişim kurduğu başka birileri daha olmalı. Prensesin izi sadece babaanneme işaret ediyor olamaz. Babamın söylediklerine göre, babaannem ona <i class="calibre5">haftalarca</i>... Kim bilir neler yapılmasına rağmen, onlara hiçbir şey söylememiş. Yanlış insanı alıkoyduklarını artık anlamaları lazım!”</span></span></p>

    <p class="msonormal"><span class="calibre11"><span class="calibre15">Wolf garip bir çekingenlikle sordu: “Yanlış insanı alıkoyduklarından emin misin?”</span></span></p>

    <p class="msonormal"><span class="calibre11"><span class="calibre15">Scarlet ona dik bir bakış fırlattı. Ay Ülkesi veliahdı, bir hikaye, bir komplo teorisi, bir efsaneydi... Rieux gibi ufacık bir kasabada yaşayan, hamarat, gururlu babaannesinin, Ay Ülkesi veliahdı ile nasıl bir bağlantısı olabilirdi ki?</span></span></p>

    <p class="msonormal"><span class="calibre11"><span class="calibre15">Ne var ki Scarlet artık hiçbir şeyden emin değildi. Babaannesi ondan böylesine büyük sırlar saklamışken, bildiği her şey bir yalan olabilirdi.</span></span></p>

    <p class="msonormal"><span class="calibre11"><span class="calibre15">Ormanın fısıltısına, hafif bir uğultu sesi karıştı. Manyetik raylar uyanmaya başlıyordu.</span></span></p>

    <p class="msonormal"><span class="calibre11"><span class="calibre15">Parmaklarının sıkılmasıyla beraber, Scarlet’ın sırtına bir ürperti girdi.</span></span></p>

    <p class="msonormal"><span class="calibre11"><span class="calibre15">“Scarlet,” dedi Wolf, “onlara bir şeyler sunabilmen hem senin hem de babaannenin yararına olur. Düşün lütfen. Bildiğin herhangi bir şey varsa, bu bilgiyi kendi avantajımıza kullanabiliriz.”</span></span></p>

    <p class="msonormal"><span class="calibre11"><span class="calibre15">“Prenses Selene hakkında bildiğim bir şey varsa demek istiyorsun?”</span></span></p>

    <p class="msonormal"><span class="calibre11"><span class="calibre15">Wolf başını sallayarak onayladı.</span></span></p>

    <p class="msonormal"><span class="calibre11"><span class="calibre15">“Hiçbir şey bilmiyorum,” Scarlet çaresizce omuz silkti. “Hiçbir şey.”</span></span></p>

    <p class="msonormal"><span class="calibre11"><span class="calibre15">Scarlet bir an için kendini Wolf’un gözleri tarafından esir edilmiş gibi hissetti. Sonra Wolf, kaşlarını çatarak kızı bıraktı. Scarlet’i tutan elini çekerek, yan tarafına düşürdü. “Sorun değil. Başka bir yolunu buluruz.”</span></span></p>

    <p class="msonormal"><span class="calibre11"><span class="calibre15">Scarlet onun haldi olmadığını biliyordu. Büyük bir sorundu bu. O canavarlar bir hayaletin peşindeydi ve sırf kırk yıl önce yaşadığı bir kaçamak yüzünden, babaannesi yakalanmıştı... Ve Scarlet’ın bu konuda yapabileceği hiçbir şey yoktu.</span></span></p>

    <p class="msonormal"><span class="calibre11"><span class="calibre15">Scarlet gözlerini aşağı indirdi ve ne kadar da yüksekte durduklarını fark edince, midesi tepetaklak oldu. Her şeyi yutan karanlıkta, sanki bir cehennem çukurunun kenarında duruyordu.</span></span></p>

    <p class="msonormal"><span class="calibre11"><span class="calibre15">“Aşağı yukarı otuz saniyemiz kaldı,” dedi Wolf. “Tren geldiğinde, hızlı hareket etmemiz gerekiyor. Tereddüde zamanımız olmayacak. Bunu yapabilir misin?”</span></span></p>

    <p class="msonormal"><span class="calibre11"><span class="calibre15">Scarlet dilini ıslatmaya çabaladı. Ama dili, ayaklarının altındaki kütüğün kabukları kadar kuruydu. Kalbinin atışlarını yavaşlatmaya odaklandı. Aklındaki geri sayımda, saniyeler oldukça hızla akıp gidiyordu. Manyetik rayların uğultu sesi iyice yükseldi. Rayların ötesinden gelen bir hava akımının, ıslığı andıran sesini işitti.</span></span></p>

    <p class="msonormal"><span class="calibre11"><span class="calibre15">“Bu sefer kendi başıma atlamama izin mi vereceksin?” diye sordu Scarlet, hemen ilerideki dönüm noktasına parlak bir ışığın vurduğunu görürken. Ağaçların tepesinden beliren bir ışık, etraftaki her bir dalı sonsuz bir yansımayla aydınlattı. Tam altlarındaki manyetik raylardan, çıtırdama sesleri yükseldi.</span></span></p>

    <p class="msonormal"><span class="calibre11"><span class="calibre15">“Kendi başına atlamayı <i class="calibre5">istiyor musun?”</i> Wolf çantayı aralarına koydu.</span></span></p>

    <p class="msonormal"><span class="calibre11"><span class="calibre15">Scarlet rayları süzdü, altlarından hızla bir trenin geçtiğini hayal etti. Ayaklarının altındaki kütük hafifçe titreşmeye başlamıştı. Scarlet’ın dizlerinin bağı çözüldü.</span></span></p>

    <p class="msonormal"><span class="calibre11"><span class="calibre15">El ekranını çantanın içine attı ve kütüğün üstündeki bir çıkıntının üstüne adım attı. “Sırtını dön.”</span></span></p>

    <p class="msonormal"><span class="calibre11"><span class="calibre15">Wolf sırıtır gibi oldu ama trenin gelişine odaklanmış beklerken, kaşları hâlâ çatıktı. Scarlet’ın, sırtına tırmanmasına izin verdi ve kızın bacaklarını, sıkıca kavrayabileceği kadar yukarı kaldırmasını sağladı.</span></span></p>

    <p class="msonormal"><span class="calibre11"><span class="calibre15">Kollarını Wolf’un boynuna dolarken, Scarlet fark etti ki ondan nefret etmek için her türlü sebebe sahipti. Wolf babaannesini kurtarmış olabilirdi ama bunun yerine kaçmayı tercih etmişti. Scarlet’a yalan söylemiş ve bilmeye hakkı olduğu tüm bu önemli sırları ondan saklamıştı...</span></span></p>

    <p class="msonormal"><span class="calibre11"><span class="calibre15">Ne var ki tüm bunlar, Wolf’un hâlâ burada, yanında olduğu gerçeğini değiştirmiyordu. Wolf kendi hayatını riske atmak ve işkencecileriyle yüzleşmek pahasına ona yardımcı olmaya devam ediyordu.</span></span></p>

    <p class="msonormal"><span class="calibre11"><span class="calibre15">Scarlet dudağını ısırarak başım öne doğru uzattı. “Bana her şeyi anlattığın için teşekkürler.”</span></span></p>

    <p class="msonormal"><span class="calibre11"><span class="calibre15">Wolf’un vücudu Scarlet’ın kolları arasında küçülür gibi oldu. “Daha önce anlatmalıydım.”</span></span></p>

    <p class="msonormal"><span class="calibre11"><span class="calibre15">“Evet, kesinlikle öyle yapmalıydın.” Scarlet başını yana eğdi, sakağını Wolf’un yanağına dayadı. “Ama yine de senden nefret etmiyorum.”</span></span></p>

    <p class="msonormal"><span class="calibre11"><span class="calibre15">Wolf’un yanağına bir öpücük kondurdu ve adamın vücudunun birden gerildiğini hissetti. Uzanıp elini tuttuğunda, Wolf’un nabzının, bileğini dövercesine hızla attığını fark etti.</span></span></p>

    <p class="msonormal"><span class="calibre11"><span class="calibre15">Tren bir yılan gibi kıvrılarak köşeden belirdi. Parlak beyaz bedeni, arkasından rayların her iki tarafındaki ağaçları kamçılayan bir rüzgâr estirerek onlara doğru yaklaştı.</span></span></p>

    <p class="msonormal"><span class="calibre11"><span class="calibre15">Başını Wolf’un omzundan ayıran Scarlet, yan taraftan bakarak onu süzdü ve boynunda bir başka yara izinin durduğunu keşfetti. Diğerlerinden farklı olarak, bu yara izi ufak ve dümdüz bir çizgi hâlindeydi. Bir kavgada alınmış olmaktan ziyade, bir neşterin açtığı bir yara izine benziyordu.</span></span></p>

    <p class="msonormal"><span class="calibre11"><span class="calibre15">Sonra Wolf dizlerini büktü ve kalbi aniden hızlanan Scarlet, gözlerini tekrar yaklaşan trene çevirdi. Wolf’un elindeki çantayı sıkıca kavradı. Kasları gerildi ve nabzı tavana fırladı. Scarlet daha önce trenden atladıkları sıradaki sıra dışı sakinliğine kıyasla, Wolf’un bu hâlinin oldukça büyük bir tezat oluşturduğunu düşünmekten kendini alıkoyamadı.</span></span></p>

    <p class="msonormal"><span class="calibre11"><span class="calibre15">Bir an sonra, trenin altlarından geçmeye başlamasıyla birlikte, kütük sarsılmaya ve Scarlet’ın dişleri takırdamaya başladı.</span></span></p>

    <p class="msonormal"><span class="calibre11"><span class="calibre15">Wolf elini kaldırarak çantayı fırlattı ve sonra kütüğün üstünden atladı. Tırnaklarını Wolf’un gömleğine gömen Scarlet, bir çığlık atmamak için çenesini sıktı.</span></span></p>

    <p class="msonormal"><span class="calibre11"><span class="calibre15">Ağır bir şekilde, trenin cam pürüzsüzlüğündeki tavanına indiler. Manyetik raylar üstünde havalanarak ilerleyen tren, onların inmesiyle belli belirsizce sarsıldı ve Scarlet ortadaki yanlışlığı anında hissetti. Wolf’un ayağı kaymış, omuzları fazlasıyla sola doğru eğilmişti ve Scarlet’ın ağırlığı altındaki bedeni, dengesini sağlamakta zorlanıyordu.</span></span></p>

    <p class="msonormal"><span class="calibre11"><span class="calibre15">Atlamanın devinimiyle Wolf’un sırtından koparak trenin kenarına doğru savrulan Scarlet’ın ağzından bir çığlık koptu. Tırnaklarını Wolf’un omuzlarına gömmüş ama adamın tişörtünün yırtılmasıyla beraber dünya tepetaklak olmuştu.</span></span></p>

    <p class="msonormal"><span class="calibre11"><span class="calibre15">Bir el, bileğini kavradı ve Scarlet’ın düşüşü, omzunda hissettiği ani bir acıyla beraber durdu. Yer ayaklarının altından kayıp giderken, deli gibi çırpınarak haykırdı. Rüzgârın gözlerine savurduğu saçları yüzünden önünü göremez bir hâlde, diğer elini de kaldırdı ve terden kayganlaşmış parmaklarıyla Wolf’un kolunu kavradı.</span></span></p>

    <p class="msonormal"><span class="calibre11"><span class="calibre15">Wolf’un homurdandığını -hatta kükrer gibi bir ses çıkardığını- işitti ve sonra yukarı çekildiğini hissetti. Az da olsa destek sağlaması için ayaklarıyla trenin yan tarafını dövdü ve bir an sonra yeniden trenin tavanındaydı.</span></span></p>

    <p class="msonormal"><span class="calibre11"><span class="calibre15">Wolf onu kenardan uzaklaştırdı ve olduğu yere çivilemek ister gibi üstüne yattı. Elleri aceleyle Scarlet’ın yüzüne düşen saçlarını kenara ittirdi, sonra omuzlarını okşadı, zedelenen bileğini ovuşturdu ve o telaşlı enerjisinin her kırıntısını kızın iyi olup olmadığını kontrol etmeye adadı.</span></span></p>

    <p class="msonormal"><span class="calibre11"><span class="calibre15">“Üzgünüm. Çok üzgünüm. Dikkatim dağıldı, ayağım kaydı. Üzgünüm. İyi misin Scarlet?”</span></span></p>

    <p class="msonormal"><span class="calibre11"><span class="calibre15">Scarlet titrek nefesler aldı. Başının dönmesi geçmeye başlamıştı ama vücudundaki her bir sinir adrenalinle sızlıyordu ve ayak parmaklarına kadar titriyordu. Ağzı açık bir şekilde Wolf’a baktı, parmaklarını onunkilere dolayarak sakinleştirdi. “İyiyim,” dedi nefes nefese, gülümsemeye çabalayarak. Wolf onun bakışlarına karşılık vermedi. Gözleri dehşetle doluydu. “Omuzum çıkmış olabilir ama...” Wolf’un bandajında kırmızı bir lekenin belirdiğini gören Scarlet duraksadı. Yarasının açılmasına sebep olmak pahasına, Wolf onu yaralı koluyla yakalamıştı. “Yaran kanıyor.” Scarlet elini bandaja doğru kaldırdı ama Wolf kızın elini havada yakaladı ve neredeyse acı verecek kadar sıktı. Scarlet kendini, Wolf’un korku dolu bakışları altında çivilenmiş hâlde buldu. Wolf hâlâ derin derin nefes alıyor, Scarlet ise titremeye devam ediyordu.</span></span></p>

    <p class="msonormal"><span class="calibre11"><span class="calibre15">Scarlet’ın aklından her şey uçup gitti. Farkında olduğu tek şey, onları kamçılayan rüzgâr ve bir kalp atımı süresinde Wolf’un ne kadar da kırılgan göründüğüydü. Sanki en ufak bir harekette bile paramparça olacakmış gibi.</span></span></p>

    <p class="msonormal"><span class="calibre11"><span class="calibre15">“Ben iyiyim,” diye temin etti Scarlet, onu tekrar. Boştaki kolunu Wolf’un sırtına doladı, adamı kendine doğru çekerek vücudunun altına sığındı ve başını boynuna gömdü. Wolf’un yutkunduğunu hissetti ve adam, bir an sonra kollarıyla sarılmış, kızı göğsüne bastırıyordu.</span></span></p>

    <p class="msonormal"><span class="calibre11"><span class="calibre15">Tren batı yönüne doğru kıvrıldı. İki taraftaki ağaçlar, akıp giden yeşil bir bulanıklık hâlindeydi. Adrenalinin nihayet Scarlet’ın bedeninden çekilmesi, sonunda ciğerlerinin isyanı ile karşılaşmadan rahatça nefes alabilmesi, sanki asırlar sürmüştü. Sarılışını gevşetmeyen Wolf’un, bir heykel değil de kanlı canlı bir adam olduğuna işaret eden tek şey, Scarlet’ın kulağım okşayan nefesleriydi.</span></span></p>

    <p class="msonormal"><span class="calibre11"><span class="calibre15">Titremesi nihayet geçtiğinde, Scarlet kendini Wolf’tan ayırdı. Wolf’un kolları isteksizce kızı bıraktı ve Scarlet cesaretini toplayarak tekrar onun gözlerinin içine baktı.</span></span></p>

    <p class="msonormal"><span class="calibre11"><span class="calibre15">Wolf’un gözlerindeki dehşetle dolu şok ifadesi kaybolmuş, yerini arzu ve şüphe almıştı. Ve korku. Büyük bir korku. Ama Scarlet bu korkunun, kendisinin az önce neredeyse trenin üstünden düşmesiyle alakalı olduğunu hiç sanmıyordu.</span></span></p>

    <p class="msonormal"><span class="calibre11"><span class="calibre15">Başını ona doğru kaldırırken, Scarlet dudaklarının karıncalanmasını engelleyemedi.</span></span></p>

    <p class="msonormal"><span class="calibre11"><span class="calibre15">Ne var ki bir an sonra Wolf ondan uzaklaşmış, aralarındaki boşluğu soğuk ve zalim bir rüzgâr doldurmuştu. “Tren bir tünele varmadan önce içeri girsek iyi olur,” dedi Wolf, boğuk ve titrek bir sesle.</span></span></p>

    <p class="msonormal"><span class="calibre11"><span class="calibre15">Scarlet oturdu ve içinden ona doğru sürünmek -trenin içine girmek için değil ama tekrar Wolf tarafından sarmalanmak için- karşı konulmaz bir istek yükselirken, yüzüne ateş bastı. Bir anlığına bile olsa, kendini tekrar sıcak, güvende ve huzurlu hissetmek istedi.</span></span></p>

    <p class="msonormal"><span class="calibre11"><span class="calibre15">Scarlet bu isteğini içinde bir yerlere gömdü. Wolf o sırada başka yöne bakıyordu ve Scarlet onun haklı olduğunun farkındaydı. Trenin tavanındayken güvende değillerdi.</span></span></p>

    <p class="msonormal"><span class="calibre11"><span class="calibre15">Scarlet ayağa kalkmaya cesaret edemediği için, hareketlerini trenin sarsıntılarına göre ayarlayarak, vagonun ön tarafına doğru yarı kaydı yarı süründü. Wolf da hemen onun yanındaydı. Ona dokunmuyordu ama kenara doğru savrulursa diye elini, tutma mesafesinden asla ayırmadı.</span></span></p>

    <p class="msonormal"><span class="calibre11"><span class="calibre15">Kenara ulaştıklarında Wolf kendini aşağı sarkıtarak iki vagon arasındaki platforma indi. Scarlet aşağı baktığında, çantasının Wolf’un ayakları arasında durduğunu gördü. Çantayı tamamen unutmuştu ve şaşırarak güldü. Wolf çantayı mükemmel bir nişanla fırlatmıştı.</span></span></p>

    <p class="msonormal"><span class="calibre11"><span class="calibre15">Ve belki atlamadan hemen önce Scarlet onun yanağına bir öpücük kondurmasaydı, Wolf da trenin üstüne mükemmel bir dengeyle inebilecekti.</span></span></p>

    <p class="msonormal"><span class="calibre11"><span class="calibre15">Scarlet’ın içinde bir şeyler kıpırdaştı ve Wolf’un dikkat dağınıklığına kendisinin mi sebep olduğunu merak etti.</span></span></p>

    <p class="msonormal"><span class="calibre11"><span class="calibre15">Kenara oturarak ayaklarını aşağı sarkıttı. “Gösterişçi seni,” dedi, kendini bırakıp Wolf’un onu yakalamasına izin verirken. Kızı platforma indirirken Wolf un elleri iç burkacak kadar nazikti ve Scarlet’ın ayakları yere bastıktan sonra bile, sanki bir süre onun üstünde oyalanmıştı -belki de yeterince uzun bir süre değil.</span></span></p>

    <p class="msonormal"><span class="calibre11"><span class="calibre15">Alnında gergin çizgiler oluşan Wolf, aklı karışmış, tedirgin göründü. Scarlet’ın gözlerine bakmadan yerdeki çantayı aldı ve vagonunun içine daldı.</span></span></p>

    <p class="msonormal"><span class="calibre11"><span class="calibre15">Scarlet, ağzı bir karış açık bir hâlde, kapı eşiğinde kaldı ve rüzgârın başına vuran ateşi söndürmesini, Wolf’un kendi beli, omuzları ve bileğindeki ellerinin bıraktığı sıcaklığı yatıştırmasını bekledi. Aklı hâlâ, son derece taze ve acı verici bir istekle, Wolf’u öpme isteğiyle doluydu.</span></span></p>

    <p class="msonormal"><span class="calibre11"><span class="calibre15">Tırabzana yaslanarak saçlarını kapüşonunun içine tıktı. Kendine, Wolf’un ondan kaçınmasının iyi bir şey olduğunu söyledi. Zaten hep böyle, iyice düşünmeden hızlı adımlar atar ve sonunda hep pişman olurdu. Şimdi de duygularına yenik düştüğü bir başka andı işte. Üstelik sadece kısa bir süredir tanıdığı bir adam için... Scarlet, Wolf’la ne zamandır tanıştıklarını düşündü ve şok içinde, birbirlerini ancak bir tam gündür tanıdıklarını fark etti.</span></span></p>

    <p class="msonormal"><span class="calibre11"><span class="calibre15">Sadece tek bir gün. Doğru olabilir miydi bu? O korkunç sokak dövüşü müsabakası, sadece önceki gece mi gerçekleşmişti? Babasının hangar içinde yol açtığı kargaşa, sadece bu sabah mı olmuştu?</span></span></p>

    <p class="msonormal"><span class="calibre11"><span class="calibre15">Ne var ki bunların farkına varmasına rağmen, Scarlet’ın duyguları değişmedi. Tenindeki sıcaklık azalmadı. Wolf’un kolları arasında kaybolup gitme fantezisi kaybolmadı.</span></span></p>

    <p class="msonormal"><span class="calibre11"><span class="calibre15">Scarlet onu öpmek istemişti. Hâlâ da istiyordu.</span></span></p>

    <p class="msonormal"><span class="calibre11"><span class="calibre15">İç geçirdi ve bacaklarının tekrar kullanıma hazır olduğunu hissettiğinde, vagona girdi.</span></span></p>

    <p class="msonormal"><span class="calibre11"><span class="calibre15">Girdikleri vagon, içi plastik sandıklarla dolu, geniş bir yük vagonuydu. İçerisi, açık kapıdan dolan kare şeklindeki ay ışığıyla aydınlanmıştı. Wolf bir sandık yığının tepesine tırmanmış ve yer açmak için eşyaları bir o yana bir bu yana iteklemekle meşguldü.</span></span></p>

    <p class="msonormal"><span class="calibre11"><span class="calibre15">Scarlet da onun yanına tırmandı. Sessizlik acı verici olmasına rağmen, o anda ağzından çıkabilecek herhangi bir şey, kulağa kesinlikle yapmacık ve klişe gelecekti. O yüzden, bir şey söylemek yerine, çantasından tarağını çıkardı ve rüzgârın darmadağın ettiği saçlarındaki düğümleri açma işine koyuldu. Sonunda sandıkları oradan oraya ittirme işini bırakan Wolf da kızın yanına oturdu. Bağdaş kurmuş, ellerini kucağında kavuşturmuş, omuzlarını çökertmişti ve Scarlet’a değmemeye özen gösteriyordu.</span></span></p>

    <p class="msonormal"><span class="calibre11"><span class="calibre15">Scarlet gözünün ucuyla onu süzdü, sadece başım omzuna yaslamak için bile olsa, aralarındaki boşluğu kapatmayı düşündü. Ama bunun yerine, uzandı ve bir parmağım, loş ışık altında zar zor görebildiği dövmenin üstünde gezdirdi. Wolf gerildi.</span></span></p>

    <p class="msonormal"><span class="calibre11"><span class="calibre15">“Ran doğruyu mu söylüyordu? Sürüyü terk ettiğin için seni gerçekten de öldürebilirler mi?”</span></span></p>

    <p class="msonormal"><span class="calibre11"><span class="calibre15">Kısa bir sessizlik.</span></span></p>

    <p class="msonormal"><span class="calibre11"><span class="calibre15">“Hayır,” dedi Wolf sonunda. “Benim için endişelenmene gerek yok.”</span></span></p>

    <p class="msonormal"><span class="calibre11"><span class="calibre15">Scarlet parmağım, bilekten dirseğe kadar uzanan bir yaranın bıraktığı, uzun bir izin üstünde gezdirdi. “Endişelenmeyi ancak bütün her şey bir son bulunca bırakırım. Onlardan uzakta, güven içinde olduğumuz zaman.”</span></span></p>

    <p class="msonormal"><span class="calibre11"><span class="calibre15">Wolf’un gözleri Scarlet’ınkilere döndü, sonra kolundaki yara izine ve bileğinin üstünde duran kızın parmaklarına indi.</span></span></p>

    <p class="msonormal"><span class="calibre11"><span class="calibre15">“Bu yara nasıl oldu?” diye sordu Scarlet. “Dövüşlerden birinde mi?”</span></span></p>

    <p class="msonormal"><span class="calibre11"><span class="calibre15">Wolf başıyla belli belirsiz bir hareket yaptı. “Aptallıktan oldu.”</span></span></p>

    <p class="msonormal"><span class="calibre11"><span class="calibre15">Scarlet dudaklarını çiğneyerek santim santim Wolf’a doğru sokuldu ve adamın şakağındaki solgun yara izine dokundu. “Peki ya bu?”</span></span></p>

    <p class="msonormal"><span class="calibre11"><span class="calibre15">Wolf kendini geriye doğru çekti ve Scarlet’ın dokunuşundan kaçmak için başını kaldırmak zorunda kaldı. “O oldukça kötü bir yaraydı,” dedi. Ama daha fazlasını söylemedi.</span></span></p>

    <p class="msonormal"><span class="calibre11"><span class="calibre15">Scarlet dalgınca bir <i class="calibre5">hım</i> sesi çıkardı ve sonra parmağının arka boğumuyla, Wolf’un dudağındaki minicik bir yara izine dokundu. “Ya bu..”</span></span></p>

    <p class="msonormal"><span class="calibre11"><span class="calibre15">Wolf’un eli atıldı ve Scarlet’ın dokunuşuna bir son verdi. Sert bir şekilde değil ama yine de geri adım atmaz bir şekilde. “Lütfen dur,” dedi, gözleri Scarlet’ın dudaklarına düşmesine rağmen.</span></span></p>

    <p class="msonormal"><span class="calibre11"><span class="calibre15">Scarlet içgüdüsel bir dürtüyle dudaklarını yaladı ve Wolf’un gözlerinde bir telaş ifadesinin belirdiğini gördü.</span></span></p>

    <p class="msonormal"><span class="calibre11"><span class="calibre15">“Sorun nedir?”</span></span></p>

    <p class="msonormal"><span class="calibre11"><span class="calibre15">Bir kalp atımı süresi geçti.</span></span></p>

    <p class="msonormal"><span class="calibre11"><span class="calibre15">“Wolf?”</span></span></p>

    <p class="msonormal"><span class="calibre11"><span class="calibre15">Wolf kızın elini bırakmadı.</span></span></p>

    <p class="msonormal"><span class="calibre11"><span class="calibre15">Scarlet diğer elini ona doğru uzattı, başparmağını adamın elinin sırtında gezdirdi.</span></span></p>

    <p class="msonormal"><span class="calibre11"><span class="calibre15">Wolf keskin bir nefes aldı.</span></span></p>

    <p class="msonormal"><span class="calibre11"><span class="calibre15">Scarlet’ın parmakları Wolf’un kolundan yukarı tırmandı, bandajı ve kurumuş kan lekesini buldu. Wolf yayından kurtulmaya hazır bir ok kadar gergin bir şekilde sırtını duvara dayamıştı. Scarlet’ın elini tutan parmakları seğirdi. “Yara izleri sadece. .. Eski benden kalan şeyler,” dedi, gergin bir sesle.</span></span></p>

    <p class="msonormal"><span class="calibre11"><span class="calibre15">“Ne demek istiyorsun?”</span></span></p>

    <p class="msonormal"><span class="calibre11"><span class="calibre15">Wolf herhangi bir açıklamada bulunmadı. Wolf’un yutkunduğunu gören Scarlet uzandı ve elini onun çenesinde, çıkık elmacık kemiklerinde, dokunulduğunda da en az göründüğü kadar yumuşak ve delişmen olduğunu anladığı saçlarında gezdirdi. Ve sonunda Wolf yüzünü kızın eline doğru bastırdı ve burnuyla hafifçe Scarlet’ın parmaklarını dürttü.</span></span></p>

    <p class="msonormal"><span class="calibre11"><span class="calibre15">“Bir dövüşten kalma,” diye mırıldandı Wolf. “Bir başka anlamsız dövüş. Hepsi gibi.” Gözleri tekrar Scarlet’ın dudaklarına düştü. Scarlet tereddüt etti. Wolf hâlâ bir harekette bulunmayınca, Scarlet başını uzattı ve onu öptü. Hafifçe. Sadece tek bir öpücük.</span></span></p>

    <p class="msonormal"><span class="calibre11"><span class="calibre15">Kalp atışları göğsünü dövüp nefes almasını zorlaştırırken, Scarlet aralarına ancak ılık bir esintinin girmesine izin verecek kadar geriye çekildi ve sonra Wolf’un iç geçirerek pes ederken verdiği nefes, Scarlet’ın dudaklarını okşadı.</span></span></p>

    <p class="msonormal"><span class="calibre11"><span class="calibre15">Ardından Wolf, kızı kendine doğru çekti ve kollarının arasına aldı. Bir elini Scarlet’ın karman çorman saçlarına daldıran Wolf, kızı öperken, Scarlet keskin bir nefes verdi.</span></span></p>
  </div>
</body>
</html>