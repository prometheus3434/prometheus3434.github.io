<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_39"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713493"></a><a class="pcalibre pcalibre1" id="bookmark39"></a><span><span class="font6"><b class="calibre3"><span class="calibre12">Otuz Bir</span></b></span></span></p>

    <p class="msonormal"><a class="pcalibre pcalibre1" id="bookmark40"></a><span class="calibre11"><span class="calibre13">CINDER, KOKPİTİN PENCERESİNDEN DIŞARI</span></span> <span class="calibre11"><span class="calibre15">doğru baktığında, yaprak gibi birtakım bitkilerle karşılaştı. Tarlalar dört bir yana göz alabildiğince uzanıyor, arazinin düzlüğü sadece yaklaşık bir kilometre ötedeki beyaz taştan çiftlik evi tarafından bozuluyordu.</span></span></p>

    <p class="msonormal"><span class="calibre11"><span class="calibre15">Bir ev. Bir sürü sebze. Ve devasa bir uzay gemisi.</span></span></p>

    <p class="msonormal"><span class="calibre11"><span class="calibre15">“Kesinlikle hiç dikkat çekmiyoruz.”</span></span></p>

    <p class="msonormal"><span class="calibre11"><span class="calibre15">“En azından hiçliğin ortasındayız,” dedi Thorne, pilot koltuğundan kalkıp deri ceketini üstüne geçirirken. “Birileri polisi arasa bile, buraya gelmeleri uzun zaman alır.”</span></span></p>

    <p class="msonormal"><span class="calibre11"><span class="calibre15">“Zaten yolda değillerse elbette,” diye mırıldandı Cinder. Sonsuzluk kadar uzun sürmüş gibi gelen Dünyaya inişleri boyunca kalbi güm güm atar hâlde, aklında kendilerini bekleyebilecek bin farklı kaderi kurgulamıştı. O saçma tekerlemeyi elinden geldiğince uzun bir süre tekrarlasa bile, yaptığının ne kadar etkili olduğu konusunda hiçbir fikirleri yoktu ve Cinder’ın içinden bir ses, gemiyi Aycı büyüsünü kullanarak gizleme çabalarının acınası derecede faydasız olduğunu söylüyordu. Radar ve radyo dalgalarının, sadece kendi karmaşık düşünceleriyle kontrol altına alınabilmesi fikri bile, ona göre oldukça anlamsızdı.</span></span></p>

    <p class="msonormal"><span class="calibre11"><span class="calibre15">Bununla birlikte, uzayda kimse tarafından tespit edilemedikleri bir gerçekti ve şimdilik şansları hâlâ yaver gidiyordu. Görünen oydu ki Benoit Çiftlik ve Bahçeleri tamamen terk edilmişti.</span></span></p>

    <p class="msonormal"><span class="calibre11"><span class="calibre15">Kargo bölümünün çıkış rampası yere doğru alçalmaya başlamışken, hoparlörlerden İko’nun sesi yükseldi. “Siz ikiniz gidin de bir güzel eğlenin. Ben burada tek başıma oturur, radar tespit kontrolü yapar, gemi sistemlerini falan kontrol ederim. <i class="calibre5">Müthiş </i>keyifli dakikalar beni bekliyor.”</span></span></p>

    <p class="msonormal"><span class="calibre11"><span class="calibre15">“Alaycılığında gelişme var,” dedi Cinder. Oldukça sık bir yeşilliğin üstüne indikten sonra, rampanın başında duran Thorne’un yanına katıldı.</span></span></p>

    <p class="msonormal"><span class="calibre11"><span class="calibre15">Thorne yansıyan güneşe karşı gözlerini kısarak el ekranını baktı. “Bingo,” dedi, Dördüncü Dünya Savaşı’ndan kalmış kadar eski görünen iki katlı çiftlik evine işaret ederek. “O burada yaşıyor.”</span></span></p>

    <p class="msonormal"><span class="calibre11"><span class="calibre15">“Bana hediyelik bir şeyler getirmeyi unutmayın!” diye bağırdı İko, Thorne rampadan tarlaya doğru inerken. Kısa zaman önceki bir sulamadan sonra toprak hâlâ ıslaktı ve bitkileri yarıp eve giden bir patika açan Thorne’un pantolonunun paçaları çamurla kaplandı.</span></span></p>

    <p class="msonormal"><span class="calibre11"><span class="calibre15">Onu izleyen Cinder, Rampion’un geri dönüşümlü oksijeninden sonra ciğerlerini okşayacak kadar tatlı gelen temiz havanın ve açık arazinin keyfini çıkardı. Ses ara yüzünün kapalı olduğu zamanlar dâhil olmak üzere, çevrede o güne kadar deneyimlediği en büyük sessizlik hâkimdi. “Etraf fazlasıyla sakin.”</span></span></p>

    <p class="msonormal"><span class="calibre11"><span class="calibre15">“Tüyler ürpertici, değil mi? İnsanların buna nasıl tahammül edebildiğini bilmiyorum.”</span></span></p>

    <p class="msonormal"><span class="calibre11"><span class="calibre15">“Bence bir anlamda güzel.”</span></span></p>

    <p class="msonormal"><span class="calibre11"><span class="calibre15">“Evet, tıpkı morgda yatmak gibi.”</span></span></p>

    <p class="msonormal"><span class="calibre11"><span class="calibre15">Tarlaların arasına bir dizi ufak bina serpilmişti; bir ağıl, bir kümes, bir alet edevat kulübesi, birkaç hava aracı veya Rampion kadar büyüklerini olmasa bile daha ufak bir uzay gemisini dahi alabilecek büyüklükte bir hangar.</span></span></p>

    <p class="msonormal"><span class="calibre11"><span class="calibre15">Cinder hangarı gördüğünde aniden durdu. Kaşlarını çatarak, bu hangarın ona tanıdık gelmesine sebep olan muğlak anıları yüzeye çıkarmaya çalıştı. “Dur bir dakika.”</span></span></p>

    <p class="msonormal"><span class="calibre11"><span class="calibre15">Thorne yüzünü kıza çevirdi. “Birini mi gördün?”</span></span></p>

    <p class="msonormal"><span class="calibre11"><span class="calibre15">Cinder bir cevap vermeden yönünü değiştirdi ve çamur üstünden ilerlemeye başladı. Thorne onu takip etti ve Cinder hangarın kapısını ittirene kadar hiçbir yorumda bulunmadı.</span></span></p>

    <p class="msonormal"><span class="calibre11"><span class="calibre15">“Michelle Benoit’nin ev dışındaki mülklerine izinsiz giriş yapmanın, kendimizi tanıtmak için uygun bir yol olduğundan emin değilim.”</span></span></p>

    <p class="msonormal"><span class="calibre11"><span class="calibre15">Cinder geriye doğru bir bakış attı ve çiftlik evinin boş pencerelerini süzdü. “Merak ettiğim bir şey var,” dedi ve içeri adım attı. “Işıklar açılsın.”</span></span></p>

    <p class="msonormal"><span class="calibre11"><span class="calibre15">Ampuller titreşerek yandı ve Cinder önündeki manzara karşısında, şaşkınlıkla keskin bir nefes aldı.</span></span></p>

    <p class="msonormal"><span class="calibre11"><span class="calibre15">Aletler, yedek parçalar, vidalar, cıvatalar, giysiler ve üstü yağ kaplı bez parçaları ortalığa saçılmıştı. Dolapların hepsinin kapağı açıktı ve her sandık, her alet kutusu devrilmiş hâldeydi. Tüm bu dağınıklık altında, hangarın beyaz zemini neredeyse görülemez hâldeydi.</span></span></p>

    <p class="msonormal"><span class="calibre11"><span class="calibre15">Hangarın diğer tarafında, arka camı tuzla buz olmuş ufak bir uzay gemisi duruyordu. Yerdeki cam kırıkları, hangarın ışığı altında pırıl pırıldı. içerisi benzin ve toksit atık gibi kokuyordu ve bu koku, Cinder’a pazardaki kendi tezgâhını hatırlatmıştı.</span></span></p>

    <p class="msonormal"><span class="calibre11"><span class="calibre15">“Ne çöplük ama,” dedi Thorne, iğrenmiş bir sesle. “Gemisine bu kadar az saygı duyan bir pilota güvenebileceğimi sanmıyorum.”</span></span></p>

    <p class="msonormal"><span class="calibre11"><span class="calibre15">Cinder ona kulak asmadan içsel tarayıcısını çalıştırdı ve raflarla duvarları gözden geçirdi. Kargaşaya rağmen, beyin ara yüzü bir şey yakalamıştı. Bir tür aşinalık duygusu, yitip gitmiş bir anının ekosu. Güneşin kapıdan içeri girişindeki bir açı. Makine ve gübre kokusu. Belirli bir desenle yerleştirilmiş çatı kirişleri.</span></span></p>

    <p class="msonormal"><span class="calibre11"><span class="calibre15">Cinder bu aşinalık duygusunun kaybolmasından korkarak, ağır adımlarla döküntülerin arasında dolaşmaya başladı.</span></span></p>

    <p class="msonormal"><span class="calibre11"><span class="calibre15">“Eee Cinder,” dedi Thorne, geride kalmış çiftlik binasına bir bakış atarak. “Burada ne işimiz var?”</span></span></p>

    <p class="msonormal"><span class="calibre11"><span class="calibre15">“Bulmam gereken bir şey var.”</span></span></p>

    <p class="msonormal"><span class="calibre11"><span class="calibre15">“Bu dağınıklıkta mı? İyi şanslar.”</span></span></p>

    <p class="msonormal"><span class="calibre11"><span class="calibre15">Kargaşa arasında temiz bir yer parçası buldu ve düşünceler içinde duraksadı. Etrafını inceledi. Daha önce burada bulunmuştu. Yarı şuursuz olduğu bir anda, belki bir rüyada.</span></span></p>

    <p class="msonormal"><span class="calibre11"><span class="calibre15">Gözüne iğrenç bir kahverengine boyanmış, ince bir metal dolap çarptı. Dolabın içinde üç ceket asılıydı. Ceketlerin hepsinin koluna AF Ordusu rütbeleri işlenmişti. Cinder sırtını dikleştirerek dolaba doğru ilerledi ve ceketleri bir yana ittirdi.</span></span></p>

    <p class="msonormal"><span class="calibre11"><span class="calibre15">“Ciddi misin Cinder?” dedi Thorne, onun yanına gelerek. “Kıyafet değişimi yapmak için çok da iyi bir zaman olduğunu düşünmüyorum.”</span></span></p>

    <p class="msonormal"><span class="calibre11"><span class="calibre15">Cinder beynindeki tıklamanın üstünden Thorne’un sesini zar zor duyabildi, içerideki kargaşa, sıradan bir durum değildi. Birisi buraya gelmiş ve içeride gizli bir şeyi bulmaya çalışmıştı.</span></span></p>

    <p class="msonormal"><span class="calibre11"><span class="calibre15">Bulmaya çalıştıkları şey, <i class="calibre5">Cinder’ın kendisiydi.</i></span></span></p>

    <p class="msonormal"><span class="calibre11"><span class="calibre15">Cinder durumu idrak etmemiş olmayı diledi ama artık bu ihtimali yok sayamazdı.</span></span></p>

    <p class="msonormal"><span class="calibre11"><span class="calibre15">Dolabın önünde diz çöktü ve zaten var olduğunu bildiği tokmağı bulana kadar, elini dolabın alt kısmında gezdirdi. Dolapla aynı kahverengine boyanmış olan tokmak, karanlık içinde neredeyse görünmez bir hâldeydi. Orada olduğunu bilerek bakan bir insan dışındaki kimse, bu tokmağın farkına bile varamazdı. Ve Cinder tokmağın orada olduğunu biliyordu -çünkü daha önce burada bulunmuştu. Uzun bir zaman boyunca kötü bir rüya olduğunu düşündüğü anılarında, sakinleştirici altında sersemlemiş hâldeyken, bu dolabın içinden hangara giriş yapmıştı. Yeni geçirdiği bir dizi ameliyatın arkasından, her yeri sızılar içindeydi. Karanlığın içinde yavaşça sürünerek dolaptan çıkmış, sersemletici aydınlık karşısında gözlerini kırpıştırarak dünyaya geri dönmüştü.</span></span></p>

    <p class="msonormal"><span class="calibre11"><span class="calibre15">Cinder dolabın önünde uygun konum aldı ve tokmağı çekti.</span></span></p>

    <p class="msonormal"><span class="calibre11"><span class="calibre15">Gizli kapı, beklediğinden daha ağırdı ve alüminyumdan çok daha sert bir maddeden yapılmış olmalıydı. Cinder kapağı güçlüce çekti ve gizli menteşeleri üstünde hareket eden kapak açılarak büyük bir gürültüyle betondan zemine çarptı. Kapağın dört bir yanından toz bulutu yükseldi.</span></span></p>

    <p class="msonormal"><span class="calibre11"><span class="calibre15">Yerde kare şeklinde bir delik belirmişti. Plastik barlardan örülü bir merdiven, alttaki gizli bodrum katma doğru uzanıyordu.</span></span></p>

    <p class="msonormal"><span class="calibre11"><span class="calibre15">Thorne ellerini dizlerine koyarak eğildi. “Bu kapağı nasıl bulabildin ki?”</span></span></p>

    <p class="msonormal"><span class="calibre11"><span class="calibre15">Cinder gözlerini gizli geçitten ayıramadı. Gerçeği dile getirmekten kaçınarak, basitçe, “Sayborg görüşüm sayesinde,” diye yanıt verdi.</span></span></p>

    <p class="msonormal"><span class="calibre11"><span class="calibre15">Merdivenlerden ilk olarak Cinder inmeye başladı, tünel içindeki boğuk havada ilerlerken bir yandan da fenerini açtı. Fenerin ışığı, en az yukarıdaki hangar kadar geniş, hiçbir kapı veya penceresi olmayan bir odada gezindi. İçine girdiği odayı açıkça görebilmekten neredeyse çekinir bir hâlde, tereddütle komut verdi. “Işıklar açılsın.”</span></span></p>

    <p class="msonormal"><span class="calibre11"><span class="calibre15">Önce yukarıdaki hangardan bağımsız bir jeneratörün, klik sesiyle çalışmaya başladığını işitti, daha sonra tavandaki üç uzun flüoresan tek tek aydınlandı. Alttaki son dört basamağı kullanmadan kendini yere bırakan Thorne’un botları, bir patırtı sesiyle yerle buluştu. Thorne hızla döndü, etrafına bakındı ve donup kaldı.</span></span></p>

    <p class="msonormal"><span class="calibre11"><span class="calibre15">“Bu... Bu da <i class="calibre5">nedir?'</i></span></span></p>

    <p class="msonormal"><span class="calibre11"><span class="calibre15">Cinder güçlükle nefes alabiliyordu.</span></span></p>

    <p class="msonormal"><span class="calibre11"><span class="calibre15">Odanın ortasında yaklaşık iki metre uzunluğunda, kubbeli camdan kapağı aydınlatılmış bir su tankı duruyordu. Tankın etrafında karmaşık birtakım cihazlar vardı; kalp monitörleri, vücut ısısı ölçüm cihazları, biyoelektrik tarayıcıları. Monitörlü, şırıngalı, kadranlı, tüplü, kablolu ve düğmeli bir sürü makine.</span></span></p>

    <p class="msonormal"><span class="calibre11"><span class="calibre15">Karşı duvarın yanındaki bir ameliyat masasının hemen üstünde, bir ahtapot misali, kolları ve kollarının ucu ayarlanabilir lambalarla dolu bir aydınlatma cihazı duruyordu. Ve onun hemen yanındaki masanın üstü ise neredeyse boşalmış bir sakinleştirici serum torbası ile neşterler, şırıngalar, bandajlar, yüz maskeleri, havlular gibi cerrahi aletlerden oluşan bir koleksiyonla doluydu. Duvarda kapalı durumda iki ekran vardı.</span></span></p>

    <p class="msonormal"><span class="calibre11"><span class="calibre15">Gizli odanın bu tarafı bir ameliyathaneyi andırsa bile, diğer taraf çeşitli tornavidalar, kerpetenler ve lehim aletleriyle, daha çok Cinder’ın, Adri’nin binasının bodrum katındaki çalışma odasını andırıyordu. Geride unutulmuş android parçaları ve bilgisayar çipleri ile tamamlanmamış, üç parmaklı bir sayborg eli de göze çarpıyordu.</span></span></p>

    <p class="msonormal"><span class="calibre11"><span class="calibre15">Cinder içerinin hem steril bir hastane odası hem de ıslak bir mağarayı andıran havasıyla ürperdi.</span></span></p>

    <p class="msonormal"><span class="calibre11"><span class="calibre15">Thorne tankın yanına sokuldu. Tankın içi boştu ama tabanındaki balçığın üstündeki iz, belli belirsiz şekilde, bir çocuğun dış hatlarını hatırlatıyordu. “Bu da nedir?”</span></span></p>

    <p class="msonormal"><span class="calibre11"><span class="calibre15">Cinder’ın parmaklan, diğer elinin eldivenine gitti. Ama sonra, artık eldiven takmadığını hatırladı.</span></span></p>

    <p class="msonormal"><span class="calibre11"><span class="calibre15">“Bir geçici hayat tankı,” dedi Cinder, bir zamanlar odayı dolduran cerrahların hayaletleri dinliyor olabilirmiş gibi fısıldayarak. “İçine konulan kişiyi uzun bir süre için bilinçsiz bir şekilde hayatta tutmak üzere tasarlanmıştır.”</span></span></p>

    <p class="msonormal"><span class="calibre11"><span class="calibre15">“O tanklar yasa dışı değil mi? Nüfus oranı kanunu veya öyle bir şey yüzündendi sanırım?”</span></span></p>

    <p class="msonormal"><span class="calibre11"><span class="calibre15">Cinder başıyla onayladı. Tanka yaklaşarak parmaklarını cama bastırdı. Tankın içinde uyandığı anı hatırlamaya çalıştı ama başaramadı. Hatırlayabildiği tek şey, yukarıdaki hangar ve çiftliğe dair bölük pörçük anılardı. O zindan hakkında anımsayabildiği bir şey yoktu. Aklı karışmış bir yetim ve bir sayborg olarak, içi korkuyla dolu bir hâlde yeni hayatına başlamak üzere Yeni Pekine doğru yola çıkana kadar, bilinci henüz tam olarak açılmamıştı.</span></span></p>

    <p class="msonormal"><span class="calibre11"><span class="calibre15">Balçığın üstündeki iz, dış hatlarına bakılırsa, ona ait olamayacak kadar ufak bir kız çocuğuna aitti ama Cinder, bu izi bırakanın kendisi olduğunu biliyordu. İze bakılırsa, çocuğun sol bacağı, sağına göre çok daha ağırdı. Cinder tankın içinde belki de bacaksız olarak ne kadar uzun süre yattığını merak etti.</span></span></p>

    <p class="msonormal"><span class="calibre11"><span class="calibre15">“Bu tankın burada ne işi var dersin?”</span></span></p>

    <p class="msonormal"><span class="calibre11"><span class="calibre15">Cinder dudaklarını ıslattı. “Bana kalırsa, içinde bir prensesi saklıyordu.”</span></span></p>
  </div>
</body>
</html>