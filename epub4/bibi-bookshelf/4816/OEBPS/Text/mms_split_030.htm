<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal1"><span class="calibre1"><br class="calibre10" id="calibre_pb_29"/></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM<a class="pcalibre1 pcalibre calibre2" id="bookmark33"></a></span></span></p>

    <p class="msonormal1"><a class="pcalibre pcalibre1" id="_Toc414713486"><span class="font4"><b class="calibre3"><span class="calibre12">Yirmi Dört</span></b></span></a></p>

    <p class="msonormal"><a class="pcalibre pcalibre1" id="bookmark34"></a><span class="calibre11"><span class="calibre13">“GİZLEN,” DEDİ CINDER YAVAŞÇA. NAZİKÇE.</span></span></p>

    <p class="msonormal"><span class="calibre11"><span class="calibre15">Yumuşak, dikkatlice telaffuz edilmiş bir n ile biten, yürekten bir yakarışla. “Gizlen. Rampion, gizlen. Gizlen Rampion. Ortadan kaybol... Görünme... Sen artık yoksun... Seni kimse görmemeli...”</span></span></p>

    <p class="msonormal"><span class="calibre11"><span class="calibre15">Cinder, ranzasında bağdaş kurmuş, karanlıkta, içinde bulunduğu gemiyi gözünde canlandırmaya çalışıyordu: Çelik duvarlar, kükreyen motor, her şeyi yerinde tutan vida ve lehimli mühürler, merkezi bilgisayar, kokpit pencerelerinin kalın camları, kargo bölümünün kapalı duran iniş rampası, hemen alt kattaki kapsül araç rıhtımı.</span></span></p>

    <p class="msonormal"><span class="calibre11"><span class="calibre15">Sonra tüm bunların görünmez olduğunu hayal etti.</span></span></p>

    <p class="msonormal"><span class="calibre11"><span class="calibre15">Geminin, radarlar altından sessizce kayıp gittiğini... Uydu istasyonlarının, tetikte gözlerinin altında karanlığa karıştığını...</span></span></p>

    <p class="msonormal"><span class="calibre11"><span class="calibre15">Güneş sistemine dağılmış tüm diğer gemilerin arasından dans edercesine zarafetle ilerlediğini. Hiç dikkat çekmeden. Varlığını belli etmeksizin...</span></span></p>

    <p class="msonormal"><span class="calibre11"><span class="calibre15">Cinder’ın omurgası karıncalandı, ense kökünden başlayarak kuyruk sokumuna kadar ürperdi. Bedeninden bir sıcaklık yayılmaya başladı, kas ve eklemlerini doldurdu, parmaklarından akarak dizlerine doğru devam etti.</span></span></p>

    <p class="msonormal"><span class="calibre11"><span class="calibre15">Cinder ciğerlerindeki havayı serbest bıraktı, verdiği nefesle beraber kaslarını gevşetti ve nakaratını tekrarlamaya devam etti. “Gizlen Rampion. Rampion, gizlen. <i class="calibre5">Gizlen</i>.”</span></span></p>

    <p class="msonormal"><span class="calibre11"><span class="calibre15">“İşe yarıyor mu?”</span></span></p>

    <p class="msonormal"><span class="calibre11"><span class="calibre15">Cinder’ın gözleri pat diye açıldı. Karanlıkta görebildiği tek şey, penceresinin ötesindeki yıldızlardı. Gemi, Dünya’nın güneşe baklan yüzünün diğer tarafındaydı ve bu yüzden uzayın sonsuz karanlığı ile çevriliydi.</span></span></p>

    <p class="msonormal"><span class="calibre11"><span class="calibre15">Perdelenmiş. Gizli. Görünmez.</span></span></p>

    <p class="msonormal"><span class="calibre11"><span class="calibre15">“İyi bir soru,” dedi Cinder, saçma olduğunu bilmesine rağmen şimdiden bir alışkanlık hâline gelmiş bir davranışla gözlerini tavana doğru kaldırarak. İko, tavandaki bir nokta değildi. Hatta sesini duyurmasını sağlayan hoparlörler bile değildi. İko gemi içindeki her bir bilgisayar kablosu, çip ve sistemiydi. Gemiyi bir arada tutan çelik ve vidalar dışında her şeydi.</span></span></p>

    <p class="msonormal"><span class="calibre11"><span class="calibre15">Ve bu biraz rahatsız ediciydi.</span></span></p>

    <p class="msonormal"><span class="calibre11"><span class="calibre15">“Ne yaptığım hakkında hiçbir fikrim yok,” dedi Cinder. Pencereden dışarı baktı. Ufak lombardan bakıldığında, görünürde başka hiçbir gemi yoktu. Sadece yıldızlar, yıldızlar ve yıldızlar vardı. Çok uzaklarda, belli belirsiz görülebilen mor bir sis ise belki de bir kuyruklu yıldızın bıraktığı gaz bulutuydu. “Ya <i class="calibre5">sen</i> bir fark hissediyor musun?”</span></span></p>

    <p class="msonormal"><span class="calibre11"><span class="calibre15">Cinder’ın ayaklarının altından bir yavru kedinin mırıltısı kadar yumuşak bir gürüldeme sesi yükseldi. O ses Cinder’a, bilgi işleminde bulunurken İko’nun fanlarını normalden çok daha hızlı çalıştırdığını hatırlattı.</span></span></p>

    <p class="msonormal"><span class="calibre11"><span class="calibre15">“Hayır,” dedi İko, bir dakika kadar sonra ve ardından gürüldeme sesi de kayboldu. “Kendimi hâlâ devasa hissediyorum.”</span></span></p>

    <p class="msonormal"><span class="calibre11"><span class="calibre15">Cinder bacaklarını çözdü, kanın ayaklarına geri gitmesine izin verdi.</span></span></p>

    <p class="msonormal"><span class="calibre11"><span class="calibre15">“Beni endişelendiren de bu. Bu kadar kolay olmamalı diye düşünüyorum. Tüm Doğu Ulusları Topluluğu Ordusu peşimizde. Bildiğimiz kadarıyla, bu noktada diğer Birlik Ordularından da yardım istemiş olabilirler. Aycıları ve kelle avcılarını saymıyorum bile. Şu ana kadar <i class="calibre5">bizim</i> radarlarımızda kaç tane gemi tespit ettin?”</span></span></p>

    <p class="msonormal"><span class="calibre11"><span class="calibre15">“Yetmiş bir.”</span></span></p>

    <p class="msonormal"><span class="calibre11"><span class="calibre15">“Peki... Bunların bir tanesi bile bizi fark etmedi mi? Sence normalde bu mümkün mü?”</span></span></p>

    <p class="msonormal"><span class="calibre11"><span class="calibre15">“Belki de yaptığın şey işe yarıyordun Bu Aycı şeyinde doğal bir kabiliyetin vardır.”</span></span></p>

    <p class="msonormal"><span class="calibre11"><span class="calibre15">Cinder, İko’nun kendisini göremediğini unutarak başını iki yana salladı. Çabalarının bir işe yaradığına inanmayı o da istiyordu ama içinden bir ses, öyle olmadığını söyledi. Ayaların kontrol edebildiği şey biyoelektrikti, radyo dalgaları değil. Cinder tüm bu nakaratlar eşliğinde, gemiyi gözünde canlandırma işinin büyük bir vakit kaybı olduğundan şüpheleniyordu.</span></span></p>

    <p class="msonormal"><span class="calibre11"><span class="calibre15">Ne var ki bu da başka bir soruyu beraberinde getiriyordu: Neden hâlâ tespit edilmemişlerdi?</span></span></p>

    <p class="msonormal"><span class="calibre11"><span class="calibre15">“Daha ne kadar süre bir gemi olarak kalmam gerekiyor?”</span></span></p>

    <p class="msonormal"><span class="calibre11"><span class="calibre15">Cinder iç geçirdi. “Bilmiyorum. En azından bir başka oto-kontrol sistemi yükleyene kadar sanırım.”</span></span></p>

    <p class="msonormal"><span class="calibre11"><span class="calibre15">Ve sen bana yeni bir beden bulana kadar.”</span></span></p>

    <p class="msonormal"><span class="calibre11"><span class="calibre15">“O da var.” Cinder ellerini ovuşturdu. Sağ elinin parmaklarını dolduran hafif sıcaklık çoktan kaybolmuştu. Ve parmakları, artık metalden elininkiler kadar soğuktu.</span></span></p>

    <p class="msonormal"><span class="calibre11"><span class="calibre15">“Bir gemi olmaktan nefret ediyorum. Bu korkunç bir şey.” İko’nun sesinde, alttan alta bir ağlaşma yatıyordu. “Kendimi her zamankinden bile daha az canlı hissetmeme sebep oluyor.”</span></span></p>

    <p class="msonormal"><span class="calibre11"><span class="calibre15">Ranzasında geriye yaslanan Cinder, gözlerini ufak kamaranın gölgeleri arasında gezdirdi, İko’nun neler hissettiğini tam olarak iyi biliyordu —kendisinin de bir oto-kontrol sistemi olarak işlev gördüğü kısa süre içinde, zihni sanki her bir yana dağılıyormuş gibiydi. Sanki fiziksel bedenini arkada bırakmış, beyninden ayrılmış ve gerçekle dijital dünya arasında var olmayan bir yerlerde dolaşıyor gibiydi. Cinder’ın içi İko’ya duyduğu acıma duygusuyla doldu. İko’nun tek dileği, her zaman daha fazla ‘insan’ olmaktı.</span></span></p>

    <p class="msonormal"><span class="calibre11"><span class="calibre15">“Bu sadece geçici,” dedi Cinder, alnına düşen saçları geri ittirerek. “Dünya’ya iner inmez...”</span></span></p>

    <p class="msonormal"><span class="calibre11"><span class="calibre15">“Hey, Cinder! Neti izliyor musun?” Thorne, koridorun enerji tasarruflu ışıkları altında, sadece dış hatları belirli bir gölge gibi kapı eşiğinde belirdi. “Bu da ne, uyku vaktin mi geldi? Biraz ışık aç.”</span></span></p>

    <p class="msonormal"><span class="calibre11"><span class="calibre15">Cinder’ın omuz kasları düğüm oldu. “Meşgul olduğumu göremiyor musun?”</span></span></p>

    <p class="msonormal"><span class="calibre11"><span class="calibre15">Thorne, gözlerini ufak odanın karanlığında gezdirdi. “Güzel espri.”</span></span></p>

    <p class="msonormal"><span class="calibre11"><span class="calibre15">Cinder ayaklarını ranzanın kenarından sarkıttı ve sırtını dikleştirdi. “Odaklanmaya çalışıyorum.”</span></span></p>

    <p class="msonormal"><span class="calibre11"><span class="calibre15">“Eh. Denemeye devam et ahbap. Bu arada, gelip şunu izlemelisin. Tüm kanallarda bizden bahsediyorlar. Ünlü olduk.” “Hayır, teşekkürler. Kendimi yılın en önemli etkinliğinde bir manyak gibi davranırken seyretmesem de olur.” Cinder balodan alından görüntüleri sadece bir defa izlemişti: Ayağının koparak merdivenlerden yuvarlandığı, kırışmış ipek ve çamurlu eldivenlerden oluşan bir yığın hâlinde dibe indiği an. Ve bunu bir defa izlemesi, yetmişti de artmıştı bile.</span></span></p>

    <p class="msonormal"><span class="calibre11"><span class="calibre15">Thorne elini salladı. “O görüntüleri çoktan gösterdiler. Ve şimdi de yaşı yirmi beşin altında, kanı kaynayan her kızın rüyasını gerçekleştirmek üzeresin.”</span></span></p>

    <p class="msonormal"><span class="calibre11"><span class="calibre15">“Evet, hayatım tıpkı bir rüyanın gerçekleşmesi gibi zaten.” Thorne bir kaşını titreştirdi. “Belki değildir ama en azından Prense Kai senin adını biliyor.”</span></span></p>

    <p class="msonormal"><span class="calibre11"><span class="calibre15">“İmparator Kai,” dedi Cinder, kaşlarını çatarak.</span></span></p>

    <p class="msonormal"><span class="calibre11"><span class="calibre15">“Kesinlikle.” Thorne başını geminin ön tarafına doğru eğdi. “Bir basın toplantısı başlamak üzere. Senin hakkında konuşulacak. Bunu kaçırmak istemeyeceğini düşündüm,” diyen Thorne, eliyle yüzünü yelpazeleyerek ayılıp bayılır gibi yaptı, “imparator Kai’nin çikolatadan gözlerini, mükemmelce şekillendirilmiş saçlarını ve...”</span></span></p>

    <p class="msonormal"><span class="calibre11"><span class="calibre15">Cinder ranzasından fırladı ve Thorne’u kapının yanına doğru ittirerek koridora çıktı.</span></span></p>

    <p class="msonormal"><span class="calibre11"><span class="calibre15">“Ah,” dedi Thorne, kolunu ovuşturarak. “Yine neden kısa devre yaptın?”</span></span></p>

    <p class="msonormal"><span class="calibre11"><span class="calibre15">“Kanalı ayarlıyorum.” İko’nun sesi, önce kargo bölümüne oradan da kokpite ilerleyen Cinder’ı takip etti. Kokpitteki ana ekranda, İmparator Kai bir platformda, habercilerden oluşan bir grubun önünde duruyordu. “Konferans başlamak üzere ve Kai bugün çok <i class="calibre5">yakışıklı</i> görünüyor!”</span></span></p>

    <p class="msonormal"><span class="calibre11"><span class="calibre15">“Sağ ol İko,” dedi Cinder, pilot koltuğuna oturarak.</span></span></p>

    <p class="msonormal"><span class="calibre11"><span class="calibre15">“Hey, o benim kol.</span></span></p>

    <p class="msonormal"><span class="calibre11"><span class="calibre15">Cinder elini sallayarak Thorne’u susturdu ve ekranın sesini açtı.</span></span></p>

    <p class="msonormal"><span class="calibre11"><span class="calibre15">“Kaçak hükümlüleri bulmak için elimizden gelen her şeyi yapıyoruz,” diyordu Kai. Gözlerinin altındaki halkalara bakılırsa, uzun bir süredir sağlam bir uyku çekmemişti. Yine de onu görmek, Cinder’ın hem özlemle yanmasına hem de Kai’yi son gördüğü anı hatırlayarak kendine acımasına sebep oldu; Kendisi merdivenlerden yuvarlanarak bahçeye inmiş, çakıl taşlı yol üstünde, ayak bileğinden kablolar sarkmış halde yatarken ki anı...</span></span></p>

    <p class="msonormal"><span class="calibre11"><span class="calibre15">Kai ise... İğrenmiş, afallamış, hayal kırıklığı içinde. İhanete uğramış gibi görünürken.</span></span></p>

    <p class="msonormal"><span class="calibre11"><span class="calibre15">“En ileri tarama teknolojileriyle donatılmış en hızlı gemilerimizi ve en iyi pilotlarımızı, kaçakları arama işine yönlendirdik. Kaçakların şansı şu ana dek yaver gitti. Ama şansın daha uzun süre onların yanında kalmaya devam etmesini beklemiyoruz. Kaçırdıkları uzay gemisi, dünya yörüngesinde uzun süre kalmak için donatılmış bir araç değil. Önünde sonunda Dünyaya dönmek zorunda kalacaklar ve biz de hazır bir şekilde onları bekleyeceğiz.”</span></span></p>

    <p class="msonormal"><span class="calibre11"><span class="calibre15">“Ne tür bir gemideler?” diye sordu, ön sıralardan bir bayan haberci.</span></span></p>

    <p class="msonormal"><span class="calibre11"><span class="calibre15">Kai, önündeki notları kontrol etti. “Amerikan Ordusundan çalınmış bir kargo gemisi; 11.3 sınıfı bir 214 Rampion. Geminin izlenmesini sağlayan cihazlar sökülmüş durumda ve bu da bulunması konusunda yaşadığımız zorlukları açıklıyor.”</span></span></p>

    <p class="msonormal"><span class="calibre11"><span class="calibre15">Thorne gururla Cinder’ın sırtını dürtükledi.</span></span></p>

    <p class="msonormal"><span class="calibre11"><span class="calibre15">Ekrandaki Kai, arka sıralardaki bir başka haberciye söz verdi.</span></span></p>

    <p class="msonormal"><span class="calibre11"><span class="calibre15">“Dünya’ya döndüklerinde ordunun onları beklediğini söylediniz. Bunun ne kadar zaman alacağını tahmin ediyorsunuz ve bu sırada uzaydaki aramalara son mu vereceksiniz?”</span></span></p>

    <p class="msonormal"><span class="calibre11"><span class="calibre15">“Kesinlikle hayır. İlk hedefimiz, kaçakların en kısa sürede bulunmasıdır ve bunu gerçekleştirene kadar uzaydaki aramalarımız da devam edecek. Buna karşın, uzmanlarımıza göre gemi yakıt rezervleri ve güç kaynağına bağlı olarak, iki gün ila iki hafta arasında Dünya’ya iniş yapmak zorunda ve biz de bu zorunlu dönüşe karşı hazırlıklı olmak durumundayız. Evet?”</span></span></p>

    <p class="msonormal"><span class="calibre11"><span class="calibre15">“Kaynaklarıma göre bu sayborg, bu Linh Cinder.</span></span></p>

    <p class="msonormal"><span class="calibre11"><span class="calibre15">“Senden bahsediyor,” diye fısıldadı Thorne, Cinder’ı yine dürterek. Cinder onun elini ittirdi.</span></span></p>

    <p class="msonormal"><span class="calibre11"><span class="calibre15">“... Baloya bir VIP davetiyesi ile katılmış ve gerçekte sizin bir misafirinizmiş Yüce Majesteleri. Bu iddiayı kabul ediyor musunuz?”</span></span></p>

    <p class="msonormal"><span class="calibre11"><span class="calibre15">“Bir ne?” diye sordu Thorne.</span></span></p>

    <p class="msonormal"><span class="calibre11"><span class="calibre15">“VIP davetiyesi mi?” dedi İko.</span></span></p>

    <p class="msonormal"><span class="calibre11"><span class="calibre15">Cinder omuzlarını çökertti ve her ikisini de duymazdan geldi.</span></span></p>

    <p class="msonormal"><span class="calibre11"><span class="calibre15">Ekranda, Kai kendine nefes alabileceği bir boşluk yaratmak ister gibi kollarını yana öne doğru uzatarak, kürsünün arkasında geriledi. Sonra boğazını temizledi ve tekrar mikrofona yaklaştı. “Kabul ediyorum. Linh Cinder ile balodan iki hafta önce tanıştım. Birçoğunuzun da bildiği gibi, kendisi bu şehrin isim yapmış mekanik ustalarından biri ve ben de çalışmaz hâldeki bir android için onun hizmetinden yararlandım. Ve evet, kendisini baloya şahsi misafirim olarak ben davet ettim.”</span></span></p>

    <p class="msonormal"><span class="font7"><i class="calibre5"><span class="calibre19">“Ne?”</span></i></span></p>

    <p class="msonormal"><span class="calibre11"><span class="calibre15">Cinder kokpitin hoparlörlerinden yükselen çığlık karşısında yüzünü buruşturdu.</span></span></p>

    <p class="msonormal"><span class="calibre11"><span class="calibre15">“Ne zaman oldu bu? Umarım Adri beni çalışmaz hâle getirdikten sonra olmuştur, çünkü eğer öncesinde olduysa ve sen bana söylemediysen...”</span></span></p>

    <p class="msonormal"><span class="calibre11"><span class="calibre15">“Konferansı dinlemeye çalışıyorum İko!” Cinder koltuğunda kıvrandı. Kai, Cinder’dan baloya katılmasını gerçekten de İko’nun bedeni dağıtılarak parçaları satışa çıkmadan önce sormuştu. Cinder isteseydi İko’ya bundan bahsedebilirdi. Ama o sırada daveti kabul etmemeye niyetliydi ve bu yüzden İko’ya söylemesi de çok önemli görünmemişti.</span></span></p>

    <p class="msonormal"><span class="calibre11"><span class="calibre15">Kai bir başka haberciye söz verdiğinde, Cinder önceki sorunun tamamını kaçırdığını fark etti.</span></span></p>

    <p class="msonormal"><span class="calibre11"><span class="calibre15">“Onun bir sayborg olduğundan haberiniz var mıydı?” diye sordu bir kadın, saklayamadığı bir tiksintiyle.</span></span></p>

    <p class="msonormal"><span class="calibre11"><span class="calibre15">Kai gözlerini kadına dikti, kafası karışmış göründü ve sonra bakışlarını kalabalığın üstünde gezdirdi. Ayaklarını kürsüye daha da yaklaştırdı, burnunun kemerinde ufak bir kırışıklık belirdi.</span></span></p>

    <p class="msonormal"><span class="calibre11"><span class="calibre15">Cinder yanağının içini dişledi ve kendini hoşgörüsüz bir tiksinti ifadesine hazırladı. Kim bir sayborgu baloya davet ederdi ki?</span></span></p>

    <p class="msonormal"><span class="calibre11"><span class="calibre15">Ne var ki Kai basitçe, “Kendisinin sayborg olmasının, herhangi bir konuyla ilişkili olduğunu düşünmüyorum,” dedi. “Sonraki soru?”</span></span></p>

    <p class="msonormal"><span class="calibre11"><span class="calibre15">Cinder’ın metalden parmaklan seğirdi.</span></span></p>

    <p class="msonormal"><span class="calibre11"><span class="calibre15">“Kendisine bu davetiyeyi verdiğinizde, Linh Cinder’in bir <i class="calibre5">Aycı</i> olduğundan haberiniz var mıydı Yüce Majesteleri?”</span></span></p>

    <p class="msonormal"><span class="calibre11"><span class="calibre15">Bitkinlikten dizleri boşalacakmış gibi duran Kai başını iki yana salladı. “Hayır. Elbette haberim yoktu. Ben... Belki de biraz safça... Doğu Ulusları Topluluğu’nda hiçbir Aycının yaşamadığını sanıyordum. Sarayda konuk ettiğimiz diplomatik ziyaretçilerimiz dışında elbette. Bu olayla birlikte, Ayaların halk arasına ne kadar da kolayca karışabildiğini anladığımız için, onların izinsiz göçmenler olarak aramıza karışmasını engellemek ve şu an sınırlarımız içinde olanların sınır dışı edilmeleri için her türlü güvenlik önlemi alınacaktır. Bu konuyla ilgili olarak, 54 TE yılında yapılan Gezegenlerarası Anlaşmanın şartlarına uygun davranılması niyetindeyim. Evet, ikinci sıradan elini kaldıran.”</span></span></p>

    <p class="msonormal"><span class="calibre11"><span class="calibre15">“Yüce Majesteleri, Kraliçe Levana’nın kendisi veya Aycı Meclisi’nden herhangi biri, kaçak mahkûm hakkında bir yorumda bulundu mu?”</span></span></p>

    <p class="msonormal"><span class="calibre11"><span class="calibre15">Kai’nin çene kasları gerildi. “Ah, kraliçenin bu konuda birkaç yorumu oldu. Evet.”</span></span></p>

    <p class="msonormal"><span class="calibre11"><span class="calibre15">Kai’nin arkasında, bir devlet görevlisi boğazını temizledi. Kai’nin yüzündeki sinirli ifade anında kayboldu ve yerini incelikli bir ifadesizlik aldı.</span></span></p>

    <p class="msonormal"><span class="calibre11"><span class="calibre15">“Kraliçe Levana, Linh Cinder’ın bulunması,” dedi Kai, “ve yargılanması dileğinde.”</span></span></p>

    <p class="msonormal"><span class="calibre11"><span class="calibre15">“Bu olayların Dünya ile Ay Ülkesi arasındaki diplomatik görüşmelere zarar verdiğini düşünüyor musunuz Yüce Majesteleri?”</span></span></p>

    <p class="msonormal"><span class="calibre11"><span class="calibre15">“Olumlu bir katkısı olduğunu düşünmüyorum.”</span></span></p>

    <p class="msonormal"><span class="calibre11"><span class="calibre15">“Yüce Majesteleri.” Üç sıra gerideki bir adam ayağa kalktı. “Balodaki bazı tanıklara göre, Linh Cinder’ın tutuklanması, siz ile kraliçe arasında yapılan bir anlaşmanın şartlarından biri olduğu ifade ediliyor. Ve Linh Cinder’ın serbest kalmasının, bir savaşın başlaması anlamına gelebileceği de söyleniyor. Bu sayborgun firarının, ulusal güvenliğimize görünenden çok daha büyük bir tehdit oluşturduğunu düşünmek yanlış mı olacaktır?”</span></span></p>

    <p class="msonormal"><span class="calibre11"><span class="calibre15">Kai kulağının arkasını kaşımak için elini kaldırdı ama gergin anlarına özgü bu tikine son anda engel oldu ve elini kürsüye geri indirdi.</span></span></p>

    <p class="msonormal"><span class="calibre11"><i class="calibre5"><span class="calibre15">“‘Savaş</span></i></span> <span class="calibre11"><span class="calibre15">kelimesi, Dünya ile Ay Ülkesi arasında kuşaklardır gidip gelen bir kelime. Babamın olduğu gibi, benim de önceliğim, savaştan kaçınmaktır. Sizi temin ederim ki Ay Ülkesi ile olan kırılgan ilişkilerimizin daha da kötüleşmemesi için elimden gelen her şeyi yapıyorum. Buna Linh Cinder’ın bulunması da dâhildir. Hepsi bu kadar, teşekkürler.”</span></span></p>

    <p class="msonormal"><span class="calibre11"><span class="calibre15">Kai havada asılı kalan bir dizi soru eşliğinde platformdan indi ve bir grup devlet görevlisi arasında fısıltılı bir konuşmanın arasına çekildi.</span></span></p>

    <p class="msonormal"><span class="calibre11"><span class="calibre15">Thorne suratını asarak yardımcı pilot koltuğuna çöktü. “Benden bahsetmedi. Hem de bir kere bile.”</span></span></p>

    <p class="msonormal"><span class="calibre11"><span class="calibre15">“Benden de bahsetmedi,” dedi İko, sesinde hiç de bir acıma duygusu olmaksızın.</span></span></p>

    <p class="msonormal"><span class="calibre11"><span class="calibre15">“Sen suçlu bir firari değilsin.”</span></span></p>

    <p class="msonormal"><span class="calibre11"><span class="calibre15">“Doğru ama majesteleri ile bir defa karşılaşmıştık. Pazardayken. Aramızda güçlü bir bağ kurulduğunu hissetmiştim. Sence de öyle değil miydi Cinder?”</span></span></p>

    <p class="msonormal"><span class="calibre11"><span class="calibre15">İko’nun söyledikleri Cinder’ın ses ara yüzünden anlamsızca süzüldü. Gözlerini Kai’den ayırmaktan aciz şekilde, İko’ya bir cevap vermedi.</span></span></p>

    <p class="msonormal"><span class="calibre11"><span class="calibre15">Kai, Cinder’ın hareketlerinin sorumluluğunu üstlenmek zorunda kalmıştı. Haksız yere, Cinder’ın aldığı kararların sonuçlarıyla yüzleşmesi gerekmişti. Cinder’ın firarının sonrasında bile, Kai tek başına Kraliçe Levana ile yüzleşmek zorunda kalmıştı.</span></span></p>

    <p class="msonormal"><span class="calibre11"><span class="calibre15">Gözlerini yuman Cinder, zonklayan şakaklarını ovuşturdu.</span></span></p>

    <p class="msonormal"><span class="calibre11"><span class="calibre15">“Ama tıpkı Cinder gibi, ben de aranılan bir kaçağım,” diye devam etti Thorne. “Benim de hapishaneden yok olduğumu fark etmişlerdir, değil mi?”</span></span></p>

    <p class="msonormal"><span class="calibre11"><span class="calibre15">“Belki de yok olmandan mutludurlar,” diye mırıldandı Cinder.</span></span></p>

    <p class="msonormal"><span class="calibre11"><span class="calibre15">Thorne anlaşılamaz bir şeyler homurdandı ve Cinder’ın alnına masaj yaparak kendini doğru olanı yaptığına ikna etmeye çabaladığı uzun bir süre boyunca sessiz kaldı.</span></span></p>

    <p class="msonormal"><span class="calibre11"><span class="calibre15">Koltuğunu çeviren Thorne, Cinder’ın koltuğunun yan tarafına bir tekme savurdu ve kızın yasladığı dirseğinin kaymasına sebep oldu. “Cazibemden neden etkilenmediğini şimdi anladım. Bir imparatorla yarıştığımdan haberim yoktu. Bu benim için bile oldukça zorlu bir rekabet.”</span></span></p>

    <p class="msonormal"><span class="calibre11"><span class="calibre15">Cinder burnundan soluyarak güldü. “Saçmalama. Onu doğru dürüst tanımıyorum bile ve artık benden nefret ediyor.”</span></span></p>

    <p class="msonormal"><span class="calibre11"><span class="calibre15">Thorne güldü, başparmaklarını pantolonunun kemer halkalarına geçirdi. “Aşk söz konusu olduğunda içgüdülerim beni asla yanıltmaz ve o senden nefret falan etmiyor. Hem ayrıca, bir sayborgu baloya davet etmek? İşte bu yürek ister. Prensip gereği asiller ve devlet çalışanlarından hiç hoşlanmam ama bu konuda Kai’ye şapka çıkarmak zorundayım.”</span></span></p>

    <p class="msonormal"><span class="calibre11"><span class="calibre15">Cinder ayağa kalktı, “Thorne’un ayaklarını kendi koltuğundan ayırdı ve kapıya uzanan yolu açtı. “Benim bir sayborg olduğumdan haberi yoktu.”</span></span></p>

    <p class="msonormal"><span class="calibre11"><span class="calibre15">Cinder yanından geçerken, Thorne başını ona doğru kaldırdı. “Yok muydu?”</span></span></p>

    <p class="msonormal"><span class="calibre11"><span class="calibre15">“Elbette yoktu,” dedi Cinder, bir hışımla ufacık kokpitten çıkarken.</span></span></p>

    <p class="msonormal"><span class="calibre11"><span class="calibre15">“Ama artık bir sayborg olduğunu biliyor ve senden hâlâ hoşlanıyor.”</span></span></p>

    <p class="msonormal"><span class="calibre11"><span class="calibre15">Cinder hızla ona doğru döndü, parmağıyla ekrana doğru işaret etti. “Benim yakalanmam ve idam edilmem için elinden gelen her şeyi yapacağını belirttiği on dakikalık bir konferanstan bunu mu anladın?”</span></span></p>

    <p class="msonormal"><span class="calibre11"><span class="calibre15">Thorne alaycı bir şekilde sırıttı. Cinder’ın Kai taklidi olduğunu sandığı, korkunç, kibirli bir sesle şöyle dedi: “Kendisinin sayborg olmasının, herhangi bir konuyla ilişkili olduğunu düşünmüyorum.”</span></span></p>

    <p class="msonormal"><span class="calibre11"><span class="calibre15">Cinder gözlerini devirerek Thorne’a sırtını döndü.</span></span></p>

    <p class="msonormal"><span class="calibre11"><span class="calibre15">“Hey, geri dön!” Cinder arkasından, Thorne’un ayaklarının yere inerken çıkarttığı pat pat sesini işitti. “Sana göstermek isteğim başka bir şey daha var.”</span></span></p>

    <p class="msonormal"><span class="calibre11"><span class="calibre15">“Meşgulüm.”</span></span></p>

    <p class="msonormal"><span class="calibre11"><span class="calibre15">“Erkek arkadaşınla bir daha asla dalga geçmeyeceğime söz veriyorum.”</span></span></p>

    <p class="msonormal"><span class="calibre11"><span class="calibre15">“O benim erkek arkadaşım değil!”</span></span></p>

    <p class="msonormal"><span class="calibre11"><span class="calibre15">“Konu Michelle Benoit.”</span></span></p>

    <p class="msonormal"><span class="calibre11"><span class="calibre15">Cinder ağır bir nefes aldı ve geri döndü.</span></span></p>

    <p class="msonormal"><span class="calibre11"><span class="calibre15">“Ne?”</span></span></p>

    <p class="msonormal"><span class="calibre11"><span class="calibre15">Thorne onu tekrar kaçırmaktan çekinirmiş gibi bir an tereddüt etti, sonra başıyla, arkasındaki kokpit kontrol panosuna doğru işaret etti. “Gel de şuna bir bak.”</span></span></p>

    <p class="msonormal"><span class="calibre11"><span class="calibre15">Cinder iç geçirerek Thorne’un yanına döndü ve dirseklerini kaptanın koltuğunun arkasına dayayarak bekledi.</span></span></p>

    <p class="msonormal"><span class="calibre11"><span class="calibre15">Thorne haber kanalını kapattı. “Michelle Benoit’nın genç torun sahibi olduğunu biliyor muydun? Bir kız.”</span></span></p>

    <p class="msonormal"><span class="calibre11"><span class="calibre15">“Hayır,” dedi Cinder, sıkkın bir şekilde.</span></span></p>

    <p class="msonormal"><span class="calibre11"><span class="calibre15">“Eh, ama öyle. Scarlet Benoit. On sekiz yaşına yeni basmış olması gerekiyor ama -kendini hazırla- hakkında hiçbir hastane kaydı yok. Çaktın mı? Yüce Tanrım, ben bir dâhiyim.”</span></span></p>

    <p class="msonormal"><span class="calibre11"><span class="calibre15">Cinder kaşlarım çattı. “Anlamadım.”</span></span></p>

    <p class="msonormal"><span class="calibre11"><span class="calibre15">Başını geriye doğru kıvıran Thorne, Cinder’ı baştan ayağa süzdü. “Kızın hiçbir <i class="calibre5">hastane kaydı</i> yok.”</span></span></p>

    <p class="msonormal"><span class="calibre11"><span class="calibre15">“Yani?”</span></span></p>

    <p class="msonormal"><span class="calibre11"><span class="calibre15">Thorne onunla yüzleşebilmek için koltuğunu döndürdü. “Hastanede doğmamış tek bir kişi tanıyor musun?”</span></span></p>

    <p class="msonormal"><span class="calibre11"><span class="calibre15">Cinder düşündü. “Kızın Prenses Selene olabileceğini mi söylemeye çalışıyorsun?”</span></span></p>

    <p class="msonormal"><span class="calibre11"><span class="calibre15">“Tam olarak bunu demeye çalışıyorum.”</span></span></p>

    <p class="msonormal"><span class="calibre11"><span class="calibre15">Ekranda Scarlet Benoit’nın bir resmi ile kişisel bilgileri belirdi. Kıvrımlı vücut hatları ve ateş kızılı saçlarıyla, tatlı bir kızdı.</span></span></p>

    <p class="msonormal"><span class="calibre11"><span class="calibre15">Cinder gözlerini kısarak fotoğrafı inceledi. Doğum kaydı bulunmayan genç bir kız. Michelle Benoit’nın vesayetinde.</span></span></p>

    <p class="msonormal"><span class="calibre11"><span class="calibre15">Ne kadar da ilginç bir rastlantı.</span></span></p>

    <p class="msonormal"><span class="calibre11"><span class="calibre15">“Peki o zaman, İyi iş çıkardın kaptan.”</span></span></p>
  </div>
</body>
</html>