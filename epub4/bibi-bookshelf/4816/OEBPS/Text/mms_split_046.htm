<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_45"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713498"></a><a class="pcalibre pcalibre1" id="bookmark48"></a><span><span class="font"><b class="calibre3"><span class="calibre12">Otuz Altı</span></b></span></span></p>

    <p class="msonormal"><a class="pcalibre pcalibre1" id="bookmark49"></a><span class="calibre11"><span class="calibre13">YÜZÜNDE BİR GÜLÜMSEMEYLE DONAKALDI</span></span></p>

    <p class="msonormal"><span class="calibre11"><span class="calibre15">Cinder. Peony’nin adı, göğsüne inen ağır bir yük gibiydi ve hatıralar gözünün önünde uçuşurken, ciğerlerindeki tüm hava dışarı boşaldı. Karantina binasında yalnız başına yatan, korku içindeki Peony. Cinder elinde kullanmaya zaman bulamadığı antidotla baş ucunda dururken, son nefesini veren Peony.</span></span></p>

    <p class="msonormal"><span class="calibre11"><span class="calibre15">Kaslarını dağlayan bir alev gibi gelen acı, uyarı vermeksizin aniden çöküverdi. Cinder haykırdı ve yere yığılmadan hemen önce masanın kenarlarına tutunmayı başardı.</span></span></p>

    <p class="msonormal"><span class="calibre11"><span class="calibre15">Memur da geriye doğru sendeledi ve kadın subay haykırdı, “Bu o!”</span></span></p>

    <p class="msonormal"><span class="calibre11"><span class="calibre15">Thorne ayağa sıçrarken Cinder masanın kendisine doğru kaydığını hissetti. Vücudunu kavuran alevlerin dinmesi birkaç saniye aldı.</span></span></p>

    <p class="msonormal"><span class="calibre11"><span class="calibre15">Dilinde tuz tadı, kulağında birinin çığlığı vardı ve tüm zihin bulanıklığı arasında, yere sürtünen masa ve sandalye ayaklarının sesini işitti. Bir kadın sesi duyuldu. “Linh Cinder, seni göz altına alıyoruz.” Cinder’ın retinasında kırmızı renkli bir yazı yanıp söndü.</span></span></p>

    <p class="msonormal"><a class="pcalibre pcalibre1" id="bookmark50"></a><span class="font4"><span class="calibre41">VÜCUT ISISI ÖNERİLEN DEĞERİN ÜSTÜNDE. SERİNLETME PROSEDÜRÜ ÇALIŞTIRILMADIĞI TAKDİRDE, OTOMATİK KAPATMA İŞLEMİ BİR DAKİKA İÇİNDE GERÇEKLEŞTİRİLECEK.</span></span></p>

    <p class="msonormal"><span class="calibre11"><span class="calibre15">“Linh Cinder, ellerini yavaşça başının üstüne koy. Ani bir harekette bulunma.”</span></span></p>

    <p class="msonormal"><span class="calibre11"><span class="calibre15">Cinder gözlerini kırpıştırarak görüşündeki parlak sisi andıran bulanıklığı dağıtmaya çalıştı ve subayın silahını, onun alnına doğru nişanlamış olduğunu zar zor görebildi. Arkasındaki Thorne ise el ekranlı genç subayın burnuna doğru bir yumruk savurdu. Genç subay eğilerek yumruktan kaçındı. Ve Thorne’a kendi yumruğuyla cevap verdi. İki adam tekme tokat birbirlerine dalıp yakındaki bir masanın üstüne doğru düşerken, üçüncü subay elindeki silahı iki adam arasında nişanlamaya çalışıyordu.</span></span></p>

    <p class="msonormal"><span class="calibre11"><span class="calibre15">Cinder az önceki acıdan geriye sadece belirsiz bir sızının kalmasıyla rahatlayarak, derin bir nefes aldı.</span></span></p>

    <p class="msonormal"><a class="pcalibre pcalibre1" id="bookmark51"></a><span class="font4"><i class="calibre5"><span class="calibre41">OTOMATİK KAPATMA İŞLEMİNİN GERÇEKLEŞMESİNE SON ELLİ SANİYE...</span></i></span></p>

    <p class="msonormal"><span class="calibre11"><span class="calibre15">Cinder aldığı nefesi yavaşça bıraktı.</span></span></p>

    <p class="msonormal"><a class="pcalibre pcalibre1" id="bookmark52"></a><span class="font4"><i class="calibre5"><span class="calibre41">KAPATMA İŞLEMİ DURAKLATILDI. SICAKLIK DEÛERLERİ AZALIYOR. SERİNLETME PROSEDÜRÜ BAŞLATILDI.</span></i></span></p>

    <p class="msonormal"><span class="calibre11"><span class="calibre15">“Linh Cinder,” diye tekrarladı kadın subay. “Ellerini başının üstüne koy. Gerektiği durumda öldürmek üzere ateş açma iznine sahibim.”</span></span></p>

    <p class="msonormal"><span class="calibre11"><span class="calibre15">Cinder parmaklarından birinin, sakinleştirici bir dart oku fırlatmaya hazır bir hâlde açık olduğunu unutmuştu. Elini başına doğru kaldırırken parmağı gözünün önüne geldi ve hatırladı.</span></span></p>

    <p class="msonormal"><span class="calibre11"><span class="calibre15">“Yavaşça masadan ayrıl ve sırtını dön.” Kadın, Cinder’a hareket edebileceği bir alan sağlamak için bir adım geri çekildi. Cinder’ın arkasındaki Thorne, midesine yediği yumrukla inildeyerek iki büklüm oldu.</span></span></p>

    <p class="msonormal"><span class="calibre11"><span class="calibre15">Cinder inilti sesiyle yüzünü buruşturdu ama kendisinden istenileni yaptı ve zayıflığının geçmesini, cesaretini tekrar toplamayı bekledi. Kendini planladığı girişime hazırladı. Sadece tek bir şansa sahip olduğunu biliyordu.</span></span></p>

    <p class="msonormal"><span class="calibre11"><span class="calibre15">Subaylar Thorne’un bileklerine bir kelepçe geçirirken, Cinder masadan ayrılmıştı. Olduğu yerde döndü. Gözünün ucuyla, kadın subayın elini belindeki kemere attığını gördü.</span></span></p>

    <p class="msonormal"><span class="calibre11"><span class="calibre15">“Bunu yapmak istemiyorsun,” dedi Cinder, sesindeki tatlı huzur karşısında tekrar içi kalkarak. “Gitmemize izin vermek istiyorsun.”</span></span></p>

    <p class="msonormal"><span class="calibre11"><span class="calibre15">Subay duraksadı ve boş gözlerle Cinder’a baktı.</span></span></p>

    <p class="msonormal"><span class="calibre11"><span class="calibre15">“Gitmemize izin vermek istiyorsunuz.” Komut, tüm subaylara, bar içindeki herkese yönelikti; hatta korkuyla uzaktaki bir duvara sinmiş müşterilere bile. Güç, kontrol ve kudretin geri dönmesiyle birlikte, Cinder’ın kafasının içinde sanki arılar uçuştu. “Gitmemize izin vermek istiyorsunuz.”</span></span></p>

    <p class="msonormal"><span class="calibre11"><span class="calibre15">Kadın subay ellerini vücudunun iki yanına düşürdü. “Gitmenize izin vermek...”</span></span></p>

    <p class="msonormal"><span class="calibre11"><span class="calibre15">Barın içinde, gırtlaktan kopan bir çığlık sesi yükseldi. Subayın arkasından, mavi gözlü adam ayağa kalkmaya davrandı ama sonra masasının üstüne yığılıverdi. Masanın bacakları adamın ağırlığıyla kırıldı. Ve masa, üstündeki adamla birlikte yere indi. Diğer müşteriler adamdan uzağa kaçındı, herkesin dikkati Cinder’la Thorne’un üstünden çekilmişti. Cinder tüm bu gösteriyi arkasında bağlı ellerle izleyen Thorne’a doğru bir baktı.</span></span></p>

    <p class="msonormal"><span class="calibre11"><span class="calibre15">Yerdeki adamın dudakları garip bir açıyla aralandı. Elleriyle ayakları üstünde durmuştu ve ağzından salyalar akıyordu. Siyah kaşlarının altındaki gözleri garip bir ışıltıya ve Cinder’ın midesinin kasılmasına sebep olan çılgınca bir kana susamışlık ifadesine sahipti. Adam parmaklarını kıvırdı, tırnaklarıyla yeri tırmaladı ve başını kaldırarak, etrafındaki dehşet dolu yüzleri süzdü.</span></span></p>

    <p class="msonormal"><span class="calibre11"><span class="calibre15">Gırtlağından kopan bir kükreme sesiyle beraber dudakları geriye doğru çekildi ve sivriltilmiş uçlarıyla, bir insandan ziyade, yırtıcı bir hayvanınkileri andıran dişleri gözler önüne serildi.</span></span></p>

    <p class="msonormal"><span class="calibre11"><span class="calibre15">Cinder kısa süre önce bedenini kavuran alevlerin içindeki bir şeyleri erittiğinden, optobiyonik düzeneğinin beynine yanlış mesajlar ilettiğinden emin olarak geriledi. Ama görüşünde herhangi bir değişiklik olmadı.</span></span></p>

    <p class="msonormal"><span class="calibre11"><span class="calibre15">Subaylar senkronize bir harekede silahlarını hızla yerdeki adama çevirdiler. Ama adam bu durumdan endişelenmiş gibi görünmüyordu. Daha çok, dehşet dolu çığlıklarıyla, insanların ondan hızla kaçınmasından keyif almış gibiydi.</span></span></p>

    <p class="msonormal"><span class="calibre11"><span class="calibre15">Adam henüz rakibine tetiği çekme fırsatı bile vermeden, en yakınındaki subayın üstüne atladı. Elleri subayın başını iki yanından kavradı ve yüksek bir çıtırtı sesi duyuldu. Subay cansız bir şekilde yere yığıldı. Her şey o kadar hızla gerçekleşmişti ki adamın her bir hareketi sanki bulanıklıktan ibaretti.</span></span></p>

    <p class="msonormal"><span class="calibre11"><span class="calibre15">Barın içi çığlık sesleriyle doldu. Herkes hızla masalar ve sandalyelerin üzerinden aşarak kapıya doğru koşturdu.</span></span></p>

    <p class="msonormal"><span class="calibre11"><span class="calibre15">Kalabalığa aldırmayan adam, Cinder’a bakarak pişmiş kelle gibi sırıttı. Cinder titreyerek arkasındaki masanın üstüne doğru geriledi.</span></span></p>

    <p class="msonormal"><span class="calibre11"><span class="calibre15">“Merhaba minik kız,” dedi adam, fazlasıyla ölçülü ve insani bir sesle. “Kraliçem de seni arıyordu sanırım.”</span></span></p>

    <p class="msonormal"><span class="calibre11"><span class="calibre15">Adam Cinder’a doğru atıldı. Cinder çığlık atmaktan bile aciz bir şekilde geriledi.</span></span></p>

    <p class="msonormal"><span class="calibre11"><span class="calibre15">Kadın subay, adamla Cinder’ın arasına atladı. Yüzü Cinder’a dönüktü ve kollarını, kıza bir tür kalkan sağlamak istercesine iki yana açmıştı. Yüzü herhangi bir ifadeden tamamen yoksundu ve adam öfkeyle kükreyerek kadının arkasına atlarken bile, Cinder’a bakan gözlerde hayat yoktu. Adamın bir kolu kadının boynuna dolandı, başını geriye ittirdi ve dişlerini boğazına geçirdi.</span></span></p>

    <p class="msonormal"><span class="calibre11"><span class="calibre15">Kadın bir çığlık atmadı. Karşı koymaya çalışmadı.</span></span></p>

    <p class="msonormal"><span class="calibre11"><span class="calibre15">Kadının ağzından kan geldi. O sırada bir silah ateşlendi.</span></span></p>

    <p class="msonormal"><span class="calibre11"><span class="calibre15">Çılgın adam kükreyerek subay kadını başının üstüne kaldırdı, onu oyuncağını silkeleyen bir köpek gibi silkeleyerek barın neredeyse diğer tarafına fırlattı. Kadın yere indiği sırada bir silah sesi daha yükseldi ve kurşun, adamın omzuna gömüldü. Adam haykırarak atıldı, tek eliyle, kalan son subayın elindeki silahı kaptı Pençe şeklinde kıvırdığı parmaklarıyla diğer elini savurarak subayın yüzünde dört kırmızı kesik açtı.</span></span></p>

    <p class="msonormal"><span class="calibre11"><span class="calibre15">Kalbi güm güm atan Cinder, ağzı açık bir hâlde, yerdeki kadının gözlerindeki son hayat ışığının sönüp gitmesini izledi. Cinder’ın kalbi öyle bir güçle çarpıyordu ki sanki her an göğsünden dışarı fırlayacaktı. Güzünün önünde beyaz noktacıklar uçuşmaya başladı. Nefes alamıyordu.</span></span></p>

    <p class="msonormal"><span class="calibre11"><span class="calibre15">“<i class="calibre5">Cinder!”</i></span></span></p>

    <p class="msonormal"><span class="calibre11"><span class="calibre15">Cinder sersemlemiş hâlde etrafına bakındı ve elleri hâlâ arkasında kelepçeli Thorne’un, devrilmiş masanın arkasından doğrulduğunu gördü. Thorne koltuğun yanında dizlerinin üstüne düştü.</span></span></p>

    <p class="msonormal"><span class="calibre11"><span class="calibre15">“Çabuk. Kelepçeler!</span></span></p>

    <p class="msonormal"><span class="calibre11"><span class="calibre15">Cinder’ın ciğeri sanki alevler içindeydi. Gözleri yanıyordu. “Ben... Onu öldürdüm..." diye geveledi.</span></span></p>

    <p class="msonormal"><span class="calibre11"><i class="calibre5"><span class="calibre15">“Ne?”</span></i></span></p>

    <p class="msonormal"><span class="calibre11"><span class="calibre15">“Öldürdüm... O kadın...”</span></span></p>

    <p class="msonormal"><span class="calibre11"><span class="calibre15">“Delirmenin zamanı değil Cinder!”</span></span></p>

    <p class="msonormal"><span class="calibre11"><span class="calibre15">“Anlamıyorsun. Buna ben sebep oldum. Ben...”</span></span></p>

    <p class="msonormal"><span class="calibre11"><span class="calibre15">Thorne kızın üstüne atılarak alnını onunkine öyle bir hızla vurdu ki Cinder haykırarak arkasındaki koltuğa düştü.</span></span></p>

    <p class="msonormal"><span class="calibre11"><span class="calibre15">“Kendini topla ve şu şeyi çıkarmama yardım et!”</span></span></p>

    <p class="msonormal"><span class="calibre11"><span class="calibre15">Cinder masaya tutundu ve tekrar ayağa kalktı. Acıyan başıyla, gözlerini kırpıştırarak Thorne’a baktı, sonra bakışlarını, duvar kenarına yığılmış, başı garip bir açıyla öne düşmüş olan subaya çevirdi.</span></span></p>

    <p class="msonormal"><span class="calibre11"><span class="calibre15">Zihni hâlâ gerçekliği kavramaya uğraşırken, Cinder öne atıldı ve beraberinde Thorne’u devrilmiş sandalyelerin üstünden sürükledi. Hayatını kaybeden ilk subayın yanına çömelen Cinder, adamın kolunu kavradı ve bileğini yukarı doğru kaldırdı. Thorne ellerini Cinder’ın havaya kaldırdığı bileğe doğru uzattı ve kelepçeler açılarak yere yuvarlandı.</span></span></p>

    <p class="msonormal"><span class="calibre11"><span class="calibre15">Cinder cansız kolu bıraktı ve ayağa kalktı. Kapıya doğru koşturdu ama bir şey, onu atkuyruğundan kavrayarak geriye doğru çekti. Cinder bir çığlık eşliğinde bir masanın üstüne doğru düştü. Bardaklar onun ağırlığı altında kırıldı, tişörtü su ve içkiyle sırılsıklam oldu.</span></span></p>

    <p class="msonormal"><span class="calibre11"><span class="calibre15">Çılgın yabancı, Cinder’ın başına dikilerek kızı süzdü. Dudaklarından ve kurşun yaralarından kan damlıyordu ama adam bunun farkında bile değilmiş gibi görünüyordu.</span></span></p>

    <p class="msonormal"><span class="calibre11"><span class="calibre15">Cinder debelenerek gerilemeye yeltendi ama ayağı kaydı ve bir cam kırığı, avucunu kesti. Cinder keskin bir nefes aldı.</span></span></p>

    <p class="msonormal"><span class="calibre11"><span class="calibre15">“Seni Rieux’ya, bu ufak Fransız kasabasına getiren şeyin ne olduğunu sorardım ama sanırım cevabı zaten biliyorum.” Adam gülümsedi ama kanla ıslanmış sivri dişleri yüzünden, bu doğadışı bir tür sırıtıştı. “Yaşlı bayanı senden önce bulmamız, senin adına ne kadar da üzücü. Ve şimdi sürüm, her ikinize de sahip olacak. Senden kalan parçaları plastik bir kutuyla kraliçeme sunduğumda ne tür bir ödüle layık görüleceğimi merak ediyorum.”</span></span></p>

    <p class="msonormal"><span class="calibre11"><span class="calibre15">Thorne kükreyerek bir sandalyeyi başının üstünde kaldırdı ve adamın sırtına indirdi.</span></span></p>

    <p class="msonormal"><span class="calibre11"><span class="calibre15">Adam hızla arkasına döndü ve Cinder bu fırsatı, masanın üstünden yana doğru yuvarlanarak değerlendirdi. Adam dişlerini Thorne’un koluna geçirdiği anda, Cinder da yere inmişti. Bir çığlık sesi yükseldi.</span></span></p>

    <p class="msonormal"><span class="calibre11"><span class="calibre15">“ <i class="calibre5">Thorne!"</i></span></span></p>

    <p class="msonormal"><span class="calibre11"><span class="calibre15">Adam ağzını Thorne’un kolundan ayırdı. Çenesinden kan damlarken, Thorne’un dizlerinin üstüne yığılmasını seyretti.</span></span></p>

    <p class="msonormal"><span class="calibre11"><span class="calibre15">Adamın gözleri parıldadı. “Sıra sende.”</span></span></p>

    <p class="msonormal"><span class="calibre11"><span class="calibre15">Adam Cinder’a doğru devasa iki adım attı. Cinder masayı önüne doğru kaldırarak kendine kalkan yaptı. Ama adam bir kahkahayla masayı bir yana doğru tekmeledi.</span></span></p>

    <p class="msonormal"><span class="calibre11"><span class="calibre15">Cinder doğruldu, elini kaldırdı ve sakinleştirici dartını adamın göğsüne yolladı.</span></span></p>

    <p class="msonormal"><span class="calibre11"><span class="calibre15">Adam bir sivrisinek ısırığından fazla etkilenmemiş gibi alaycı bir gülüşle, dartı göğsünden söküp aldı. Cinder geriledi. Ayakları yerdeki bir sandalyeye takıldığında haykırarak sırtüstü düştü, adama iki faydasız kurşun isabet ettirebilmeyi başarmış subayın, hâlâ sıcak, hareketsiz bedeninin üstüne yığıldı.</span></span></p>

    <p class="msonormal"><span class="calibre11"><span class="calibre15">Adam mide bulandırıcı bir şekilde sırıttı, sonra duraksadı ve aniden yüzü soldu. Zalimane gülümsemesi yok oldu ve bir adım daha attıktan sonra yüzüstü yere yığıldı.</span></span></p>

    <p class="msonormal"><span class="calibre11"><span class="calibre15">Cinder midesi düğümlenmiş hâlde, adamın yıkıntılar arasındaki hareketsiz bedenine bakakaldı.</span></span></p>

    <p class="msonormal"><span class="calibre11"><span class="calibre15">Adama hâlâ kıpırdamadığında, Cinder sonunda gözlerini, kanı üstüne damlayan ölü subaya çevirmeye cesaret edebildi. Yana doğru yuvarlanarak subaydan uzaklaştı ve yere düşmüş silahı alarak ayağa kalktı.</span></span></p>

    <p class="msonormal"><span class="calibre11"><span class="calibre15">Thorne’un dirseğini tuttu ve silahı adamın eline tutuşturdu. Thorne acıyla inledi ama onu ayağa kaldırarak kapıya doğru ittiren Cinder’a karşı koymadı. Cinder ise oturdukları masaya doğru koşturdu, güç kaynağını omuz altına sıkıştırdı ve sonra Thorne’un arkasından koştu.</span></span></p>

    <p class="msonormal"><span class="calibre11"><span class="calibre15">Sokakta tam bir kargaşa hâkimdi. İnsanlar çığlıklar atarak binalardan dışarı fırlıyor ve bağırıp çağırıyorlardı.</span></span></p>

    <p class="msonormal"><span class="calibre11"><span class="calibre15">Cinder kapsül gemiyi inceleyen iki polisin, bu defa bir yerlere kaçışan halkı yönlendirmeye çalıştığını gördü. Bir adam kendini bir dükkânın vitrininden dışarı atarak polislerden birini yere sererken, etrafa cam parçaları uçuştu; yedek parça dükkânındaki ürkütücü adamdı bu. Adam, dişlerini polisin boğazına geçirdi.</span></span></p>

    <p class="msonormal"><span class="calibre11"><span class="calibre15">Manyak herif polisi bırakıp kanlı yüzünü gökyüzüne kaldırırken, Cinder’ın midesi ağzına geldi.</span></span></p>

    <p class="msonormal"><span class="calibre11"><span class="calibre15">Adam uludu.</span></span></p>

    <p class="msonormal"><span class="calibre11"><span class="calibre15">Gururla dolu, tekinsiz, uzun bir uluma.</span></span></p>

    <p class="msonormal"><span class="calibre11"><span class="calibre15">Cinder’ın dartı adamın boynuna saplandı ve onu susturdu. Bir yana devrilmeden önce, babını çevirip Cinder’a bakabilecek zamanı ancak bulabildi.</span></span></p>

    <p class="msonormal"><span class="calibre11"><span class="calibre15">Adamın yere serilmesinin pek de bir önemi yok gibiydi. Cinder ve Thorne kapsül gemilerine doğru koşarken, adamın ulumasını bir başka ve sonra bir başka uluma sesi takip etti. Her bir yandan yükselen yarım düzine dünya dışı uluma sesi, yükselen ayı selamladı.</span></span></p>
  </div>
</body>
</html>