<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_47"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713500"></a><a class="pcalibre pcalibre1" id="bookmark60"></a><span><b class="calibre3"><span class="calibre20">Otuz Sekiz</span></b></span></p>

    <p class="msonormal"><span class="calibre11"><span class="calibre13">OPERA BİNASININ BODRUM KATINDA, ULUMA</span></span> <span class="calibre11"><span class="calibre15">sesleri yankılanıyordu. Karanlık hücresindeki yatağın köşesinde oturan Scarlet, nefesini tutarak kulak kabarttı. Yalnızlık dolu uluma sesleri boğuktu ve uzakta bir yerlerden, yukarıdaki sokaklardan geliyor gibiydi. Ama onun zindanına ulaşabildiklerine göre, bunlar oldukça yüksek sesli ulumalardı.</span></span></p>

    <p class="msonormal"><span class="calibre11"><span class="calibre15">Ve sanki birbirinden farklı düzinelerce uluma sesi vardı. Gece karanlığında bir diğerine seslenen, av peşindeki hayvanların haykırışları.</span></span></p>

    <p class="msonormal"><span class="calibre11"><span class="calibre15">Ama şehir içinde, vahşi hayvanlar söz konusu olamazdı.</span></span></p>

    <p class="msonormal"><span class="calibre11"><span class="calibre15">Yataktan ayrılan Scarlet, demir parmaklıklara doğru ilerledi. Koridor, sahneye uzanan basamaklardan sızan ışıkla aydınlanmıştı ama bu o kadar zayıf bir aydınlıktı ki Scarlet kendi kapısındaki parmaklıkları bile zar zor seçebildi. Başını uzatıp koridora bir göz attı. Herhangi bir hareket yoktu. Bir ses de gelmiyordu. Bir tarafta, büyük ihtimalle yüz yıldır aydınlanmamış bir ÇIKIŞ panosu vardı.</span></span></p>

    <p class="msonormal"><span class="calibre11"><span class="calibre15">Scarlet diğer tarafa baktı. O yönde de sadece karanlık vardı.</span></span></p>

    <p class="msonormal"><span class="calibre11"><span class="calibre15">Kendini kapana kısılmış hâlde, yalnız başına, terk edilmiş gibi hissetti. Şu yer altı hücresinde ölmek üzere terk edilmiş.</span></span></p>

    <p class="msonormal"><span class="calibre11"><span class="calibre15">Şimdi daha yakından gelse de hâlâ boğuk bir başka uluma sesi koridorda yankılandı. Ses belki de opera binasının hemen önündeki sokakta bir yerlerden yükselmişti.</span></span></p>

    <p class="msonormal"><span class="calibre11"><span class="calibre15">Scarlet diliyle dudaklarım ıslattı. “Merhaba?” diye seslendi tereddütle. Bir yanıt gelmediğinde, uzaktan bir uluma sesi bile yükselmediğinde, bu defa daha yüksek sesle denedi. “Orada kimse var mı?”</span></span></p>

    <p class="msonormal"><span class="calibre11"><span class="calibre15">Kulak kabartmak için gözlerini yumdu. Herhangi bir ayak sesi yoktu.</span></span></p>

    <p class="msonormal"><span class="calibre11"><span class="calibre15">“Acıktım.” Hâlâ bir ses duyamadı.</span></span></p>

    <p class="msonormal"><span class="calibre11"><span class="calibre15">“Tuvaleti kullanmam gerekiyor.” Sessizlik.</span></span></p>

    <p class="msonormal"><span class="calibre11"><span class="calibre15">“Kaçmayı planlıyorum.”</span></span></p>

    <p class="msonormal"><span class="calibre11"><span class="calibre15">Ama kimsenin umurunda olmadı. Scarlet tamamen yalnızdı.</span></span></p>

    <p class="msonormal"><span class="calibre11"><span class="calibre15">Elleriyle parmaklıkları kavradı ve sıktı. Sessizliğin bir tuzak olup olmadığını düşündü. Belki de bu, onu sahte bir güven duygusuna iterek, ne yapacağını görmek için yapılan bir testti. Belki de kaçmaya çalışmasını istiyorlardı, böylece bu girişimini ona karşı kullanabileceklerdi.</span></span></p>

    <p class="msonormal"><span class="calibre11"><span class="calibre15">Ya da belki -sadece belki- Wolf ona yardımcı olma sözünde gerçekten de ciddiydi.</span></span></p>

    <p class="msonormal"><span class="calibre11"><span class="calibre15">Scarlet dudaklarını büzüştürdü. Wolf olmasaydı, zaten kendisi de bu hücrede olmazdı. Eğer Wolf ona dürüst davranıp gerçekleri anlatsaydı, Scarlet ziyafete davet edilen kuzu gibi bu adamların kucağına düşmektense, belki babaannesini buradan çıkarmanın başka bir yolunu bulabilirdi.</span></span></p>

    <p class="msonormal"><span class="calibre11"><span class="calibre15">Fazla sıktığı parmakları sızlamaya banladı.</span></span></p>

    <p class="msonormal"><span class="calibre11"><span class="calibre15">Sonra, bodrum katının sessizliği için, kendi adının telaffuz edildiğini işitti.</span></span></p>

    <p class="msonormal"><span class="calibre11"><span class="calibre15">Tereddütlü ve zayıf bir ses, sayıklanırcasına bir soru. <i class="calibre5">Scarlet?</i></span></span></p>

    <p class="msonormal"><span class="calibre11"><span class="calibre15">Midesi kasılan Scarlet, yüzünü parmaklarla bastırdı. Yanakları, demirin soğukluğuyla uyuştu. “Merhaba?”</span></span></p>

    <p class="msonormal"><span class="calibre11"><span class="calibre15">Beklerken titremeye başladı.</span></span></p>

    <p class="msonormal"><span class="calibre11"><i class="calibre5"><span class="calibre15">Scar... Scarlet?</span></i></span></p>

    <p class="msonormal"><span class="calibre11"><span class="calibre15">“Babaanne? <i class="calibre5">Babaanne?'</i></span></span></p>

    <p class="msonormal"><span class="calibre11"><span class="calibre15">Sanki konuşmakla tükenip gitmiş gibi, sesten herhangi bir yanıt yükselmedi.</span></span></p>

    <p class="msonormal"><span class="calibre11"><span class="calibre15">Scarlet kendini parmaklıklardan geriye ittirdi ve geriye koşturarak yatağının altında saklı, ufak çipi aldı.</span></span></p>

    <p class="msonormal"><span class="calibre11"><span class="calibre15">Çaresiz bir umutla, içten bir yakarışla parmaklıklara geri döndü. Eğer Wolf onu kandırdıysa...</span></span></p>

    <p class="msonormal"><span class="calibre11"><span class="calibre15">Elini parmaklıkların arasından dışarı uzattı ve çipi tarayıcıdan geçirdi. Gardiyanının ona her yemek getirişinde işittiği ve nefret ettiği o neşeli kısa melodiyi duyduğuna ilk defa kadar sevindi.</span></span></p>

    <p class="msonormal"><span class="calibre11"><span class="calibre15">Parmaklıklı kapı rahatça açıldı.</span></span></p>

    <p class="msonormal"><span class="calibre11"><span class="calibre15">Nabzı hızlanan Scarlet, bir süre kapı eşiğinde oyalandı.</span></span></p>

    <p class="msonormal"><span class="calibre11"><span class="calibre15">Gardiyanlarının sesini işitebilmek için tekrar kulak kabarttı ama opera binası terk edilmiş gibi görünüyordu.</span></span></p>

    <p class="msonormal"><span class="calibre11"><span class="calibre15">Merdivenlerin aksi yönüne, koridorun karanlıktaki tarafına doğru yürüdü. Önünü göremediği için, tek kılavuzu, sürekli eliyle yokladığı, her iki yandaki duvarlardı. Bir başka parmaklıklı kapıya denk geldiğinde duraksadı ve yüzünü parmaklıklara yaklaştırdı. “Babaanne?”</span></span></p>

    <p class="msonormal"><span class="calibre11"><span class="calibre15">Hücre boştu.</span></span></p>

    <p class="msonormal"><span class="calibre11"><span class="calibre15">Üç, dört, beş hücre daha geçti ve “Babaanne?” diye fısıldadı. Hepsi de boştu.</span></span></p>

    <p class="msonormal"><span class="calibre11"><span class="calibre15">Altıncı kapıda, iniltili bir ses yanıt verdi. “Scarlet?”</span></span></p>

    <p class="msonormal"><span class="calibre11"><span class="calibre15">“Babaanne!” Scarlet heyecandan elindeki çipi düşürdü ve aramak için dizlerinin üstüne çöktü. “Her şey yolunda babaanne. Buradayım, seni çıkartacağım.” Parmakları çipi buldu ve Scarlet onu hızla tarayıcıdan geçirdi. Melodi sesini duyunca içi büyük bir rahatlama duygusuyla dolu. Ne var ki aynı melodi sesini duyunca, babaannesinden dehşet dolu bir inilti sesi yükselmişti.</span></span></p>

    <p class="msonormal"><span class="calibre11"><span class="calibre15">Scarlet kapıyı içeri doğru ittirdi. Karanlıkta kazara babaannesine çarpmamak için ayağa kalkmaya bile davranmadı. Hücreye ter, sidik ve bayat oksijen kokusu hâkimdi. “Babaanne?”</span></span></p>

    <p class="msonormal"><span class="calibre11"><span class="calibre15">Scarlet babaannesini, taşlı zemin üstünde, hücrenin arka duvarına sinmişken buldu. “Babaanne?”</span></span></p>

    <p class="msonormal"><span class="calibre11"><span class="calibre15">“Scar? Sen... Nasıl?”</span></span></p>

    <p class="msonormal"><span class="calibre11"><span class="calibre15">“Benim. Yanındayım. Seni buradan çıkartacağım.” Scarlet hıçkırıklara boğuldu ve babaannesinin güçsüz kollarını kavrayarak kadına sarıldı.</span></span></p>

    <p class="msonormal"><span class="calibre11"><span class="calibre15">Babaannesi, yürek parçalayıcı bir sesle Scarlet’ın kulağının hemen yanında haykırdı. Scarlet keskin bir nefes vererek kadını geri bıraktı.</span></span></p>

    <p class="msonormal"><span class="calibre11"><span class="calibre15">“Hayır,” diye inledi babaannesi, gevşekçe yere yığılarak. “Ah Scar... Burada olmamalıydın. Gelmemeliydin. Seni burada görmeye dayanamam Scarlet...” Babaannesi boğulurcasına hıçkırıklara ağlamaya başladı.</span></span></p>

    <p class="msonormal"><span class="calibre11"><span class="calibre15">Korkudan kaskatı kesilen Scarlet, babaannesinin üstünde dikildi. Babaannesinin ağladığını daha önce asla görmemişti. “Ne yaptılar sana?” diye fısıldadı, ellerini babaannesinin omuzlarına koyarak. Lime lime olmuş ince bir bluzun altında, bir sürü sargı vardı.</span></span></p>

    <p class="msonormal"><span class="calibre11"><span class="calibre15">Scarlet kendi gözyaşlarını içine akıtarak babaannesinin göğsü ile kaburgalarını kontrol etti. Her tarafı sargı içinde gibi görünüyordu. Scarlet ellerini, babaannesinin kollarında, sonra da ellerinde gezdirdi. Babaannesinin elleri öylesine sargılanmıştı ki artık daha çok, birer tokmağı andırıyorlardı.</span></span></p>

    <p class="msonormal"><span class="calibre11"><span class="calibre15">“Hayır, ellerime dokunma.” Babaannesi ondan kaçınmaya çalıştı ama sadece el ve ayakları kontrolsüzce titredi.</span></span></p>

    <p class="msonormal"><span class="calibre11"><span class="calibre15">Scarlet başparmağını elinden geldiği kadar nazikçe, babaannesinin elinde gezdirdi. Yanaklarından ılık gözyaşları döküldü. “Ne yaptılar sana?”</span></span></p>

    <p class="msonormal"><span class="calibre11"><span class="calibre15">“Buradan gitmen gerekiyor Scar.” Babaannesi her bir kelimeyi büyük bir çabayla sarf etti ve sonunda konuşamaz, zar zor nefes alabilir hâle geldi.</span></span></p>

    <p class="msonormal"><span class="calibre11"><span class="calibre15">Scarlet onun yanına diz çöktü, başını babaannesinin göğsüne yasladı ve alnına yapışmış saçları bir yana ittirdi. “Her şey yoluna girecek. Seni buradan çıkaracağım ve beraberce hastane gideceğiz, iyileşeceksin. Merak etme.” Kendini ayağa kalkmaya zorladı. “Yürüyebilir misin? Bacaklarına bir şey yaptılar mı?”</span></span></p>

    <p class="msonormal"><span class="calibre11"><span class="calibre15">“Yürüyemem. Hareket bile edemiyorum. Beni bırakmak zorundasın Scarlet. Kendi başına kaçmak zorundasın.”</span></span></p>

    <p class="msonormal"><span class="calibre11"><span class="calibre15">“Seni bırakacak değilim. Sen benim her şeyimsin babaanne. Zamanımız var. Sadece bir yolunu bulmamız gerekiyor. Ben... Ben seni taşıyabilirim.” Scarlet’ın çenesinden yaşlar damladı.</span></span></p>

    <p class="msonormal"><span class="calibre11"><span class="calibre15">“Buraya gel hayatım. Yaklaş.” Scarlet burnunu sildi ve yüzünü babaannesinin boynuna gömdü. Babaannesinin kolları onu sardı. Ama Scarlet, o kollardaki güçsüzlüğü, kendi bedenine yansıyan titremeleri hissedebiliyordu.</span></span></p>

    <p class="msonormal"><span class="calibre11"><span class="calibre15">“Buna dâhil olmanı istemezdim Scarlet. Üzgünüm.” “Babaanne.”</span></span></p>

    <p class="msonormal"><span class="calibre11"><span class="calibre15">“Şşş. Beni dinle. Senden yapmanı istediğim bir şey var. Çok önemli bir şey.”</span></span></p>

    <p class="msonormal"><span class="calibre11"><span class="calibre15">Scarlet başım iki yana salladı. “Böyle konuşma. Çok yakında iyileşeceksin.”</span></span></p>

    <p class="msonormal"><span class="calibre11"><span class="calibre15">“Beni dinle, Scarlet.” Babaannesinin zaten zayıf çıkan sesi, daha da güçsüzleşti. “Prenses Selene hayatta.”</span></span></p>

    <p class="msonormal"><span class="calibre11"><span class="calibre15">Scarlet gözlerini yumdu. “Daha fazla konuşma. Lütfen. Gücünü harcama.”</span></span></p>

    <p class="msonormal"><span class="calibre11"><span class="calibre15">“Linh soyadına sahip bir aile, yaşamak için Doğu Ulusları Topluluğuna gitti. Onu evlat edinen adamın adı Linh Garan’dı.” Scarlet hüsranla dolu, acı bir şekilde iç geçirdi. “Biliyorum babaanne. Onu sakladığını ve Doğu Ulusları’ndan bir adama verdiğinden haberim var. Ama şimdi bunların bir önemi yok. Bu artık senin sorunun değil. Seni buradan çıkaracağım ve kimsenin zarar vermesine izin vermeyeceğim.”</span></span></p>

    <p class="msonormal"><span class="calibre11"><span class="calibre15">“Hayır hayatım. Selene’yi bulmalısın. Şimdi genç bir kız olmuştur.... Bir sayborg.”</span></span></p>

    <p class="msonormal"><span class="calibre11"><span class="calibre15">Scarlet şaşkınlıkla gözlerini kırpıştırdı. Karanlıkta olmayıp da babaannesinin yüzünü görebilmeyi diledi. “Sayborg mu?” “Sonradan değiştirmediyse, adı Cinder.”</span></span></p>

    <p class="msonormal"><span class="calibre11"><span class="calibre15">O isim, Scarlet’ın aklının bir köşesinde bir kıvılcımın çakmasına sebep oldu. Ama zihni, bu kıvılcımı fark edemeyecek kadar bulanıktı. “Konuşmaya çalışma artık. Lütfen babaanne. Seni buradan...”</span></span></p>

    <p class="msonormal"><span class="calibre11"><span class="calibre15">“Onu bulman gerekiyor. Bu gerçeği bilen diğer tek insanlar, Logan ile Garan. Ve kraliçe beni bulabildiyse, onları da bulabilir. Birileri kıza aslında kim olduğunu söylemeli. Birimiz ona ulaşmalı. <i class="calibre5">Sen</i> onu bulmak zorundasın.”</span></span></p>

    <p class="msonormal"><span class="calibre11"><span class="calibre15">Scarlet başını iki yana salladı. “Sersem bir prenses umurumda bile değil. Umursadığım tek insan sensin ve benim yanım, <i class="calibre5">senin</i> yanın.”</span></span></p>

    <p class="msonormal"><span class="calibre11"><span class="calibre15">“Seninle gelemem.” Babaannesi Scarlet’ın kollarını okşadı. “Lütfen Scarlet. Prenses pek çok konuda büyük bir değişimin öncüsü olabilir.”</span></span></p>

    <p class="msonormal"><span class="calibre11"><span class="calibre15">Scarlet’ın omuzları çöktü. “O sadece genç bir kız,” dedi, yenilenen gözyaşları arasında. “Ne yapabilir ki?”</span></span></p>

    <p class="msonormal"><span class="calibre11"><span class="calibre15">Tam o sırada, bu ismi daha önce nerede duyduğunu hatırladı. İzlediği haber programı, gözlerinin önüne geldi -saray basamaklarından koşarak inen, inerken düşen, çakıl taşlı yola yığılan bir kızın görüntüsü.</span></span></p>

    <p class="msonormal"><span class="calibre11"><span class="calibre15">Linh Cinder.</span></span></p>

    <p class="msonormal"><span class="calibre11"><span class="calibre15">Genç bir kız. Bir sayborg. Bir Aycı.</span></span></p>

    <p class="msonormal"><span class="calibre11"><span class="calibre15">Scarlet yutkundu. Yani Levana, aradığı kızı zaten bulmuştu. Bulmuş ama elinden kaçırmıştı.</span></span></p>

    <p class="msonormal"><span class="calibre11"><span class="calibre15">“Fark etmez,” diye mırıldandı, başını babaannesinin göğsüne yaslayarak. “Bu bizim sorunumuz değil. Seni buradan çıkaracağım. Uzaklara kaçacağız.”</span></span></p>

    <p class="msonormal"><span class="calibre11"><span class="calibre15">Çaresizce, ikisinin de kaçabilmesi için bir çözüm üretmeye çalıştı.</span></span></p>

    <p class="msonormal"><span class="calibre11"><span class="calibre15">Belki bir tekerlekli sandalye veya bir tür sedye gibi bir eşya bulabilirdi...</span></span></p>

    <p class="msonormal"><span class="calibre11"><span class="calibre15">Ama etrafta bunlara benzer hiçbir şey yoktu.</span></span></p>

    <p class="msonormal"><span class="calibre11"><span class="calibre15">Hiçbir şey, babaannesini merdivenlerden yukarı çıkarmaya yardımcı olamazdı. Scarlet bu yükü kaldıramaz, babaannesi ise yeterince uzun süre dayanamazdı.</span></span></p>

    <p class="msonormal"><span class="calibre11"><span class="calibre15">Kalbine saplanan acıyla beraber, boğazından canhıraş bir inilti sesi yükseldi.</span></span></p>

    <p class="msonormal"><span class="calibre11"><span class="calibre15">Onu bu şekilde bırakıp gidemezdi. Canavarların onun canını daha fazla yakmasına izin veremezdi.</span></span></p>

    <p class="msonormal"><span class="calibre11"><span class="calibre15">“Tatlı kızım benim.”</span></span></p>

    <p class="msonormal"><span class="calibre11"><span class="calibre15">Scarlet gözlerini yumdu, iki sıcak gözyaşını pınarlarından serbest bıraktı.</span></span></p>

    <p class="msonormal"><span class="calibre11"><span class="calibre15">“Logan Tanner kim babaanne?”</span></span></p>

    <p class="msonormal"><span class="calibre11"><span class="calibre15">Babaannesi, Scarlet’ın alnına hafif bir öpücük kondurdu.</span></span></p>

    <p class="msonormal"><span class="calibre11"><span class="calibre15">“İyi bir adamdır Scarlet. Tamsa, seni çok severdi. Umarım bir gün onunla tanışma şansını yakalarsın. Ona benden selam söyle. Elveda dileklerimi de ilet.”</span></span></p>

    <p class="msonormal"><span class="calibre11"><span class="calibre15">Babaannesinden yükselen hıçkırık sesi, sanki Scarlet’ın kalbine saplanan bir bıçaktı. Babaannesinin bluzu, Scarlet’ın gözyaşlarıyla sırılsıklam olmuştu.</span></span></p>

    <p class="msonormal"><span class="calibre11"><span class="calibre15">Ona Logan Tanner’in öldüğünü söylemeye yüreği elvermedi. Adamın delirdiğini ve kendini öldürdüğünü...</span></span></p>

    <p class="msonormal"><span class="calibre11"><span class="calibre15">Büyük babasının.</span></span></p>

    <p class="msonormal"><span class="calibre11"><span class="calibre15">“Seni seviyorum babaanne. Sen benim her şeyimsin.”</span></span></p>

    <p class="msonormal"><span class="calibre11"><span class="calibre15">Kalınca sargılanmış eller, Scarlet’ın dizlerini okşadı. “Ben de seni seviyorum. Benim cesur, dik başlı kızım.”</span></span></p>

    <p class="msonormal"><span class="calibre11"><span class="calibre15">Scarlet burnunu çekti ve kendine, sabaha kadar babaannesinin başında bekleyeceğine söz verdi.</span></span></p>

    <p class="msonormal"><span class="calibre11"><span class="calibre15">Hatta gerekirse sonsuza kadar bekleyecekti. Onu terk edemezdi... Askerler geri gelirse, onları sarmaş dolaş bir hâlde bulacaktı ve eğer bu şartsa ikisini beraber öldürmek zorunda kalacaklardı.</span></span></p>

    <p class="msonormal"><span class="calibre11"><span class="calibre15">Scarlet, babaannesini bir daha asla yalnız bırakmayacaktı. Sözünü vermiş, kararını almışken, koridordan yankılanan ayak seslerini işitti.</span></span></p>
  </div>
</body>
</html>