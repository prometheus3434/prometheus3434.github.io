<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal1"><span class="calibre1"><br class="calibre10" id="calibre_pb_12"/></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM<a class="pcalibre1 pcalibre calibre2" id="bookmark17"></a></span></span></p>

    <p class="msonormal1"><a class="pcalibre pcalibre1" id="_Toc414713473"><b class="calibre3"><span class="calibre20">On Bir</span></b></a></p>

    <p class="msonormal"><span class="calibre11"><span class="calibre13">YUMURTA YAĞA KARIŞTI VE ŞEFFAF KISMI YAVAŞÇA</span></span> <span class="calibre11"><span class="calibre15">beyaza dönmeye başladı. Üstüne yapışmış tüyü silkelediği diğer bir yumurtayı da tek eliyle kırdı ve aynı anda spatulayı tavanın yüzeyine doğru ittirdi. Yumurtanın şeffaf akı beyazlaştı, kabardı ve tavanın yan taraflarında ince bir zar hâlinde cızırdamaya başladı.</span></span></p>

    <p class="msonormal"><span class="calibre11"><span class="calibre15">Tavadan yükselen cızırtı sesi dışında, ev tamamen sessizdi. Dövüşten sonra eve döndüğünde babasına bakınmış ve adamı babaannesinin yatağında koma hâlinde bulmuştu. Yatağın yanındaki komodinin üstünde, mutfaktan alınmış bir şişe viski duruyordu.</span></span></p>

    <p class="msonormal"><span class="calibre11"><span class="calibre15">Scarlet şişenin kalanını bahçeye dökmüş, bulabildiği her içki şişesini aynı şekilde boşaltmış ve sonraki dört saati, kendi yatağında dönüp durarak geçirmişti. Aklı önceki akşam yaşadıklarıyla; babasının kolundaki yanık izleriyle, yüzündeki dehşet ifadesini düşünmekle, babaannesinin nerede tutulduğunu bulmak için fikirler üretmekle meşguldü.</span></span></p>

    <p class="msonormal"><span class="calibre11"><span class="calibre15">Ve Wolf’la. Kolundaki dövmesi, imalı bakışları ve neredeyse ikna edici sözleriyle: <i class="calibre5">O dövme bana ait değildi.</i></span></span></p>

    <p class="msonormal"><span class="calibre11"><span class="calibre15">Spatulayı tavanın kenarında dengeleyerek bıraktıktan sonra, Scarlet dolaptan bir tabak aldı ve tezgâhtaki ekmekten bir dilim kesti. Güneş ufuktan parlamaya başlamıştı ve dün gece şiddetini artıran rüzgâr, başakları bir o yana bir yana sallamış ve bacadan içeri ıslık çalarak esmesine karşın, açık gökyüzü, güneşli bir gün olacağına işaret ediyordu. Bahçede bir horoz öttü.</span></span></p>

    <p class="msonormal"><span class="calibre11"><span class="calibre15">Scarlet iç geçirerek yumurtaları tabağa aldı ve yemek masasına oturdu. Açlığı hâlâ bozuk sinirleri tarafından zapt edilemeyecek boyuttayken, yemeği ağzına tıkıştırdı. Boştaki eliyle masadaki el ekranına uzandı ve internete bağlandı. “Ara,” diye homurdandı, ağzı yarı doluyken. “L-S-O-P Dövmesi.”</span></span></p>

    <p class="msonormal"><span class="font4"><span class="calibre16">KOMUT ANLAŞILAMADI</span></span></p>

    <p class="msonormal"><span class="calibre11"><span class="calibre15">Scarlet homurdanarak komutu yazıyla girdi ve yumurtanın kalanını ağzına attığı sırada, ekranda yeni bağlantı adresleri belirdi: Dövme tasarımları. Aykırı dövmeler. Sanal dövme modelleri. Dövme nasıl silinir? Dövme teknolojisinde son nokta; neredeyse acısız!</span></span></p>

    <p class="msonormal"><span class="calibre11"><span class="calibre15">Scarlet yeni bir arama denedi:</span></span> <span class="font4"><span class="calibre16">SBA962 DÖVMESİ.</span></span></p>

    <p class="msonormal"><span class="calibre11"><span class="calibre15">Arama sonucu bulunamadı.</span></span></p>

    <p class="msonormal"><span class="calibre11"><span class="calibre15">Scarlet ekmeği aldı ve dişleriyle bir parça kopardı.</span></span></p>

    <p class="msonormal"><span class="font4"><span class="calibre16">KOL İÇİN NUMARALI DÖVMELER</span></span></p>

    <p class="msonormal"><span class="calibre11"><span class="calibre15">Üstü gösterişli desenlerle dolu, zayıf, kaslı, beyaz, esmer kol fotoğrafları ekranı doldurdu. Bazılarının sadece bileğinde ufak semboller vardı: On üç rakamı veya Romen rakamları, doğum tarihleri veya coğrafi koordinatlar. Semboller arasında, barışın ilk yılı olan “1 T.E.” oldukça popülerdi.</span></span></p>

    <p class="msonormal"><span class="calibre11"><span class="calibre15">Çenesi ağrımaya başlayan Scarlet ekmeğin kalanını tabağına bıraktı ve avuçlarıyla gözlerini ovuşturdu. <i class="calibre5">Sokak dövüşçüsü dövmeleri? Adam kaçıranların dövmeleri? Mafya dövmeleri?</i></span></span></p>

    <p class="msonormal"><span class="calibre11"><span class="calibre15">Kimdi ki bu adamlar?</span></span></p>

    <p class="msonormal"><span class="calibre11"><span class="calibre15">Scarlet ayağa kalktı ve kahve hazırlamaya koyuldu.</span></span></p>

    <p class="msonormal"><span class="calibre11"><span class="calibre15">“Kurt,” diye fısıldadı kendi kendine, su kaynamaya başlarken. Kurt kelimesini yineledi ve tadım dudaklarında almaya çalıştı. Bazıları için kurt, vahşi bir hayvan, bir yırtıcı, bir baş belasıydı. Diğerleri için, insanlık tarafından yanlış değerlendirilen, utangaç bir hayvandı.</span></span></p>

    <p class="msonormal"><span class="calibre11"><span class="calibre15">Scarlet’ın içinde hâlâ rahatsız edici bir his vardı. Wolf’un tüm o seyircilerin gözü önünde rakibini neredeyse öldürdüğü, sonra vazgeçerek, içine iblis girmiş biri gibi tarlalara doğru koştuğu andaki görüntüsü aklından gitmiyordu. Scarlet birkaç dakika sonra, kulağına çalınan kurt ulumasının, çiftliklerin etrafında gezinen gerçek bir kurttan geldiğini düşünmüştü. Yüzyıllar önce yürürlüğe giren ırkları koruma yasası sayesinde, çiftlik etrafında dolaşan kurtlar hiç de nadir değildi ama Scarlet o ulumanın gerçek bir kurttan geldiği konusunda şüpheye düşmeye başlamıştı.</span></span></p>

    <p class="msonormal"><span class="calibre11"><i class="calibre5"><span class="calibre15">Dövüşlerde beni Wolf olarak çağırırlar.</span></i></span></p>

    <p class="msonormal"><span class="calibre11"><span class="calibre15">Scarlet tabağıyla tavayı lavaboya koydu ve üstlerine su tutarken bir yandan da pencereden dışarıdaki tarlalara baktı.</span></span></p>

    <p class="msonormal"><span class="calibre11"><span class="calibre15">Androidler, işçiler ve genetik bakımdan güçlendirilmiş arılar sayesinde, kısa süre sonra çiftlik hayatla dolacaktı.</span></span></p>

    <p class="msonormal"><span class="calibre11"><span class="calibre15">Kahveyi kupasına döktü, üstüne bir parça süt ekledi ve sonra tekrar masaya oturdu.</span></span></p>

    <p class="msonormal"><a class="pcalibre pcalibre1" id="bookmark18"></a><span class="calibre11"><span class="calibre15">KURTLAR</span></span></p>

    <p class="msonormal"><span class="calibre11"><span class="calibre15">Ekranda kulaklarını yatırmış, dişlerini gösteren gri bir kurt görseli belirdi. Hayvanın kalın kürkü karla kaplıydı.</span></span></p>

    <p class="msonormal"><span class="calibre11"><span class="calibre15">Scarlet parmağım ekranda sürükleyerek görseli değiştirdi. Takip eden görseller daha huzurluydu: Akranlarıyla koşturan kurtlar, alt alta üst üste uyuklayan yavrular, sonbaharda bir ormanlıkta dolaşan beyaz ve gri kürklü asil hayvanlar. Scarlet, ırkların korunması topluluklarından birine ait bir bağlantıya tıkladı ve uluma üzerine bir yazıya denk gelince durakladı.</span></span></p>

    <p class="msonormal"><span class="font4"><span class="calibre16">KURTLAR, SÜRÜLERİNİN DİKKATİNİ ÇEKMEK VEYA BÖLGE İHLALİ UYARISINDA BULUNMAK İÇİN ULUR. SÜRÜSÜNDEN AYRI DÜŞEN YALNIZ KURTLAR DA ARKADAŞLARINI BULABİLMEK İÇİN ULUR. ALFA ERKEĞİ ADI DA VERİLEN SÜRÜ LİDERİ ERKEK KURT, GENELLİKLE SÜRÜDE EN SIK VE EN SALDIRGANCA ULUYAN KURTTUR. ALFA ERKEĞİNİN SALDIRGANLIĞI, BİR YABANCIYA YAKLAŞIRKEN ÇIKARDIĞI PES VE BOĞUK ULUMA SESİNDEN ANLAŞILABİLİR.</span></span></p>

    <p class="msonormal"><span class="calibre11"><span class="calibre15">Scarlet öyle bir şiddetle ürperdi ki kahvesi elindeki kupadan ortalığa saçıldı. Bir küfür savurarak kalktı, bir havlu aldı ve aptal bir yazı yüzünden ürpermesine sinirlenmiş bir şekilde ortalığı temizledi. O çatlak sokak dövüşçüsünün, aslında sürüsüyle iletişim kurmaya çalıştığını gerçekten de düşünmüş olabilir miydi?</span></span></p>

    <p class="msonormal"><span class="calibre11"><span class="calibre15">Havluyu lavaboya fırlattı ve el ekranını alarak, hızla yazının devamına göz attıktan sonra, sürü hiyerarşisine dair bir başka bağlantıya bastı.</span></span></p>

    <p class="msonormal"><span class="font4"><span class="calibre16">KURTLAR SÜRÜLER HÂLİNDE DOLAŞIR. BİR SÜRÜ, ALTI İLA ON BEŞ KURT İÇEREBİLİR VE SÜRÜ ÜYELERİ ARASINDA HİYERARŞİK BİR DÜZEN MEVCUTTUR. SOSYAL BASAMAKLARIN EN ÜSTÜNDE, İDEAL BİR ÇİFT OLAN ALFA ERKEĞİ VE ALFA DİŞİSİ YER ALIR. SÜRÜ İÇİNDE SIK SIK ÇİFTLEŞEN VE YAVRULAR DÜNYAYA GETİREN TEK ÇİFT ALFA ERKEĞİ İLE DİŞİSİ OLMASINA RAĞMEN, SÜRÜNÜN DİĞER ÜYELERİ DE YAVRULARIN BAKIMI VE BESLENMESİNE YARDIMCI OLUR.</span></span></p>

    <p class="msonormal"><span class="font4"><span class="calibre16">ERKEKLER ALFA STATÜSÜNÜ BİR DÖVÜŞ RİTÜELİ İLE ELDE EDER: BİR KURT BİR DİĞERİNE MEYDAN OKUYABİLİR VE BÖYLECE GALİP GELENİN ÜSTÜNLÜĞÜNÜN KABUL EDİLECEĞİ BİR DÖVÜŞ GERÇEKLEŞİR. ARKA ARKAYA ALINAN GALİBİYETLER, KURDUN GİDEREK DAHA ÇOK SAYGI KAZANMASINI SAĞLAR VE SONUNDA SÜRÜ LİDERİ KONUMUNA YERLEŞİR.</span></span></p>

    <p class="msonormal"><span class="font4"><span class="calibre16">SÜRÜ HİYERARŞİSİNDE BİR SONRAKİ BASAMAKTA BETA KURTLARI YER ALIR. BETA KURTLARININ VAZİFESİ, AVLANMAK VE YAVRULARIN KORUNMASIDIR.</span></span></p>

    <p class="msonormal"><span class="font4"><span class="calibre16">OMEGA KURDU HİYERARŞİK BASAMAĞIN EN ALTINDA YER ALIR. GENELLİKLE GÜNAH KEÇİSİ YERİNE KONULUR VE DİĞER KURTLAR TARAFINDAN İTİLİP KAKILIR. BU DURUM, OMEGA KURDUNUN SÜRÜ HÂKİMİYETİNDEKİ BÖLGENİN SINIRLARINA DOĞRU UZAKLAŞMASIYLA VE HATTA BAZEN SÜRÜYÜ TAMAMEN TERK ETMESİYLE SONUÇLANIR.</span></span></p>

    <p class="msonormal"><span class="calibre11"><span class="calibre15">Scarlet dışarıdan gelen bir sürü gıdaklama sesiyle irkildi.</span></span></p>

    <p class="msonormal"><span class="calibre11"><span class="calibre15">El ekranını tezgâha bırakarak, pencereden dışarı baktı.</span></span></p>

    <p class="msonormal"><span class="calibre11"><span class="calibre15">Midesi kasılır gibi oldu.</span></span></p>

    <p class="msonormal"><span class="calibre11"><span class="calibre15">Bahçeye bir adamın gölgesi düşmüştü. Etraftaki tavuklar, adamdan kaçınarak kümeslerine doğru koşturuyordu.</span></span></p>

    <p class="msonormal"><span class="calibre11"><span class="calibre15">Sanki onu sezmiş gibi, Wolf başını kaldırdı ve penceredeki Scarlet’ı gördü.</span></span></p>

    <p class="msonormal"><span class="calibre11"><span class="calibre15">Scarlet hızla döndü, içinde yükselen panik duygusunu bastırarak antreye koşturdu ve babaannesinin merdivenlerin altında duran çifteli tüfeğini kaptı.</span></span></p>

    <p class="msonormal"><span class="calibre11"><span class="calibre15">Scarlet ön kapıyı ardında kadar açtığı sırada, Wolf hâlâ aynı noktada duruyordu. Tavuklar bu yabancıya alışmaya başlamış, ayaklarının dibinde yeri eşeleyerek yem arıyorlardı.</span></span></p>

    <p class="msonormal"><span class="calibre11"><span class="calibre15">Scarlet tüfeği kaldırdı ve emniyetini açtı. Wolf şaşırdıysa bile bunu belli etmedi.</span></span></p>

    <p class="msonormal"><span class="calibre11"><span class="calibre15">“Ne istiyorsun?” diye bağırdı Scarlet, tavukların adamın etrafından kaçışmasına neden olarak. Evin ışığı Scarlet’ın etrafından süzülerek dışarıdaki çakıl taşlarına vuruyordu. Scarlet’ın gölgesi, yol boyunca uzanmış, neredeyse Wolf’un ayaklarına ulaşmıştı.</span></span></p>

    <p class="msonormal"><span class="calibre11"><span class="calibre15">Wolf’un dövüşteki çılgınlığı kaybolmuş gibi görünüyordu ve yüzündeki morluklar neredeyse göze çarpmayacak kadar belirsizdi. Scarlet’ın elindeki tüfeğe rağmen sakin ve tasasız görünüyordu ve eve yaklaşmak için bir harekette bulunmadı.</span></span></p>

    <p class="msonormal"><span class="calibre11"><span class="calibre15">Uzun bir sessizlikten sonra, Wolf ellerini avuçları dışarı bakacak şekilde başının iki yanına kaldırdı. “Özür dilerim. Seni yine korkuttum.” Sanki hatasını düzeltmek ister gibi, iki üç adım geriledi.</span></span></p>

    <p class="msonormal"><span class="calibre11"><span class="calibre15">“Bu konuda doğal bir yeteneğin var,” dedi Scarlet. “Ellerini havada tut.”</span></span></p>

    <p class="msonormal"><span class="calibre11"><span class="calibre15">Wolf un parmakları, anladığını gösterecek şekilde oynaştı.</span></span></p>

    <p class="msonormal"><span class="calibre11"><span class="calibre15">Scarlet da kapıdan ayrıldı ama çakıl taşları çıplak ayaklarına battığında durdu. Tüm algıları açıktı ve Wolf’un ani bir hareket yapmasını bekliyordu. Ama dövüşçü, en az Scarlet’ın arkasındaki taştan ev kadar kıpırtısızdı.</span></span></p>

    <p class="msonormal"><span class="calibre11"><span class="calibre15">“Polise çoktan mesaj attım,” diye yalan söyledi Scarlet. Aklı mutfak tezgâhında bıraktığı el ekranına gitti.</span></span></p>

    <p class="msonormal"><span class="calibre11"><span class="calibre15">Wolf’un gözlerinden yansıyan güneş ışığı Scarlet’a üst katta uyuyan babasını hatırlattı. Sesini yükseltirse babasının uyanacağını ummak, çok mu fazla şey istemek olurdu?</span></span></p>

    <p class="msonormal"><span class="calibre11"><span class="calibre15">“Buraya nasıl geldin?”</span></span></p>

    <p class="msonormal"><span class="calibre11"><span class="calibre15">“Yürüdüm. Eh, daha çok koştum sayılır,” dedi Wolf, elleri hâlâ havadayken. Saçları rüzgârla bir o yana bir bu yana savruluyordu. “Buradan gitmemi ister misin?”</span></span></p>

    <p class="msonormal"><span class="calibre11"><span class="calibre15">Soru Scarlet’ı hazırlıksız yakaladı. “İstediğim şey, bana burada ne işin olduğunu söylemen. Senden korktuğumu sanıyorsan...”</span></span></p>

    <p class="msonormal"><span class="calibre11"><span class="calibre15">“Seni korkutmaya çalışmıyorum.”</span></span></p>

    <p class="msonormal"><span class="calibre11"><span class="calibre15">Scarlet ona dik bir bakış attı ve sonra kontrolün hâlâ kendisinde olduğunu belirtmek ister gibi, gözlerini elindeki tüfeğin namlusuna indirdi.</span></span></p>

    <p class="msonormal"><span class="calibre11"><span class="calibre15">“Dün akşamki dövüşte söylediklerinle ilgili konuşmak istedim. Şu dövme... Ve babaannenin başına gelenler hakkında. Ve babanın.”</span></span></p>

    <p class="msonormal"><span class="calibre11"><span class="calibre15">Scarlet dişlerini sıktı. “Yaşadığım yeri nasıl buldun?”</span></span></p>

    <p class="msonormal"><span class="calibre11"><span class="calibre15">Aklı karışmış gibi, Wolf’un alnı kırıştı. “Aracının üstünde çiftliğinin adı yazıyor. Çiftliğin adresine internetten baktım.</span></span></p>

    <p class="msonormal"><span class="calibre11"><span class="calibre15">Kötü bir amacım yok kesinlikle. Sadece yardıma ihtiyacın olduğunu düşündüm.”</span></span></p>

    <p class="msonormal"><span class="calibre11"><span class="calibre15">“ <i class="calibre5">Yardım mı?'</i> Scarlet’ın yanakları al al oldu. “Babama işkence eden, babaannemi kaçıran psikopattan mı?”</span></span></p>

    <p class="msonormal"><span class="calibre11"><span class="calibre15">“Onları ben yapmadım,” dedi Wolf, düz bir sesle. “Benimkine benzer başka dövmeler de var. Onları yapan kişi, bir başkasıydı.” “Ah, gerçekten mi? Ne yani, bir tarikat veya benzeri bir şeye üye falan mısın yoksa ?” Tavuklardan birinin tüylü bedeni bacağına sürtündüğünde Scarlet irkildi. Tüfeğini nişanlanmış tutmayı zor başardı.</span></span></p>

    <p class="msonormal"><span class="calibre11"><span class="calibre15">“Benzeri bir şeye,” dedi Wolf, omuz silkerek. Bir ayağı çakıl taşlarını çıtırdattı.</span></span></p>

    <p class="msonormal"><span class="calibre11"><span class="calibre15">“Daha fazla yaklaşma!” diye bağırdı Scarlet. Tavuk gıdaklayarak uzaklaştı. “Ateş etmekten çekinmeyeceğimi bil.”</span></span></p>

    <p class="msonormal"><span class="calibre11"><span class="calibre15">“Biliyorum.” Wolf’un yüzüne bir an iyilik dolu bir ifade hâkim oldu ve sonra parmağıyla şakağını işaret etti. “Kafaya nişan almanı tavsiye ederim. Genellikle ölümcül bir vuruş olur. Ama ellerin titrer gibi olursa gövdeye nişan al, daha büyük bir hedef olduğu için ıskalaması daha zordur.”</span></span></p>

    <p class="msonormal"><span class="calibre11"><span class="calibre15">“Buradan bakınca, kafan da yeteri kadar büyük görünüyor.” Wolf güldü ve bununla birlikte, neredeyse bambaşka bir adam oldu.</span></span></p>

    <p class="msonormal"><span class="calibre11"><span class="calibre15">Duruşu rahatladı, yüzüne sıcak bir ifade hâkim oldu. Scarlet’ın boğazından, tiksinti dolu bir hırıltı sesi yükseldi. Babaannesi oralarda bir yerde esir edilmişken, bu adamın, karşısında durup gülmeye hiç hakkı yoktu.</span></span></p>

    <p class="msonormal"><span class="calibre11"><span class="calibre15">Wolf kollarını indirdi ve göğsünde kavuşturdu. Daha Scarlet ona kollarını tekrar havaya kaldırmasını söylemeye fırsat bulamadan önce konuşmaya başladı. “Dün akşam seni etkilemeyi umut etmiştim ama planım geri tepti sanırım.”</span></span></p>

    <p class="msonormal"><span class="calibre11"><span class="calibre15">“Genellikle öfkesine hâkim olmakta zorlanan, babaannemi kaçırmış ve beni oradan oraya takip eden adamlardan pek etkilendiğim söylenemez.”</span></span></p>

    <p class="msonormal"><span class="calibre11"><span class="calibre15">“Babaanneni ben kaçırmadım.” İlk defa, Wolf’un sesi oldukça sert çıkmış ve Scarlet’ın lafını ağzına tıkmıştı. Wolf un bakışları kapının etrafında eşelenen tavuklara indi. “Ama bunu yapan, gerçekten benimkine benzer dövmesi olan biriyse, babaanneni kaçıranın kim olduğunu bulmana yardımcı olabilirim.” “Sana neden inanayım ki?”</span></span></p>

    <p class="msonormal"><span class="calibre11"><span class="calibre15">Wolf bu soruyu ciddiye aldı ve uzun bir süre düşündü. “Sana dün akşam söylediklerimden başka bir kanıtım yok. İki haftadır Rieux’dayım, barda ve dövüşlerde olduğumu herkes biliyor. Baban beni görse, kesinlikle tanımazdı. Babaannen de öyle.” Uzun bir süredir hareketsiz durmaktan gerginleşmiş gibi, ağırlığını bir ayağından diğerine verdi. “Yardım etmek istiyorum.” Kaşları çatılan Scarlet, gözlerini kısarak tüfeğin namlusuna baktı. Wolf yalan söylüyorsa, o zaman o da babaannesini kaçıran adamlardan biriydi. Zalimdi. Kötü bir adamdı. Gözlerinin arasına bir kurşunu hak ediyordu.</span></span></p>

    <p class="msonormal"><span class="calibre11"><span class="calibre15">Ama yine de Scarlet’ın, babaannesine ulaşmak için sahip olduğu tek ipucu bu adamdaydı.</span></span></p>

    <p class="msonormal"><span class="calibre11"><span class="calibre15">“Bana her şeyi anlatmam istiyorum. <i class="calibre5">Her şeyi.”</i> Scarlet parmağını tetikten ayırdı ve tüfeği Wolf’un baldırına nişanlanacak şekilde indirdi. “Ve ellerini her zaman görebileceğim bit yerde tut. Eve girmene izin vermem, sana güvendiğim anlamına gelmiyor.”</span></span></p>

    <p class="msonormal"><span class="calibre11"><span class="calibre15">“Elbette.” Wolf tamamen boyun eğmişçesine başını salladı. “Ben de olsam bana güvenmezdim.”</span></span></p>
  </div>
</body>
</html>