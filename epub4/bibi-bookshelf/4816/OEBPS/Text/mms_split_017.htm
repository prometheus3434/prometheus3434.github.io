<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_16"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM<a class="pcalibre1 pcalibre calibre2" id="bookmark22"></a></span></span></p>

    <p class="msonormal1"><a class="pcalibre pcalibre1" id="_Toc414713477"><span class="calibre20">On Beş</span></a></p>

    <p class="msonormal"><span class="calibre11"><span class="calibre13">CINDER DUŞU KAPATTI VE DUŞ BAŞLIĞINDAN</span></span> <span class="calibre11"><span class="calibre15">hâlâ üstüne su damlamaya devam ederken, fiberglastan duvara yaslandı. Duşta daha fazla kalmak isterdi ama su deposunun boşalmasından endişeleniyordu ve adamın aldığı yarım saatlik duşa bakılırsa, idareli olma konusunda Thorne’a güvenemezdi.</span></span></p>

    <p class="msonormal"><span class="calibre11"><span class="calibre15">Ne olursa olsun, sonuçta artık temizdi. Kanalizasyon kokusu, köpüklü sabunla sinilip gitmişti. Geminin ortak duş kabininden çıktı, sert bir havluyla saçlarını kuruladı ve sonra pasa karşı korunmak için metal protezlerinin her girinti çıkıntısını iyice sildi. Yeni protezleri pasa karşı korumalıydı ama bu, eskiden kalma bir alışkanlıktı. Görünen o ki Dr. Erland hiçbir ayrıntıyı atlamamıştı.</span></span></p>

    <p class="msonormal"><span class="calibre11"><span class="calibre15">Harap olmuş mahkûm üniforması, yerde bir köşede duruyordu. Cinder mürettebat odalarından kendine, geride bırakılmış bir ordu üniforması bulmuştu. Beyaz bir tişört ve kömür siyahı-gri renklerinde, beline kemer takmasını gerektiren pantolon... Bir kanun kaçağı hâline gelmeden önce giymeye alışkın olduğu kargo-pantolonlarla tişörtlerden çok da farklı değildi. Tek eksik, normalde elinden hiç çıkarmadığı eldivenleriydi. Onlarsız, Cinder kendini çıplak hissediyordu.</span></span></p>

    <p class="msonormal"><span class="calibre11"><span class="calibre15">Havluyu ve mahkûm üniformasını kirli sepetine fırlattı ve duş odasının kapısını açtı. Karşısına çıkan daracık koridordun sağ tarafı mutfağa, sol tarafı ise plastik sandıklarla dolu kargo bölümüne uzanıyordu.</span></span></p>

    <p class="msonormal"><span class="calibre11"><span class="calibre15">“Evim, güzel evim,” diye mırıldandı, saçlarından sular damlatarak kargo bölümüne doğru yönelirken.</span></span></p>

    <p class="msonormal"><span class="calibre11"><span class="calibre15">Sözüm ona kaptandan ortada hiçbir iz yoktu. Etraftaki tek ışık kaynağı yerdeki zayıf spot ışıklarıydı ve tüm bu karanlık, sessizlik ve geminin sonsuzluğa uzanan bir boşluğun ortasında durduğu gerçeği, Cinder’a kendisini bir gemi enkazına musallat olmuş bir hayalet gibi hissettiriyordu. Yoluna çıkıp duran depolama varilleri arasından kıvrılarak ilerledi ve kokpitteki pilot koltuğuna yerleşti.</span></span></p>

    <p class="msonormal"><span class="calibre11"><span class="calibre15">Pencereden baktığında Dünya’yı görebiliyordu. Atmosferdeki bulutların arasından Amerikan Cumhuriyeti ve Afrika Birliği’nin çoğunluğu gözler önündeydi. Ve Dünya’nın ötesinde yıldızlar, sayısız galaksiye uzanan sayısız yıldız vardı. Manzara hem güzel hem de korkutucuydu. Yıldızlar ve galaksiler milyarlarca ışık yılı uzaktaydı ama buna rağmen o kadar yakın ve parlak görünüyorlardı ki insanın nefesi tutuluyordu.</span></span></p>

    <p class="msonormal"><span class="calibre11"><span class="calibre15">Cinder’ın hayatı boyunca istediği tek şey, özgür kalmaktı. Üvey annesi ve onun buyurgan kurallarından uzakta, özgür olmak. Sürekli çalışmaktan başka hiçbir amacı olmayan bir hayattan uzakta, özgür olmak. Makinelerle arası <i class="calibre5">normal bir insanın </i>olamayacağı kadar iyi olan, fazla zeki ve fazla kuvvetli bu sayborg kıza güvenmekten aciz yabancıların nefret dolu sözleri ve bakışlarından uzakta, özgür olmak.</span></span></p>

    <p class="msonormal"><span class="calibre11"><span class="calibre15">Artık özgürdü... Ama bu hiç de hayal ettiği gibi değildi.</span></span></p>

    <p class="msonormal"><span class="calibre11"><span class="calibre15">İç geçirerek sol ayağını sağ dizinin üstüne attı, pantolonunun paçasını kıvırdı ve baldırındaki hazneyi açtı. Hapishaneye atıldığı sırada bu hazne de iyice gözden geçirilmiş ve içindekiler boşaltılmıştı —bu da kişisel haklarına yapılan bir başka tecavüzdü-ama hazne içindeki en önemli şeyler göz ardı edilmişti. Aramayı yapan gardiyan büyük olasılıkla, hazne içindeki kabloların arasında duran çiplerin Cinder’ın sayborg programlamasının bir parçası olduğunu düşünmüş olmalıydı.</span></span></p>

    <p class="msonormal"><span class="calibre11"><span class="calibre15">Uç çip. Cinder onları tek tek söktü ve koltuğunun yan tarafına dizdi.</span></span></p>

    <p class="msonormal"><span class="calibre11"><span class="calibre15">Bembeyaz parlayan çip, bir D-COMM çipiydi. Cinder’ın daha önce görmediği bir tür metalden yapılmış, bir Aycı üretimiydi. Levana bu çipin Kai’nin androidi olan Nainsi’ye takılmasını sağlamış ve bu sayede önemli bilgiler elde etmişti. Çipi programlayan ve kraliçenin kişisel programlamacısı olduğunu iddia eden kız, daha sonra Cinder’la bağlantı kurmuş ve ona Levana’nın Kai ile evlenmeyi, sonra onu öldürerek, Doğu Ulusları Topluluğunun gücünü Dünya Birliği’nin kalanını istila etmek için kullanmayı planladığını anlatmıştı. Sonsuzluk kadar uzun zaman önceymiş gibi gelse de daha birkaç gün önce Cinder’ın koşarak baloya gitmesine yol açan da işte bu bilgiydi.</span></span></p>

    <p class="msonormal"><span class="calibre11"><span class="calibre15">Pişman değildi. Düşünmeden alınmış bir kararla hayatı altüst olmuş olsa da Cinder yine olsa yine aynı şeyi yapardı.</span></span></p>

    <p class="msonormal"><span class="calibre11"><span class="calibre15">Üç çipten en büyüğü ve en hor kullanılmış görüneni, İko’nun karakter çipiydi. Çipin bir tarafında yağlı, büyük ihtimalle</span></span></p>

    <p class="msonormal"><span class="calibre11"><span class="calibre15">Cinder a ait belli belirsiz bir parmak izi ve bir köşesinde incecik bir çatlak vardı. Çatlağa rağmen, Cinder çipin hâlâ çalışır durumda olduğuna emindi. İko, Yani Cinder’ın üvey annesine ait bir hizmetkâr android, Cinder’ın en eski dostlarından biriydi. Ama Adri bir öfke nöbeti sonrasında İko’yu kapatmış ve parçalarını satmış, geriye sadece satılamayacak kadar değersiz birkaç parçası kalmıştı. Karakter çipi de bu parçalardan biriydi.</span></span></p>

    <p class="msonormal"><span class="calibre11"><span class="calibre15">Haznesinden çıkardığı çiplerden üçüncüsü eline alırken, Cinder’ın kalbi sıkışır gibi oldu.</span></span></p>

    <p class="msonormal"><span class="calibre11"><span class="calibre15">Peony’nin kimlik çipi.</span></span></p>

    <p class="msonormal"><span class="calibre11"><span class="calibre15">Üvey kız kardeşlerinden küçüğü, neredeyse iki hafta önce ölmüştü. Cinder ona antidotu zamanında ulaştıramadığı için, vebaya yeni düşerek hayata veda etmişti. Cinder geç kaldığı için.</span></span></p>

    <p class="msonormal"><span class="calibre11"><span class="calibre15">Hâlâ hayatta olsaydı, Peony şimdi ne düşünürdü? Cinder’ın bir Aycı olması konusunda, aslında Prenses Selene olması konusunda, Kai ile dans etmesi, onu öpmesi konusunda...</span></span></p>

    <p class="msonormal"><span class="calibre11"><span class="calibre15">“Öğk, bir kimlik çipi mi o?”</span></span></p>

    <p class="msonormal"><span class="calibre11"><span class="calibre15">Cinder irkildi, Thorne yanındaki koltuğa çökerken, yumruğunu çipin üstüne kapattı. “Üstüme böyle sessizce yaklaşma.”</span></span></p>

    <p class="msonormal"><span class="calibre11"><span class="calibre15">“Neden yanında bir kimlik çipi taşıyorsun?” dedi Thorne, koltuğun yan tarafına dizilmiş duran diğer iki çipi şüpheyle süzerek. “Benimkini kesip attığını düşünürsek, o çip seninki olmasa iyi olur.”</span></span></p>

    <p class="msonormal"><span class="calibre11"><span class="calibre15">Cinder başını iki yana salladı. “Kız kardeşimin çipi.” Yutkunarak parmaklarını açtı. Kurumuş bir parça kan, avucunun içinde çıtırdayarak dağılıverdi.</span></span></p>

    <p class="msonormal"><span class="calibre11"><span class="calibre15">“Onunda bir kanun kaçağı olduğunu söyleme sakın. Kimlik çipine ihtiyacı yok mu?”</span></span></p>

    <p class="msonormal"><span class="calibre11"><span class="calibre15">Cinder nefesini tuttu, göğsündeki sızının dinmesini bekledi ve dik dik Thorne’a baktı.</span></span></p>

    <p class="msonormal"><span class="calibre11"><span class="calibre15">Thorne onunla göz göze geldi ve yavaşça, yüzü anlayışla doldu. “Ah, üzüldüm.”</span></span></p>

    <p class="msonormal"><span class="calibre11"><span class="calibre15">Cinder çipi metal parmakları arasında dolaştırdı.</span></span></p>

    <p class="msonormal"><span class="calibre11"><span class="calibre15">“Ne kadar oldu?”</span></span></p>

    <p class="msonormal"><span class="calibre11"><span class="calibre15">“Birkaç hafta.” Çipi tekrar yumruğu içine aldı. “Sadece on dört yaşındaydı.”</span></span></p>

    <p class="msonormal"><span class="calibre11"><span class="calibre15">“Veba mı?”</span></span></p>

    <p class="msonormal"><span class="calibre11"><span class="calibre15">Cinder başıyla onayladı. “Karantinadan sorumlu androidler, ölenlerin kimlik çiplerini topluyordu. Sanırım çipleri kanun kaçakları veya Aycı kaçaklara veriyorlar... Yani yeni bir kimliğe ihtiyacı olan kişilere.” Çipi diğerlerinin yanına koydu. “Onun çipini almalarına izin veremezdim.”</span></span></p>

    <p class="msonormal"><span class="calibre11"><span class="calibre15">Thorne koltuğunda arkasına yaslandı. Oldukça temizlenmiş görünüyordu. Saçları güzelce taranmıştı, tıraş olmuştu ve üstünden kaliteli sabunların kokusu yayılıyordu. Yakasına kaptan rütbesine işaret eden tek bir madalyon iliştirilmiş, eski püskü bir deri ceket giymişti.</span></span></p>

    <p class="msonormal"><span class="calibre11"><span class="calibre15">“Karantinada çalışan androidler devlete ait değil mi?” dedi Thorne, pencereden Dünya’yı seyrederek.</span></span></p>

    <p class="msonormal"><span class="calibre11"><span class="calibre15">“Evet, sanırım öyle.” Cinder kaşlarını çattı. Daha önce bunu hiç düşünmemişti ama Thorne’un ağzından duyunca, bu düşünce şüpheli bir soruyu da beraberinde getirmişti.</span></span></p>

    <p class="msonormal"><span class="calibre11"><span class="calibre15">Sorulardan birini ilk dile getiren Thorne oldu. “Devlet neden androidleri çipleri toplayacak şekilde programlasın ki?”</span></span></p>

    <p class="msonormal"><span class="calibre11"><span class="calibre15">“Belki de çipler karaborsa da satılmak için toplanmıyordur," dedi Cinder, parmağını koltuğun yanında duran Peony'nin çipine bastırarak. “Belki de çipleri sıfırlayarak tekrar kullanıma sokuyorlardır.”</span></span></p>

    <p class="msonormal"><span class="calibre11"><span class="calibre15">Ne var ki bu dediğine kendisi de inanmamıştı. Kimlik çiplerinin üretimi oldukça ucuzdu ve eğer sevdiklerinin kimliklerinin silindiğinden haberleri olsa, insanlar arasında büyük bir isyan baş gösterirdi.</span></span></p>

    <p class="msonormal"><span class="calibre11"><span class="calibre15">Cinder dudağını ısırdı. O zaman çiplerin toplanmasının başka bir sebebi mi vardı? Devlet bu çipleri başka ne amaçla kullanıyor olabilirdi? Veya birileri, devletin haberi olmadan androidleri yeniden programlamayı başarmış olabilir miydi?</span></span></p>

    <p class="msonormal"><span class="calibre11"><span class="calibre15">Cinder’ın midesi kasıldı. Şu anda Kai’yle konuşabilmeyi nasıl da isterdi...</span></span></p>

    <p class="msonormal"><span class="calibre11"><span class="calibre15">“Diğer ikisi nedir?”</span></span></p>

    <p class="msonormal"><span class="calibre11"><span class="calibre15">Cinder bakışlarını indirdi. “Biri bir doğrudan iletişim çipi ve diğeri de beni dostum olan bir androide ait karakter çipi.”</span></span></p>

    <p class="msonormal"><span class="calibre11"><span class="calibre15">“Çip koleksiyoncusu falan mısın yoksa?”</span></span></p>

    <p class="msonormal"><span class="calibre11"><span class="calibre15">Cinder yüzünü buruşturdu. “Sadece onlarla ne yapacağıma karar verene kadar. Eninde sonunda İko için yeni bir beden bulacağım, tam da...” Cinder’ın gözleri uzaklara daldı, sonra keskin bir nefes aldı.</span></span></p>

    <p class="msonormal"><span class="calibre11"><span class="calibre15">“İşte bu!”</span></span></p>

    <p class="msonormal"><span class="calibre11"><span class="calibre15">Cinder hızla, diğer iki çipi baldırındaki hazneye geri tıktı. İko’nun karakter çipini elinde tutarak kargo bölümüne doğru koşturdu. Thorne arkadan onu izledi. Cinder koridordan geçti, yerdeki delikten alt kata indi ve motor odasına girdi. Kız havalandırma kanalının altına çömelip ana bilgisayar kasasının kapağını sökerken, Thorne da kapı eşiğinde oyalanarak Cinder’ı izledi.</span></span></p>

    <p class="msonormal"><span class="calibre11"><span class="calibre15">“Yeni bir oto-kontrol sistemine ihtiyacımız var,” dedi Cinder, bir panel açıp parmağını birtakım etiketler üstünde gezdirerek. “İko da bir oto-kontrol sistemidir. Tüm androidler öyledir! Tabii ki çok daha ufak bir bedenin kontrolüne alışkın. Ama... Ne kadar farklı olabilir ki?”</span></span></p>

    <p class="msonormal"><span class="calibre11"><span class="calibre15">“Bir tahmin yürütmem gerekirse; gerçekten çok farklı?”</span></span></p>

    <p class="msonormal"><span class="calibre11"><span class="calibre15">Cinder başını iki yana salladı ve çipi sistem konsoluna taktı. “Hayır, hayır. Bu işe yarayacak. Sadece bir adaptöre ihtiyacı var.” Konuşurken bir yandan da çalıştı ve kabloları yerinden çıkartıp başka yerlere taktı.</span></span></p>

    <p class="msonormal"><span class="calibre11"><span class="calibre15">“Peki, bir adaptörümüz var mı?”</span></span></p>

    <p class="msonormal"><span class="calibre11"><span class="calibre15">“Olmak üzere.”</span></span></p>

    <p class="msonormal"><span class="calibre11"><span class="calibre15">Cinder arkasına döndü ve paneli süzdü. “Toz-vakumu<span> </span> modülüne ihtiyacımız olmaz herhalde, değil mi?”</span></span></p>

    <p class="msonormal"><span class="calibre11"><span class="calibre15">“Toz... Neyine?”</span></span></p>

    <p class="msonormal"><span class="calibre11"><span class="calibre15">Cinder paneldeki bir bağlantı kablosunu söktü. Kablonun bir ucunu bilgisayarın merkezi işlemecesine, diğerini ise daha kısa süre önce neredeyse kendisinin güç kaynağını tüketen oto-kontrol sistemi mekanizmasına taktı.</span></span></p>

    <p class="msonormal"><span class="calibre11"><span class="calibre15">“Herhalde olmuştur,” dedi Cinder oturarak.</span></span></p>

    <p class="msonormal"><span class="calibre11"><span class="calibre15">Sistemin ışıkları yandı, Cinder’ın aşina olduğu o sistem kontrolü testinin sesi yükseldi.</span></span></p>

    <p class="msonormal"><span class="calibre11"><span class="calibre15">Cinder’ın kalbi güm güm atıyordu; artık yalnız olmayacağı düşüncesi, değer verdiklerinden en azından birini kurtarabileceği düşüncesi...</span></span></p>

    <p class="msonormal"><span class="calibre11"><span class="calibre15">Merkezi işlemci tekrar suskunlaştı.</span></span></p>

    <p class="msonormal"><span class="calibre11"><span class="calibre15">Thorne geminin sanki her an başlarına yıkılmasını bekliyormuş gibi, tavana garip bir bakış attı.</span></span></p>

    <p class="msonormal"><span class="calibre11"><span class="calibre15">“İko?” dedi Cinder, yüzünü bilgisayara dönerek. Acaba hoparlörler açık mıydı? Ses ve veri ayarları doğru muydu? Ambardayken Thorne’la kolayca iletişim kurabilmişti ama yine de...</span></span></p>

    <p class="msonormal"><span class="calibre11"><span class="calibre15">“Cinder?”</span></span></p>

    <p class="msonormal"><span class="calibre11"><span class="calibre15">Cinder verdiği nefesle neredeyse geriye doğru savruluyordu. “İko! Evet, benim. Cinder!” Başının üstünde duran bir soğutma borusuna tutundu. Boru, motorun, geminin bir parçasıydı.</span></span></p>

    <p class="msonormal"><span class="calibre11"><span class="calibre15">Ve İko, geminin kendisiydi.</span></span></p>

    <p class="msonormal"><span class="calibre11"><span class="calibre15">“Görüntüleme sensörümde bir sorun var Cinder. Seni göremiyorum ve kendimi garip hissediyorum.”</span></span></p>

    <p class="msonormal"><span class="calibre11"><span class="calibre15">Cinder dilini dudaklarında gezdirerek eğildi ve İko’nun karakter çipini taktığı yuvayı inceledi. Çip, yerine mükemmel bir şekilde oturmuş, son derece etkili bir şekilde çalışıyor gibi görünüyordu. Herhangi bir uyumsuzluk sorununa dair hiçbir işaret yoktu. Cinder genişçe gülümsedi.</span></span></p>

    <p class="msonormal"><span class="calibre11"><span class="calibre15">“Biliyorum İko. Bir süre için kendini biraz garip hissedeceksin. Seni bir uzay gemisinin kontrol sistemine takmak zorunda kaldım. 214 Rampion, 11.3 sınıfı bir gemi. İnternete bağlanabiliyor musun? Geminin özelliklerini netten indirebilirsin.”</span></span></p>

    <p class="msonormal"><span class="calibre11"><span class="calibre15">“Bir Rampion? Bir <i class="calibre5">uzay gemisi</i> mi?”</span></span></p>

    <p class="msonormal"><span class="calibre11"><span class="calibre15">Cinder irkildi. Motor odasında sadece tek bir hoparlör bulunmasına karşın, İko’nun sesi sanki her bir köşeden yankılanıyordu.</span></span></p>

    <p class="msonormal"><span class="calibre11"><span class="calibre15">“Uzay gemisinde ne işimiz var?”</span></span></p>

    <p class="msonormal"><span class="calibre11"><span class="calibre15">“Uzun hikâye, ama seni tekrar.</span></span></p>

    <p class="msonormal"><span class="calibre11"><span class="calibre15">“Ah. Cinder!</span></span> <span class="calibre11"><i class="calibre5"><span class="calibre15">Cinder!”</span></i></span> <span class="calibre11"><span class="calibre15">İko inler gibi bir sesle haykırdı ve Cinder’ın ürpermesine sebep oldu. “Bütün gün nerelerdeydin? Adri öfkeden deliye döndü ve Peony... <i class="calibre5">Peony</i>.”</span></span></p>

    <p class="msonormal"><span class="calibre11"><span class="calibre15">Cinder konuşamadı.</span></span></p>

    <p class="msonormal"><span class="calibre11"><span class="calibre15">“O öldü Cinder. Adri’ye karantina bölgesinden bir ileti geldi.” Cinder boş gözlerle karşısındaki duvara baktı. “Biliyorum İko. Bu dediğin, iki hafta önceydi. Adri seni kapatalı iki hafta oluyor. Bu... Senin için bulabildiğim ilk beden.”</span></span></p>

    <p class="msonormal"><span class="calibre11"><span class="calibre15">İko sessizleşti. Cinder gözlerini odada gezdirdi, İko’yu etrafında hissedebiliyordu. Motor bir an için hızlandı, sonra normal hızına geri döndü. Odanın ısısı çok az düştü. Sevgili Rampion’unun içine bir iblis girmiş gibi kaskatı ve rahatsız bir hâlde kapı eşiğinde duran Thorne’un arkasındaki koridorda bir ışık titreşti.</span></span></p>

    <p class="msonormal"><span class="calibre11"><span class="calibre15">“Cinder,” dedi İko, sessizce gemiyi keşfettiği birkaç dakikanın ardından. “Ben <i class="calibre5">devasayım</i>.” İko’nun metalik sesinde, kolayca ayırt edilebilen bir inilti vardı.</span></span></p>

    <p class="msonormal"><span class="calibre11"><span class="calibre15">“Sen bir gemisin, İko.”</span></span></p>

    <p class="msonormal"><span class="calibre11"><span class="calibre15">“Ama ben... Nasıl olur... Elim, görüntüleme sensörüm yokken... Ve kocaman iniş takımlarım var. Bunlar benim ayağım mı oluyor şimdi?”</span></span></p>

    <p class="msonormal"><span class="calibre11"><span class="calibre15">“Eee, hayır. İniş takımların oluyor.”</span></span></p>

    <p class="msonormal"><span class="calibre11"><span class="calibre15">“Ah başıma gelenler! Gudubetin teki olmuşum!”</span></span></p>

    <p class="msonormal"><span class="calibre11"><span class="calibre15">“Bu sadece geçici İko...”</span></span></p>

    <p class="msonormal"><span class="calibre11"><span class="calibre15">“Orada dur bakalım, seni küçük gaipten ses.” Thorne bir hışımla motor odasına daldı ve kollarını göğsünde kavuşturdu. “Gudubet’ ile ne demek istiyorsun?”</span></span></p>

    <p class="msonormal"><span class="calibre11"><span class="calibre15">Oda sıcaklığı zirve yaptı. “Bu konuşan da kim?”</span></span></p>

    <p class="msonormal"><span class="calibre11"><span class="calibre15">“Ben Kaptan Carswell Thorne. Bu geminin sahibiyim ve ona hakaret edilmesine müsaade edecek değilim!”</span></span></p>

    <p class="msonormal"><span class="calibre11"><span class="calibre15">Cinder gözlerini devirdi.</span></span></p>

    <p class="msonormal"><span class="calibre11"><span class="calibre15">“Kaptan Carswell Thorne mu?”</span></span></p>

    <p class="msonormal"><span class="calibre11"><span class="calibre15">“Evet.”</span></span></p>

    <p class="msonormal"><span class="calibre11"><span class="calibre15">Kısa bir sessizlik oldu. “Nette yaptığım arama, Amerika Cumhuriyeti’nden bir subay adayı Carswell Thorne sonucunu verdi. Kendisi Yeni Pekin Hapishanesi’nde...”</span></span></p>

    <p class="msonormal"><span class="calibre11"><span class="calibre15">“Ta kendisi,” dedi Cinder, Thorne’un attığı dik bakışı görmezden gelerek.</span></span></p>

    <p class="msonormal"><span class="calibre11"><span class="calibre15">Odanın ısısı rahatsız edici noktayı biraz aşarken, yine bir sessizlik yaşandı. Sonra, “Siz... Oldukça yakışıklısınız Kaptan Thorne.”</span></span></p>

    <p class="msonormal"><span class="calibre11"><span class="calibre15">Cinder inildedi.</span></span></p>

    <p class="msonormal"><span class="calibre11"><span class="calibre15">“Ve siz sevgili bayan, gökyüzündeki en görkemli gemisiniz ve kimse aksini söyleyemez.”</span></span></p>

    <p class="msonormal"><span class="calibre11"><span class="calibre15">Oda ısısı artı ve Cinder iç geçirerek elini salladı. “Kasıtlı olarak mı <i class="calibre5">kızarıyorsun</i> İko?”</span></span></p>

    <p class="msonormal"><span class="calibre11"><span class="calibre15">Oda ısısı keyifli bir sıcaklığa düştü. “Hayır,” dedi İko. Sonra ekledi, “Ama gerçekten de güzel miyim? Bir gemi olarak yani?”</span></span></p>

    <p class="msonormal"><span class="calibre11"><span class="calibre15">“Hem de en güzeli,” dedi Thorne.</span></span></p>

    <p class="msonormal"><span class="calibre11"><span class="calibre15">“Yan tarafında çıplak bir kadın resmi boyalı,” diye ekledi Cinder.</span></span></p>

    <p class="msonormal"><span class="calibre11"><span class="calibre15">“Ben kendim boyadım.”</span></span></p>

    <p class="msonormal"><span class="calibre11"><span class="calibre15">Tavana gömülü bir dizi spot titreşti ve loş bir ışık yaymaya başladı.</span></span></p>

    <p class="msonormal"><span class="calibre11"><span class="calibre15">“Ve gerçekten İko, bu sadece geçici. Gemiye yeni bir oto-kontrol sistemi sana da yeni bir beden buluruz. Ama şimdilik gemiye göz kulak olman, raporları kontrol etmen ve belki bir sistem kontrolü yapman gerekiyor.”</span></span></p>

    <p class="msonormal"><span class="calibre11"><span class="calibre15">“Güç kaynağı neredeyse bitik durumda.”</span></span></p>

    <p class="msonormal"><span class="calibre11"><span class="calibre15">Cinder başıyla onayladı. “Evet. Bundan zaten haberim var. Başka?”</span></span></p>

    <p class="msonormal"><span class="calibre11"><span class="calibre15">Motordan yükselen uğultu sesi arttı. “Sanırım tam teşekküllü bir sistem kontrolü gerçekleştirebilirim...”</span></span></p>

    <p class="msonormal"><span class="calibre11"><span class="calibre15">Yüzü parıldayan Cinder kapıya doğru süründü ve ayağa doğruldu. Thorne da hâlinden oldukça memnun görünüyordu. “Teşekkürler İko.”</span></span></p>

    <p class="msonormal"><span class="calibre11"><span class="calibre15">İko geminin enerji kaynağını gerekli yerlere yönlendirirken ışıklar titreşti. “Ama tekrar sormam gerekirse, neden bir uzay gemisindeyiz? Üstelik de bir hükümlüyle? Üstünüze alınmayın Kaptan Thorne.”</span></span></p>

    <p class="msonormal"><span class="calibre11"><span class="calibre15">Cinder yüzünü buruşturdu. Hikâyenin tamamını anlatamayacak kadar bitkindi ama gerçekleri yol arkadaşlarından sonsuza kadar gizli tutamayacağını biliyordu. “Peki,” dedi, Thorne’un yanından geçip koridora adım atarak. “Kokpite dönelim. En azından rahatımıza bakarız.”</span></span></p>
  </div>
</body>
</html>