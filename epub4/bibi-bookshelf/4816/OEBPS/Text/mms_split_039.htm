<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_38"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713492"></a><a class="pcalibre pcalibre1" id="bookmark38"></a><span><span class="font7"><b class="calibre3"><span class="calibre20">Otuz</span></b></span></span></p>

    <p class="msonormal"><span class="calibre11"><span class="calibre13">ONA SAYGI VEYA BELKİ DE KORKUYLA SELAM VEREN</span></span> <span class="calibre11"><span class="calibre15">askeri görmezden gelerek lobiden hızla geçerken, Alfa Ze’ev Kesley’in sert tabanlı botları mermer zemini takırdattı. Belki de selam vermelerinin nedeni, haftalardır insanların arasında yaşayan, onlardan biriymiş gibi davranan bir subaya duydukları meraktan başka bir şey değildi.</span></span></p>

    <p class="msonormal"><span class="calibre11"><span class="calibre15">O konuda düşünmemeye çalıştı. Karargâha dönmekle birlikte, kendini bir rüyadan uyanmış gibi hissediyordu. Önceden gözüne bir kâbus gibi görünen ama sonra o kadar da korkunç olmayan bir rüya. Ve bu rüyadan uyandığında, çok daha karanlık bir gerçekliğe dönmüştü. Gerçekte kim olduğunu hatırlamıştı. <i class="calibre5">Ne</i> olduğunu.</span></span></p>

    <p class="msonormal"><span class="calibre11"><span class="calibre15">Usta Jael’in, pek keyif aldığı ironik adıyla, Ay Rotandası adı verilen kubbeli odaya ulaştı. Eskilikten kararmış ve bombe yapmış bir aynanın yanından geçerken, temiz üniforması ve düzgünce geriye taranmış saçlarıyla, neredeyse kendisini tanıyamadı. Bakışlarını hızla aynadan kaçırdı.</span></span></p>

    <p class="msonormal"><span class="calibre11"><span class="calibre15">Kütüphaneye girdiği anda kardeşinin kokusunu aldı ve ensesindeki tüyler diken diken oldu. Ahşap rafların arasından ilerleyerek sihirbazın özel ofisine geçerken, yüzündeki ifade bir an için dalgalanır gibi oldu. Eskiden, asil insanların toplandığı bir yerdi burası -Dünya’nın önde gelen, önemli bireyleri atalarının yarattığı felsefe kuramlarım tartışmak üzere burada toplanırdı. Bir zamanlar içlerinde paha biçilemez sanat eserlerini barındıran sergileme üniteleri ve kitap rafları, metrelerce yukarıya uzanıyordu. Ama opera binası ordu tarafından kullanılmaya başladığında taşınan kitaplar artık yoktu ve ahşap raflara bir küf kokusu yerleşmişti.</span></span></p>

    <p class="msonormal"><span class="calibre11"><span class="calibre15">Jael masasının başındaydı. Plastik ve metalden yapılmış masa, odanın gösterişli dekorasyonu içinde göze batan bir basitliğe sahipti. Ran da içerideydi ve boş raflarla dolu bir duvara yaslanmıştı. Kardeşi ona bakarak gülümser gibi oldu.</span></span></p>

    <p class="msonormal"><span class="calibre11"><span class="calibre15">Jael ayağa kalktı. “Çağrıma kısa sürede cevap verdiğiniz için teşekkürler Alfa Kesley. Kardeşinizin sağ salim döndüğünü, ilk olarak sizin öğrenmenizi istedim.”</span></span></p>

    <p class="msonormal"><span class="calibre11"><span class="calibre15">“Buna sevindim,” dedi Ze’ev. “Merhaba Ran. Sana son rastladığımda zamandakinden daha iyi görünüyorsun.”</span></span></p>

    <p class="msonormal"><span class="calibre11"><span class="calibre15">“Sen de öyle Ze’ev. O insanı üstünden attığın için olsa gerek, kokun oldukça düzelmiş.”</span></span></p>

    <p class="msonormal"><span class="calibre11"><span class="calibre15">Ze’ev’in omuzları gerildi. “Ormanda olanlar için bana kin gütmediğini umuyorum.”</span></span></p>

    <p class="msonormal"><span class="calibre11"><span class="calibre15">“Kesinlikle hayır. Sen üstüne düşen rolü oynadın. Yapman gereken neyse onu yaptın ve bunu anlayabiliyorum. Benim hiç karışmamam gerekirdi.”</span></span></p>

    <p class="msonormal"><span class="calibre11"><span class="calibre15">“Evet, bu doğru.”</span></span></p>

    <p class="msonormal"><span class="calibre11"><span class="calibre15">Ran başparmaklarını belindeki kuşağına taktı. “Ben endişelendirdin kardeşim. Neredeyse... <i class="calibre5">Aklın oldukça karışmış</i> gibi görünüyordun.”</span></span></p>

    <p class="msonormal"><span class="calibre11"><span class="calibre15">“Senin de dediğin gibi,” dedi Ze’ev, başını dikleştirerek. “Üstüme düşen rolü oynuyordum.”</span></span></p>

    <p class="msonormal"><span class="calibre11"><span class="calibre15">“Evet. Senden kuşkulanmamalıydım. Her neyse, normal hâline döndüğünü görmek güzel ve o kurşunun daha hayati bir yerine denk gelmediğine memnunum. Silah sesini işittiğimde, bir an için kalbinden vurulmuş olabileceğinden korkmuştum.” Ran sırıttı ve yüzünü Jael’a geri çevirdi. “Benimle işiniz biniyse, raporumu vermek üzere komuta merkezine ayrılma izni rica ediyorum.”</span></span></p>

    <p class="msonormal"><span class="calibre11"><span class="calibre15">“İzin verilmiştir,” dedi Jael ve göğsüne koyduğu bir yumrukla kendisini selamlayan Ran’a, başını sallayarak karşılık verdi.</span></span></p>

    <p class="msonormal"><span class="calibre11"><span class="calibre15">Ran hemen onun yanından geçerken, Ze’ev kardeşinin üstünden Scarlet’ın kokusunu aldı ve midesi kasıldı. Bedenini gevşetmeye çalıştı ve içinden yükselen hayvani dürtüyü, Scarlet’a parmağını bile sürmüşse kardeşinin boğazını parçalama isteğini bastırdı.</span></span></p>

    <p class="msonormal"><span class="calibre11"><span class="calibre15">Ran başını bir yana eğdi. Yüzündeki ifade, yalnızca ikisinin arasındaki bir sırla karardı. “Evine hoş geldin kardeşim.”</span></span></p>

    <p class="msonormal"><span class="calibre11"><span class="calibre15">Ran yoluna devam ederken, Ze’ev galerinin diğer tarafındaki kapının kapandığını işitene kadar, yüzündeki ifadesizliği korudu. Sonra sihirbaza selam verdi. “Başka bir şey yoksa.</span></span></p>

    <p class="msonormal"><span class="calibre11"><span class="calibre15">“Aslında, bir şey daha var. Hatta seninle tartışmak istediğim birkaç konu var.” Jael koltuğuna geri oturdu. “Bu sabah Yüce Majestelerinden bir ileti aldım. Kraliçe, Dünya’da konumlanmış tüm sürülerin yarın için saldırıya hazır olmasını emrediyor.”</span></span></p>

    <p class="msonormal"><span class="calibre11"><span class="calibre15">Ze’ev dişlerini sıktı. “Yarın mı?"</span></span></p>

    <p class="msonormal"><span class="calibre11"><span class="calibre15">“Doğu Ulusları Topluluğu ile yaptığı görüşmeler kraliçenin arzu ettiği şekilde ilerlememiş ve verdiği tüm ödünlere karşı, sunduğu anlaşmanın kabul edilmemesinden sıkılmış durumda. Linh Cinder adındaki sayborg kızın yakalanması ve kendisine teslim edilmesi şartıyla geçici bir barış devamlılığı sunmuş. Fakat bu şart da yerine getirilememiş. Saldırı yerel saat ile gece yarısında, Yeni Pekin merkezli olarak gerçekleştirilecek. Biz de kendi yerel saatimizle 18:00’da saldırıya geçeceğiz.” Jael ellerini, kırmızı ceketinin geniş kollarına soktu. Ceketin kol kenarlarına işlenmiş rünler, tavandaki kendinden enerjili ampullerin ışığı altında parıldadı. “Adamlarına liderlik edebilmek için zamanında dönmene memnunum. Senin Paris’in kalbine yapılacak saldırıda yer almanı istiyorum. Bu görevi kabul ediyor musun?”</span></span></p>

    <p class="msonormal"><span class="calibre11"><span class="calibre15">Ze’ev ellerini arkasında kavuşturdu, bileklerini acıyıncaya kadar sıktı. “Yüce kraliçenin emirlerini sorgulamak istemem ama Doğu Ulusları’na acı bir ders vermek için neden bizi prensesi arama görevimizden alıkoymak istediğini anlayamadım. Önceliklerdeki bu değişimin sebebi nedir?”</span></span></p>

    <p class="msonormal"><span class="calibre11"><span class="calibre15">Jael arkasına yaslandı, dikkatle Ze’ev’i süzdü. “Yüce Majestelerinin önceliklerini sorgulamak sana düşmez. Buna rağmen, bu savaştaki ilk çatışmaya aklı karışık bir şekilde çıkmanı istemiyorum.” Jael omuzlarını silkti. “Kraliçe, Linh Cinder'ın kaçışı yüzünden burnundan solur hâlde. Kız sıradan bir sivil olmasına rağmen, Yüce Majestelerinin göz boyamasının arkasını görebilmiş. Üstelik bir içi boş da değil.”</span></span></p>

    <p class="msonormal"><span class="calibre11"><span class="calibre15">Ze’ev, yüzüne vuran şaşkınlığını gizleyemedi.</span></span></p>

    <p class="msonormal"><span class="calibre11"><span class="calibre15">“Bu sıra dışı kabiliyetin, kızın sayborg programlamasından mı yoksa sıra dışı güçte bir Aycı yeteneğine sahip olmasından mı kaynaklandığını henüz bilmiyoruz.”</span></span></p>

    <p class="msonormal"><span class="calibre11"><span class="calibre15">“Yüce Majestelerinden de mi güçlü?”</span></span></p>

    <p class="msonormal"><span class="calibre11"><span class="calibre15">“Emin değiliz.” Jael iç geçirdi. “Asıl garip olan şey, kızın kraliçenin göz boyamasına sergilediği direncin, Madam Benoit’nın <i class="calibre5">bana</i> sergilediği dirençten pek farklı olmaması. Bu kadar kısa süre içinde, aynı yeteneğe sahip ve içi boş olmayan iki kişinin bulunması oldukça ilginç. Ne yazık ki Madam Benoit’nın direncinin arkasındaki sebebi aydınlatmaya bir adım bile yaklaşabilmiş değilim. Bir saat önce torununu da test ettim -kız kilden yapılmışçasına, kolayca yoğrulmaya uygun. Yani babaannesinin bu yeteneği onda yok.”</span></span></p>

    <p class="msonormal"><span class="calibre11"><span class="calibre15">Alfa Kesley’in arkasında kavuşturduğu elleri, birer yumruk hâlini aldı. Scarlet’ın oda içindeki kokusunu, o anda bile burun deliklerinin kenarlarında dolaşan belli belirsiz nefesini aklından çıkaramıyordu. Demek Jael onu sorguya çekmişti ve o sırada büyük ihtimalle Ran da yanındaydı. Scarlet’a ne yapmışlardı? Onu incitmiş olabilir miydiler?</span></span></p>

    <p class="msonormal"><span class="calibre11"><span class="calibre15">“Alfa?”</span></span></p>

    <p class="msonormal"><span class="calibre11"><span class="calibre15">“Evet,” dedi Ze’ev hızla. “Özür dilerim. Kızın öyle bir yeteneği olsaydı, bunu sezerdim diye düşünüyordum.”</span></span></p>

    <p class="msonormal"><span class="calibre11"><span class="calibre15">Jael gülmeye başladı. Sonra berrak, keyifli bir sesle kahkaha attı.</span></span></p>

    <p class="msonormal"><span class="calibre11"><span class="calibre15">Ze’ev’in her zaman için Jael’da en az güvendiği şey, adamın o garip sıcakkanlılığıydı. En azından diğer sihirbazlar, zalimliklerini, diğer Aycı sivillerini ve askerleri kontrol etme konusundaki tutkularını kimseden gizlemezdi.</span></span></p>

    <p class="msonormal"><span class="calibre11"><span class="calibre15">“Sezginlerin oldukça güçlüdür alfa. Hiç kuşkusuz ki buradaki askerler arasında en iyilerinden birisin.” Jael koltuğundan kalktı. “Ve güçlü karakterin rakip tanımıyor. Ve sadakatin. Fedakârlık yapabilme yetin. Herhalde diğer adamlarımızdan hiçbiri, Bayan Benoit’dan bilgi almak için senin sergilediğin çabayı sergileyemezdi. Hatta görev emrinin dışına çıkmayı bile göze aldın. Yarınki saldırının liderliği için seni seçmemin sebebi de işte bu.”</span></span></p>

    <p class="msonormal"><span class="calibre11"><span class="calibre15">Jael rafların yanına doğru gitti. Bir parmağını rafın üstünde gezdirdi. Parmağının ucu gri bir tozla kaplandı. Ze’ev yüzündeki ifadesizliği korudu ve Jael’in, kendisinin görev emri dışına çıkma pahasına ne tür fedakârlıklar yaptığı konusundaki tahminlerini düşünmemeye çalıştı.</span></span></p>

    <p class="msonormal"><span class="calibre11"><span class="calibre15">Ne var ki yara izleri üstünde gezinen başparmağı ve boynuna dolanmış kollarıyla, Scarlet hep aklındaydı.</span></span></p>

    <p class="msonormal"><span class="calibre11"><span class="calibre15">Ze’ev sertçe yutkundu. Anılarını aklından uzaklaştırma çabasıyla, vücudundaki tüm kaslar, kemikleri üstünde birer yay gibi gerildi.</span></span></p>

    <p class="msonormal"><span class="calibre11"><span class="calibre15">“Şimdiki soru ise bu kızla ne yapacağımız. Sonunda Prenses Selene’yi bulmamızı sağlayacak birini elimize geçirmişken, artık bu bilgiye ihtiyaç duymayışımız ne kadar da sinir bozucu.”</span></span></p>

    <p class="msonormal"><span class="calibre11"><span class="calibre15">Ze’ev’in tırnaklarını avuçlarına gömüldü. <i class="calibre5">Sinir bozucu</i> tabiri, durumu anlatmak için gülünç kalıyordu. Yüce Majesteleri fikrini üç hafta önce değiştirseydi, Scarlet ve babaannesi asla bu entrikalara dâhil olmayacaklardı.</span></span></p>

    <p class="msonormal"><span class="calibre11"><span class="calibre15">Ve kendisi de aradaki farkın bilincine varmayacaktı. Ze’ev’in göğsü sıkışır gibi oldu.</span></span></p>

    <p class="msonormal"><span class="calibre11"><span class="calibre15">“Ama ben iyimser bakıyorum,” diye devam etti Jael, dalgın dalgın. “Babaannesini konuşmaya ikna edebilirse, kızın bize hâlâ bir faydası olabilir. Madam Benoit hiçbir şeyden haberi yokmuş gibi yapıyor ama kontrolüme direnç gösterebilmesinin sebebini pekâlâ biliyor. Bundan eminim.” Jael, kolunun yenini düzeltti. “Yaşlı bayan için sence hangisi daha önemlidir? Torununun hayatı mı, yoksa sakladığı sırlar mı?”</span></span></p>

    <p class="msonormal"><span class="calibre11"><span class="calibre15">Ze’ev’in buna verecek bir yanıtı yoktu.</span></span></p>

    <p class="msonormal"><span class="calibre11"><span class="calibre15">“Sanırım deneyip görmek zorunda kalacağız,” dedi Jael, masasına dönerek. “En azından, artık yaşlı bayan üstünde bir tür yaptırım gücüne sahibim.” Dudakları aralandı, mükemmel beyazlıktaki dişlerini keyifli bir gülücükle sergiledi. “Soruma hâlâ bir cevap vermedin alfa? Avrupa Federasyonuna karşı bu en önemli savaşımızda liderlik rolünü üstlenmeyi kabul ediyor musun?”</span></span></p>

    <p class="msonormal"><span class="calibre11"><span class="calibre15">Ze’ev’in ciğeri sıkıştı. Daha fazlasını sormak; Jael’in Scarlet ve babaannesine ne yapmayı planladığım öğrenmek istiyordu.</span></span></p>

    <p class="msonormal"><span class="calibre11"><span class="calibre15">Ne var ki bu sorular Jael tarafından kabul edilemez olarak karşılanırdı. Ze’ev’in görevi tamamlanmıştı. Artık Matmazel Benoit ile hiçbir bağı yoktu.</span></span></p>

    <p class="msonormal"><span class="calibre11"><span class="calibre15">Ze’ev yumruğunu göğsüne koydu. “Elbette Usta Jael. Bu benim için bir onurdur.”</span></span></p>

    <p class="msonormal"><span class="calibre11"><span class="calibre15">“Güzel.” Jael açtığı çekmeceden beyaz bir kutu çıkardı ve masanın üstünde Ze’ev’e doğru ittirdi. “Bu arada, Paris karantinasından yeni bir parti kimlik çipi geldi. Sıfırlanıp yeniden programlanmaları için bunları aşağı götürmek, senin için dert olmaz umarım? Çiplerin, yarın sabah gelmesini beklediğim yeni askerler için hazır olmalarını istiyorum.” Koltuğunda geriye doğru yaslandı. “Saldırı için elimizdeki her askere ihtiyacımız var. Dünyalıların karşı koymayı bile düşünemeyecek kadar dehşete düşmeleri hayati önem taşıyor.”</span></span></p>
  </div>
</body>
</html>