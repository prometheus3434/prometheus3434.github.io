<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_7"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM<a class="pcalibre1 pcalibre calibre2" id="bookmark10"></a></span></span></p>

    <p class="msonormal1"><a class="pcalibre pcalibre1" id="_Toc414713469"><span class="font5"><b class="calibre3"><span class="calibre12">Yedi</span></b></span></a></p>

    <p class="msonormal"><span class="calibre11"><span class="calibre13">E-POSTALARINI OKUMAYA VE GEREKEN YERLERE</span></span><span class="calibre11"><span class="calibre14"><span> </span></span></span> <span class="calibre11"><span class="calibre15">imzasını atmaya harcadığı tüm çabaya rağmen, imparator Kai’nin ekranındaki ikonların sayısı her geçen saat daha da artıyordu. Kai parmaklarını saçlarında gezdirdi ve masasına gömülü, o sırada hafifçe yükselmiş ekrana boş boş bakarak, giderek artan bir dehşetle ikonların çoğalışını izledi.</span></span></p>

    <p class="msonormal"><span class="calibre11"><span class="calibre15">Aslında o sırada uyuması gerekirdi ama yatağının üstündeki gölgeleri seyrettiği sayısız saatten sonra sonunda pes etmiş ve ofisine gelerek en azından zamanını faydalı bir şeyler yapmaya çalışmakla geçirmeye karar vermişti. Kafasını dağıtacak bir şeylere ihtiyacı vardı. Herhangi bir şeye.</span></span></p>

    <p class="msonormal"><span class="calibre11"><span class="calibre15">Aklını tekrarlayıp duran düşüncelerden uzaklaştıracak herhangi bir şeye razıydı.</span></span></p>

    <p class="msonormal"><span class="calibre11"><span class="calibre15">İyi niyetle hareket etmenin sonu buydu işte.</span></span></p>

    <p class="msonormal"><span class="calibre11"><span class="calibre15">Derin bir nefes alarak gözlerini boş ofiste gezdirdi. Normalde babasının ofisiydi burası. Ama Kai’ye göre, içinde çalışmak için fazla gösterişli bir odaydı. Kırmızı ve altın renginde boyanmış tavandan, üstü ejderha desenleriyle boyanmış, şatafatlı, üç püsküllü fener sarkıyordu. Solundaki duvarın ortasına holografik bir şömine yerleştirilmişti. Uzaktaki bir köşe, yanında bir mini bar bulunan, servi ağacından oyma bir oturma grubuna ev sahipliği yapıyordu. Kapının yanındaki duvara asılmış fotoğraf çerçeveleri içinde, Kai’nin annesine ait videolar dönüp duruyor; bazen çocukluğuna dair görüntüleri, bazense anne ve babasıyla birlikte geçirdiği zamanları sergiliyordu.</span></span></p>

    <p class="msonormal"><span class="calibre11"><span class="calibre15">Babasının ölümünden sonraki tek değişiklik, odanın artık Kai’ye ait olmasıydı.</span></span></p>

    <p class="msonormal"><span class="calibre11"><span class="calibre15">Ve belki bir de havada asılı duran koku. Kai eskiden bu odaya geldiğinde, babasının tıraş losyonunun kokusunu alırdı. Ama artık yerini, çamaşır suyu ve kimyasalların kokusuna bırakmıştı. Tıbbi temizlikçilerin eseri olan bu kokunun sebebi, babasının letumosise, yani son on yıl içinde tüm dünyada yüz binlerce insanın hayatına mâl olan vebaya yakalanmasının ardından gerekli olan dezenfekte işlemiydi.</span></span></p>

    <p class="msonormal"><span class="calibre11"><span class="calibre15">Kai’nin gözleri fotoğraf çerçevelerinden ayrıldı ve masasının bir köşesinde duran, eklem noktaları yağa bulanmış ufak bir metal, ayağa doğru kaydı. Aklından uzaklaştırmaya çalıştığı düşünceler hızla geri geldi.</span></span></p>

    <p class="msonormal"><span class="calibre11"><span class="calibre15">Linh Cinder.</span></span></p>

    <p class="msonormal"><span class="calibre11"><span class="calibre15">Midesi kasılarak elindeki ekran kalemini bıraktı ve ayağa doğru uzandı. Ona dokunamadan hemen önce, parmakları havada asılı kaldı.</span></span></p>

    <p class="msonormal"><span class="calibre11"><span class="calibre15">O ayak kıza, pazarda tanıştığı sevimli mekanik ustasına aitti. Sohbet etmenin bir keyif olduğu kıza. Olduğundan farklı biri gibi görünmeye çalışmayan, son derece samimi görünen o kıza.</span></span></p>

    <p class="msonormal"><span class="calibre11"><span class="calibre15">En azından Kai böyle düşünmüştü.</span></span></p>

    <p class="msonormal"><span class="calibre11"><span class="calibre15">Parmakları bir yumruk hâlini aldı ve elini geri çekti. Keşke konuşup rahatlayabileceği biri olsaydı.</span></span></p>

    <p class="msonormal"><span class="calibre11"><span class="calibre15">Ama babası artık yoktu. Ve şimdi, Dr. Erland da görevinden istifa etmiş ve bir hoşça kal bile demeden ortadan kaybolmuştu.</span></span></p>

    <p class="msonormal"><span class="calibre11"><span class="calibre15">Önceden babasının, şimdiyse kendisinin danışmanı olan Konn Torin’le konuşabilirdi. Ama her konuya diplomatik bir mantıkla yaklaşan Torin, onu anlayamazdı. Kai’nin <i class="calibre5">kendisi</i> bile, Cinder hakkındaki hislerinden emin değildi. Linh Cinder, ona her konuda yalan söylemişti.</span></span></p>

    <p class="msonormal"><span class="calibre11"><span class="calibre15">O bir sayborgdu.</span></span></p>

    <p class="msonormal"><span class="calibre11"><span class="calibre15">Kızın bahçeye uzanan basamakların dibinde yere serilmiş hâli, bacağından ayrılmış ayağı, beyaza çalacak kadar ısınmış metal eli üstünde eriyen, ona kendisinin hediye ettiği ipekten eldivenin görüntüsü aklından gitmiyordu.</span></span></p>

    <p class="msonormal"><span class="calibre11"><span class="calibre15">Ondan tiksinmiş olması gerekirdi aslında. O anı tekrar ve tekrar gözünde canlandırmış ve kıvılcımlar saçan kablolarını, çamura bulanmış ellerini, söylediği şeylerin beynine ulaşmasını sağlayan sinir ağının yapaylığını düşünerek ondan tiksinmeye çalışmıştı.</span></span></p>

    <p class="msonormal"><span class="calibre11"><span class="calibre15">O, doğaya aykırı bir varlıktı. Büyük ihtimalle sayborg olmasını bir bağışa borçluydu ve Kai onun bu ameliyatını ailesinin mi yoksa devletin mi karşıladığını merak etmekten kendini alıkoyamıyordu. İnsan bedeni böylesine zarar görmüşken ona ikinci bir hayat şansını verecek kadar acımış olan kişinin kim olduğunu merak etti. Hatta en başta bedeninin bu kadar zarar görmesine neyin sebep olduğunu veya belki de doğuştan kusurlu olup olmadığım da merak ediyordu.</span></span></p>

    <p class="msonormal"><span class="calibre11"><span class="calibre15">Merak etti ve sorguladı. Cevaplanmayan her soruyla, kendini daha da büyük bir rahatsızlık içinde hissetmesi gerektiğinin farkındaydı.</span></span></p>

    <p class="msonormal"><span class="calibre11"><span class="calibre15">Ne var ki öyle hissetmiyordu. Midesinin kasılmasına neden olan şey, Cinder’ın bir sayborg olması değildi.</span></span></p>

    <p class="msonormal"><span class="calibre11"><span class="calibre15">Ondan ziyade, içindeki çelişik duygular, Cinder’a ait izleniminin, bozuk bir ekranda titreşen iki farklı görüntü gibi birden değişmesi ile ortaya çıkmıştı. Kai bir an için gözlerini kırpmıştı ve o anda Cinder, artık o yağmur altında sırılsıklam olmuş çaresiz sayborg değil ama o güne kadar gördüğü en güzel kız hâline gelmişti. Kusursuz yanık teni, parlak gözleri ve dizlerinin bağını çözecek kadar çekici yüzüyle, Cinder bir anda kör edici, sersemletici bir güzelliğe sahip görünmüştü.</span></span></p>

    <p class="msonormal"><span class="calibre11"><span class="calibre15">Cinder’ın Aycı göz boyama yeteneğiyle sergilediği bu güzellik Kraliçe Levana’nınkinden bile üstün ve hatta acı vericiydi.</span></span></p>

    <p class="msonormal"><span class="calibre11"><span class="calibre15">Kai işin aslını işte o anda anlamıştı. Kendisi onun yanında durmuş, gördüğü şeyi anlamlandırmaya çabalarken, Cinder’ın göz boyaması titreşip durmuştu.</span></span></p>

    <p class="msonormal"><span class="calibre11"><span class="calibre15">Kai’nin asıl emin olmadığı şey, Cinder’ın o an öncesinde onun gözünü kaç defa boyamış olabileceğiydi. Onu kaç defa yanıltmıştı? Kaç defa onu tam bir aptal yerine koymuştu?</span></span></p>

    <p class="msonormal"><span class="calibre11"><span class="calibre15">Yoksa pazardan tanıdığı, o üstü çamurlu, saçı başı dağınık kız, gerçekten de Cinder’ın kendisi olabilir miydi? Bozuk ayağına rağmen, sırf Kai’yi tehlikelere karşı uyarmak için baloya gelerek, hayatını riske atan o kız...</span></span></p>

    <p class="msonormal"><span class="calibre11"><span class="calibre15">“Bunun bir önemi yok,” dedi, masadaki metal ayağa bakarak.</span></span></p>

    <p class="msonormal"><span class="calibre11"><span class="calibre15">Linh Cinder gerçekte kim olursa olsun, artık Kai’nin hayatında değildi. Kraliçe Levana yakında Ay Ülkesi’ne geri dönecek ve giderken Cinder’ı da tutsağı olarak yanında götürecekti. Kai’nin de altına imzasını bastığı anlaşmaları böyleydi.</span></span></p>

    <p class="msonormal"><span class="calibre11"><span class="calibre15">Balodayken bir tercih yapmaya zorlanmış ve Levana’nın Ay ile Dünya arasında müttefiklik için ondan talep ettiği evlilik talebini kesin olarak reddetmişti. Halkını böylesine kalpsiz bir imparatoriçenin hükmü altında bırakmamaya kararlıydı ve o sırada Kai’nin son kozu, Cinder olagelmişti. Sayborgun teslim edilmesi karşılığında barış... Kendi kraliçesini reddetmeye cüret etmiş bir Aycı kızının hayatı karşılığında, kendi halkının özgürlüğü...</span></span></p>

    <p class="msonormal"><span class="calibre11"><span class="calibre15">Ama bu anlaşmanın ne süreyle geçerli kalabileceğini kestirmek zordu. Levana, Ay Ülkesi ile Dünya Birliği’ni müttefik kılacak barış antlaşmasını imzalamayı hâlâ reddediyordu. İmparatoriçe olma veya fethetmeye olan açlığı, basit bir kızın hayatı ile uzun süre yatıştırılabilecek kadar az değildi.</span></span></p>

    <p class="msonormal"><span class="calibre11"><span class="calibre15">Ve bir sonraki görüşmede, Kai artık elinde ona sunabileceği herhangi bir şey olacağını düşünmüyordu.</span></span></p>

    <p class="msonormal"><span class="calibre11"><span class="calibre15">Saçlarını yumrukları arasına alarak, dikkatini tekrar ekrandaki yazıya yöneltti ve ilk cümleyi anlayabilmesi için üç defa okumak zorunda kaldı. Bütün bu cevapsız sorular yüzünden delirmeden önce, aklını oyalayacak başka bir şeyler bulması gerekiyordu.</span></span></p>

    <p class="msonormal"><span class="calibre11"><span class="calibre15">Düşüncelerini bölen monoton bir sesle beraber, koltukta yerinden sıçradı. “Kraliyet Danışmanı Konn Torin ve Ulusal Güvenlik Bakanı Huy Deshal tarafından ofise giriş izni talep ediliyor.”</span></span></p>

    <p class="msonormal"><span class="calibre11"><span class="calibre15">Kai saate baktı. 06:22.</span></span></p>

    <p class="msonormal"><span class="calibre11"><span class="calibre15">“Giriş onaylandı.”</span></span></p>

    <p class="msonormal"><span class="calibre11"><span class="calibre15">Ofis kapısı açıldı. İki adam da günlük giysileri içindeydi ama Kai daha önce ikisini de hiç bu kadar bakımsız görmemişti. Yataktan aceleyle fırladıkları belliydi. Gerçi Torin’in gözlerinin altındaki mor halkalara bakılırsa, en az Kai kadar uykusuzluk çekmiş olmalıydı.</span></span></p>

    <p class="msonormal"><span class="calibre11"><span class="calibre15">Kai onları karşılamak için ayağa kalktı ve bir köşesine hafifçe bastırarak ekranı masa içindeki yerine indirdi. “Bugün ikiniz de oldukça erkencisiniz.”</span></span></p>

    <p class="msonormal"><span class="calibre11"><span class="calibre15">“Majesteleri,” dedi Bakan Huy, yerlere kadar eğilerek. “Uyanık olmanıza sevindim. Üzülerek bildirmek zorundayım ki ilgilenmeniz gereken bir güvenlik durumu söz konusu.”</span></span></p>

    <p class="msonormal"><span class="calibre11"><span class="calibre15">Kai dondu kaldı. Aklından terör saldırıları veya kontrol altında tutulamayan göstericilerin çıkardığı olaylar geldi... Hatta Kraliçe Levana’nın savaş ilan etmiş olduğundan korktu. “Ne? Ne oldu?”</span></span></p>

    <p class="msonormal"><span class="calibre11"><span class="calibre15">“Yeni Pekin Hapishanesi’nden bir mahkûm kaçtı,” dedi Huy. “Bundan tam kırk sekiz dakika önce.”</span></span></p>

    <p class="msonormal"><span class="calibre11"><span class="calibre15">Omuzları gerilen Kai, Torin’e baktı. “Bir kaçak mı?”</span></span></p>

    <p class="msonormal"><span class="calibre11"><span class="calibre15">“İki mahkûm firar etti.”</span></span></p>

    <p class="msonormal"><span class="calibre11"><span class="calibre15">Kai parmaklarını masaya dayadı. “Böyle durumlarda uygulanan bir protokol falan yok mu?”</span></span></p>

    <p class="msonormal"><span class="calibre11"><span class="calibre15">“Genel olarak, evet var. Fakat bu firar, biraz istisnai bir durum oluşturuyor.”</span></span></p>

    <p class="msonormal"><span class="calibre11"><span class="calibre15">“Nasıl yani?”</span></span></p>

    <p class="msonormal"><span class="calibre11"><span class="calibre15">Huy’un dudaklarının kenarındaki kırışıklıklar derinleşti. “Firar eden mahkûmlardan biri Linh Cinder majesteleri. Aycı kaçağı.” Dünya sanki altüst oldu. Kai’nin bakışları masadaki sayborg ayağına düştü ama sonra başını hemen geri kaldırdı. “Nasıl?</span></span></p>

    <p class="msonormal"><span class="calibre11"><span class="calibre15">“Tam olarak nasıl kaçtıklarını belirlemek için, ekibimiz güvenlik kayıtlarını inceliyor. Bir gardiyanı Aycı yeteneği ile etkileyerek hapishanedeki bir başka hücreye aktarılmasını sağladığını keşfettik. Aktarıldığı hücreden, havalandırma tünellerine ulaşmayı başarmış.” Aniden utanmış görünen Huy, iki şeffaf torbayı havaya kaldırdı. Torbalardan birinde bir sayborg eli, diğerinde ise kana bulanmış, minik bir çip vardı. “Bunları hücresinde bulduk.”</span></span></p>

    <p class="msonormal"><span class="calibre11"><span class="calibre15">Kai’nin dudakları, konuşma çabasıyla titreşti ama gördükleri karşısında resmen afallamıştı. Sayborg elini görmek onu hem meraklandırmış, hem de rahatsız etmişti. “Bu onun <i class="calibre5">eli mi?</i> Onu neden çıkarmış olsun ki?”</span></span></p>

    <p class="msonormal"><span class="calibre11"><span class="calibre15">“Ayrıntılar üzerine çalışmaya devam ediyoruz. Şu aşamada kesin olarak bildiğimiz şeyse, bir şekilde hapishanenin yükleme alanına ulaştığı. Yükleme alanından dışarı uzanan tüm olası kaçış yollarını kontrol almakla meşgulüz.”</span></span></p>

    <p class="msonormal"><span class="calibre11"><span class="calibre15">Kai pencerenin yanına gitti. Yerden tavana kadar uzanan geniş pencere, sarayın batı kanadındaki bahçelere bakıyordu. Çimenlerin üstüne hâlâ sabah çiyiyle pırıl pırıldı.</span></span></p>

    <p class="msonormal"><span class="calibre11"><span class="calibre15">“Majesteleri,” dedi Torin, ilk defa söz alarak, “kaçakların bulunması ve yakalanması için orduyu da harekete geçirmenizi tavsiye ediyorum.”</span></span></p>

    <p class="msonormal"><span class="calibre11"><span class="calibre15">Kai alnını ovuşturdu. “Orduyu mu?”</span></span></p>

    <p class="msonormal"><span class="calibre11"><span class="calibre15">Torin ağır ağır konuştu. “Onun yakalanması için, elinizden gelen her şeyi yapmanız gerekiyor.”</span></span></p>

    <p class="msonormal"><span class="calibre11"><span class="calibre15">Kai yutkunmakta bile güçlük çekti. Torin’in haklı olduğunu biliyordu. Bir anlık tereddüt bile bir zayıflık olarak görülebilir ve hatta Cinder’ın kaçmasına gizlice yardımcı olduğu yönünde yorumlanabilirdi. Açıkçası Kraliçe Levana bu durumu hiç de hoş karşılamazdı.</span></span></p>

    <p class="msonormal"><span class="calibre11"><span class="calibre15">“Diğer kaçak kim?” diye sordu Kai, konuşulanları içine sindirmek için zaman kazanmaya çalışarak. Cinder... İdam cezasına çarptırdığı bir Aycı, bir sayborg, bir firari.</span></span></p>

    <p class="msonormal"><span class="calibre11"><i class="calibre5"><span class="calibre15">Hapisten kaçmış.</span></i></span></p>

    <p class="msonormal"><span class="calibre11"><span class="calibre15">“Carswell Thorne,” dedi Huy, “Amerika Hava Kuvvetleri’nden terk bir subay adayı. Bundan on dört ay kadar önce, nakliyat için kullanılan askeri bir uzay gemisini çalarak ordudan firar etmiş. Bu aşamada onu tehlikeli bir suçlu olarak görmüyoruz.”</span></span></p>

    <p class="msonormal"><span class="calibre11"><span class="calibre15">Kaçağın profil bilgilerinin masasındaki ekrana aktarıldığım <i class="calibre5">gören Kai</i>, tekrar masasına yaklaştı. Kaşları iyice <i class="calibre5">çatıldı. Adam belki tehlikeli biri gibi görünmüyordu, ama genç ve kesinlikle hoş bir adamdı.</i> Hapishanede çekilmiş fotoğrafında, kameraya göz kırparken çıkmıştı. Kai daha ilk saniyede bu adamdan nefret etti.</span></span></p>

    <p class="msonormal"><span class="calibre11"><span class="calibre15">“Bir karar almanız gerekiyor majesteleri,” dedi Torin. “Firarilerin yakalanması için asker desteği gönderilmesini onaylıyor musunuz?”</span></span></p>

    <p class="msonormal"><span class="calibre11"><span class="calibre15">Kai sırtını dikleştirdi. “Evet, elbette. Durum bunu gerektiriyor diyorsanız, onaylıyorum.”</span></span></p>

    <p class="msonormal"><span class="calibre11"><span class="calibre15">Huy topuklarını birbirine vurdu ve sonra kapıdan dışarı koşturdu.</span></span></p>

    <p class="msonormal"><span class="calibre11"><span class="calibre15">Aklı binlerce soruyla dolmaya başlarken, Kai adamı geri çağırmak istedi. Zamanın yavaşlamasını ve tüm bunları anlamlandıracak kadar vakti olmasını diledi ama her iki adam da ağzından çıkan tereddütlü bir “bekleyin” lafını duyacak kadar bile kalmadan ofisi terk etmişti.</span></span></p>

    <p class="msonormal"><span class="calibre11"><span class="calibre15">Kapı kapandı ve artık tekrar yalnızdı. Cinder’ın eski sayborg ayağına bir bakış atarak koltuğuna çöktü ve alnını önündeki ekrana dayadı.</span></span></p>

    <p class="msonormal"><span class="calibre11"><span class="calibre15">Elinde olmadan koltukta oturan kişinin kendisi değil de babası olduğunu hayal etti. Biliyordu ki babası, çoktan gerekli mesajları göndermeye başlamış, kızın bulunması ve hapishaneye geri gönderilmesi için elinden gelenin en iyisini yapmaya çoktan başlardı. Çünkü Doğu Ulusları Topluluğunun iyiliği için yapılması gereken şey, tam da buydu.</span></span></p>

    <p class="msonormal"><span class="calibre11"><span class="calibre15">Ama Kai, babası değildi. O kadar özgeci olamazdı.</span></span></p>

    <p class="msonormal"><span class="calibre11"><span class="calibre15">Böyle düşünmesinin yanlış olduğunu biliyordu ama her nereye gittiyse, Cinder’ın asla bulunamamasını umdu.</span></span></p>
  </div>
</body>
</html>