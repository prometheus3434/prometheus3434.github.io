<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_56"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM<a class="pcalibre1 pcalibre calibre2" id="bookmark70"></a></span></span></p>

    <p class="msonormal1"><a class="pcalibre pcalibre1" id="_Toc414713508"><span class="font3"><b class="calibre3"><span class="calibre12">Kırk Altı</span></b></span></a></p>

    <p class="msonormal"><span class="calibre11"><span class="calibre13">SCARLET MÜRETTEBAT BÖLÜMÜNDEKİ ODASINDA</span></span><span class="calibre11"><span class="calibre15">, alt ranzasına kıvrılmış bir hâlde, saatlerce ağladı. Her hıçkırışı ağrıyan kaslarında yankılanıyor, duyduğu acı, sadece daha fazla ağlamasına sebep oluyordu.</span></span></p>

    <p class="msonormal"><span class="calibre11"><span class="calibre15">Odadaki dolabı karıştırıp alttaki çekmecede güzelce katlanmış bir ordu üniformasını bulduğunda, saatlerdir süregiden tüm o adrenalin, öfke ve inkâr bir anda boşalmıştı. Amerika Ordusuna ait üniforma, mavinin tonlarından oluşan Avrupa pilotlarınınkinden farklı olarak gri ve beyaz tonlarda olmasına rağmen, yine de babaannesinin pilotluk günlerinde giydiği üniformayı hatırlatıyordu.</span></span></p>

    <p class="msonormal"><span class="calibre11"><span class="calibre15">Sadece beyaz tişörtü elleri arasına almış ve uzun uzun ağlamıştı. O kadar uzun süre ağlamıştı ki tişört en az, içinden çıkması gereken kıyafetler kadar ıslanmış ve pislenmişti.</span></span></p>

    <p class="msonormal"><span class="calibre11"><span class="calibre15">Gözyaşları sonunda kurumaya başladığında, artık tüm vücudu titriyordu. Keskin bir nefes alarak sırtüstü döndü ve elindeki tişörtle, yüzündeki son yaşları da sildi. Önceden, ağlamasının her diner gibi oluşunda, aklından <i class="calibre5">“Babaannem artık yok”</i> kelimeleri geçmiş ve gözyaşları yeni bir güçle akmaya başlamıştı.</span></span></p>

    <p class="msonormal"><span class="calibre11"><span class="calibre15">Ama bu kelimelerin içi artık boşalmaya başlamış, acı yerini uyuşukluğa bırakmıştı.</span></span></p>

    <p class="msonormal"><span class="calibre11"><span class="calibre15">Midesi guruldadı.</span></span></p>

    <p class="msonormal"><span class="calibre11"><span class="calibre15">Scarlet inleyerek bir elini karnının üstüne koydu ve gözlerini kapayıp uyumaya çalışsa, <i class="calibre5">bedenim bir gündür bir şeyler yemediğini unutur mu,</i> diye düşündü. Ama orada öylece yatıp kendini uyuşukluğa teslim etmeye hazırken, midesi tekrar guruldadı. Hem de daha yüksek bir sesle.</span></span></p>

    <p class="msonormal"><span class="calibre11"><span class="calibre15">Scarlet sinirle burnunu çekti. Üstündeki ranzanın kenarına tutundu, oturacak şekilde doğruldu. Başı susuzluktan dolayı şimdiden dönüyordu ama kapıya doğru sendelemeyi başardı.</span></span></p>

    <p class="msonormal"><span class="calibre11"><span class="calibre15">Kapıyı açtığı anda, mutfaktan bir çarpma sesinin yükseldiğini işitti. Koridordan mutfağa doğru baktığında, Wolf’u elinde bir teneke kutuyla, bir tezgâhın önünde dururken gördü.</span></span></p>

    <p class="msonormal"><span class="calibre11"><span class="calibre15">Mutfağa giren Scarlet, Wolf’un elindeki tenekenin üstünde, kırmızı domates resimli bir etiketin bulunduğunu fark etti. Tenekenin yanındaki kocaman göçüklere bakılırsa, Wolf onu bir et döveceği ile falan açmaya çalışmış olmalıydı.</span></span></p>

    <p class="msonormal"><span class="calibre11"><span class="calibre15">Wolf kıza baktı ve Scarlet yüzü kıpkırmızı tek kişinin kendisi olmadığına memnun oldu. “Açılması bu kadar zorsa, bunun içine kim neden yiyecek koyar ki?”</span></span></p>

    <p class="msonormal"><span class="calibre11"><span class="calibre15">Scarlet içinden yükselen ve acıma duygusundan mı yoksa eğlenmesinden kaynaklandığından emin olamadığı gülümseme isteğine karşı dudağını ısırdı. “Konserve açacağını denedin mi?"</span></span></p>

    <p class="msonormal"><span class="calibre11"><span class="calibre15">Wolf’un yüzündeki ifadeyi görünce, Scarlet masanın etrafından dolaştı ve çekmecelerden birini karıştırdı. “Biz Dünyalılar, bu tür durumlar için pek çok alete sahibiz,” dedi, bir konserve açacağı çıkararak. Açacağı, tenekenin üst kapağına soktu ve yavaşça çevirerek açtı.</span></span></p>

    <p class="msonormal"><span class="calibre11"><span class="calibre15">Kapağı geriye doğru kıvırıp çatık kaşlarla parlak kırmızı maddeye bakarken, Wolf’un kulakları pembeleşti. “Beklediğim bu değildi.”</span></span></p>

    <p class="msonormal"><span class="calibre11"><span class="calibre15">“Senin yakın zamanda alıştığın türden çiftlik tazeliğinde değiller ama yine de idare etmek zorundayız.” Dolabı karıştıran Scarlet, bir teneke zeytin ve bir kavanoz marine edilmiş enginar çıkardı. “İşte, böylece bir ordörv yapabiliriz.”</span></span></p>

    <p class="msonormal"><span class="calibre11"><span class="calibre15">Scarlet saçlarında hafif bir dokunuş hissetti ve hızla başını eğdi. Wolf’un eli yanına düştü, tezgâhın kenarını kavradı.</span></span></p>

    <p class="msonormal"><span class="calibre11"><span class="calibre15">“Özür dilerim. Saçında... Saçların...” Kavanozları tezgâha koyan Scarlet elini saçlarında gezdirdi. Ve saçlarının, bir saman balyası gibi karışmış ve düğümlerle dolu olduğunu fark etti. Zeytinleri Wolf’a uzattı. “Şu açacağı bir dene bakalım.”</span></span></p>

    <p class="msonormal"><span class="calibre11"><span class="calibre15">Scarlet bir de çatal buldu ve masaya oturarak, saçındaki düğümleri dalgınca açmaya başladı. Masanın üstüne yıllar boyunca, pek çok ordu personeli isimlerinin baş harflerini kazımıştı. Ve masa, bu hâliyle Scarlet’a opera binasındaki hücresini hatırlattı. Gemide olmak bir bodrum katında hapsedilmekten çok daha iyi olmasına rağmen, yine de alanın kısıtlı olması, kendini boğuluyor gibi hissetmesine sebep oluyordu. Scarlet babaannesinin de görev yılları boyunca, buna benzer bir gemide, dünyanın yörüngesinde oldukça fazla vakit geçirdiğini tahmin etti. Babaannesinin emekli olarak, bir insanın arzulayabileceği en güzel ufka ve masmavi bir gökyüzüne sahip bir çiftliğe çekilmesi hiç de şaşırtıcı değildi.</span></span></p>

    <p class="msonormal"><span class="calibre11"><span class="calibre15">Emilie’nin hâlâ hayvanlara baktığını umdu.</span></span></p>

    <p class="msonormal"><span class="calibre11"><span class="calibre15">Başka bir düğüm bulamayınca, saçlarını iki eliyle düzleştirdi ve sonra enginar kavanozunu açtı.</span></span></p>

    <p class="msonormal"><span class="calibre11"><span class="calibre15">Başını kaldırdığında, Wolf’un, hâlâ bir elinde domates bir elinde zeytin kutusuyla ayakta durduğunu gördü.</span></span></p>

    <p class="msonormal"><span class="calibre11"><span class="calibre15">“İyi misin?”</span></span></p>

    <p class="msonormal"><span class="calibre11"><span class="calibre15">Wolf’un gözleri parladı. Scarlet adamın panik içinde olduğunu düşündü. Hatta belki de korktuğunu.</span></span></p>

    <p class="msonormal"><span class="calibre11"><span class="calibre15">“Beni neden gemiye aldın?” dedi Wolf. “Neden beni geride bırakmadın?”</span></span></p>

    <p class="msonormal"><span class="calibre11"><span class="calibre15">Gözlerini indiren Scarlet, çatalım bir enginara sapladı ve üstündeki yağın, kavanoza dökülmesini izledi. “Bilmiyorum. O sırada bu hareketimin artı ve eksileri üzerine düşünme fırsatım olmadı.” Scarlet enginarı marine sosun içine geri bıraktı. “Ama seni orada bırakmam, bana doğru gelmedi.”</span></span></p>

    <p class="msonormal"><span class="calibre11"><span class="calibre15">Wolf kıza sırtını döndü, konserve kutularını tezgâha bıraktı ve açacağı eline aldı. Üçüncü denemesinde, zeytin kutusunun kapağını delmeyi ve açacağı yavaşça döndürmeyi başardı.</span></span></p>

    <p class="msonormal"><span class="calibre11"><span class="calibre15">“Bana gerçekleri neden söylemedin?” dedi Scarlet. “Paris’e varmadan önce yani.”</span></span></p>

    <p class="msonormal"><span class="calibre11"><span class="calibre15">“Bir şeyi değiştirmezdi.” Wolf, açılmış konserveleri masaya koydu. “Yine de babaannenin yanına gitmekte ısrar ederdin. Jael’la konuşup onu senin, işimize yaramaz biri olduğuna ikna edebileceğini düşündüm. Seni bırakmasını sağlayacaktım. Ama bunu yapabilmem için, hâlâ onlara sadık olduğumu kanıtlamam gerekiyordu.”</span></span></p>

    <p class="msonormal"><span class="calibre11"><span class="calibre15">Scarlet ağzına bir enginar parçası daha attı. ‘Eğer ler üzerine düşünmek istemiyordu. Kendisini ve babaannesini sağ salim çiftliğe geri döndürebilecek başka seçenekler üzerine kafa yormanın bir anlamı yoktu. Scarlet, bu türden bir seçeneğin var olup olmadığından bile emin değildi.</span></span></p>

    <p class="msonormal"><span class="calibre11"><span class="calibre15">Gözlerini indiren Wolf, her hareketinde yüzünü acıyla buruşturarak, kızın karşısındaki banka kuruldu. Domates konservesinden bir parça aldı ve ağzına attı. Burnu kırıştı. Yutkunurken, sanki bir solucanı mideye indirmeye çalışıyormuş gibi göründü.</span></span></p>

    <p class="msonormal"><span class="calibre11"><span class="calibre15">Scarlet kıkırdamamak için dudaklarını birbirine bastırdı. “Benim bahçe domateslerimi aratıyor, değil mi?”</span></span></p>

    <p class="msonormal"><span class="calibre11"><span class="calibre15">“Hiçbirini hak etmememe rağmen,” diyen Wolf, zeytin kutusunu aldı ve tekrar temkinli bir şekilde kokladı, “bana sunduğun her şeyi takdir ediyorum.”</span></span></p>

    <p class="msonormal"><span class="calibre11"><span class="calibre15">Scarlet dudağını ısırdı. Wolf’un sebze meyvelerden bahsettiğini hiç sanmıyordu. Öne uzanarak çatalını Wolf’un elindeki kutunun üstündeki zeytinlerden birine sapladı ve çatalın iki dişine iki ayrı zeytin almayı başardı.</span></span></p>

    <p class="msonormal"><span class="calibre11"><span class="calibre15">Sessizce yemeklerine odaklandılar. Wolf zeytinleri sevdiğini keşfetti ve Scarlet ona enginar ikram etmeden önce, yüzünü buruşturarak, iki parça domatesi daha mideye indirdi. Beraberce, aynı anda yenildiğinde, domates ve enginarın en azından kabul edilebilirlik sınırında olduğunu keşfettiler.</span></span></p>

    <p class="msonormal"><span class="calibre11"><span class="calibre15">“Bir parça ekmek güzel olurdu,” dedi Scarlet, Wolf’un arkasındaki raflarda göz gezdirerek. Rafların üstü uyumsuz tabaklar ve Amerikan Cumhuriyeti armalı kahve kupalarıyla doluydu.</span></span></p>

    <p class="msonormal"><span class="calibre11"><span class="calibre15">“Üzgünüm.”</span></span></p>

    <p class="msonormal"><span class="calibre11"><span class="calibre15">Scarlet’ın kollarındaki tüyler diken diken oldu ve gözlerini ona çevirmeye cesaret edebildi ama Wolf gözlerini, yumruk yaptığı elinde neredeyse ezilecek domates kutusuna indirmişti.</span></span></p>

    <p class="msonormal"><span class="calibre11"><span class="calibre15">“Önem verdiğin her şeyi elinden aldım. Ve babaannen...”</span></span></p>

    <p class="msonormal"><span class="calibre11"><span class="calibre15">“Hayır Wolf. Bunu yapma. Olup bitenleri değiştirenleyiz ve... Sonuçta bana o çipi sen verdin. Ran’ın elinden beni sen kurtardın.”</span></span></p>

    <p class="msonormal"><span class="calibre11"><span class="calibre15">Wolf omuzlarını çökertti. Saçının yarısı darmadağın ve iflah olmaz hâlde, yani normalken, diğer yarısı kuru kanla başına yapışmıştı. “Jael bana, sana işkence yapacağını söyledi. Bunun babaanneni konuşturacağını düşünüyordu. Ve ben buna izin veremezdim...”</span></span></p>

    <p class="msonormal"><span class="calibre11"><span class="calibre15">Scarlet ürperdi ve gözlerini yumdu.</span></span></p>

    <p class="msonormal"><span class="calibre11"><span class="calibre15">“Gerçeği anladıklarında beni öldüreceklerinin farkındaydım ama...” Wolf uygun kelimeleri bulmak için çabaladı, keskin bir nefes verdi. “Sana ihanet ederek yaşamaktansa, onlara ihanet ederek ölmeyi tercih ettiğimi fark ettim.”</span></span></p>

    <p class="msonormal"><span class="calibre11"><span class="calibre15">Scarlet yağlı parmaklarını kotuna sildi.</span></span></p>

    <p class="msonormal"><span class="calibre11"><span class="calibre15">“Senin Ran tarafından kovalandığım gördüğümde, seni ve babaanneni almak üzere yoldaydım. Aklım o kadar karışıktı ki zar zor düşünebiliyordum. Dürüst olmam gerekirse, sizi kurtarmayı mı yoksa öldürmeyi mi amaçlıyordum, emin değilim. Sonra Ran seni o heykelin üstüne fırlattı ve bir şey aniden...” Wolf’un parmakları beyaza çaldı. Yabani saçlarını sallandırarak başını iki yana salladı. “Önemi yok. Çok geç kalmıştım.”</span></span></p>

    <p class="msonormal"><span class="calibre11"><span class="calibre15">“Beni kurtardın.”</span></span></p>

    <p class="msonormal"><span class="calibre11"><span class="calibre15">“Ben olmasaydım, kurtarılma ihtiyacı içinde olmayacaktın.”</span></span></p>

    <p class="msonormal"><span class="calibre11"><span class="calibre15">“Öyle mi? Yani beni yakalamak veya neler bildiğimi öğrenmek için seçilen kişi sen olmasaydın, beni rahat mı bırakacaklardı? Hayır, senin dışında başka biri olsaydı, şu anda hayatta olmazdım.”</span></span></p>

    <p class="msonormal"><span class="calibre11"><span class="calibre15">Wolf kaşlarını çatarak gözlerini masaya indirdi.</span></span></p>

    <p class="msonormal"><span class="calibre11"><span class="calibre15">“Ve o sırada, bizi öldürmek üzere yolda olduğuna bir an bile inanamam. O sihirbaz senin üstünde ne kadar güçlü bir kontrole sahip olursa olsun, karşımdaki adam hâlâ şendin. Beni asla incitmeyecektin.”</span></span></p>

    <p class="msonormal"><span class="calibre11"><span class="calibre15">Wolf’un kıza çevirdiği gözleri, üzüntü ve hayretle doluydu. “O teoriyi test etme fırsatımız olmamasını yürekten diliyorum. Çünkü ne kadar yaklaştığım konusunda bir fikrin yok.”</span></span></p>

    <p class="msonormal"><span class="calibre11"><span class="calibre15">“Yine de karşı koydun.”</span></span></p>

    <p class="msonormal"><span class="calibre11"><span class="calibre15">Wolf yüzünü buruşturdu ama Scarlet, onun daha fazla tartışmamasından memnun oldu. “Sihirbaza o şekilde direnmem mümkün olmamalıydı. Bize yaptıkları... Beynimize yaptıkları şeyler... Bizim düşüncelerimizi değiştirdi. Öfke ve şiddet bize çok kolay geliyor ama diğer şeyler... Mümkün olmamalıydı.” Eli Scarlet’a doğru uzanır gibi oldu ama yarı yolda durakladı. Wolf elini hızla geri çekti ve domates kutusunun üstündeki etiketle oynamaya başladı.</span></span></p>

    <p class="msonormal"><span class="calibre11"><span class="calibre15">“Peki, ya eğer...” Scarlet başını yana eğdi. “Hayvansal içgüdülerin kendi düşüncelerine baskın çıktığında kontrol altına alındığını söylemiştin, değil mi? Ama kurtların sahip olduğu tek içgüdüler, avlanmak ve dövüşmek değildir. Mesela örnek olarak, kurtlar... Tek eşli değil midir?” Scarlet’ın yanakları kızardı ve yüzünü başka yana çevirmek zorunda kaldı, çatalıyla masaya oyulmuş iki baş harfin üstünden geçti. “Ve alfa erkeği, diğerlerini koruma sorumluluğunda değil midir? Sadece diğer sürü üyelerini değil ama eşini de.” Çatalını bırakarak ellerini havada salladı. “Seninle benim şey olduğumuzu söylemeye çalışmıyorum... Sadece tek bir geceden sonra... Yani yeni tanıştığımızı falan biliyorum ama yine de bu, olasılık dışı görünmüyor, değil mi? Yani beni koruma içgüdünün, belki de öldürme içgüdün kadar güçlü olabileceğini söylemeye çalışıyorum.”</span></span></p>

    <p class="msonormal"><span class="calibre11"><span class="calibre15">Scarlet nefesini tuttu ve cesaretini toplayarak başını kaldırdı. Wolf ağzı açık bir hâlde kıza bakıyordu ve bir an için neredeyse dehşete düşmüş göründü. Ama sonra sırıttı ve gözlerine hayretle dolu, sıcacık bir ifade hâkim oldu. Scarlet bir an için onun sivri dişlerini gördü ve midesi kasıldı.</span></span></p>

    <p class="msonormal"><span class="calibre11"><span class="calibre15">“Haklı olabilirsin,” dedi Wolf. “Bu söylediklerin mantıklı. Ay Ülkesi’ndeyken vatandaşlardan o kadar uzakta tutuluruz ki aramızdan kimsenin asla birine aşık olmaması...”</span></span></p>

    <p class="msonormal"><span class="calibre11"><span class="calibre15">Scarlet, Wolf’un da yüzünün kızardığını gördüğüne memnun oldu.</span></span></p>

    <p class="msonormal"><span class="calibre11"><span class="calibre15">Wolf kulağını kaşıdı. “... Belki de bu yüzdendir. Belki de içgüdülerim bana seni korumamı söylediği için, Jael’in kontrolü geri tepmiştir.”</span></span></p>

    <p class="msonormal"><span class="calibre11"><span class="calibre15">Scarlet kaygısızca gülümsemeye çalıştı. “İşte bu. Yakınlarında bir alfa dişisi olduğu sürece, güvendesin demektir. Alfa dişisi bulmak zor olmamalı, değil mi?”</span></span></p>

    <p class="msonormal"><span class="calibre11"><span class="calibre15">Wolf’un yüzündeki ifade buz kesti ve başını çevirdi. Sesi, yine rahatsızlık hissi ile doldu. “Beni görmek bile istemediğini biliyorum ve seni suçlamıyorum.” Wolf sırtını dikleştirdi ve Scarlet’ın gözlerine pişmanlıkla dolu bir ifadeyle baktı. “Ama o sensin Scarlet. Her zaman sen olacaksın.”</span></span></p>

    <p class="msonormal"><span class="calibre11"><span class="calibre15">Scarlet’ın kalbi hızlandı. “Wolf... ”</span></span></p>

    <p class="msonormal"><span class="calibre11"><span class="calibre15">“Biliyorum. Tanışalı henüz bir hafta bir olmadı ve bu süre içinde, sana yalan söylemekten, seni kandırmaktan ve sana ihanet etmekten başka bir şey yapmadım. Biliyorum. Ama bana bir şans verirsen... İstediğim tek şey, seni korumak. Yanında olmak. Nefes aldığım sürece.”</span></span></p>

    <p class="msonormal"><span class="calibre11"><span class="calibre15">Scarlet dudağını ısırarak elini uzattı ve Wolf’un konserve kutusunu kavrayan parmaklarını kutudan ayırdı. Dalgınca oynadığı etiketin paramparça olduğunu fark etti. “Wolf, benden, senin... Afla dişin olmamı mı istiyorsun?”</span></span></p>

    <p class="msonormal"><span class="calibre11"><span class="calibre15">Wolf tereddüt etti.</span></span></p>

    <p class="msonormal"><span class="calibre11"><span class="calibre15">Scarlet elinde olmadan bir kahkaha patlattı. “Ah, özür dilerim. Biraz acımasızca oldu. Bu konuda sana takılmamam gerektiğinin farkındayım.”</span></span></p>

    <p class="msonormal"><span class="calibre11"><span class="calibre15">Scarlet hâlâ sırıtırken elini geri çekmeye davrandı. Ama Wolf aniden kızın elini tutmuş, dokunuşundan mahrum olmayı reddediyordu. “Ama o kadar büyük bir korku içinde görünüyordun ki,” dedi Scarlet, “sanki her an ortadan kaybolabilirmişim gibi. Bir uzay gemisindeyiz Wolf. Hiçbir yere gitmiyorum.”</span></span></p>

    <p class="msonormal"><span class="calibre11"><span class="calibre15">Wolf’un dudakları seğirdi, gerginliği azalmaya başladı ama Scarlet’ın elini hâlâ güçlüce tutuyordu.</span></span></p>

    <p class="msonormal"><span class="calibre11"><span class="calibre15">“Alfa dişisi,” diye mırıldandı. “Kulağa hoş geliyor.”</span></span></p>

    <p class="msonormal"><span class="calibre11"><span class="calibre15">Yüzü neşeyle aydınlanan Scarlet, hafifçe omuz silkti. “Zamanla bana yakışabilir.”</span></span></p>
  </div>
</body>
</html>