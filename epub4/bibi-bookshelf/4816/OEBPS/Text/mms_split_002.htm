<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal1"><span class="calibre1"><br class="calibre10" id="calibre_pb_1"/></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre11">BÖLÜM<a class="pcalibre pcalibre1" id="caption1"></a><a class="pcalibre pcalibre1" id="bookmark2"></a></span></span></p>

    <p class="msonormal1"><a class="pcalibre pcalibre1" id="_Toc414713463"><span class="font4"><span class="calibre12">Bir</span></span></a></p>

    <p class="msonormal"><a class="pcalibre pcalibre1" id="bookmark3"></a><span class="calibre11"><span class="calibre13">YOLCU KOLTUĞUNDAKİ EL EKRANINDAN BİR BİP</span></span> <span class="calibre11"><span class="calibre15">sesi yükseldiğinde Scarlet, Rieux Barı arkasındaki çıkmaz sokakta ilerliyordu. Bip sesinin ardından, el ekranından şu otomatik bilgilendirme mesajı yükseldi: <i class="calibre5">“Toulouse Polis Kuvveti Kayıp Arama Biriminden, Matmazel Scarlet Benoit adına bir mesaj alındı. ”</i></span></span></p>

    <p class="msonormal"><span class="calibre11"><span class="calibre15">Heyecanlanan Scarlet, gemisinin sancak tarafını duvara çapmasına son anda engel olabildi ve el frenini çekerek aniden durdu. Motoru kapattı ve yan koltuktaki el ekranına uzandı. Ekranın hafif mavi ışığı, hava aracının kokpit kontrollerini solgun bir ışıkla aydınlattı.</span></span></p>

    <p class="msonormal"><span class="calibre11"><span class="calibre15">Bir şey bulmuşlardı.</span></span></p>

    <p class="msonormal"><span class="calibre11"><span class="calibre15">Toulouse Polisi sonunda bir şeyler bulmuş olmalıydı.</span></span></p>

    <p class="msonormal"><span class="calibre11"><span class="calibre15">“Mesajı aç!” diye bağırdı, el ekranım parmakları arasında sıkıştırarak.</span></span></p>

    <p class="msonormal"><span class="calibre11"><span class="calibre15">Scarlet karşısına babaannesinin dosyasıyla ilgilenen dedektifin gönderdiği bir video mesajı çıkacağını düşünmüştü ama el ekranında beliren tek şey, kabaca yazılmış bir dizi satırdı:</span></span></p>

    <p class="msonormal"><span class="font4"><span class="calibre16">28 AĞUSTOS 128 T.E.</span></span></p>

    <p class="msonormal"><span class="font4"><span class="calibre16">CEVAP: 11 AĞUSTOS 126 TE’DE AÇILAN #AIG00155819 NO’LU DAVA DOSYASI</span></span></p>

    <p class="msonormal"><span class="font4"><span class="calibre16">BU İLETİ AVRUPA FEDERASYONU, FRANSA, RIEUX'TAN SCARLET BENOIT’YI 28 AĞUSTOS 126, SAAT 15:42 İTİBARİYLE AVRUPA FEDERASYONU, FRANSA, RIEUX’TAN MICHELLE BENOIT’YA AİT KAYIP KİŞİ(LER) DOSYASININ HERHANGİ BİR SALDIRI VEYA ŞÜPHELİ BİR DURUMA DAİR YETERLİ KANIT BULUNMAMASI NEDENİYLE KAPATILDIĞINI BİLDİRMEK İÇİN GÖNDERİLMİŞTİR. DOSYA İNCELEME SONUCU: KİŞİ(LER) KENDİ İSTEKLERİYLE UZAKLAŞMIŞ VE/VEYA İNTİHAR ETMİŞTİR.</span></span></p>

    <p class="msonormal"><span class="font4"><span class="calibre16">DOSYA KAPANMIŞTIR</span></span></p>

    <p class="msonormal"><span class="font4"><span class="calibre16">DEDEKTİFLİK SERVİSİMİZE BAŞVURDUĞUNUZ İÇİN TEŞEKKÜR EDERİZ.</span></span></p>

    <p class="msonormal"><span class="calibre11"><span class="calibre15">Mesajı, tüm dağıtım aracı pilotlarını güvenli bir sürüşe ve motorları çalışırken emniyet kemelerini takmaya davet eden bir polis reklamı izledi.</span></span></p>

    <p class="msonormal"><span class="calibre11"><span class="calibre15">Scarlet elindeki ufak ekrana bakakaldı. Kelimeler siyah ve beyazdan çığlık çığlığa bir bulanıklık hâline gelinceye ve sanki yer, hava aracının altından kayıp gidiyormuş gibi oluncaya kadar da bakmaya devam etti. El ekranının siyah plastikten arka kapağı, elinin arasında çatırdadı.</span></span></p>

    <p class="msonormal"><span class="calibre11"><span class="calibre15">“Geri zekâlılar,” diye fısıldadı tıslamasına.</span></span></p>

    <p class="msonormal"><span class="calibre11"><span class="calibre15">DOSYA KAPANMIŞTIR kelimeleri, sanki onunla dalga geçiyordu.</span></span></p>

    <p class="msonormal"><span class="calibre11"><span class="calibre15">Gırtlağından bir çığlık koptu ve el ekranını plastik, metal ve kablodan parçalara ayırma isteğiyle hava aracının kontrol paneline indirdi. Üç sağlam vuruştan sonra, ekran sadece azıcık rahatsız olmuşçasına hafifçe titreşti. <i class="calibre5">“Aptal herifler</i>!” El ekranını yan koltuğun ayak boşluğuna fırlattı ve arkasına yaslanarak kıvırcık saçlarını ellerinin arasına aldı.</span></span></p>

    <p class="msonormal"><span class="calibre11"><span class="calibre15">Emniyet kemeri boğucu bir hisle sanki birden göğsünü kesmeye başlamıştı. Scarlet kemeri çözdü ve aynı anda bir tekmeyle kapısını açarak neredeyse düşercesine kendini sokağa attı. Öfkesini dindirmek için mantıklı düşünmeye çalışıp derin nefesler alırken, yakındaki bardan gelen yağ ve viski kokusu neredeyse öğürmesine sebep olacaktı.</span></span></p>

    <p class="msonormal"><span class="calibre11"><span class="calibre15">Bugün artık çok geç olmuştu ama yarın polis merkezine gidebilirdi. Sabaha ilk işi bu olacaktı. Soğukkanlılığını korur, mantıklı bir şekilde konuşur ve onlara varsayımlarının neden hatalı olduğunu açıklayarak dosyayı geri açmalarını sağlardı.</span></span></p>

    <p class="msonormal"><span class="calibre11"><span class="calibre15">Scarlet bileğini hava aracının kapısı yanındaki tarayıcıya uzattı ve kapıyı hidroliklerin izin verdiğinden de büyük bir güçle yukarı kaldırdı.</span></span></p>

    <p class="msonormal"><span class="calibre11"><span class="calibre15">Polis dedektifine aramaya devam etmesini söyleyecekti. Kendisini dinletecekti. Babaannesinin kendi iradesiyle ortadan kaybolacak türden bir kadın olmadığını ve kesinlikle intihar falan <i class="calibre5">etmeyeceğini</i> anlamasını sağlayacaktı.</span></span></p>

    <p class="msonormal"><span class="calibre11"><span class="calibre15">Hava aracının arka tarafı, içi sebzeyle dolu, yarım düzine plastik sandıkla doluydu ama Scarlet’ın gözleri o anda sebzeleri görmüyordu. Dedektifle yapacağı konuşmayı tasarlarken akit kilometrelerce ötedeydi. Elinde kalan tüm ikna gücünü, tüm mantığını, konuşmaya yedirmeye çalışıyordu.</span></span></p>

    <p class="msonormal"><span class="calibre11"><span class="calibre15">Babaannesinin başına bir şey gelmişti. Ortada bir gariplik vardı. Ve polis bu garipliği araştırmaya devam etmezse, Scarlet olayı mahkemeye taşıyacak, o şalgam beyinli dedektiflerin hepsini kovduracak, bir daha iş bulamamalarını sağlayacak ve...</span></span></p>

    <p class="msonormal"><span class="calibre11"><span class="calibre15">Her iki avucuna birer kırmızı domates aldı ve topukları üstünde dönerek ellerini arkasındaki duvara vurdu. Patlayan domateslerin suyu ve çekirdekleri, duvar dibinde toplanmayı bekleyen çöplerin üstüne saçıldı.</span></span></p>

    <p class="msonormal"><span class="calibre11"><span class="calibre15">Scarlet kendini iyi hissetmişti. Eline bir domates daha aldı. Gözünün önüne, babaannesinin ortadan kaybolmasının hiç de sıradan bir durum olmadığını açıklarken ona şüpheyle bakan polis dedektifinin yüzünü getirdi. Sonra hayalinde, elindeki domatesler, o dedektifin kibirli suratına saçıldı.</span></span></p>

    <p class="msonormal"><span class="calibre11"><span class="calibre15">Bir domates daha imha edilmişken yan taraftaki bir kapı açıldı. Elini daha şimdiden yeni bir domatese uzatan Scarlet, bar sahibinin açılan kapıda belirmesiyle donakaldı. Scarlet’ın binanın duvarında yarattığı turuncumsu lekeleri görünce Gilles’in yüzünde sert bir ifade belirdi.</span></span></p>

    <p class="msonormal"><span class="calibre11"><span class="calibre15">“Umarım bunlar <i class="calibre5">benim</i> domateslerim değildir.”</span></span></p>

    <p class="msonormal"><span class="calibre11"><span class="calibre15">Scarlet elini domates kutusundan çekti ve zaten lekeli olan kotuna sildi. Yüzünün kızardığını ve nabzının hızlı atışlarını hissedebiliyordu.</span></span></p>

    <p class="msonormal"><span class="calibre11"><span class="calibre15">Gilles neredeyse tamamen kelleşmiş başındaki teri sildi ve her zamanki ifadesiyle, Scarlet’a dik bir bakış attı. “Evet?”</span></span></p>

    <p class="msonormal"><span class="calibre11"><span class="calibre15">“Seninkiler değildi,” diye mırıldandı Scarlet. Ve bu doğruydu. Teknik olarak, Gilles ona parasını verene kadar, domatesler hâlâ Scarlet’ın malı sayılırdı.</span></span></p>

    <p class="msonormal"><span class="calibre11"><span class="calibre15">Gilles homurdandı. “O zaman bu pisliğin temizlenme bedeli olarak, ücretinden sadece üç univ keseceğim. Şimdi, atış talimini tamamladıysan, belki o domatesleri artık içeri getirirsin.</span></span></p>

    <p class="msonormal"><span class="calibre11"><span class="calibre15">Müşterilerime iki gündür, içi geçmiş salata servis etmek zorunda kaldım.”</span></span></p>

    <p class="msonormal"><span class="calibre11"><span class="calibre15">Gilles kapıyı arkasından açık bırakarak bara geri girdi.</span></span></p>

    <p class="msonormal"><span class="calibre11"><span class="calibre15">Scarlet’ın dünyası tepesine yıkılıyordu ve kimse bir şeyin farkında değildi. Babaannesi kayıptı ve bu kimsenin umurunda değildi.</span></span></p>

    <p class="msonormal"><span class="calibre11"><span class="calibre15">Aracın bagajına döndü ve domates sandığını kavrayarak, deli gibi atan kalbinin sakinleşmesini bekledi. Aldığı iletide yazanlar hâlâ aklımdaydı ama en azından biraz daha net bir şekilde düşünebilmeye başlamıştı. İletiyi okuduğunda hissettiği o öfke patlaması, duvara çarpılmış domatesler gibi çürümeye yüz tutmuştu.</span></span></p>

    <p class="msonormal"><span class="calibre11"><span class="calibre15">Ciğerleri kasılmadan nefes alabilmeye başladığında, Scarlet domates sandığım bir patates sandığının üstüne koydu ve ikisini de araçtan indirdi.</span></span></p>

    <p class="msonormal"><span class="calibre11"><span class="calibre15">Scarlet kızartma tavalarının arasından sessizce geçip serin saklama odasına doğru ilerlerken, aşçılar onu tamamen görmezden geldiler.</span></span></p>

    <p class="msonormal"><span class="calibre11"><span class="calibre15">Sandıkları ait oldukları rafların üstüne bıraktı. Rafların üstündeki etiketler, yıllar içinde belki onlarca defa kazınarak, tekrar ve tekrar yapıştırılmıştı.</span></span></p>

    <p class="msonormal"><span class="calibre11"><i class="calibre5"><span class="calibre15">“Bonjour</span></i></span> <span class="calibre11"><span class="calibre15">Scarling!”</span></span></p>

    <p class="msonormal"><span class="calibre11"><span class="calibre15">Scarlet terle ıslanmış ensesindeki saçları bir yana savurarak arkasına döndü.</span></span></p>

    <p class="msonormal"><span class="calibre11"><span class="calibre15">Emilie gözlerinde bir sırrın parıltısıyla kapı eşiğinde durmuş, yüzünde büyük bir neşeyle Scarlet’a bakıyordu ama onun yüzündeki ifadeyi gördüğünde istemsiz olarak geriye sindi.</span></span></p>

    <p class="msonormal"><span class="calibre11"><span class="calibre15">“Ne...”</span></span></p>

    <p class="msonormal"><span class="calibre11"><span class="calibre15">“Bu konuda konuşmak istemiyorum.” Scarlet garson kızın yanından geçerek mutfağa yöneldi ama Emilie imalı bir tavırla boğazını temizledi ve onun arkasından koşturdu.</span></span></p>

    <p class="msonormal"><span class="calibre11"><span class="calibre15">“Konuşma o zaman. Ama geldiğine sevindim,” dedi, sokak arasına çıktıklarında Scarlet’ın dirseğini kavrayarak. “Çünkü o döndü.” Yüzünü çerçeveleyen sapsarı saçlarıyla melekleri andırmasına karşın, Emilie’nin yüzündeki sırıtış, oldukça şeytani düşüncelere işaret ediyordu.</span></span></p>

    <p class="msonormal"><span class="calibre11"><span class="calibre15">Scarlet kolunu geri çekti ve bir havuç ile turp sandığını kaldırarak garson kıza uzattı. Ona herhangi bir yanıt vermedi. Bahsettiği kişinin <i class="calibre5">kim</i> olduğu veya dönmüş olmasının ne önemi olduğu konusuna aldırış edebilecek bir ruh hâlinde değildi. “Harika,” dedi, bir sepeti kırmızı soğanlarla doldururken.</span></span></p>

    <p class="msonormal"><span class="calibre11"><span class="calibre15">“Hatırlamadın, değil mi? Haydi ama Scarlet, hani geçen gün sana bahsettiğim şu sokak dövüşçüsü... Ah, belki de bundan bahsettiğim kişi Sophia’ydı.”</span></span></p>

    <p class="msonormal"><span class="calibre11"><i class="calibre5"><span class="calibre15">“Sokak</span></i></span> <span class="calibre11"><span class="calibre15">dövüşçüsü mü?” Başına saplanan bir ağrı alnını zonklatmaya başlamışken Scarlet gözlerini sıkıca yumdu. <i class="calibre5">“Ciddi misin</i> sen Em?”</span></span></p>

    <p class="msonormal"><span class="calibre11"><span class="calibre15">“Öyle deme. O çok tatlı biri! Ayrıca bu hafta neredeyse her gün geldi ve her seferinde benim baktığım tarafta oturdu ki bu bir rastlantı olamaz, sence de öyle değil mi?” Scarlet bir cevap vermeyince, Emilie elindeki kutuyu bıraktı ve önlüğünün cebinden bir sakız çıkardı.</span></span></p>

    <p class="msonormal"><span class="calibre11"><span class="calibre15">“Oldukça sessiz, sakin bir adam. Kesinlikle Roland ve arkadaşları gibi gürültücü değil. Utangaç bir yapısı olduğunu düşünüyorum... Ve yalnız olduğunu.” Ağzına bir sakız attı ve Scarlet’a da bir tane uzattı.</span></span></p>

    <p class="msonormal"><span class="calibre11"><span class="calibre15">“Utangaç bir sokak dövüşçüsü mü?” Scarlet elini sallayarak sakızı reddetti. “Ağzından çıkanı kulağın duyuyor mu senin?”</span></span></p>

    <p class="msonormal"><span class="calibre11"><span class="calibre15">“Anlamak için onu görmen gerekiyor. O gözlerine bir baksan...” Emilie elini bir yelpaze gibi yüzüne salladı ve kalbi sızlıyormuş gibi yaptı.</span></span></p>

    <p class="msonormal"><span class="calibre11"><span class="calibre15">“Emilie!” Gilles, tekrar kapı eşiğinde belirdi. “O dudaklarını azıcık sustur ve içeri gir. Dördüncü masa seni istiyor.” Gilles, Scarlet’a çalışanlarını oyalamayı bırakmazsa ücretinden daha da fazla univ keseceğini belirten dik bir bakış attı ve sonra bir cevap beklemeden içeri girdi. Emilie adamın arkasından dilini çıkardı.</span></span></p>

    <p class="msonormal"><span class="calibre11"><span class="calibre15">Scarlet içi soğan dolu sepeti kolunun arasına sıkıştırdı ve hava aracının kapısını kapatarak Emilie’nin yanından girişe yöneldi. “Dördüncü masada oturan, şu <i class="calibre5">bahsettiğin</i> adam mı oluyor?”</span></span></p>

    <p class="msonormal"><span class="calibre11"><span class="calibre15">“Hayır, o dokuzuncu masada oturuyor,” diye homurdandı Emilie, kök sebzeleriyle dolu sandığı yerden kaldırarak. Yemek buharıyla dolu mutfağın içinden geçerken, Emilie aniden keskin bir nefes aldı. “Ah, ne kadar da aptalım! Tüm hafta boyunca sana bir ileti mesajı gönderip babaannen konusunda bir gelişme olup olmadığını sormayı düşündüm, ama hep unuttum. Yeni bir haber var mı?”</span></span></p>

    <p class="msonormal"><span class="calibre11"><span class="calibre15">Scarlet çenesini sıktı. <i class="calibre5">İleti mesajı</i> kelimeleri beyninde çanların çalmasına sebep olmuştu. <i class="calibre5">Dosya kapandı.</i></span></span></p>

    <p class="msonormal"><span class="calibre11"><span class="calibre15">“Bir gelişme yok,” dedi ve konunun, birbirlerine bağırıp çağıran aşçıların gürültüsü arasında dağılıp gitmesine izin verdi.</span></span></p>

    <p class="msonormal"><span class="calibre11"><span class="calibre15">Emilie onu depoya kadar takip etti ve elindeki yükü bıraktı. Scarlet onun iyimser birtakım yorumlarda bulunmasına izin vermemek için kendini depodaki sepetleri düzeltmekle meşgul etti. Emilie ise, “Endişelenme Scarlet. Yakında döner,” kelimelerini sarf ettikten sonra bar tarafına yöneldi.</span></span></p>

    <p class="msonormal"><span class="calibre11"><span class="calibre15">Scarlet’ın çenesi, dişlerini sıkmaktan dolayı ağrımaya başlamıştı. Herkes babaannesinin ortadan kayboluşuna, sanki acıkınca evine geri dönecek bir kedinin kayboluşu gibi yaklaşıyordu. <i class="calibre5">Endişelenme. Yakında döner.</i></span></span></p>

    <p class="msonormal"><span class="calibre11"><span class="calibre15">Ne var ki babaannesi iki haftadır ortada yoktu. İşçi androidlerden hiçbiri herhangi bir şüpheli durumu görüntülememişti. Babaannesi el ekranını geride bırakmıştı ve içinde kayıtlı mesajlar, ajanda veya internet geçmişinde de şüpheli hiçbir kayıt yoktu. Babaannesinin evden ayrılırken el ekranını yanına almaması bile yeterince garipti. Bugünlerde kimse, el ekranı yanında olmadan hiçbir yere gitmezdi.</span></span></p>

    <p class="msonormal"><span class="calibre11"><span class="calibre15">Ama en kötüsü bu değildi. Geride bırakılmış el ekranı ve yapılırken yarım bırakılmış pasta da değildi.</span></span></p>

    <p class="msonormal"><span class="calibre11"><span class="calibre15">Scarlet ayrıca, babaannesinin kimlik çipini de bulmuştu.</span></span></p>

    <p class="msonormal"><span class="calibre11"><span class="calibre15">Babaannesinin <i class="calibre5">kimlik çipi.</i> Kadının kanıyla kaplı bir tülbende sarılarak mutfak tezgâhının üstüne bırakılan kimlik çipi.</span></span></p>

    <p class="msonormal"><span class="calibre11"><span class="calibre15">Polis dedektifi bunun, ortadan kaybolmak ve bulunmak istemeyen insanlar tarafından yapılan yaygın bir davranış olduğunu söylemişti. Kimlik çiplerini gömülü olduğu bileklerinden keserek çıkartıyor ve geride bırakıyorlardı. Dedektif bunu söylerken, sanki büyük bir gizemi aydınlatmış gibi bir tavırla konuşmuştu ama Scarlet, adam kaçıran suçluların da bu numarayı yapabileceklerinin farkındaydı.</span></span></p>
  </div>
</body>
</html>