<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_3"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM<a class="pcalibre1 pcalibre calibre2" id="bookmark6"></a></span></span></p>

    <p class="msonormal1"><a class="pcalibre pcalibre1" id="_Toc414713465"><span class="font4"><b class="calibre3"><span class="calibre12">Üç</span></b></span></a></p>

    <p class="msonormal"><a class="pcalibre pcalibre1" id="bookmark7"></a><span class="calibre11"><span class="calibre13">SCARLET EN ALT RAFTAKİ PATATES SEPETİNİ ÇEKTİ</span></span> <span class="calibre11"><span class="calibre15">ve yere koyduktan sonra domates sandığım da onun üstüne yerleştirdi. Soğan ve turp sepetini de bunların yanına koydu. Hava aracına tekrar iki defa gidip gelmesi gerekiyordu ve bu, her şeyden daha sinir bozucuydu. Haysiyetli bir çıkış yapması bir hayaldi.</span></span></p>

    <p class="msonormal"><span class="calibre11"><span class="calibre15">En alttaki sepetin kollarım tuttu ve tüm yükü tek bir seferde kaldırdı.</span></span></p>

    <p class="msonormal"><span class="calibre11"><span class="calibre15">“Şimdi ne yaptığını sanıyorsun?” diye sordu Gilles, kapı eşiğinden.</span></span></p>

    <p class="msonormal"><span class="calibre11"><span class="calibre15">“Bunları geri götürüyorum.”</span></span></p>

    <p class="msonormal"><span class="calibre11"><span class="calibre15">Ağırca iç geçiren Gilles, arkasındaki duvara yaslandı.</span></span></p>

    <p class="msonormal"><span class="calibre11"><span class="calibre15">“Scarlet, içeride söylediklerimde ciddi değildim.</span></span></p>

    <p class="msonormal"><span class="calibre11"><span class="calibre15">“Sana inanmıyorum.”</span></span></p>

    <p class="msonormal"><span class="calibre11"><span class="calibre15">“Bak, babaanneni severim. Ve seni de. Evet, babaannen sebzelerini pahalıya satıyor, sen bazen beni sinir edebiliyorsun ve ikiniz de bazen biraz çatlak oluyorsunuz. Scarlet’in küplere binmeye başladığını gördüğünde, Gilles iki elini de havaya kaldırdı. “Barın üstüne çıkarak millete söylev çeken <i class="calibre5">sentin,</i> o yüzden bu dediklerimin doğru olmadığını iddia etme.”</span></span></p>

    <p class="msonormal"><span class="calibre11"><span class="calibre15">Scarlet burnunu kırıştırdı.</span></span></p>

    <p class="msonormal"><span class="calibre11"><span class="calibre15">“Ama işin özü, babaannen o çiftliği oldukça iyi idare ediyor ve bunca yıldır Fransa’daki en iyi domatesleri siz yetiştiriyorsunuz. Sizinle anlaşmamı feshetmek istemiyorum.”</span></span></p>

    <p class="msonormal"><span class="calibre11"><span class="calibre15">Scarlet elindeki yükü hafifçe yana eğdi, sandığın üstündeki ufak kırmızı küreler birbirine çarptı.</span></span></p>

    <p class="msonormal"><span class="calibre11"><span class="calibre15">“Onları yerine geri koy Scarlet. Sipariş makbuzunu çoktan imzaladım.”</span></span></p>

    <p class="msonormal"><span class="calibre11"><span class="calibre15">Scarlet tekrar öfkelenmeden önce, Gilles arkasını dönerek uzaklaştı. Yüzüne düşen bir tutam saçı üfleyerek uzaklaştıran Scarlet, elindeki sandıkları yerine geri koydu ve yerdeki patatesleri de rafların altındaki yerlerine doğru tekmeledi. Aşçıların, az önce içeride yaşanan dramatik olaylar konusunda dedikodu yaptıklarını duyabiliyordu. Onlara göre, dövüşçü, Roland’ın başında bir şişe kırmış ve adamın bayılmasına, bu sırada bir sandalyenin kırılmasına sebep olmuştu. Emilie o tatlı gülüşlerinden biriyle dövüşçüyü sakinleştirmeseydi, adam belki Gilles’i de pataklamış olacaktı.</span></span></p>

    <p class="msonormal"><span class="calibre11"><span class="calibre15">Hikâyeyi düzeltme ihtiyacı duymayan Scarlet, tozlu ellerini pantolonuna sildi ve depo odasından çıkarak mutfağa geri girdi. Arka kapının yanındaki tarayıcıya doğru ilerlerken, bar çalışanları ile kendisi arasında sanki buz gibi rüzgârlar esiyordu. Gilles görünürde yoktu ve kıkırtı seslerine bakılırsa, Emilie de bar bölümündeydi. Scarlet, yanından geçtiği bar çalışanlarının gözlerini ondan kaçırdığına dair izleniminin, sadece kendi varsayımı olduğunu umdu. Dedikoduların tüm bir kasabaya yayılmasının ne kadar kısa süreceğini merak etti.</span></span></p>

    <p class="msonormal"><span class="calibre11"><i class="calibre5"><span class="calibre15">Scarlet Benoit o sayborgu savundu! Şu Aycıyı! Belli ki onun da vidalan gevşemiş. Tıpkı o... O...</span></i></span></p>

    <p class="msonormal"><span class="calibre11"><span class="calibre15">Bileklerini, antika kapı tarayıcısının önünden geçirdi. Sadece alışkanlıktan dolayı, Gilles’in her zaman tehdit ettiği şu para kesintilerinden birini yapıp yapmadığını görmek için ekranda beliren sipariş bilgilerini inceledi ve gerçekten de duvara çarptığı domatesler için üç univ kesinti yaptığını gördü.</span></span> <span class="font4"><span class="calibre19">SATICI HESABINA 687U AKTARILDI. HESAP ADI: BENOİT ÇİFTLİĞİ</span></span></p>

    <p class="msonormal"><span class="calibre11"><span class="calibre15">Scarlet kimseye güle güle demeden arka kapıdan dışarı çıktı.</span></span></p>

    <p class="msonormal"><span class="calibre11"><span class="calibre15">Hava öğle güneşiyle hâlâ ılık olmasına karşın, ara sokağın gölgeleri, içerideki mutfakla kıyaslandığında oldukça serindi ve Scarlet hava aracının arkasındaki sandıkları yeniden düzenlemeden önce, bir süre bu serinliğin tadını çıkardı. İşleri gecikmişti. Eve dönmesi akşamın geç saatlerini bulacaktı. Üstelik Toulouse Polis Karakoluna gitmek için yarın sabah oldukça erken kalkması gerekiyordu, yoksa babaannesini bulmak için kimsenin çaba sarf etmediği tüm bir gün daha heba olurdu.</span></span></p>

    <p class="msonormal"><span class="calibre11"><span class="calibre15">İki hafta. Babaannesi <i class="calibre5">tam olarak iki haftadır,</i> oralarda bir yerde bir başına, kayıptı. Çaresiz. Unutulmuş. Belki de... Belki de ölmüştü. Kaçırılmış, katledilmiş ve cesedi karanlık bir çukura atılmıştı. Ama neden? Neden, neden, neden?</span></span></p>

    <p class="msonormal"><span class="calibre11"><span class="calibre15">Hüsranla dolu gözyaşları görüşünü bulandırdı ama Scarlet gözlerini kırpıştırarak kendini tuttu. Bagaj kapısını çarparak kapattı, hava aracının önüne doğru yöneldi ve olduğu yerde dondu.</span></span></p>

    <p class="msonormal"><span class="calibre11"><span class="calibre15">Sokak dövüşçüsü, sırtını binanın taştan duvarına yaslamış, kızı seyrediyordu.</span></span></p>

    <p class="msonormal"><span class="calibre11"><span class="calibre15">Şaşkınlıktan dolayı, Scarlet’ın gözünden sıcak bir damla gözyaşı süzülüverdi. Scarlet yaşı, henüz yanağının yarısına gelmeden hızla sildi. Dövüşçünün bakışlarına karşılık verdi ve adamın duruşunun, saldırganca olup olmadığını tartmaya çalıştı. Dövüşü, Scarlet’ın hava aracının burnunun on iki adım kadar uzağındaydı ve yüzündeki ifade, tehditkâr olmaktan ziyade, tereddütle dolu gibiydi. Ama sonuçta Roland’ı tek eliyle neredeyse boğarken de yüzünde tehditkâr bir ifade taşıdığı söylenemezdi.</span></span></p>

    <p class="msonormal"><span class="calibre11"><span class="calibre15">“İyi olduğundan emin olmak istedim,” dedi adam, bardan gelen gürültü arasında neredeyse duyulamayacak kadar hafif bir sesle.</span></span></p>

    <p class="msonormal"><span class="calibre11"><span class="calibre15">Scarlet parmaklarım açarak elini hava aracına dayadı. Sanki bu adamdan korkması mı yoksa kendini gönlü okşanmış gibi mi hissetmesi gerektiği konusunda karar verememiş gibi, sinirlerinin bu kadar gerilmesi karşısında kendi kendine sinirlendi.</span></span></p>

    <p class="msonormal"><span class="calibre11"><span class="calibre15">“Roland’dan iyi durumda olduğum kesin,” dedi Scarlet. “Boynu daha ben oradan ayrılırken bile morarmaya başlamıştı.”</span></span></p>

    <p class="msonormal"><span class="calibre11"><span class="calibre15">Dövüşçünün gözleri mutfak kapısına doğru gitti. “Daha kötüsünü hak etmişti.”</span></span></p>

    <p class="msonormal"><span class="calibre11"><span class="calibre15">Scarlet bu yorum karşısında gülümseyebilirdi, ama o öğleden sonra yaşadığı tüm hayal kırıklığı ve öfkenin ardından, gülümseyebilecek enerjisi kalmamıştı. “Keşke hiç karışmasaydın. Durum tamamen kontrolüm altındaydı.”</span></span></p>

    <p class="msonormal"><span class="calibre11"><span class="calibre15">“Orası belliydi.” Dövüşçü sanki bir bulmacayı çözmeye çalışıyormuş gibi gözlerini kısarak ona baktı. “Ama o silahını çekip ona doğrultacağından korktum ve bu hiç de senin yararına olmazdı. En azından deli olup olmadığın konusunda.”</span></span></p>

    <p class="msonormal"><span class="calibre11"><span class="calibre15">Scarlet’ın ensesindeki tüyler diken diken oldu. Eli istemsiz bir şekilde, ufak bir silahın gizlendiği belinin arkasına gizdi. Silahı ona babaannesi on birinci yaş günü hediyesi olarak, paranoyakça bir uyarı eşliğinde vermişti: <i class="calibre5">Tanımadığın birinin ne zaman seni zorla istemediğin bir yere götürmeye kalkışacağından asla emin olamazsın.</i> Scarlet’a silahı nasıl kullanacağını öğretmişti. Ne kadar saçma ve gereksiz görünse de o günden bu yana Scarlet evden asla silahsız ayrılmamıştı.</span></span></p>

    <p class="msonormal"><span class="calibre11"><span class="calibre15">On birinci yaş gününün üstünden yedi yıl geçmişti ve bu süre boyunca, kapüşonlu kırmızı pelerininin altında gizli olan silahı tek bir kişi bile fark etmemişti. Şu ana dek.</span></span></p>

    <p class="msonormal"><span class="calibre11"><span class="calibre15">“Nasıl anladın?”</span></span></p>

    <p class="msonormal"><span class="calibre11"><span class="calibre15">Dövüşçü, omuzlarını silkti. Ya da omuzlarının hareketi bu kadar gergince seğirirmiş gibi görünmeseydi, bu bir omuz silkme hareketi olarak değerlendirilebilirdi. “Sen barın üstüne tırmanırken silahın kabzasını gördüm.”</span></span></p>

    <p class="msonormal"><span class="calibre11"><span class="calibre15">Scarlet kemerindeki silahı kolayca eline alabileceği şekilde, kazağının arkasını hafifçe sıyırdı. Derin bir nefes alarak sakinleşmeye çalıştı ama sokaktaki havaya, soğan ve çöp kokusu hâkimdi.</span></span></p>

    <p class="msonormal"><span class="calibre11"><span class="calibre15">“İlgin için teşekkür ederim ama ben iyiyim. Şimdi, siparişleri dağıtmaya ve diğer işlerimle ilgilenmeye dönmem gerekiyor.” Scarlet hava aracının sürücü koltuğu kapısına doğru ilerledi.</span></span></p>

    <p class="msonormal"><span class="calibre11"><span class="calibre15">“Fazla domatesin var mı?"</span></span></p>

    <p class="msonormal"><span class="calibre11"><span class="calibre15">Scarlet duraksadı.</span></span></p>

    <p class="msonormal"><span class="calibre11"><span class="calibre15">Dövüşçü, yüzünde utanmış gibi bir ifadeyle iyice gölgelerin arasına çekildi. “Hâlâ biraz açım,” diye mırıldandı.</span></span></p>

    <p class="msonormal"><span class="calibre11"><span class="calibre15">Scarlet arkasındaki duvara saçılmış domates parçalarının kokusunu alabildiğini düşündü.</span></span></p>

    <p class="msonormal"><span class="calibre11"><span class="calibre15">“Ödeyebilirim,” diye ekledi dövüşçü.</span></span></p>

    <p class="msonormal"><span class="calibre11"><span class="calibre15">Scarlet başını iki yana salladı. “Hayır, sorun değil. Fazlasıyla domatesim var.”</span></span></p>

    <p class="msonormal"><span class="calibre11"><span class="calibre15">Scarlet gözünü dövüşçüden ayırmadan aracın arkasına doğru geriledi ve bagaj kapısını yeniden açtı. İçeriden bir domates ve birkaç eciş bücüş havuç çıkardı. “Yakala. Bunlar da çiğken oldukça lezzetlidir,” dedi, elindekileri dövüşçüye fırlatırken.</span></span></p>

    <p class="msonormal"><span class="calibre11"><span class="calibre15">Dövüşçü bir eliyle domatesi diğer eliyle ise yapraklı saplarından tutarak havuçları kolayca havada yakaladı. Elindeki sebzeleri evirip çevirdi ve her açıdan güzelce bir inceledi. “Bunlar nedir?”</span></span></p>

    <p class="msonormal"><span class="calibre11"><span class="calibre15">Scarlet şaşkınlıkla bir kahkaha attı. “Havuç. Ciddi misin sen?”</span></span></p>

    <p class="msonormal"><span class="calibre11"><span class="calibre15">Dövüşçü yine sıra dışı bir şey söylemekten dolayı fena hâlde utanmış göründü. Kendini daha az görünür kılma güdüsüyle omuzları iyice içeri çöktü. “Teşekkürler.”</span></span></p>

    <p class="msonormal"><span class="calibre11"><span class="calibre15">“Annen herhalde seni pek sebzeyle beslemedi, öyle mi?” Scarlet ile dövüşçünün gözleri buluştu ve garip bir an yaşandı.</span></span></p>

    <p class="msonormal"><span class="calibre11"><span class="calibre15">Bardan, içeride kırılan bir şeyin sesi yükseldi ve Scarlet yerinden sıçradı. Kırılma sesini yoğun bir kahkaha gürültüsü takip etti.</span></span></p>

    <p class="msonormal"><span class="calibre11"><span class="calibre15">“Her neyse. Havuç iyidir. Seveceğini sanıyorum.” Scarlet bagajı kapattı ve tekrar sürücü koltuğuna yönelerek kimlik çipini kapı üstündeki tarayıcıya okuttu. Kapı, Scarlet ile dövüşçü arasına bir duvar çekercesine açıldı ve aracın farları parladı. Farların ışığı dövüşçünün gözündeki morluğu iyice vurguladı ve öncekinden daha bile belirgin bir şekilde görünmesine sebep oldu. Dövüşçü, sanki üstüne spot ışığı tutulmuş bir suçlu gibi irkildi.</span></span></p>

    <p class="msonormal"><span class="calibre11"><span class="calibre15">“Çiftlikte yardıma ihtiyacın var mı diye merak ediyordum,” dedi, konuşurken kelimeleri paytak paytak telaffuz ederek.</span></span></p>

    <p class="msonormal"><span class="calibre11"><span class="calibre15">Dövüşçünün neden buralarda oyalandığım aniden kavrayıveren Scarlet duraksadı. Adamın geniş omuzlarını ve kaslı kollarını süzdü. Adam, ağır işçilik için yaratılmış gibiydi. “İşe mi ihtiyacın var?”</span></span></p>

    <p class="msonormal"><span class="calibre11"><span class="calibre15">Dövüşçü gülümsedi. Scarlet’a attığı bakış, sanki tehlikeli bir hınzırlıkla doluydu. “Dövüşlerden iyi para kazanıyorum ama bu pek de iyi bir kariyer sayılmaz. Belki senin için çalışırsam bana yemekle ödeme yaparsın diye düşündüm.”</span></span></p>

    <p class="msonormal"><span class="calibre11"><span class="calibre15">Scarlet güldü. “Ne kadar iştahlı olduğunu gördükten sonra, bu anlaşmayla, sırtımdaki pelerinden bile olurum sanırım.” Ama bunu söylediği anda, Scarlet’ın yüzü kızardı. Dövüşçü hiç şüphesiz, şimdi onu, pelerinsiz, üstünde bir şey yokken hayal ediyor olmalıydı. Scarlet buna karşın, adamın yüzündeki ifadenin değişmediğini görünce oldukça şaşırdı ve hızla, aradaki sessizliği doldurmaya davrandı. “Adın nedir?”</span></span></p>

    <p class="msonormal"><span class="calibre11"><span class="calibre15">Dövüşçü, yine garip bir şekilde omuz silkti. “Dövüşlerde beni Wolf olarak çağırırlar.”</span></span></p>

    <p class="msonormal"><span class="calibre11"><span class="calibre15">“<i class="calibre5">Wolf mu?</i> Yani kurt? Ne kadar da... Yırtıcı bir isim.” Dövüşçü son derece ciddi bir şekilde başıyla onayladı.</span></span></p>

    <p class="msonormal"><span class="calibre11"><span class="calibre15">Scarlet içinden yükselen sırıtma isteğini bastırdı. “Sokak dövüşçülüğünü özgeçmişine yazmasan iyi edersin.”</span></span></p>

    <p class="msonormal"><span class="calibre11"><span class="calibre15">Dövüşçü, karanlıkta zar zor görülebilen dövmesinin bulunduğu dirseğini kaşıdı ve Scarlet belki de adamı utandırdığını düşündü. Belki de adam, Wolf lakabından son derece hoşnuttu.</span></span></p>

    <p class="msonormal"><span class="calibre11"><span class="calibre15">“Neyse, bana da Scarlet derler. Evet, evet. Tıpkı saçlarım gibi. Ne kadar da iyi bir gözlemcisin.”</span></span></p>

    <p class="msonormal"><span class="calibre11"><span class="calibre15">Dövüşçünün yüzündeki ifade yumuşadı. “Nasıl saçlar?”</span></span></p>

    <p class="msonormal"><span class="calibre11"><span class="calibre15">Scarlet kolunu kapının üstüne yasladı ve çenesini kolunun üstüne dayadı.</span></span></p>

    <p class="msonormal"><span class="calibre11"><span class="calibre15">“Bu iyiydi.”</span></span></p>

    <p class="msonormal"><span class="calibre11"><span class="calibre15">Bir an için dövüşçü neredeyse kendinden memnun olmuş gibi göründü ve garip bir şekilde, Scarlet’ın kanı, bu yabancıya, yumuşak sesli sokak dövüşçüsüne kaynayıverdi.</span></span></p>

    <p class="msonormal"><span class="calibre11"><span class="calibre15">Aklının bir köşesinden uyarı çanları çınladı; vaktini boşa harcıyordu. Babaannesi tek başına, korku içinde, oralarda bir yerdeydi. Belki de ölü bedeni bir çukurda yatıyordu.</span></span></p>

    <p class="msonormal"><span class="calibre11"><span class="calibre15">Scarlet’in kapıyı tutan eli gerildi. “Gerçekten üzgünüm ama çiftlikte yeni birine ihtiyacım yok.”</span></span></p>

    <p class="msonormal"><span class="calibre11"><span class="calibre15">Dövüşçünün gözlerindeki ışık söndü ve tekrar, az önceki gibi rahatsızlık göründü. Hatta hayal kırıklığına uğramış ve bu yüzden öfkelenmiş gibiydi. “Anlıyorum. Sebzeler için teşekkürler.” Dün geceki barış kutlamalarından kalan, kullanılmış bir havai fişeğin kaldırım üstündeki kalıntılarına bir tekme savurdu.</span></span></p>

    <p class="msonormal"><span class="calibre11"><span class="calibre15">“Toulouse’a, hatta Paris’e gitmeni tavsiye ediyorum. Büyük şehirlerde hem daha fazla iş fırsatı vardır hem de senin de fark edeceğin gibi, böyle küçük yerlerde insanlar yabancıları pek iyi karşılamazlar.”</span></span></p>

    <p class="msonormal"><span class="calibre11"><span class="calibre15">Wolf başını yana doğru eğdi ve hava aracının farlarını yakalayan zümrüt rengi gözleri, öncekinden bile keskin bir şekilde parladı. Neredeyse bu durumdan eğlenmiş gibi görünüyordu. “Tavsiyen için sağ ol.”</span></span></p>

    <p class="msonormal"><span class="calibre11"><span class="calibre15">Scarlet ona sırtını döndü ve sürücü koltuğuna geçti.</span></span></p>

    <p class="msonormal"><span class="calibre11"><span class="calibre15">Aracın motorunu çalıştırdığı anda Wolf da arkasındaki duvara doğru geriledi. “Yardım konusunda fikrini değiştirirsen, beni çoğu akşam Morellerin terk edilmiş evinde bulabilirsin. İnsanlarla aram çok iyi olmayabilir ama bir çiftlikte oldukça iyi iş çıkaracağımı düşünüyorum.” Dudakları hafif bir gülümsemeyle kıvrıldı. “Hayvanlar bana bayılır.”</span></span></p>

    <p class="msonormal"><span class="calibre11"><span class="calibre15">“Öyle olduğuna eminim,” dedi Scarlet, yapmacık bir onayla gülümseyerek. Kapıyı kapattıktan sonra kendi kendine mırıldandı. “Hangi çiftlik hayvanı, bir kurdu sevmez ki?”</span></span></p>
  </div>
</body>
</html>