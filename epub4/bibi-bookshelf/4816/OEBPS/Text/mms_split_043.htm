<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_42"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713496"></a><a class="pcalibre pcalibre1" id="bookmark45"></a><span><span class="font7"><b class="calibre3"><span class="calibre20">Otuz Dört</span></b></span></span></p>

    <p class="msonormal"><span class="calibre11"><span class="calibre13">SCARLET RAHATSIZ BİR UYKU ÇEKMİŞ, TÜM GECE</span></span> <span class="calibre11"><span class="calibre15">sihirbazlar ve kurtlarla dolu rüyalar görmüştü. Nihayet gözünü açmayı başardığında, onun için bırakılmış iki tepsi yemek buldu. Yemeği görmekle bile karnı guruldadı ama midesinin isyanını duymazdan geldi ve pis yatak üstünde dönerek, yüzü duvara bakacak şekilde uzandı. Yıllar önce biri, eski soyunma odasının duvarına adının baş harflerini kazımıştı. Scarlet parmağını harflerin üstünde gezdirdi, ikinci çağdan bir opera yıldızının mı, yoksa bir savaş esirinin mi işiydi acaba?</span></span></p>

    <p class="msonormal"><span class="calibre11"><span class="calibre15">Harfleri kazıyan kişi, son nefesini bu odada mı vermişti?</span></span></p>

    <p class="msonormal"><span class="calibre11"><span class="calibre15">Scarlet alnını soğuk duvara dayadı.</span></span></p>

    <p class="msonormal"><span class="calibre11"><span class="calibre15">Koridordaki tarayıcıdan bir bip sesi yükseldi ve kapı bir tangırtı sesiyle açıldı.</span></span></p>

    <p class="msonormal"><span class="calibre11"><span class="calibre15">Scarlet yatağında döndü ve donakaldı.</span></span></p>

    <p class="msonormal"><span class="calibre11"><span class="calibre15">Kapı eşiğinde Wolf duruyordu. Başım kapı çerçevesine çarpmamak için eğilmek zorunda kalmıştı. Gözleri karanlığı delip geçiyordu. Ama değişen tek şey, gözleri değildi. Bir zamanlar darmadağın, oraya buraya dikilmiş saçları, şimdi özenle geriye doğru taranmıştı ve bu hâli, yakışıklı yüzüne fazlasıyla soğuk, fazlasıyla zalim bir hava katmıştı. Yüzündeki toz toprak yıkanmış, Scarlet’ın diğer askerlerin üstünde gördüğü türden bir üniforma giyinmişti; Bordo rengi bir gömlekle, omuzlarıyla kollarında üstü rün kaplı koruyucular, üstünde içi boş tabanca kılıflarının dizildiği dolu kemer ve kuşaklar. Scarlet kısa bir an için Wolf’un silahsız dövüşmeyi mi tercih ettiğini yoksa onun hücresine silah getirmesine izin mi verilmediğini merak etti.</span></span></p>

    <p class="msonormal"><span class="calibre11"><span class="calibre15">Scarlet yatağından fırladı, yer ayaklarının altında sallanınca bu hareketinden anında pişman oldu ve ayakta kalabilmek için duvardan destek alması gerekti. Wolf sessizliğini koruyarak kızı izlemeye devam etti. Sonra gözleri nihayet kenetlendi ve Wolf’un karanlık, ifadesiz bakışlarına karşın, Scarlet’ın gözleri her saniye artan bir öfke ve nefretle parlıyordu.</span></span></p>

    <p class="msonormal"><span class="calibre11"><span class="calibre15">“Scarlet.” Wolf’un yüzünde bir tür içsel savaşa dair bir ifade belirip kayboldu.</span></span></p>

    <p class="msonormal"><span class="calibre11"><span class="calibre15">Wolf’a karşı tiksintisi, Scarlet’ın aklının başından gitmesine sebep oldu ve bir çığlık attı. Odayı ne zaman arşınladığının bile farkında değildi, ama bir an sonra yumrukları Wolf’un çenesine, kulağına isabet etmiş, göğsüne darbe üstüne darbe indiriyordu.</span></span></p>

    <p class="msonormal"><span class="calibre11"><span class="calibre15">Kızı durdurmadan önce beş yumruğa izin veren Wolf’un tek tepkisi, yüzünü buruşturmak oldu. Wolf, Scarlet’ın havadaki her iki elini de bileğinden yakaladı ve kendi karnına bastırarak kızı kontrol altına aldı.</span></span></p>

    <p class="msonormal"><span class="calibre11"><span class="calibre15">Scarlet bedenini geriye doğru savurdu ve topuklarıyla Wolf’un diz kapağına bir tekme savurmaya yeltendi. Ama Wolf kızı öyle bir hızla kendi etrafında çevirdi ki Scarlet kendini bir anda onun kolları altında kenetlenmiş, yüzünü arkadaki duvara dönük hâlde buldu.</span></span></p>

    <p class="msonormal"><span class="calibre11"><span class="calibre15">“Bırak beni!” diye bağırdı. Ayağıyla Wolf’un ayak parmaklarını ezmeye çalışırken, deli gibi debelenip çığlıklar attı ama onun canını yakmayı başardıysa bile Wolf bunu hiç belli etmiyordu. Scarlet başını geriye doğru çevirdi ve gerçekten de onu ısırmayı başarabileceğini düşünmemesine rağmen dişlerini gösterdi. Ama ardından, boynunu acı verecek derecede bükme pahasına, Wolf’un çenesine okkalı bir tükürük kondurabilmeyi başardı.</span></span></p>

    <p class="msonormal"><span class="calibre11"><span class="calibre15">Wolf tekrar yüzünü buruşturdu ama kızı serbest bırakmadı. Ona bakmadı bile.</span></span></p>

    <p class="msonormal"><span class="calibre11"><span class="calibre15">“Hain! Piç herif! Bırak beni!”</span></span></p>

    <p class="msonormal"><span class="calibre11"><span class="calibre15">Scarlet geriye doğru bir tekme savurmak için dizini tekrar kaldırdığı sırada Wolf kızın isteğine uydu ve onu serbest bıraktı. Scarlet bir şaşkınlık nidasıyla, öne doğru yere serildi.</span></span></p>

    <p class="msonormal"><span class="calibre11"><span class="calibre15">Dişlerini sıkarak hızla Wolf’tan uzaklaştı. Dizleri zonkluyordu ve ayağa doğrulabilmek için duvardan güç almak zorunda kaldı. Sonra Wolf’la yüzleşmek için hızla döndü. Midesi kaynıyordu, içindeki nefret, tiksinti ve öfke yüzünden, kendini her an kusabilecekmiş gibi hissediyordu.</span></span></p>

    <p class="msonormal"><span class="calibre11"><span class="calibre15">“Ne var?” diye haykırdı Scarlet. “Ne istiyorsun?”</span></span></p>

    <p class="msonormal"><span class="calibre11"><span class="calibre15">Wolf bileğiyle çenesindeki tükürüğü sildi. “Seni görmem gerekiyordu.”</span></span></p>

    <p class="msonormal"><span class="calibre11"><span class="calibre15">“Neden? Beni nasıl da aptal yerine koyduğundan bahsederek böbürlenebilmek için mi? Beni nasıl da <i class="calibre5">kolayca</i> ikna edebildiğinden...” Scarlet baştan ayağa ürperdi. <i class="calibre5">“Bana dokunmana</i> izin verdiğime inanamıyorum.” O dakikaların anısını dağıtmak istercesine kıvranarak kollarını ovuşturdu. “Defol! Beni yalnız bırak!”</span></span></p>

    <p class="msonormal"><span class="calibre11"><span class="calibre15">Wolf yerinden kıpırdamadan, uzun bir süre sessiz kaldı. Hızla geriye dönen Scarlet kollarını göğsünde kavuşturdu ve titreyerek gözlerini duvara dikti.</span></span></p>

    <p class="msonormal"><span class="calibre11"><span class="calibre15">“Sana pek çok konuda yalan söyledim,” dedi Wolf sonunda.</span></span></p>

    <p class="msonormal"><span class="calibre11"><span class="calibre15">Scarlet burnundan soludu.</span></span></p>

    <p class="msonormal"><span class="calibre11"><span class="calibre15">“Ama özürlerimde samimiyim.”</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı, gözünün önünde beyaz noktacıklar uçuştu.</span></span></p>

    <p class="msonormal"><span class="calibre11"><span class="calibre15">“Sana asla yalan söylemek veya seni korkutmak istemedim...</span></span></p>

    <p class="msonormal"><span class="calibre11"><span class="calibre15">Ve trendeyken denedim...”</span></span></p>

    <p class="msonormal"><span class="calibre11"><span class="calibre15">“Bunu aklından bile geçirme.” Scarlet yüzünü tekrar Wolf a döndü. Tekrar adamın üstüne atılarak kendini bir aptal yerine koymamak için, tırnaklarını kollarına gömdü. “O konuyu açmayı ve bana yaptıklarını... Babaanneme yapılanları haklı göstermeyi <i class="calibre5">aklından bile geçirme!”</i></span></span></p>

    <p class="msonormal"><span class="calibre11"><span class="calibre15">“Scarlet... ” Wolf kıza doğru bir adım attı ama Scarlet ellerini havaya kaldırarak baldırları yatağa dayanana kadar geriledi</span></span></p>

    <p class="msonormal"><span class="calibre11"><span class="calibre15">“Yaklaşma bana. Seni görmek bile istemiyorum. Seni dinlemek de istemiyorum. Bana tekrar dokunmana izin vermektense, ölürüm daha iyi.”</span></span></p>

    <p class="msonormal"><span class="calibre11"><span class="calibre15">Scarlet, Wolf’un boğazının güçlü bir yutkunuşla gerginleştiğini gördü. Wolf’un yüzünde incindiğini belirten bir ifade belirdi ama bu yalnızca, Scarlet’ın daha da öfkelenmesine sebep oldu.</span></span></p>

    <p class="msonormal"><span class="calibre11"><span class="calibre15">Wolf kapıya doğru bir bakış attı. Scarlet onun bakışını takip ettiğinde, her zamanki gardiyanının hemen dışarıda durmuş, sanki popüler bir drama dizisi izler gibi onları seyrettiğini gördü. Midesi kasıldı.</span></span></p>

    <p class="msonormal"><span class="calibre11"><span class="calibre15">“Bunu duyduğunla üzüldüm Scarlet,” dedi Wolf. Sesindeki pişmanlık tınısı kaybolmuş, yerini tekrar işgüzar bir zalimlik almıştı. “Çünkü buraya gelmemin sebebi özür dilemek değildi.”</span></span></p>

    <p class="msonormal"><span class="calibre11"><span class="calibre15">Scarlet sırtım dikleştirdi. “Ne için geldiğin umurumda bile değil.”</span></span></p>

    <p class="msonormal"><span class="calibre11"><span class="calibre15">Wolf tek bir adımla, birden Scarlet’ın yanında bitmiş, ellerini kızın saçlarına daldırmış ve onu duvara bastırmıştı. Dudakları, Scarlet’ın önce şaşkınlıkla, sonra öfkeyle dolu çığlığını bastırdı. Scarlet onu üstünden atmaya çalıştı ama bunun, demir parmaklıklı kapıyı elleriyle itmekten pek farkı yoktu.</span></span></p>

    <p class="msonormal"><span class="calibre11"><span class="calibre15">Wolf’un dilini ağzında hissettiğinde Scarlet’ın gözleri hayretle genişledi ve bir anlık isyankârlıkla onu ısırmayı düşündü ama sonra, başka bir şey dikkatini çekti. Düz ve sert, ufak bir şey, ağzının içine bastırılıyordu. Scarlet’ın tüm bedeni kasıldı.</span></span></p>

    <p class="msonormal"><span class="calibre11"><span class="calibre15">Wolf dudaklarını geri çekti. Scarlet’ı kavrayışını gevşetti ve başını kızın göğsüne yasladı. Wolf’un yara izleri, Scarlet’ın gözü önündeki birer bulanıklık halindeydi. Scarlet nefes almakta zorlandığını fark etti.</span></span></p>

    <p class="msonormal"><span class="calibre11"><span class="calibre15">Ve sonra Wolf bir şeyler mırıldanmaya başladı. O kadar alçak bir sesle konuşuyordu ki Scarlet onun dudaklarından dökülen kelimeleri zar zor işitebildi. “Sabaha kadar bekle,” dedi. “Bu gece dünya güvenli bir yer olmayacak.”</span></span></p>

    <p class="msonormal"><span class="calibre11"><span class="calibre15">Wolf’un gözleri, parmaklarına kıvırdığı bir tutam kızıl saçtaydı. Sonra, sanki Scarlet’a dokunmak onu acı vermişçesine irkildi.</span></span></p>

    <p class="msonormal"><span class="calibre11"><span class="calibre15">Öfkesi geri dönen Scarlet, Wolf’un elini ittirdi ve adamın omzunun altından fırlayarak odanın diğer köşesine kaçtı. Sonra yatağın üstüne geçerek çömelmiş hâlde durdu. Bir eliyle ağzını kapatırken, diğer elini dengesini sağlamak için duvara dayadı.</span></span></p>

    <p class="msonormal"><span class="calibre11"><span class="calibre15">Tüm bedeni alevler içindeyken, Wolf odadan ayrılana kadar öylece bekledi. Demir parmaklıklar açıldı ve kapandı.</span></span></p>

    <p class="msonormal"><span class="calibre11"><span class="calibre15">Dışarıdaki gardiyanın alaycı bir şekilde güldüğünü işitti. “Hepimizin bir tür takıntısı var sanırım,” dedi gardiyan ve sonra iki adamın koridorda uzaklaşan ayak sesleri duyuldu.</span></span></p>

    <p class="msonormal"><span class="calibre11"><span class="calibre15">Duvara doğru yığılan Scarlet, ağzındaki yabancı nesneyi avucuna tükürdü.</span></span></p>

    <p class="msonormal"><span class="calibre11"><span class="calibre15">Ufak bir kimlik çipi.</span></span></p>
  </div>
</body>
</html>