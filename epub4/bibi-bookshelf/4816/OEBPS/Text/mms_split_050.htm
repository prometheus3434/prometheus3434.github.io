<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_49"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713502"><span class="font3"><b class="calibre3"><span class="calibre12">Kırk</span></b></span></a></p>

    <p class="msonormal"><span class="calibre11"><span class="calibre13">RAN TEKRAR AYAĞA FIRLADI. İKİ ADAM GERİYE</span></span><span class="calibre11"><span class="calibre15">, birbirinden biraz uzağa açıldı. Her ikisinin de kasları, kullanıma hazır bir şekilde gerilmişti. Wolf’un üstü kesikler ve kanla doluydu ama hafifçe kamburlaşmış bir hâlde durarak parmaklarını açıp kaparken, bunun farkında değil gibi görünüyordu.</span></span></p>

    <p class="msonormal"><span class="calibre11"><span class="calibre15">Ran dişlerini gösterdi.</span></span></p>

    <p class="msonormal"><span class="calibre11"><span class="calibre15">“Görev yerine dön Ran,” dedi Wolf, hırlamasına. “O bana ait.”</span></span></p>

    <p class="msonormal"><span class="calibre11"><span class="calibre15">Ran tiksintiyle burnundan soludu. “Ve yeni bulduğun sempati duygusuyla, beni utandırmana -ailemizi utandırmana- izin mi vereyim? Sen bir yüz karasısın.” Kırıklar içindeki zemine kanlı bir tükürük savurdu. “Görevimiz, öldürmek. “Şimdi, sen bunu beceremeyeceksen, en azından benim onu öldürebilmem için kenara çekil.”</span></span></p>

    <p class="msonormal"><span class="calibre11"><span class="calibre15">Scarlet arkasına bir göz attı. Merdivenler, tırabzanların üstünden aşarak ulaşabileceği kadar alçaktaydı ama bunun düşüncesiyle bile tüm bedeni sızladı. Üstüne çöken çaresizlik duygusundan kurtulmaya çalışarak, çeşmenin kenarına doğru sürünmeye başladı.</span></span></p>

    <p class="msonormal"><span class="calibre11"><span class="calibre15">“O bana ait,” diye tekrarladı Wolf, gırtlağından yükselen hafif bir hırlama sesi eşliğinde.</span></span></p>

    <p class="msonormal"><span class="calibre11"><span class="calibre15">“Bir insan uğruna seninle dövüşmek istemiyorum kardeşim,” dedi Ran ama yüzüne kazınmış nefreti gören bir insan, onun şaka yaptığını düşünürdü.</span></span></p>

    <p class="msonormal"><span class="calibre11"><span class="calibre15">“O zaman onu rahat bırak.”</span></span></p>

    <p class="msonormal"><span class="calibre11"><span class="calibre15">“O benim himayeme bırakıldı. Onun yanına gelmek uğruna kendi görev yerini terk etmemeliydin.”</span></span></p>

    <p class="msonormal"><span class="calibre11"><span class="calibre15">“O <i class="calibre5">bana</i> ait!” Wolf öfkeyle parladı ve en yakındaki şamdana bir darbe savurarak, çivili olduğu duvardan sökerek bir yana gönderdi. Şamdan yere çarpıp üstündeki mumları çeşmeye doğru saçılırken, Scarlet başını eğdi.</span></span></p>

    <p class="msonormal"><span class="calibre11"><span class="calibre15">İki adam da hafifçe kambur hâlde durmaya devam etti. Nefes nefese. Göz göze.</span></span></p>

    <p class="msonormal"><span class="calibre11"><span class="calibre15">Sonunda Ran’ın üst dudağı hafifçe kıvrıldı. “Tercihini yaptın o zaman.” Atıldı.</span></span></p>

    <p class="msonormal"><span class="calibre11"><span class="calibre15">Wolf havadaki bir sivrisineğe vurur gibi, avucunun içiyle Ran’a yandan bir darbe savurdu ve onu çeşme duvarının dibine doğru gönderdi.</span></span></p>

    <p class="msonormal"><span class="calibre11"><span class="calibre15">Ran bağırarak düştü ama hızla tekrar ayakları üstüne doğruldu. Wolf atıldı, dişlerini Ran’ın koluna geçirdi.</span></span></p>

    <p class="msonormal"><span class="calibre11"><span class="calibre15">Ran acıyla bağırarak, sivri tırnaklarıyla Wolf’un göğsüne bir tırmık savurdu. Wolf’un göğsünde kırmızı kesikler açıldı. Dişlerini onun kolundan ayıran Wolf, elinin tersiyle Ran’ın yüzüne sağlam bir tokat attı ve adamı çeşme ortasındaki heykelin dibine yolladı.</span></span></p>

    <p class="msonormal"><span class="calibre11"><span class="calibre15">Scarlet bir çığlık atarak merdivenlerin dibindeki bir sütunun arkasına saklandı.</span></span></p>

    <p class="msonormal"><span class="calibre11"><span class="calibre15">Ran tekrar saldırıya geçti ve buna zaten hazırlıklı olan Wolf, onu ensesinden tuttuğu gibi başının üstünden geriye doğru fırlattı. Ran çevik bir hareketle yuvarlanarak ayaklarının üstünde doğruldu. Her ikisi de nefes nefeseydi ve lime lime giysileri kanla kaplanmıştı. Birbirlerini süzerek volta attılar, gözleri zayıf bir nokta arayışındaydı.</span></span></p>

    <p class="msonormal"><span class="calibre11"><span class="calibre15">İlk hareketi yine Ran yaptı. Tüm ağırlığıyla Wolf’un üstüne atladı ve onu yere serdi. Dişleri Wolf’un boğazım hedefleyerek kapandı. Ama Wolf, ellerini Ran’ın boğazına dolayarak ısırıktan kaçınmayı başardı. Ran’ın ağırlığı altında homurdanıyor, salyalar damlayan sivri dişlerinden kaçınmak için büyük bir mücadele veriyordu. O sırada Ran yumruğunu Wolf’un omzuna gömdü; Scarlet’ın kurşunuyla açılan yaranın tam üstüne.</span></span></p>

    <p class="msonormal"><span class="calibre11"><span class="calibre15">Acıyla uluyan Wolf, bacaklarını kamına doğru çekti ve midesine indirdiği bir tekmeyle Ran’ı üstünden fırlattı.</span></span></p>

    <p class="msonormal"><span class="calibre11"><span class="calibre15">Ran yuvarlandı ve iki adam da tekrar ayağa doğruldu. İki adam, salınarak gözlerinde ölüm sözüyle birbirlerini süzerken Scarlet onların giderek yorgun düştüğünü görebiliyordu. İkisi de yaralarını kapatmak için hiçbir çaba sarf etmedi.</span></span></p>

    <p class="msonormal"><span class="calibre11"><span class="calibre15">Ran koluyla ağzım sildi, çenesinin iyice kana bulanmasına sebep oldu.</span></span></p>

    <p class="msonormal"><span class="calibre11"><span class="calibre15">Wolf çömeldi ve sonra hızla atlayarak sırtüstü yere serdiği Ran’ın üstüne bindi. Ran ona bir yumruk savurdu. Wolf kaçındı ve darbenin büyük oranda kulağına denk gelmesini sağladı.</span></span></p>

    <p class="msonormal"><span class="calibre11"><span class="calibre15">Rakibini altındaki mermere doğru bastıran Wolf başını tavana doğru kaldırdı ve ulumaya başladı.</span></span></p>

    <p class="msonormal"><span class="calibre11"><span class="calibre15">Korkudan taş kesen Scarlet, sırtını iyice arkasındaki sütuna yapıştırdı. Uluma sesi duvarlardan yankılanıyor ve sanki kendi kafatasını, eklem yerlerini ve bedenindeki her boşluğu dolduruyordu.</span></span></p>

    <p class="msonormal"><span class="calibre11"><span class="calibre15">Wolf ulumayı bıraktığında başını indirdi ve dişlerini Ran’ın boğazına gömdü.</span></span></p>

    <p class="msonormal"><span class="calibre11"><span class="calibre15">Scarlet kollarının gözlerinin önüne kaldırdı ama yine de kendini başka bir yana bakmaya zorlayamadı. Fışkıran kan, Wolf’un çenesini ve boynunu kapladı, yerde bir göl oluşturdu.</span></span></p>

    <p class="msonormal"><span class="calibre11"><span class="calibre15">Ran debelendi ama mücadele gücü hızla kayboldu. Bir an sonra Wolf, dişlerini ondan ayırdı, Ran’ın ölü bedeni gevşekçe yere yığıldı.</span></span></p>

    <p class="msonormal"><span class="calibre11"><span class="calibre15">Scarlet sütunun yanından elini uzatarak tırabzanı kavradı ve kendini merdivenlerin üstüne çekti. Aksak adımlarla basamaklardan yukarı koşturdu.</span></span></p>

    <p class="msonormal"><span class="calibre11"><span class="calibre15">Lobi hâlâ terk edilmiş vaziyetteydi. Kapılara doğru koşarken, ayakları odanın ortasındaki gölcüğün sularını dört bir yana saçtı. Kapılar onu sokağa, özgürlüğe ulaştıracaktı.</span></span></p>

    <p class="msonormal"><span class="calibre11"><span class="calibre15">Sonra Wolf’un sesini duydu. Onu takip ediyordu.</span></span></p>

    <p class="msonormal"><span class="calibre11"><span class="calibre15">Scarlet kapıyı ittirdi ve serin bir akşam esintisiyle sarmalandı. Issız sokağa uzanan basamakları inerken, gözleri şimdiden yardım çağrısında bulunabileceği birileri arıyordu.</span></span></p>

    <p class="msonormal"><span class="calibre11"><span class="calibre15">Kimseyi göremedi. Kimseyi.</span></span></p>

    <p class="msonormal"><span class="calibre11"><span class="calibre15">Arkasındaki kapı daha kapanmaya fırsat bulamadan tekrar açıldı ve Scarlet sokakta körlemesine koşmaya başladı. Uzaklardaki bir kadının, koşarak yakındaki bir sokak arasına girdiğini gördü, içinde bir umut ışığı belirdi ve ayaklarını uçarcasına hızlanmaya zorladı. Birden kendini sanki yükselebilecekmiş ve kaldırımın üstünde süzülebilecekmiş gibi hissetti.</span></span></p>

    <p class="msonormal"><span class="calibre11"><span class="calibre15">O kadına bir ulaşabilse, onun el ekranını yardım çağırmak için kullanabilse...</span></span></p>

    <p class="msonormal"><span class="calibre11"><span class="calibre15">O anda bir başka figür daha belirdi. Fazlasıyla hızlı hareket eden bir adam. Adam, kadının arkasından sokağın içine koşturdu. Bir an sonra, kadından yükselen dehşet dolu çığlık dört bir yanda yankılandı ama aniden kesildi.</span></span></p>

    <p class="msonormal"><span class="calibre11"><span class="calibre15">Aynı karanlık sokağın içinden bir uluma sesi yükseldi.</span></span></p>

    <p class="msonormal"><span class="calibre11"><span class="calibre15">Uzaklarda bir yerden yanıt olarak bir başka uluma sesi, sonra bir başkası ve bir başkası daha yükselerek, alacakaranlığı kana susamış çığlıklarla doldurdu.</span></span></p>

    <p class="msonormal"><span class="calibre11"><span class="calibre15">Scarlet dehşet ve çaresizlik duygusuyla bir anda boğulur gibi oldu ve yere kapaklandı. Yere sürtünen avuçları yanıyordu. Terle sırılsıklam olmuş bir hâlde, nefes nefese sırt üstüne yuvarlandı. Wolf da koşmayı bırakmış ama yine de sabırlı, ölçülü adımlarla ona doğru yaklaşıyordu.</span></span></p>

    <p class="msonormal"><span class="calibre11"><span class="calibre15">Wolf da en az Scarlet kadar nefes nefeseydi.</span></span></p>

    <p class="msonormal"><span class="calibre11"><span class="calibre15">Şehrin bir diğer köşesinden, bir başka uluma senfonisi yükseldi. Wolf onlara katılmadı.</span></span></p>

    <p class="msonormal"><span class="calibre11"><span class="calibre15">Soğuk, sert ve aç gözleri, tamamen Scarlet’a odaklanmıştı.</span></span></p>

    <p class="msonormal"><span class="calibre11"><span class="calibre15">Acı çektiği açıktı. Öfkesi ise çok daha belirgindi.</span></span></p>

    <p class="msonormal"><span class="calibre11"><span class="calibre15">Scarlet yanan avuçlarıyla Wolf’tan uzağa sürünmeye çabaladı.</span></span></p>

    <p class="msonormal"><span class="calibre11"><span class="calibre15">Wolf yol ayrımına ulaştığı anda duraksadı.</span></span></p>

    <p class="msonormal"><span class="calibre11"><span class="calibre15">Arkasındaki ay yüzünden karanlık bir gölge hâlinde görünüyordu. Yeşil yeşil parlayan gözlerinde karanlık ve öfkeli bir ifade vardı.</span></span></p>

    <p class="msonormal"><span class="calibre11"><span class="calibre15">Scarlet adamın dilini azı dişleri üstünde gezdirdiğini gördü. Parmaklarını açıp kapamasını izledi. Alt çenesi sanki havayı koca yudumlar hâlinde yutmaya çalışırmışçasına inip kalktı.</span></span></p>

    <p class="msonormal"><span class="calibre11"><span class="calibre15">Scarlet onun içindeki hayvanı -kurdu- ve hâlâ tanıdığı o adamı da görebildiği kadar açıkça, o anda verdiği mücadeleyi de görebiliyordu.</span></span></p>

    <p class="msonormal"><span class="calibre11"><span class="calibre15">“Wolf.” Scarlet kurumuş dilini ıslatmaya çalıştı ve ağzına kan tadı geldi. “Ne yaptılar sana?”</span></span></p>

    <p class="msonormal"><span class="calibre11"><span class="calibre15">“Onlar değil, <i class="calibre5">sen, ”</i> dedi Wolf, öfkeyle tükürürcesine. <i class="calibre5">"Sen</i> bana ne yaptın?”</span></span></p>

    <p class="msonormal"><span class="calibre11"><span class="calibre15">Wolf, Scarlet’a doğru bir adım attı ve kız da topuklarıyla yeri itekleyerek geriledi ama bu faydasızdı.</span></span></p>

    <p class="msonormal"><span class="calibre11"><span class="calibre15">Bir göz kırpışı süresinde, Wolf kızın üstüne eğilmiş, daha ona dokunmasına bile gerek kalmadan Scarlet’ın başını yere düşürmesine sebep olmuştu. Wolf’un elleri Scarlet’ın başının her iki yanına kondu.</span></span></p>

    <p class="msonormal"><span class="calibre11"><span class="calibre15">Scarlet afallamış bir hâlde, karanlıkta parlıyormuş gibi görünen gözlere baktı. Wolf’un dudakları yakut kırmızıydı, gömleğinin önü siyaha dönmüştü. Scarlet onun giysilerinden, saçlarından, teninden yükselen kan kokusunu alabiliyordu.</span></span></p>

    <p class="msonormal"><span class="calibre11"><span class="calibre15">Bu koku onun bile duyabileceği kadar yoğunsa, Wolf’un gözünü nasıl döndürmüş olabileceğini hayal bile edemedi.</span></span></p>

    <p class="msonormal"><span class="calibre11"><span class="calibre15">Wolf kükredi ve burnunu Scarlet’ın boynuna doğru indirdi. Kokladı.</span></span></p>

    <p class="msonormal"><span class="calibre11"><span class="calibre15">“Beni incitmek istemediğini biliyorum Wolf.”</span></span></p>

    <p class="msonormal"><span class="calibre11"><span class="calibre15">Wolf’un burnu Scarlet’ın çenesine değdi. Nefesi köprücük kemiğini okşadı.</span></span></p>

    <p class="msonormal"><span class="calibre11"><span class="calibre15">“Bana yardım ettin. <i class="calibre5">Kurtulmamı</i> sağladın.”</span></span></p>

    <p class="msonormal"><span class="calibre11"><span class="calibre15">Scarlet’ın yanağından bir damla yaş yuvarlandı.</span></span></p>

    <p class="msonormal"><span class="calibre11"><span class="calibre15">Wolf’un yine darmadağın ve diken diken saçlarının uçları, Scarlet’ın dudaklarına sürtündü. “İşler değişti.”</span></span></p>

    <p class="msonormal"><span class="calibre11"><span class="calibre15">Scarlet’ın kalbi, bir kanadı eksik bir kuş gibi pırpır etti. Nabzı deli gibi atıyor, o dişlerin her an boğazına kapanmasını bekliyordu. Ama Wolf’u bundan alıkoyan bir şey vardı. İstese kızı çoktan öldürebilirdi ama yapmamıştı.</span></span></p>

    <p class="msonormal"><span class="calibre11"><span class="calibre15">Scarlet yutkundu. “Beni Ran’dan korudun... Bunun sebebi, beni kendin öldürmek istemen değildi.</span></span></p>

    <p class="msonormal"><span class="calibre11"><span class="calibre15">“Aklında geçenler hakkında hiçbir fikrin yok.”</span></span></p>

    <p class="msonormal"><span class="calibre11"><span class="calibre15">“Onlardan farklı olduğunu biliyorum.” Scarlet gözlerini gök-yüzündeki devasa aya çevirdi. Kendine, karşısındakinin bir canavar olmadığım hatırlattı. O Wolf’tu; trende ona şefkatle sarılmış adamdı. Ona kaçabilmesi için bir kimlik çipi veren adamdı. “Beni asla korku içinde görmek istemediğini söylemiştin. Eh, şimdi beni sen korkutuyorsun.”</span></span></p>

    <p class="msonormal"><span class="calibre11"><span class="calibre15">Scarlet, Wolf’un gırtlağından yükselen bir hırlamanın titreşimlerini bedeninde hissetti. Ürperdi ama kendini korkuyla sinmemeye zorladı. Yutkundu ve ellerini Wolf’un yüzüne doğru kaldırdı. Başparmağıyla Wolf’un yanaklarını okşadı, şakağına bir öpücük kondurdu.</span></span></p>

    <p class="msonormal"><span class="calibre11"><span class="calibre15">Wolf’un bedeni kasıldı ve Scarlet adamın başını, gözlerine bakabilmesine imkân sağlayacak kadar geriye ittirmeyi başardı. Wolf’un üst dudağı kıvrıldı ama Scarlet gözlerini onunkilerden ayırmadı.</span></span></p>

    <p class="msonormal"><span class="calibre11"><span class="calibre15">“Kes şunu Wolf. Sen artık onlardan biri değilsin.”</span></span></p>

    <p class="msonormal"><span class="calibre11"><span class="calibre15">Wolf’un bir kaşı seğirdi ama yatışmaya başlamış gibi göründü. Yüzünde acı, çaresizlik ve sessiz bir öfke taşıyan bir ifade vardı... Ama bu öfkenin hedefi Scarlet değildi. “O, zihnimin içinde,” dedi, alçaktan bir kükreme sesiyle. “Scarlet. Ben...” Wolf yüzünü başka yana çevirdi.</span></span></p>

    <p class="msonormal"><span class="calibre11"><span class="calibre15">Scarlet parmaklarını adamın yüzünde gezdirdi. Aynı çene, aynı elmacık kemikleri, aynı yara izleri ve hepsi de kanla kaplı. Scarlet parmaklarının onun iflah olmaz saçlarına değdirdi. “Sadece benimle kal. Söz verdiğin gibi, beni koru.”</span></span></p>

    <p class="msonormal"><span class="calibre11"><span class="calibre15">Bir şey, hızla Scarlet’ın kulağının yanından geçerek Wolf’un boynuna saplandı.</span></span></p>

    <p class="msonormal"><span class="calibre11"><span class="calibre15">Wolf kasıldı. Başını kaldırdı. Daha şimdiden kana susamışlıkla parlamaya başlayan gözleri genişçe açıldı ama sonra donuk bir ifadeye kavuştu. Boğazından yükselen boğuluyormuşçasına bir sesle, bir anda güçsüzleşti ve Scarlet’ın üstüne yığıldı.</span></span></p>
  </div>
</body>
</html>