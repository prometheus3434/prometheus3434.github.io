<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <h2 class="calibre34" id="calibre_pb_19"><a class="pcalibre1 pcalibre calibre2" id="_Toc414713479"><span class="calibre35">On Yedi</span></a></h2>

    <p class="msonormal1"><span class="calibre1"><span class="calibre2"> </span></span></p>

    <p class="msonormal"><span class="calibre11"><span class="calibre13">TRENİN KORİDORLARI OLDUKÇA HAREKETLİYDİ.</span></span> <span class="calibre11"><span class="calibre15">Scarlet yemek vagonuna doğru ilerlerken, ellerinde tepsileriyle vagonlara servis yapan androidlerin, yüzünde ciddi bir ifadeyle el ekranına bakan takım elbiseli bir kadının ve gördüğü her kapıyı açıp merakla içeri bakan bir ufaklığın yanından geçti.</span></span></p>

    <p class="msonormal"><span class="calibre11"><span class="calibre15">Scarlet, işine giden, tatilci, alışverişe çıkmış ve hatta belki de bazıları evlerine dönüş yolundaki insanların arasından geçerek yaklaşık yarım düzine birbirine benzer vagonu aştı. On altı yaşındaki bir kızı bir iblis gibi resmeden medyaya öfkesi, kızın hapisten kaçmış ve hâlâ bulunamadığını öğrendiği andaki şaşkınlığı, Wolf’un şiddetle dolu çocukluğu ve kendisine yemek vagonunda eşlik etmeyi reddetmesi karşısındaki duyguları yavaş yavaş azalmaya başlamıştı. Babaannesine dair endişeleri ve şu anda kendisi taşrada yavaşça ilerleyen bir trendeyken bile babaannesinin neyle karşı karşıya olabileceğine dair korkuları, en azından onu kurtarmak için yola çıktığı gerçeğiyle, biraz olsun yatışmıştı.</span></span></p>

    <p class="msonormal"><span class="calibre11"><span class="calibre15">Düşünceleri hâlâ oradan oraya savrulurken, sonunda yemek vagonuna ulaştı. Vagonun göreceli olarak boş olduğunu görünce sevindi. Vagonun ortasındaki yuvarlak bir barın içindeki barmen canı sıkılmış gibi görünüyordu ve gözünü duvardaki bir ekrana dikmiş, Scarlet’ın asla sevemediği bir talk show’u izliyordu. Ufak bir masada iki kadın içkilerini yudumlamakla meşguldü. Koltuklu bir bölmede oturmuş genç bir adamsa ayaklarını masaya uzatmış, parmaklarını sinirli bir şekilde elindeki el ekranına vuruyordu. Duvar yanında dört android, özel vagonlara servis yapmak üzere bekleme halindeydi.</span></span></p>

    <p class="msonormal"><span class="calibre11"><span class="calibre15">Scarlet bara oturdu, el ekranını bir bardak yeşil zeytinin yanına bıraktı.</span></span></p>

    <p class="msonormal"><span class="calibre11"><span class="calibre15">“Ne alırsınız?” diye sordu barmen, gözlerini talk Show sunucusu ile yıldızı sönmüş bir aksiyon yıldızı arasındaki sohbetten ayırmadan.</span></span></p>

    <p class="msonormal"><span class="calibre11"><span class="calibre15">“Espresso, tek şekerli olsun lütfen.”</span></span></p>

    <p class="msonormal"><span class="calibre11"><span class="calibre15">Barmen siparişini hazırlarken Scarlet çenesini eline dayadı ve diğer elinin parmaklarını el ekranında gezdirerek şu kelimeleri girdi;</span></span></p>

    <p class="msonormal"><a class="pcalibre pcalibre1" id="bookmark24"></a><span class="font4"><span class="calibre16">SÜRÜ BİRLİĞİ</span></span></p>

    <p class="msonormal"><span class="calibre11"><span class="calibre15">Ekrandan, kendilerini kurt sürüsü ve gizli topluluklar olarak tanımlayan müzik gruplarıyla, internet toplukları sıralandı.</span></span></p>

    <p class="msonormal"><a class="pcalibre pcalibre1" id="bookmark25"></a><span class="font4"><span class="calibre16">SÜRÜ BİRLİSİ ASKERİ</span></span></p>

    <p class="msonormal"><span class="calibre11"><span class="calibre15">Hiçbir sonuç bulunamadı.</span></span></p>

    <p class="msonormal"><a class="pcalibre pcalibre1" id="bookmark26"></a><span class="font4"><span class="calibre16">KURTLAR</span></span></p>

    <p class="msonormal"><span class="calibre11"><span class="calibre15">Scarlet bunun fazlasıyla geniş bir tanımlama olduğunu ancak yazdıktan sonra fark etti. Yazdığını hızla düzeltti.</span></span></p>

    <p class="msonormal"><a class="pcalibre pcalibre1" id="bookmark27"></a><span class="font4"><span class="calibre16">KURTLAR ÇETESİ</span></span></p>

    <p class="msonormal"><span class="calibre11"><span class="calibre15">Arama sonucunda 20,400 sayfa çıkınca, aramasına PARİS’İ de ekledi.</span></span></p>

    <p class="msonormal"><span class="calibre11"><span class="calibre15">İki yaz önce Paris’te turlayan bir müzik grubu listelendi.</span></span></p>

    <p class="msonormal"><a class="pcalibre pcalibre1" id="bookmark28"></a><span class="font4"><span class="calibre16">KURTLAR SOKAK ÇETESİ. KURT ÖZGÜRLÜKÇÜLERİ. ERDEMLİ KURTLARMIŞ GİBİ DAVRANAN SADİST SUÇLULAR.</span></span></p>

    <p class="msonormal"><span class="calibre11"><span class="calibre15">Sonuç yok. Sonuç yok. Sonuç yok.</span></span></p>

    <p class="msonormal"><span class="calibre11"><span class="calibre15">Sinirleri bozulan Scarlet, saçlarını kapüşonunun içine tıkıştırdı. Kendisi farkında olmadan espressosu önüne bırakılmıştı bile. Bir yudum almadan önce, ufak fincanı ağzına yaklaştırıp biraz üfledi.</span></span></p>

    <p class="msonormal"><span class="calibre11"><span class="calibre15">Kurt Birliği denilen bu örgüt 962 üyeye sahip olacak kadar uzun zamandır ortalardaysa, onlarla ilgili bir kayıt bulunmaması imkânsızdı. Suçlar, davalar, cinayetler, topluma rahatsızlık veren her türlü şey. Arama yaparken başka hangi kelimeleri girmesi gerektiğini düşündü ve Wolf’u daha fazla sorgulamış olmayı diledi.</span></span></p>

    <p class="msonormal"><span class="calibre11"><span class="calibre15">“Oldukça belirli bir arama.”</span></span></p>

    <p class="msonormal"><span class="calibre11"><span class="calibre15">Scarlet başını yana çevirdi ve iki tabure yanında oturan, ne zaman geldiğini bile fark etmediği adama baktı. Adam hafifçe kısık gözleriyle, yanağındaki gamzesini hafifçe ortaya koyarak kıza cilveli bir şekilde gülümsedi. Adamın yüzü Scarlet’a aşina geldi, sonra onu henüz bir saat önce Toulouse’taki tren istasyonunda gördüğünü hatırladı.</span></span></p>

    <p class="msonormal"><span class="calibre11"><span class="calibre15">“Ben de belirli bir şey arıyorum zaten,” dedi Scarlet.</span></span></p>

    <p class="msonormal"><span class="calibre11"><span class="calibre15">“Fark ettim. ‘Erdemli kurtlarmış gibi davranan..."Bunun ne anlama gelebileceğini hayal bile edemiyorum.”</span></span></p>

    <p class="msonormal"><span class="calibre11"><span class="calibre15">Barmen, kaşlarını çatarak onlara doğru baktı. “Ne alırsınız?” Adam gözleri barmene çevirdi. “Çikolatalı süt lütfen.”</span></span></p>

    <p class="msonormal"><span class="calibre11"><span class="calibre15">Barmen eline boş bir bardak alırken, Scarlet da kıkırdadı. “Siparişin konusundaki ilk tahminim bu olmazdı.”</span></span></p>

    <p class="msonormal"><span class="calibre11"><span class="calibre15">“Öyle mi? Peki ya ne olurdu?”</span></span></p>

    <p class="msonormal"><span class="calibre11"><span class="calibre15">Scarlet adamı baştan ayağa bir süzdü. Adamın yaşı, ondan fazla büyük olamazdı ve klasik anlamda bir yakışıklılığa sahip olmasa bile, yaydığı bu özgüven duygusuyla, şüphesiz ki kadınlarla arası iyi olmalıydı. Kısa boylu ama kaslıydı, saçları düzgünce arkaya doğru taranmıştı.</span></span></p>

    <p class="msonormal"><span class="calibre11"><span class="calibre15">Neredeyse kibirlilik sınırlarında gezinen, bir kendinden emin olma havasına sahipti. “Konyak,” dedi Scarlet. “Babamın da en sevdiği içkidir.”</span></span></p>

    <p class="msonormal"><span class="calibre11"><span class="calibre15">“Ne yazık ki bugüne kadar ağzıma bile sürmedim.” Uzunca bir bardak çikolatalı süt önüne konduğunda, adamın yanağındaki gamzesi iyice derinleşti.</span></span></p>

    <p class="msonormal"><span class="calibre11"><span class="calibre15">Scarlet el ekranını kapattı ve espressosunu eline aldı. Kahvesinden yayılan koku, birden burnuna fazla güçlü, fazla acımsı geldi. “Senin siparişin hiç de fena değilmiş.”</span></span></p>

    <p class="msonormal"><span class="calibre11"><span class="calibre15">‘Protein açısından da şaşırtıcı derece zengindir,” dedi adam, bit yudum alarak.</span></span></p>

    <p class="msonormal"><span class="calibre11"><span class="calibre15">Scarlet fincanından bir yudum daha aldı ve tat alma duyusunun itiraz sinyalleri verdiğini hissetti. Fincanı tabağına geri koydu. “Bir centilmen olsaydın, bir tane de bana ısmarlamış olurdun.”</span></span></p>

    <p class="msonormal"><span class="calibre11"><span class="calibre15">“Bir hanımefendi olsaydın, bunu söylemeden önce benim ısmarlamamı beklerdin.”</span></span></p>

    <p class="msonormal"><span class="calibre11"><span class="calibre15">Scarlet dudaklarını büzüştürdü ama adam çoktan barmene işaret etmiş ve ikinci bir bardak çikolatalı süt siparişi vermekle meşguldü.</span></span></p>

    <p class="msonormal"><span class="calibre11"><span class="calibre15">“Bu arada, adım Ran.”</span></span></p>

    <p class="msonormal"><span class="calibre11"><span class="calibre15">“Ben de Scarlet.”</span></span></p>

    <p class="msonormal"><span class="calibre11"><span class="calibre15">“Saçların gibi mi?”</span></span></p>

    <p class="msonormal"><span class="calibre11"><span class="calibre15">“Ah, işte bu benzetmeyi ilk defa duyuyorum.”</span></span></p>

    <p class="msonormal"><span class="calibre11"><span class="calibre15">Barmen yeni çikolatalı süt bardağım bara koydu, sonra döndü ve ekranın sesini açtı.</span></span></p>

    <p class="msonormal"><span class="calibre11"><span class="calibre15">“Peki. Nereye seyahat ediyorsunuz Matmazel Scarlet?”</span></span></p>

    <p class="msonormal"><span class="calibre11"><i class="calibre5"><span class="calibre15">Paris.</span></i></span></p>

    <p class="msonormal"><span class="calibre11"><span class="calibre15">Aklında beliren bu kelime, birden tüm ağırlığıyla Scarlet’ın düşüncelerini istila etti. Gözlerini duvardaki ekrana çevirdi. Ekrandaki saate, kalan uzaklığa ve varış zamanına baktı.</span></span></p>

    <p class="msonormal"><span class="calibre11"><span class="calibre15">“Paris.” Bardağından büyük bir yudum aldı. Alıştığı türden, taze sütle yapılmamıştı ama çikolatanın yoğun tadı güzel bir lezzet sunuyordu. “Babaannemi ziyarete gidiyorum.”</span></span></p>

    <p class="msonormal"><span class="calibre11"><span class="calibre15">“Öyle mi? Ben de Paris yokuşuyum.”</span></span></p>

    <p class="msonormal"><span class="calibre11"><span class="calibre15">Scarlet belirsiz bir hareketle başını salladı. Aniden, bu sohbetin burada noktalanmasını istemişti. Kıvamlı içeceğini yudumlarken, bu sohbete dâhil olmasının arkasında, istemsizce bile olsa, bir tür manipülasyonun yattığını fark etti. Adama karşı bir ilgisi yoktu, Paris’e gidiş sebebini merak etmiyordu ve onu bir daha görmek gibi bir isteği söz konusu değildi. Sadece adamın ilgisini üstüne çekebileceğini kanıtlamak istemiş ve şimdi de bunu bu kadar kolay başardığı için canı sıkılmıştı.</span></span></p>

    <p class="msonormal"><span class="calibre11"><span class="calibre15">Tıpkı babasının yapabileceği türden bir hareketti ve bunu fark etmekle bile midesi kasıldı. Elindeki çikolatalı süt bardağını barın uzağına doğru ittirmek istedi.</span></span></p>

    <p class="msonormal"><span class="calibre11"><span class="calibre15">“Yalnız mı seyahat ediyorsun?”</span></span></p>

    <p class="msonormal"><span class="calibre11"><span class="calibre15">Scarlet başını hafifçe ona doğru eğdi ve özür dilemesine gülümsedi. “Hayır. Hatta artık erkek arkadaşımın yanına dönmem gerekiyor.” <i class="calibre5">Erkek</i> kelimesine gerektiğinden fazla vurgu vermişti ama adam istifini hiç bozmadı.</span></span></p>

    <p class="msonormal"><span class="calibre11"><span class="calibre15">“Elbette,” dedi.</span></span></p>

    <p class="msonormal"><span class="calibre11"><span class="calibre15">İçeceklerini aynı anda bitirdiler ve Scarlet yabancı adamın itiraz etmesine fırsat bırakmadan, kendi içtiğini ödemek için hızla bileğini bardaki tarayıcıdan geçirdi.</span></span></p>

    <p class="msonormal"><span class="calibre11"><span class="calibre15">“Barmen,” dedi, tabureden inerken. “Hazır yiyecekleriniz var mı? Sandviç gibi mesela?”</span></span></p>

    <p class="msonormal"><span class="calibre11"><span class="calibre15">Barmen başparmağıyla barın yüzeyine gömülmüş ekranlara işaret etti. “Menülere bakabilirsiniz.”</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı. “Neyse. Odaya sipariş veririm.”</span></span></p>

    <p class="msonormal"><span class="calibre11"><span class="calibre15">Barmen, onu işittiğine dair bir işarette bulunmadı.</span></span></p>

    <p class="msonormal"><span class="calibre11"><span class="calibre15">“Tanıştığımıza memnun oldum Ran.</span></span></p>

    <p class="msonormal"><span class="calibre11"><span class="calibre15">Ran bir dirseğini bara dayadı ve kızın yüzüne bakabilmek için taburesinde yana doğru döndü. “Belki tekrar karşılaşırız. Paris’te mesela.”</span></span></p>

    <p class="msonormal"><span class="calibre11"><span class="calibre15">Ran çenesini eline dayarken, Scarlet’ın ensesindeki tüyler diken diken oldu. Bir tiksinti dalgası eşliğinde, adamın parmaklarındaki her bir tırnağın keskin bir şekilde sivriltilmiş olduğunu fark etti.</span></span></p>

    <p class="msonormal"><span class="calibre11"><span class="calibre15">“Belki,” dedi Scarlet, sesindeki kibarlığı korumaya çalışarak.</span></span></p>

    <p class="msonormal"><span class="calibre11"><span class="calibre15">Trenin arkalarına doğru ilerlerken, içgüdüsel alarmı sanki havada asılı bir vızıltı sesi gibi, iki vagon boyunca devam etti. Scarlet bu hissi üstünden atmaya çalıştı. Babaannesinin ve babasının başına gelenlerden sonra paranoya nihayet baş göstermeye başlamıştı. Teninin hemen altında yatan tüm o panik hissiyle, herhangi bir sohbeti sürdürebilmesi bile bir mucizeydi.</span></span></p>

    <p class="msonormal"><span class="calibre11"><span class="calibre15">Adam son derece kibardı. Bir centilmendi. Belki de o pençemsi tırnaklar, şehirde son modaydı.</span></span></p>

    <p class="msonormal"><span class="calibre11"><span class="calibre15">Ran’ın içinden yükselen bu ani, tiksinti dolu güvenmezlik hissini hiç de hak etmediğine karar verdiği anda, hatırladı.</span></span></p>

    <p class="msonormal"><span class="calibre11"><span class="calibre15">Scarlet, Toulouse’taki istasyonda onu ilk defa gördüğünde, Ran üstünde hırpani kotu ve elinde hiçbir çantası yokken yürüyen merdivenlerden iniyordu. Wolf da tam o sırada, sanki bir şey işitmiş veya tanıdığı birini görmüş gibi, bir anda gerilmişti.</span></span></p>

    <p class="msonormal"><span class="calibre11"><span class="calibre15">Bir tesadüf olabilir miydi bu?</span></span></p>

    <p class="msonormal"><span class="calibre11"><span class="calibre15">Tavandaki hoparlörden bir cızırtı sesi yükseldi. Scarlet koridordaki gürültü yüzünden hoparlörden yapılan anonsu zar zor işitebildi. Ama ardı ardına tekrarlayan anonsun etkisiyle koridor bir anda sessizleşti. “Bir rötar durumu yaşanıyor. Tüm yolcularımızdan derhal özel odalarına dönmelerini ve bir sonraki anonsa kadar vagon koridorlarına çıkmamalarını rica ediyoruz. Bu bir test değildir. Geçici bir rötar durumu yaşanıyor.</span></span></p>
  </div>
</body>
</html>