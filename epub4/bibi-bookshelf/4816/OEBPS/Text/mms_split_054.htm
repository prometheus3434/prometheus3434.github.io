<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_53"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜ<a class="pcalibre1 pcalibre calibre2" id="bookmark68"></a>M</span></span></p>

    <p class="msonormal1"><a class="pcalibre pcalibre1" id="_Toc414713506"><span class="font4"><b class="calibre3"><span class="calibre12">Kırk Dört</span></b></span></a></p>

    <p class="msonormal"><a class="pcalibre pcalibre1" id="bookmark69"></a><span class="calibre11"><span class="calibre13">GEMİ DÜNYA YÖRÜNGESİNE OTURDUKTAN SONRA,</span></span> <span class="calibre11"><span class="calibre15">Scarlet acıyan ciğerlerindeki havayı boşalttı ve pilot koltuğuna yığıldı. Yaralarının acısı ve bitkinliği bir anda üstüne çökmüştü. İnleyerek koltuğunu döndürdü ve kargo bölümüne doğru baktı.</span></span></p>

    <p class="msonormal"><span class="calibre11"><span class="calibre15">Linh Cinder ayaklarım önünde uzatmış bir hâlde, yerde oturuyordu. Hâlâ baygın yatan Wolf sırtüstü uzanmıştı. Rampadan sürüklenirken bıraktığı kan izi açıkça görülebiliyordu. Diğer adam ise yüzüstü serilmişti.</span></span></p>

    <p class="msonormal"><span class="calibre11"><span class="calibre15">“Sen bir pilotsun,” dedi Cinder, Scarlet’a. Linh Cinder.</span></span></p>

    <p class="msonormal"><span class="calibre11"><span class="calibre15">Prenses Selene.</span></span></p>

    <p class="msonormal"><span class="calibre11"><span class="calibre15">“Babaannemden öğrendim. O eskiden bir pilottu...” Kalbine giren sızı yüzünden sözlerine devam edemedi. “Ama gemin tek başına da oldukça iyi idare ediyor.”</span></span></p>

    <p class="msonormal"><span class="calibre11"><span class="calibre15">“Hizmet edebildiğime sevindim,” dedi gaipten gelen ses. “Ben İko. Yaralı olan var mı?”</span></span></p>

    <p class="msonormal"><span class="calibre11"><span class="calibre15">“Herkes yaralı,” dedi Cinder inleyerek.</span></span></p>

    <p class="msonormal"><span class="calibre11"><span class="calibre15">Scarlet aksak adımlarla Wolf’a doğru yürüdü ve adamın yanında yere çöktü.</span></span></p>

    <p class="msonormal"><span class="calibre11"><span class="calibre15">“İyi olacaklar mı?”</span></span></p>

    <p class="msonormal"><span class="calibre11"><span class="calibre15">“Umarım,” dedi Cinder, “ama daha önce dart sapladığım birinin etrafında sonrasında nasıl bir etkide bulunduğunu görecek kadar uzun süre takılmadım.”</span></span></p>

    <p class="msonormal"><span class="calibre11"><span class="calibre15">Scarlet lime lime eşofman üstünü çıkardı ve onunla Wolf’un kolundaki yarayı sardı. “Gemide sargı bezi olduğu söylemiştin, değil mi?”</span></span></p>

    <p class="msonormal"><span class="calibre11"><span class="calibre15">Scarlet, Cinder’ın tekrar hareket etmekteki isteksizliğini görebiliyordu. Ama Cinder birkaç saniye sonra ayağa doğruldu ve kargo bölümünün diğer tarafındaki bir kapıdan içeri girdi.</span></span></p>

    <p class="msonormal"><span class="calibre11"><span class="calibre15">Hafif bir inilti sesi, Scarlet’ın gözlerini yabancı adama çevirmesine sebep oldu. Adam gözlerini açmıştı.</span></span></p>

    <p class="msonormal"><span class="calibre11"><span class="calibre15">“Neredeyiz?” diye mırıldandı.</span></span></p>

    <p class="msonormal"><span class="calibre11"><span class="calibre15">“Ah, şimdiden uyandın mı?” dedi Cinder, merhem ve sargı bezleriyle dönerek. “Biraz daha baygın kalmanı umuyordum. Sessizlik ve huzur dolu dakikalar, benim için keyifli bir değişiklik oldu.”</span></span></p>

    <p class="msonormal"><span class="calibre11"><span class="calibre15">Sesindeki tona rağmen, Scarlet bir tüp merhemi adamın karnının üstüne bırakan kızın içinin rahatladığını görebiliyordu. Cinder elindeki diğer bir tüp merhem ve sargı bezini, bir neşterle beraber Scarlet’a uzattı, “iziniz sürülmeye başlamadan önce, kimlik çiplerinizi çıkartıp imha etmemiz gerekiyor.”</span></span></p>

    <p class="msonormal"><span class="calibre11"><span class="calibre15">Sargı bezinden bir parça alan Scarlet kaşlarını çattı. “O bir hayvan değil,” dedi, Wolf’un yanağındaki derin pençe izlerine bakarak.</span></span></p>

    <p class="msonormal"><span class="calibre11"><span class="calibre15">“Emin misin?”</span></span></p>

    <p class="msonormal"><span class="calibre11"><span class="calibre15">“Thorne’la aynı fikirde olmaktan nefret ediyorum,” dedi Cinder. <i class="calibre5">“Gerçekten</i> nefret ediyorum ama o haklı. Onun bizim tarafımızda olduğundan emin olamayız.”</span></span></p>

    <p class="msonormal"><span class="calibre11"><span class="calibre15">Scarlet dudaklarını sıktı ve bezden bir parça daha aldı. “Uyandığında göreceksiniz. O bir...” Tereddüt etti ve bir an sonra ikisini, kendisinin bile onların tarafında olduğuna ikna edebileceği bir yol bulunmadığını fark etti.</span></span></p>

    <p class="msonormal"><span class="calibre11"><span class="calibre15">“Eh,” dedi Thorne. “Ben kendimi çok daha iyi hissediyorum.” Pantolonunu yırtarak merhemi dart okunun açtığı yaranın üstüne sürdü.</span></span></p>

    <p class="msonormal"><span class="calibre11"><span class="calibre15">Yüzüne düşen saçları ittiren Scarlet, Wolf’un gömleğini yırtarak açtı ve merhemi adamın karnındaki derin yarıkların üstüne sürdü. “Sen kimsin?”</span></span></p>

    <p class="msonormal"><span class="calibre11"><span class="calibre15">“Kaptan Carswell Thorne.” Thorne merhemin kapağını kapattı ve arkasındaki duvara yaslandı. Eli tüfeğin üstüne düştü. “Bu da nereden çıktı?”</span></span></p>

    <p class="msonormal"><span class="calibre11"><span class="calibre15">“Scarlet onu sandıklardan birinin içinde bulmuş,” dedi Cinder, yüzünü duvardaki ekrana dönerek. “Ekran açılsın.”</span></span></p>

    <p class="msonormal"><span class="calibre11"><span class="calibre15">Ekranda, kanla kaplı bir adamı kameraya doğru koşarken gösteren bir görüntü belirdi. Bir çığlık sesi duyuldu, sonra görüntü statiğe düştü.</span></span></p>

    <p class="msonormal"><span class="calibre11"><span class="calibre15">Videonun yerini, masasının arkasında oturmuş, yüzünün rengi atmış bir haber spikeri aldı. “Bu görüntü, gecenin ilk saatlerinde Manhattan’da alındı. Kaynaklardan öğrendiğimiz bilgilere göre, Birlik ülkelerinin on iki şehrinden fazlası saldırı altında.”</span></span></p>

    <p class="msonormal"><span class="calibre11"><span class="calibre15">Scarlet, Wolf’un bileğindeki çipi kesip çıkarmak için eğildi. Wolf’un bileğinde zaten bir yara izi olduğunu fark etti. Sanki kimlik çipinin bileğine yerleştirilmesinin üstünden zaten fazla bir zaman geçmemişti.</span></span></p>

    <p class="msonormal"><span class="calibre11"><span class="calibre15">Spiker devam etti, “Vatandaşlar evlerinde kalmaya ve tüm kapı ile pencerelerini kilitlemeye davet ediliyor. Şimdi Capitol City’ye, Başkan Vargas’ın ulusa hitabına canlı olarak bağlanıyoruz.”</span></span></p>

    <p class="msonormal"><span class="calibre11"><span class="calibre15">Wolf’tan yükselen bir inilti, herkesin yüzünü ona doğru çevirmesine sebep oldu. Scarlet gözünün ucuyla Kaptan Thorne’un, tüfeğin emniyetini açtığını ve namluyu Wolf’un göğsüne doğru çevirdiğini gördü.</span></span></p>

    <p class="msonormal"><span class="calibre11"><span class="calibre15">Scarlet neşteri ve her ikisinin de kimlik çipini bir yana bıraktı ve uzanarak Wolf’un yüzünü kendisine çevirdi. “Sen iyi misin?”</span></span></p>

    <p class="msonormal"><span class="calibre11"><span class="calibre15">Wolf kızarmış gözlerini ona çevirdi, sonra aniden uzaklaşarak diğer yanına doğru döndü ve kusmaya başladı. Scarlet yüzünü buruşturdu.</span></span></p>

    <p class="msonormal"><span class="calibre11"><span class="calibre15">“Üzgünüm,” dedi Cinder. “Büyük ihtimalle darttaki yatıştırıcının yan etkisi olmalı.”</span></span></p>

    <p class="msonormal"><span class="calibre11"><span class="calibre15">Thorne da öğürür gibi oldu. “Yıldızlar aşkına, aynı şeyin bana da olmadığına sevindim. Ne kadar da utanç verici.”</span></span></p>

    <p class="msonormal"><span class="calibre11"><span class="calibre15">Koluyla ağzını silen Wolf, her hareketiyle yüzünü buruşturarak tekrar sırtüstü yattı. Alnını kırıştırdı, sonra kısılmış gözlerle Scarlet’a baktı. Gözleri normal yeşil rengine geri dönmüştü ve artık o hayvansı açlıkla dolu değildi. “Yaşıyorsun.”</span></span></p>

    <p class="msonormal"><span class="calibre11"><span class="calibre15">Scarlet bir tutam saçını kulağının arkasına sıkıştırdı. Duyduğu rahatlama hissine kendisi de şaşırmıştı.</span></span></p>

    <p class="msonormal"><span class="calibre11"><span class="calibre15">Kızı o canavarlara teslim eden kişi bu adamdı. Scarlet’ın ondan nefret etmesi gerekirdi ama düşünebildiği tek şey, Wolf’un trende onu öptüğü sıradaki umutsuzluğu ve babaannesini aramaya devam etmemesi için yalvarışıydı. “Senin sayende.”</span></span></p>

    <p class="msonormal"><span class="calibre11"><span class="calibre15">Thorne burnundan soludu. <i class="calibre5">“Onun</i> sayesinde mi?”</span></span></p>

    <p class="msonormal"><span class="calibre11"><span class="calibre15">Wolf başını Thorne’a çevirmeye çalıştı ama boynunu yeterince kıvıramadı. “Neredeyiz?”</span></span></p>

    <p class="msonormal"><span class="calibre11"><span class="calibre15">“Dünya yörüngesindeki bir kargo gemisindesin,” dedi Cinder. “Şu yatıştırıcı dart konusunda özür dilerim. Senin onu yemeye niyetli olduğunu sanmıştım.”</span></span></p>

    <p class="msonormal"><span class="calibre11"><span class="calibre15">“Ben de öyle sanmıştım.” Cinder’ın metalden elini fark edince, yüzündeki ifade karardı. “Sanırım kraliçem seni arıyor.” Thorne bir kaşını kaldırdı. “Bunun, onu gemide bulundurma konusunda bana kendimi daha iyi hissettirmesi mi gerekiyordu yani?”</span></span></p>

    <p class="msonormal"><span class="calibre11"><span class="calibre15">“Artık daha iyi,” dedi Scarlet. “Değil mi Wolf?”</span></span></p>

    <p class="msonormal"><span class="calibre11"><span class="calibre15">Wolf başını iki yana salladı. “Beni gemiye almamalıydınız. Sizi tehlikeye atmaktan başka bir işe yaramam. Beni geride bırakmalıydınız. Beni öldürmeliydiniz.”</span></span></p>

    <p class="msonormal"><span class="calibre11"><span class="calibre15">Thorne tüfeğin emniyetini açtı.</span></span></p>

    <p class="msonormal"><span class="calibre11"><span class="calibre15">“Saçmalama,” dedi Scarlet. “Seni bu hâle o adamlar getirdi. Senin suçun değil.”</span></span></p>

    <p class="msonormal"><span class="calibre11"><span class="calibre15">Wolf kızı, karşısında inatçı bir çocuk varmışçasına süzdü. “Scarlet... Eğer benim yüzümden sana bir şey olsaydı...”</span></span></p>

    <p class="msonormal"><span class="calibre11"><span class="calibre15">“Bu gemideki herhangi birine zarar vermeye niyetli misin, değil misin?” dedi Cinder, ikilinin sohbetini bölerek.</span></span></p>

    <p class="msonormal"><span class="calibre11"><span class="calibre15">Wolf, Cinder’a bakarak gözlerini kırpıştırdı, sonra yüzünü Scarlet’a çevirerek uzunca ona baktı. “Hayır,” diye fısıldadı.</span></span></p>

    <p class="msonormal"><span class="calibre11"><span class="calibre15">Uç kalp atımı sonra, Cinder’ın duruşu rahatladı. “Doğru söylüyor.”</span></span></p>

    <p class="msonormal"><span class="calibre11"><span class="calibre15">“Ne?” dedi Thorne. “Ve <i class="calibre5">bunun</i> da mı bana kendimi daha iyi hissettirmesi gerekiyor?”</span></span></p>

    <p class="msonormal"><span class="calibre11"><span class="calibre15">“Kai bir duyuru yapmak üzere!” İko’nun sesi gemi içinde yankılandı. Sonra ekranın sesi yükseldi.</span></span></p>

    <p class="msonormal"><span class="calibre11"><span class="calibre15">Yine bir haber spikeri konuşuyordu. “...Tüm saldırılar sona ermiş gibi görünüyor. Gelişmelerden sizleri haberdar edeceğiz. Şimdi, imparator Kai’den acil bir duyuru almak üzere Doğu Ulusları Topluluğuna bağlanıyoruz.</span></span></p>

    <p class="msonormal"><span class="calibre11"><span class="calibre15">Spikerin konuşması yarıda kesildi, ekranda Doğu Ulusları’nın basın toplantısı odası belirdi. Kai bir kürsünün arkasında duruyordu. Cinder iki eliyle pantolonunun kumaşını sıktı.</span></span></p>

    <p class="msonormal"><span class="calibre11"><span class="calibre15">“Cinder ona abayı yakmış durumda,” diye fısıldadı Thorne.</span></span></p>

    <p class="msonormal"><span class="calibre11"><span class="calibre15">“Kim değil ki?” dedi İko.</span></span></p>

    <p class="msonormal"><span class="calibre11"><span class="calibre15">Kai kısa bir an için, parlak ışıktan gözü kamaşmış göründü ama omuzlarını dikleştirirken, bu ifadesi de kayboldu. “Gecenin bu saatinde düzenlenen bu basın toplantısının sebebini hepiniz biliyorsunuz ve bu kadar kısa sürede gelebildiğiniz için hepinize teşekkür ediyorum. Uç buçuk saat önce başlayan saldırılardan bu yana biriken sorularınızı elimden geldiğince cevaplamayı umuyorum.”</span></span></p>

    <p class="msonormal"><span class="calibre11"><span class="calibre15">Wolf ekranı daha iyi görebilmek için oturur pozisyona geçerken acıyla inledi. Scarlet’ın parmakları Wolf’un elini sıktı.</span></span></p>

    <p class="msonormal"><span class="calibre11"><span class="calibre15">“Saldırganların Ay Ülkesi’nden geldiklerini doğrulayabilirim. Bilim adamlarımızdan bazıları çoktan, Tokyo’daki bir polis memuru tarafından öldürülen saldırganlardan birinin bedeni üstünde testler gerçekleştiriyor. Bu adamların genetik olarak müdahale edilmiş askerler oldukları onaylandı. Fiziksel yapıları bir tür kurt kırmasının sinir ağıyla birleştirilmiş Aycı erkekleri oldukları anlaşılıyor. Bu sürpriz saldırı, Dünya’nın önde gelen şehirlerinde panik, kafa karışıklığı ve kargaşa yaratmak üzere koordine edilmiş gibi görünüyor. Bu konuda başarılı olduklarını söylemek hatalı olmaz diye düşünüyorum. Kraliçe Levana’nın, hâkimiyeti boyunca, Dünya’yı pek çok defa savaşla tehdit ettiğini biliyorsunuz. Kraliçe Levana’nın bunca zaman sonra neden gerçekten bir saldırı gerçekleştirdiğini merak ediyorsanız... Sebebi benim.”</span></span></p>

    <p class="msonormal"><span class="calibre11"><span class="calibre15">Scarlet, Cinder’ın dizlerini karnına doğru çektiğini ve kollarını titremeye başlayıncaya kadar sıktığını fark etti.</span></span></p>

    <p class="msonormal"><span class="calibre11"><span class="calibre15">“Kraliçe Levana, Ay Ülkesi ile Dünya arasındaki, Aycı kaçaklarının Ay Ülkesi’ne iade edilmelerini öngören bir anlaşmanın gereğini yerine getiremediğim için bana karşı öfkeli. Kraliçe Levana bu konudaki hassasiyetini bana önceden oldukça net bir dille ifade etmişti ve ben bu şartları başarıyla yerine getiremedim.”</span></span></p>

    <p class="msonormal"><span class="calibre11"><span class="calibre15">Cinder’ın boğazından garip bir ses kaçtı -bir inilti ile ciyaklama arası bir sesti- ve eliyle ağzını kapamak zorunda kaldı.</span></span></p>

    <p class="msonormal"><span class="calibre11"><span class="calibre15">“Bu sebeple, söz konusu saldırıların durdurulması ve tam bir savaşın gücüm elverdiği sürece gerçekleşmemesi için, elimden geleni yapmayı sorumluluğum olarak görüyorum. Ve ben de gerekeni, elimden gelen tek şeyi yaptım.” Sanki habercilerin gözlerine bakamayacak kadar dehşet içindeymiş gibi, gözlerini basın odasının arka duvarlarına doğru kaldırdı. “Ay Ülkesi’nden Kraliçe Levana ile evlilik yoluyla müttefiklik anlaşmasını kabul ettim.”</span></span></p>

    <p class="msonormal"><span class="calibre11"><span class="calibre15">Cinder’dan şok dolu bir çığlık yükseldi ve hızla ayağa fırladı. “Hayır. Hayır!”</span></span></p>

    <p class="msonormal"><span class="calibre11"><span class="calibre15">“Buna karşılık olarak,” diye devam etti Kai, “Kraliçe Levana, saldırılara bir son vermeyi kabul etti. Düğün bir sonraki dolunayda, eylülün yirmi beşinde gerçekleştirilecek. Ve düğünü takiben Kraliçe Levana, Doğu Ulusları Topluluğu imparatoriçesi olarak taçlandırılacak. Tüm Aycı askerlerinin Dünya topraklarından çekilmesi ise ertesi gün gerçekleştirilecek.”</span></span></p>

    <p class="msonormal"><span class="calibre11"><i class="calibre5"><span class="calibre15">“Hayır!”</span></i></span> <span class="calibre11"><span class="calibre15">diye feryat etti Cinder. Ayağındaki botu çıkararak ekrana doğru fırlattı. “Aptal. Aptal!”</span></span></p>

    <p class="msonormal"><span class="calibre11"><span class="calibre15">“Önümüzdeki günler ben veya bakanlar kurulum, sizi gelişmelerden haberdar edecektir. Bu akşam başka bir soru kabul etmiyorum. Teşekkürler.” Yine de bir sürü soru yükseldi ama Kai hepsini duymazdan gelerek, yenik düşmüş bir general gibi kürsüden çekildi.</span></span></p>

    <p class="msonormal"><span class="calibre11"><span class="calibre15">Cinder hızla döndü ve en yakındaki sandığa, çıplak metalden ayağıyla bir tekme savurdu. “Her şeyin Levana’nın başının altından çıktığını biliyor, buna rağmen ona istediği her şeyi sunuyor! Binlerce Dünyalının ölümünden sorumlu olan Levana. Ve şimdi bir de <i class="calibre5">imparatoriçe</i> olacak!” Cinder volta atmaya başladı, Scarlet’ın yanındaki iki kanlı çipi gördü ve onları topuğu altında acımasızca ezerek un ufak etti. “Ve Levana’nın bu anlaşmayla sağladığı tatmin ne kadar sürecek? Bir ay mı? Bir hafta mı? Üstelik Kai’ye söyledim! Ona Levana’nın, Dünyanın kalanına savaş ilan etmek için Doğu Uluslarını bir basamak olarak kullanacağını söyledim ve Kai buna rağmen onunla evlenecek! Levana herkes üstünde tam bir kontrol sahibi olacak ve bunun hepsi Kai’nin suçu!”</span></span></p>

    <p class="msonormal"><span class="calibre11"><span class="calibre15">Scarlet kollarını göğsünde kavuşturdu. “Bana öyle geliyor ki,” dedi, sesini Cinder’ınkine denk bir şekilde yükselterek,” bunların hepsi <i class="calibre5">senin</i> suçun.”</span></span></p>

    <p class="msonormal"><span class="calibre11"><span class="calibre15">Cinder söylenmeyi kesti ve afallamış bir şekilde Scarlet’a baktı. İkisinin arasındaki Thorne ise büyük bir şov izliyormuş gibi çenesini avucuna dayadı. Ama diğer eli hâlâ, Wolf’un başına nişanlı tüfeğin üstündeydi.</span></span></p>

    <p class="msonormal"><span class="calibre11"><span class="calibre15">“Levana’nın bunları neden yaptığını biliyorsun,” dedi Scarlet, kaslarının itiraz etmesine rağmen ayağa doğrularak. “Neden senin peşinde olduğunu biliyorsun.”</span></span></p>

    <p class="msonormal"><span class="calibre11"><span class="calibre15">Cinder’ın öfkesi dağıldı. “Babaannen sana söylemiş.”</span></span></p>

    <p class="msonormal"><span class="calibre11"><span class="calibre15">“Evet, söyledi. Asıl midemi bulandıransa, en başında senin bütün bunların olmasına izin vermen!”</span></span></p>

    <p class="msonormal"><span class="calibre11"><span class="calibre15">Yüzü öfkeyle parlayan Cinder eğildi ve diğer botunu da çıkardı. Scarlet sindi ama Cinder sadece botu ıssız bir köşeye fırlattı. “Ya sen ne yapmamı tercih ederdin? Teslim mi olsaydım? Levana’nın tatmin olabileceğini umarak kendimi feda mı etseydim? Öyle yapsaydım bile, her şey yine bu noktaya gelirdi.” “Ben senin baloda tutuklandığın zamandan bahsetmiyorum. Öncesini kastettim. Neden onu durduracak bir şey yapmadın? Senin her şeyi yoluna koyacağına inanan insanlar var. Senin bir fark yaratabileceğini düşünüyorlar. Ya sen ne yaptın? Kaçarak saklandın! Babaannem hayatını, sırf sen hiçbir şey yapamayacak kadar korkak birisin de sonsuza kadar kaçıp saklanabilesin diye feda etmedi!</span></span></p>

    <p class="msonormal"><span class="calibre11"><span class="calibre15">“Ee, aklım karıştı,” dedi Thorne, bir parmağını havaya kaldırarak. “Neden bahsediyoruz biz?”</span></span></p>

    <p class="msonormal"><span class="calibre11"><span class="calibre15">Scarlet, kaptana kısa bir bakış attı. “Şu silahı <i class="calibre5">ona doğrultmayı keser misini”</i></span></span></p>

    <p class="msonormal"><span class="calibre11"><span class="calibre15">Thorne silahı bir yana attı ve ellerini kucağında kavuşturdu. “Onun haberi bile yok, değil mi?” Scarlet hızla Cinder a döndü. “Onun hayatını -hepimizin hayatını- tehlikeye attın. Ve o bunun sebebini bile bilmiyor.”</span></span></p>

    <p class="msonormal"><span class="calibre11"><span class="calibre15">“Durum bu kadar basit değil.”</span></span></p>

    <p class="msonormal"><span class="calibre11"><span class="calibre15">“Öyle mi?”</span></span></p>

    <p class="msonormal"><span class="calibre11"><span class="calibre15">“Ben kendim öğreneli bile daha bir hafta olmadı! Kim olduğumu, balodan sonraki gün, bir ödül gibi Levana’ya teslim edilmek üzere hücremde otururken öğrendim. Yani hapishaneden firar etmek, tüm bir Doğu Ulusları Ordusundan kaçmak ve <i class="calibre5">senin</i> hayatım kurtarmak arasında, tüm geçmişimi özetleyebilecek vaktim pek olmadı. Seni hayal kırıklığına uğrattıysam üzgünüm. Ama sen ne yapmamı isterdin?”</span></span></p>

    <p class="msonormal"><span class="calibre11"><span class="calibre15">Şakakları zonklamaya başlayan Scarlet hafifçe geriye çekildi. “Kim olduğundan nasıl haberin olmaz?”</span></span></p>

    <p class="msonormal"><span class="calibre11"><span class="calibre15">“Çünkü babaannen, bilgilendirme lütfunda bile bulunmadan beni Doğu Ulusları’na yolladı.”</span></span></p>

    <p class="msonormal"><span class="calibre11"><span class="calibre15">“Ama baloda bulunmanın sebebi bu değil miydi?”</span></span></p>

    <p class="msonormal"><span class="calibre11"><span class="calibre15">“Yıldızlar aşkına, hayır. Gerçeğin farkında olsaydım Levana ile yüzleşecek kadar aptallık eder miydim?” Cinder tereddüt etti. “Eh, emin değilim. Belki Kai için bu aptallığı yapardım ama...” Başını iki elinin arasına aldı. “Bilemiyorum. O zaman da bilemedim.”</span></span></p>

    <p class="msonormal"><span class="calibre11"><span class="calibre15">Scarlet tüm kızgınlığından, beynine hücum eden kandan ve bitkinlikten başının dönmeye başladığını hissetti. Cinder’a verebildiği tek cevap, afallamışçasına bir, “Oh,” oldu.</span></span></p>

    <p class="msonormal"><span class="calibre11"><span class="calibre15">Thorne öksürdü. “Ben hâlâ anlamadım.”</span></span></p>

    <p class="msonormal"><span class="calibre11"><span class="calibre15">Cinder iç geçirerek bir sandığın üstüne çöktü, gözlerini iki uyumsuz eline indirdi. Yüzünü bir darbeye hazırlanıyormuşçasına buruşturdu ve mırıldandı. “Ben Prenses Selene’yim.” Thorne soluklanarak güldü ve hepsi yüzünü ona çevirdi. Thorne gözlerini kırpıştırdı. “Ne yani? Gerçekten mi?”</span></span></p>

    <p class="msonormal"><span class="calibre11"><span class="calibre15">“Gerçekten.”</span></span></p>

    <p class="msonormal"><span class="calibre11"><span class="calibre15">Thorne'un gülümsemesi, dudaklarında dondu.</span></span></p>

    <p class="msonormal"><span class="calibre11"><span class="calibre15">İzleyen ağır sessizlik, ayaklarının altında bir titreşim ve İko’nun sesiyle bölündü. “Anlamlandıramadım.”</span></span></p>

    <p class="msonormal"><span class="calibre11"><span class="calibre15">“Yalnız değilsin,” dedi Thorne. “Ne zamandan beri?”</span></span></p>

    <p class="msonormal"><span class="calibre11"><span class="calibre15">Cinder omuz silkti. “Özür dilerim. Sana söylemem gerekirdi, ama... Sana güvenebileceğimden emin değildim ve Michelle Benoit’yı bulup bana her şeyi açıklamasını sağlayabilirsek... Buraya nasıl geldiğimi, nasıl <i class="calibre5">bu</i> hâle geldiğimi...” İki elini de havaya kaldırdı, sonra gevşekçe kucağına düşürdü. “... Ben de bir şeyleri anlamlandırmaya başlayabilirim diye düşünmüştüm.” İç geçirdi. “Gerçekten üzgünüm İko. Yemin ederim ki daha önceden bilmiyordum.”</span></span></p>

    <p class="msonormal"><span class="calibre11"><span class="calibre15">Açık kalan ağzını kapatan Thorne, çenesini kaşıdı. “Sen <i class="calibre5">gerçekten de</i> Prenses Selenesin,” dedi, kelimelerin tadına bakarcasına. “Çılgın sayborg kız, aslında Prenses Selene’ymiş.”</span></span></p>

    <p class="msonormal"><span class="calibre11"><span class="calibre15">“Yeteneğin zarar görmüş mü?” diye sordu Wolf. Yan tarafına fazla ağırlık bindirmemeye çalıştığı için, çarpık bir pozisyonda oturuyordu.</span></span></p>

    <p class="msonormal"><span class="calibre11"><span class="calibre15">“Sanmıyorum,” dedi Cinder, rahatsızca kıpırdanarak. “Hâlâ kullanmayı öğrenmeye çalışıyorum.”</span></span></p>

    <p class="msonormal"><span class="calibre11"><span class="calibre15">“Cinder o... Özel askerlerden birini kontrolü altına aldı,” dedi Scarlet. “Gözlerimle gördüm.”</span></span></p>

    <p class="msonormal"><span class="calibre11"><span class="calibre15">Cinder gözlerini indirdi. “Zar zor yapabildim. Kontrolü uzun süre elimde tutamadım.”</span></span></p>

    <p class="msonormal"><span class="calibre11"><span class="calibre15">“Sürüden birini kontrol mü ettin? Hem de Jael oradayken?’ “Evet ama elime yüzüme bulaştırdım. Sadece bir askeri kontrol edebildim ve neredeyse bayılıyordum.”</span></span></p>

    <p class="msonormal"><span class="calibre11"><span class="calibre15">Keskin bir kahkaha, Cinder’ın susmasına sebep oldu, sonra Wolf acıyla öksürdü. Yine de yüzünde muzır bir ifade vardı. “Ve Levana’nın seni ele geçirmek istemesinin sebebi de bu. Sen <i class="calibre5">gerçekten de</i> ondan daha güçlüsün. Veya... Yeterince pratik yaparsan daha güçlü olacaksın.”</span></span></p>

    <p class="msonormal"><span class="calibre11"><span class="calibre15">Cinder başını iki yana salladı. “Anlamıyorsun. O sihirbaz, yedi adamı kontrolü altında tutuyordu ve ben sadece bir tanesini zar zor idare edebildim. Levana ve sihirbazları kadar güçlü olmanın yakınında bile değilim.”</span></span></p>

    <p class="msonormal"><span class="calibre11"><span class="calibre15">“Hayır, anlamayan <i class="calibre5">serisin, ”</i> dedi Wolf. “Her sürü bir sihirbaz tarafından yönetilir. Ve sürü üyeleri hayvansal içgüdüler tarafından ele geçirildiğinde, düşünebildikleri tek şey öldürmek olduğunda, onları sihirbaz kontrol eder. Aycı yeteneği üzerinde değişimler gerçekleştirerek, biraz da fiziksel müdahalelerle, bizi birer canavar hâline getirdiler. Ama hepimiz, sürüdeki ustalarımıza bağlıyız. Pek çok Aycı, bizi kontrol altına bile alamaz -onlar için içi boşlardan bir farkımız yok- ve hatta tek seferde yüzlerce sıradan vatandaşı kontrol edebilen ustalarımız bile, özel askerlerden tek seferde en fazla on ikisini kontrolü altında tutabilir. Sürülerimizin bu kadar ufak olmasının sebebi de bu. Şimdi anlıyor musun?”</span></span></p>

    <p class="msonormal"><span class="calibre11"><span class="calibre15">“Hayır,” dedi Cinder ile Thorne aynı anda.</span></span></p>

    <p class="msonormal"><span class="calibre11"><span class="calibre15">Wolf hâlâ gülümsüyordu. “En yetenekli sihirbazlar bile sadece on iki, en fazla on beş özel askeri kontrol edebilir. Ve bu kontrole, yıllar süren genetik müdahaleler ve eğitimle ulaşılabilmiştir. Ve buna rağmen sen, ilk denemende bir ustanın elinden bir askeri alabilmeyi başardın. Biraz daha pratik yaparsan...” Wolf bir kahkaha atmak ister gibi göründü. “Daha önce aklıma bile gelmezdi ama Yüce Majestelerinin senden korkmakta haklı olduğunu düşünüyorum prenses.”</span></span></p>

    <p class="msonormal"><span class="calibre11"><span class="calibre15">Cinder irkildi. “Bana öyle seslenme.”</span></span></p>

    <p class="msonormal"><span class="calibre11"><span class="calibre15">“imparatorunun duyurusuna verdiğin tepkiye bakarak,” diye devam etti Wolf, “Levana'ya karşı savaşmayı planladığını varsayıyorum elbette.”</span></span></p>

    <p class="msonormal"><span class="calibre11"><span class="calibre15">Cinder başını iki yana salladı. “Nereden başlamam gerektiği hakkında hiçbir fikrim yok... Hükümdarlık veya liderlik konusunda hiçbir şey bilmiyorum.”</span></span></p>

    <p class="msonormal"><span class="calibre11"><span class="calibre15">“Ama senin Levana’yı durdurabileceğine inanan çok sayıda insan var,” dedi Scarlet. “Babaannem senin bu şansa sahip olabilmen için hayatını feda etti. Onun bu fedakârlığının boşa gitmesine izin vermeyeceğim.”</span></span></p>

    <p class="msonormal"><span class="calibre11"><span class="calibre15">“Ve ben de sana yardımcı olurum,” diye ekledi Wolf. “Yeteneklerini benim üstümde deneyerek pratik yapabilirsin.” Uzun süredir oturur hâlde durmaktan yorulan bedenini yere doğru kaydırdı. “Ayrıca, iddia ettiğin kişiysen, bu seni benim gerçek kraliçem yapar. Bu sebeple, benim sadakatim şenindir.”</span></span></p>

    <p class="msonormal"><span class="calibre11"><span class="calibre15">Cinder başını iki yana salladı ve sonra sandığın üstünden indi. “Senin sadakatini istemiyorum.”</span></span></p>

    <p class="msonormal"><span class="calibre11"><span class="calibre15">Scarlet ellerini beline dayadı. “Peki ya ne istiyorsun?” “İstediğim şey... Herkes kulağımın dibinde haykırıp durmadan, tüm bunları düşünüp bir sonraki hareketimi planlayabileceğim bir zaman istiyorum!”</span></span></p>

    <p class="msonormal"><span class="calibre11"><span class="calibre15">Cinder ayaklarını vura vura geminin ana koridoruna doğru uzaklaştı. İki adım sesinden biri, yere sertçe inen metalden ayağından yükselen bir tangırtı sesiydi.</span></span></p>

    <p class="msonormal"><span class="calibre11"><span class="calibre15">Cinder gözden kaybolduktan sonra, Thorne hafif bir ıslık öttürdü. “Biliyorum, biliyorum. O biraz,” derken, gözlerini şaşı yaptı ve bir parmağını kulağının yanında çevirdi, ”ama onu etkileyici biri yapan da bu.</span></span></p>
  </div>
</body>
</html>