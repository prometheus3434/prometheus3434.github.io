<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <h2 class="calibre34" id="calibre_pb_25"><a class="pcalibre1 pcalibre calibre2" id="_Toc414713483"><span class="calibre37">Yirmi Bir</span></a></h2>

    <p class="msonormal"><span class="calibre11"><span class="calibre13">“RAHATSIZ ETTİYSEM KUSURA BAKMAYIN,” DEDİ</span></span> <span class="calibre11"><span class="calibre15">Ran, az ötedeki ağaçların altında oyalanarak. “Ama bu koku, karşı koyamayacağım kadar çekici geldi.” Ran’in bakışları Wolf’un üstündeydi ve adamın gözlerindeki ışıltı, Scarlet’ın ürpermesine neden oldu. Scarlet, elini silahının kabzasına attı ve tabancayı sırtından beline doğru yaklaştırdı.</span></span></p>

    <p class="msonormal"><span class="calibre11"><span class="calibre15">“Sorun değil,” dedi Wolf, uzun bir sessizlikten sonra, sesinde uyarı taşıyan bir tonla. “Hepimize yetecek kadar var.”</span></span></p>

    <p class="msonormal"><span class="calibre11"><span class="calibre15">“Teşekkürler dostum.”</span></span></p>

    <p class="msonormal"><span class="calibre11"><span class="calibre15">Adam ateşin etrafından dolaştı, Scarlet’ın o kadar yakınından geçti ki kız dirseğinin onun bacağına sürtünmemesi için hafifçe gerilemek zorunda kaldı. Scarlet’ın kollarındaki tüyler diken diken oldu.</span></span></p>

    <p class="msonormal"><span class="calibre11"><span class="calibre15">Ran ateşin diğer tarafına, Scarlet’ın tam karşısına oturdu ve sanki kendine ait özel bir kumsaldaymış gibi, ayaklarını rahatça uzatarak yayıldı. Birkaç saniye sonra, Wolf da onların tam arasında oturdu. Adamın aksine, Wolf ayaklarını uzatarak yayılmadı.</span></span></p>

    <p class="msonormal"><span class="calibre11"><span class="calibre15">“Wolf, bu Ran,” dedi Scarlet, ortama çöken garip havayı dağıtmaya çalışarak. “Trende tanışmıştık.” Hislerini kayıtsızlık olarak yeniden kurgulayabilme yetisine sahip olmayı dileyerek, ateşteki ördeği çevirmekle meşgul oldu. Yüzü ateşten kıpkırmızı kesmesine rağmen, Wolf kıza bir santim daha yakınlaşarak, Ran ile arasında bir duvar hâlini aldı.</span></span></p>

    <p class="msonormal"><span class="calibre11"><span class="calibre15">“Yemek vagonunda çok güzel bir sohbetimiz oldu,” dedi Ran. “Hem de... Ne hakkındaydı? ‘Erdemli kurtlarmış gibi davranan kimseler mi?’”</span></span></p>

    <p class="msonormal"><span class="calibre11"><span class="calibre15">Scarlet ona dik bir bakış fırlattı. “Her seferinde beni hayretler içinde bırakan bir konu,” dedi, ördeğin kanat ve butlarını ateşten alırken, düz bir sesle. “Bunlar oldu.”</span></span></p>

    <p class="msonormal"><span class="calibre11"><span class="calibre15">Scarlet kendine bir but aldı ve diğerini de Wolf’a uzattı. Ran kemikli iki kanadı almaktan şikâyetçi olmadı. Ran ilk kanadı kıkırdaklarını şaklatarak parçalara ayırırken, Scarlet yüzünü buruşturdu.</span></span></p>

    <p class="msonormal"><span class="calibre11"><span class="calibre15">“Afiyet olsun,” dedi Ran. Eti garipçe sivriltilmiş tırnaklarıyla tutarken, yağı dirseklerine doğru aktı.</span></span></p>

    <p class="msonormal"><span class="calibre11"><span class="calibre15">Scarlet etini çiğnerken, iki yol arkadaşı da temkinli gözlerini birbirlerinden ayırmadan, ördekten paylarına düşene saldırdı. Scarlet öne doğru eğildi. “Peki, trenden nasıl ayrıldın Ran?”</span></span></p>

    <p class="msonormal"><span class="calibre11"><span class="calibre15">Ran kemirdiği bir kanadın kemiklerini göle fırlattı. “Aynı soruyu ben de size sorabilirim.”</span></span></p>

    <p class="msonormal"><span class="calibre11"><span class="calibre15">Scarlet düzensiz bir şekilde çarpan kalp atışlarına kulak vermemeye çalıştı. “Biz atladık.”</span></span></p>

    <p class="msonormal"><span class="calibre11"><span class="calibre15">“Riskli bir kaçış olmuş,” dedi Ran, alaycı bir gülümsemeyle.</span></span></p>

    <p class="msonormal"><span class="calibre11"><span class="calibre15">Wolf sırtını dikleştirdi. Kısa süre önce yaydığı rahatlık hissi kaybolmuş, yerini, Scarlet’ın dövüşlerdeyken gördüğü o bastırılmış öfke almıştı. Wolf’un parmakları seğirmeye, ayakları sallanmaya başladı.</span></span></p>

    <p class="msonormal"><span class="calibre11"><span class="calibre15">“Hâlâ Paris’ten çok uzaklardayız,” dedi Ran, Scarlet’ın sorusunu geçiştirerek. “Ne kadar da büyük bir talihsizlik. Özellikle de vebaya yakalanmış o kimse için elbette.”</span></span></p>

    <p class="msonormal"><span class="calibre11"><span class="calibre15">Scarlet ateşteki ördeğin göğüs etini döndürdü. “Dehşet verici. O sırada Wolf yanımda olduğu için şanslıyım, yoksa büyük ihtimalle hâlâ o trendeydim.”</span></span></p>

    <p class="msonormal"><span class="calibre11"><span class="calibre15">“Wolf,” dedi Ran, itinalı bir telaffuzla. “Ne kadar da sıra dışı bir isim. Ailen böyle mi uygun görmüş?”</span></span></p>

    <p class="msonormal"><span class="calibre11"><span class="calibre15">“Fark eder mi?” dedi Wolf, elindeki kemiği bir yana fırlatarak.</span></span></p>

    <p class="msonormal"><span class="calibre11"><span class="calibre15">“Sadece sohbet etmeye çalışıyorum.”</span></span></p>

    <p class="msonormal"><span class="calibre11"><span class="calibre15">“Ben sessizliği tercih ederim,” dedi Wolf, hafifçe hırlar gibi bir sesle.</span></span></p>

    <p class="msonormal"><span class="calibre11"><span class="calibre15">İki adamın arasındaki güvensizliğin elle tutulabilecek kadar belirgin hâle geldiği bir andan sonra, Ran yapmacık bir şekilde, şaşırmış gibi yaptı. “Kusura bakma,” dedi, elindeki ikinci kanadın kalan etini didikleyerek. “Yoksa bir halayına mı denk geldim? Ne kadar da şanslı bir adamsın.” Didiklediği eti ağzına tıkarken, yüzünün tüm hatları gerginleşti.</span></span></p>

    <p class="msonormal"><span class="calibre11"><span class="calibre15">Wolf’un parmakları, kumun içine doğru kıvrıldı.</span></span></p>

    <p class="msonormal"><span class="calibre11"><span class="calibre15">Ateş ve dumanın arkasından Ran’a gözlerini kısarak bakan Scarlet, öne doğru eğildi. “Bana mı öyle geliyor, yoksa siz ikiniz önceden tanışıyor musunuz?”</span></span></p>

    <p class="msonormal"><span class="calibre11"><span class="calibre15">Adamların ikisi de herhangi bir inkârda bulunmadı. Gözleri Ran’a dikilmiş Wolf, her an saldırmaya hazırmış gibi duruyordu.</span></span></p>

    <p class="msonormal"><span class="calibre11"><span class="calibre15">Scarlet’ın içi bir şüpheyle doldu ve elini silahına attı. “Kolunu sıyır.”</span></span></p>

    <p class="msonormal"><span class="calibre11"><span class="calibre15">“Efendim?” dedi Ran, bileğinden akan yağlan yalarken.</span></span></p>

    <p class="msonormal"><span class="calibre11"><span class="calibre15">Ayağa fırlayan Scarlet, silahını ona doğrulttu. “Şimdi.”</span></span></p>

    <p class="msonormal"><span class="calibre11"><span class="calibre15">Ran sadece bir an tereddüt etti. Yüzünde anlaşılamaz bir ifadeyle, sağ elini sol bileğine uzattı ve kolunun yenini dirseğine kadar sıyırdı. Kolunda LSOPİ126 dövmesi vardı.</span></span></p>

    <p class="msonormal"><span class="calibre11"><span class="calibre15">Scarlet’ın içi, en azından ateşin altındaki kömürler kadar yakıcı bir öfkeyle doldu. “Bu herifin onlardan biri olduğunu bana neden söylemedin?” dedi tıslamasına, gözünü silahından veya adamın kolundaki dövmeden ayırmadan.</span></span></p>

    <p class="msonormal"><span class="calibre11"><span class="calibre15">Ran’ın duruşu ilk defa gerginleşti.</span></span></p>

    <p class="msonormal"><span class="calibre11"><span class="calibre15">“Sana söylemeden önce neden burada olduğunu ve trende sana neden yaklaştığını keşfetmeyi umuyordum,” dedi Wolf. “Scarlet, bu Sürü Birliği Askerlerinden Ran Kesley. Endişelenme, sadece bir omegadır.”</span></span></p>

    <p class="msonormal"><span class="calibre11"><span class="calibre15">Scarlet’ın bel altı bir küfür olduğunu tahmin ettiği bu ifade karşısında, Ran yüzünü buruşturdu. Scarlet yüzünü bir Wolf’a, bir de Ran’a çevirdi. “Üstümden aldığın, onun kokuşuydu! Nasıl...”</span></span></p>

    <p class="msonormal"><span class="calibre11"><span class="calibre15">Afallamış bir hâlde Wolf’a baktı. Olağanüstü algı yeteneği. O dişleri. Uluması. Daha önce hiçbir domates görmemesi. “Ne biçim insanlarsınız siz?”</span></span></p>

    <p class="msonormal"><span class="calibre11"><span class="calibre15">Wolf’un yüzünden incinmiş gibi bir ifade gelip geçti ama cevap veren Ran oldu.</span></span></p>

    <p class="msonormal"><span class="calibre11"><span class="calibre15">“Ona tam olarak ne anlattın kardeşim?”</span></span></p>

    <p class="msonormal"><span class="calibre11"><span class="calibre15">Wolf ayağa kalktı ve gözlerini ondan ayırmayan Ran’ı başını iyice geriye doğru yatırmaya zorladı. “Artık senin kardeşin falan olmadığımı biliyor,” dedi. “Ve o dövmeye sahip birine asla güvenilemeyeceğini de.”</span></span></p>

    <p class="msonormal"><span class="calibre11"><span class="calibre15">Ran bu çelişkili ifade karşısında gülümsedi. “Hepsi bu mu?” “Babaannemin, elinizde olduğundan da haberim var!” diye bağırdı Scarlet, yakındaki bir ağaçtan bir sürü kırlangıcın havalanmasına sebep olarak. Çırpılan kanatların sesi azaldığında, ağaçlığa Scarlet’ın sözlerinin yankılandığı yoğun bir sessizlik hâkim oldu. Titremeye başlayan ellerini zorla sabitledi. Ran ise her şeye rağmen, hâlâ kumların üstüne yayılmış, rahatça oturuyordu.</span></span></p>

    <p class="msonormal"><span class="calibre11"><span class="calibre15">“Babaannem elinizde,” dedi Scarlet, bu sefer daha yavaşça, “değil mi?”</span></span></p>

    <p class="msonormal"><span class="calibre11"><span class="calibre15">“Eh, <i class="calibre5">benim</i> elimde değil...”</span></span></p>

    <p class="msonormal"><span class="calibre11"><span class="calibre15">Scarlet’ın gözünün önünde beyaz noktalar uçuşmaya başladı ve tetiği çekerek Ran’ın yüzündeki kibirli ifadeyi havya uçurmamak için iradesini sonuna kadar zorlaması gerekti. “Bizi neden takip ediyorsun?” dedi, kavurucu öfke yerini zar zor kontrol edilebilir bir hararete bıraktığında.</span></span></p>

    <p class="msonormal"><span class="calibre11"><span class="calibre15">Scarlet, vereceği cevabı iyice düşündüğünü Ran’ın yüzünden okuyabiliyordu. Ran yere koyduğu ellerinden aldığı güçle doğruldu, sonra ellerindeki toz toprağı silkeledi. “Kardeşimi geri almak üzere gönderildim,” dedi, sanki süt ve ekmek almaya gönderilmiş gibi rahatça.</span></span></p>

    <p class="msonormal"><span class="calibre11"><span class="calibre15">“Belki de sana, kendisinin ve benim seçkin bir grubun üyeleri olduğumuzu, ayrıca özel bir görevle görevlendirildiğimizi söylememiştir. Bu görev emri iptal edildi ve Jael Usta dönmemizi istiyor. <i class="calibre5">Hepimizin.”</i></span></span></p>

    <p class="msonormal"><span class="calibre11"><span class="calibre15">Ran’ın attığı anlamlı bakış, Scarlet’ın midesinin kasılmasına sebep oldu ama Wolf’un yüzüne her zamankinden de daha güvensiz ve karanlık bir ifade yerleşmişti.</span></span></p>

    <p class="msonormal"><span class="calibre11"><span class="calibre15">“Geri dönmüyorum,” dedi. “Artık Jael’in emrinde değilim.”</span></span></p>

    <p class="msonormal"><span class="calibre11"><span class="calibre15">Ran burnunu çekti. “Bundan şüpheliyim. Ve sen de çok iyi biliyorsun ki kardeşlerimizin ayrılmasına izin verilmez.” Kolunun yenini indirerek dövmesini kapattı. “Yine de etrafta bir eksik alfa olmasından rahatsızlık duymadığımı itiraf etmeliyim aslında.”</span></span></p>

    <p class="msonormal"><span class="calibre11"><span class="calibre15">Yön değiştiren rüzgâr, Scarlet’ın yüzüne kıvılcımların savrulmasına sebep oldu. Scarlet gözlerini kırpıştırarak geriye doğru sendeledi.</span></span></p>

    <p class="msonormal"><span class="calibre11"><span class="calibre15">“Yanında seni koruyabilecek bir Jael olmadan buraya gelmen, akıllıca bir hareket mi sence?” dedi Wolf.</span></span></p>

    <p class="msonormal"><span class="calibre11"><span class="calibre15">“Jael’in korumasına ihtiyacım yok.”</span></span></p>

    <p class="msonormal"><span class="calibre11"><span class="calibre15">“Ne zamandan beri?”</span></span></p>

    <p class="msonormal"><span class="calibre11"><span class="calibre15">Ran dişlerini göstererek atıldı ama Wolf ondan rahatça kaçındı ve adamın çenesini hedef alan bir yumrukla cevap verdi. Ran yumruğu havada yakaladı ve darbenin devinimini kendi avantajına kullanarak Wolf’u kendi etrafında döndürdü ve onu kurt kapanma aldı. Wolf elini geriye doğru uzattı, Ran’ın omzunu kavradı ve adamı başının üstünden öteye doğru fırlattı. Ran sağlam bir iniltiyle yere yığıldı, ayakları suyun içine girdi.</span></span></p>

    <p class="msonormal"><span class="calibre11"><span class="calibre15">Ne var ki göz açıp kapayıncaya kadar tekrar ayağa fırlamıştı bile.</span></span></p>

    <p class="msonormal"><span class="calibre11"><span class="calibre15">Kalbi güm güm atan Scarlet, titreyen elleriyle silahı bir ona bir Wolf’a doğrulttu. Ran bastırmaya çalıştığı bir öfkeyle titriyordu. Wolf ise gözü açık bir şekilde durmuş, rakibini izlerken, sanki taştan oyulmuş bir heykeldi.</span></span></p>

    <p class="msonormal"><span class="calibre11"><span class="calibre15">“Gerçekten de dönme zamanının geldiğini düşünüyorum kardeşim,” dedi Ran, sıktığı dişleri arasından.</span></span></p>

    <p class="msonormal"><span class="calibre11"><span class="calibre15">Wolf saçlarının alnını kamçılamasına sebep olarak başını iki yana salladı. “Asla benim dengim olmadın.”</span></span></p>

    <p class="msonormal"><span class="calibre11"><span class="calibre15">“Bu durumun biraz olsun değiştiğini keşfetmek üzeresin <i class="calibre5">alfa”</i></span></span></p>

    <p class="msonormal"><span class="calibre11"><span class="calibre15">Wolf burnundan soluyarak güldü ve Scarlet onun, Ran’ın kendisine rakip olabileceğine ihtimal bile vermediğini hissetti. “Bizi izlemenin sebebi bu mu? Beni yenerek sürü içinde kıdem kazanmak mı istedin?”</span></span></p>

    <p class="msonormal"><span class="calibre11"><span class="calibre15">“Sana neden burada olduğumu söyledim. Beni Jael gönderdi. Görev iptal edildi. Jael senin bu isyanını öğrendiğinde...”</span></span></p>

    <p class="msonormal"><span class="calibre11"><span class="calibre15">Wolf, Ran’ın üstüne atıldı ve onu sırtüstü yere serdi. Ran’ın başı suyun içine girdi. Scarlet, adamın başının mide bulandırıcı bir sesle su içindeki taşlara çarptığını işitti. Bir çığlık atarak iki adamın yanına koşturdu ve tırnaklarını Wolf’un koluna gömdü.</span></span></p>

    <p class="msonormal"><span class="calibre11"><span class="calibre15">“Hayır, dur! Ondan bilgi alabiliriz!”</span></span></p>

    <p class="msonormal"><span class="calibre11"><span class="calibre15">Kolunu geri atıp Ran’ın yüzüne sağlam bir yumruk indirirken, Wolf’un sivri dişleri tüm yırtıcılığıyla ortadaydı.</span></span></p>

    <p class="msonormal"><span class="calibre11"><span class="calibre15">“WOLF! Kes şunu! Babaannem... Bize bir şeyler söyleyebilir. Wolf, bırak onu!”</span></span></p>

    <p class="msonormal"><span class="calibre11"><span class="calibre15">Wolf yine de geri adım atmadığında, Scarlet havaya bir el uyarı atışı yaptı. Silahın sesi tüm ormanda yankılandı ama Wolf yine de durmamıştı. Çırpınmayı bırakan Ran’ın kolları kuvvetsizce Wolf’unkilerin üstünden kaydı ve suyun içine düştü.</span></span></p>

    <p class="msonormal"><span class="calibre11"><span class="calibre15">“Onu öldüreceksin!” diye haykırdı Scarlet. “Wolf! WOLF!”</span></span></p>

    <p class="msonormal"><span class="calibre11"><span class="calibre15">Son birkaç dama hava kabarcığı da Ran’ın ağzından kurtulurken, Scarlet bir adım geriledi, derin bir nefes verdi ve silahını tekrar tetikledi.</span></span></p>

    <p class="msonormal"><span class="calibre11"><span class="calibre15">Wolf tıslayarak yana doğru düştü. Elini, daha şimdiden kolunun yeninde beliren kırmızı lekenin üstüne bastırdı. Ama ağır bir yara değildi, kurşun sadece sıyırıp gitmişti.</span></span></p>

    <p class="msonormal"><span class="calibre11"><span class="calibre15">Wolf gözlerini kırpıştırarak Scarlet’a baktı. “Sen bana ateş mi ettin?”</span></span></p>

    <p class="msonormal"><span class="calibre11"><span class="calibre15">“Bana pek bir tercih hakkı bırakmadın.” Kulakları çınlayan Scarlet dizleri üstüne çöktü ve omuzlarından tutarak Ran’ı suyun içinden çıkardı, garip bir açıyla, sırtüstü kumların üstüne yatırdı. Ran yana doğru döndü; sol gözü daha şimdiden şişerek kapanmıştı ve burnuyla çenesinden, suyla karışık kan damlıyordu. Hırıltılı bir öksürükle, ağzından daha fazla su ve kan kurtuldu, kumları boyadı.</span></span></p>

    <p class="msonormal"><span class="calibre11"><span class="calibre15">Scarlet tuttuğu nefesini bırakarak Wolf’a baktı. Wolf yerinden kıpırdamamıştı ama yüzündeki çılgın öfkenin yerini, takdire yakın bir ifade almıştı.</span></span></p>

    <p class="msonormal"><span class="calibre11"><span class="calibre15">“Evinde beni silahla karşıladığında,” dedi, “ciddi olduğunu bilmek güzel.”</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı. “Haydi ama Wolf, aklından <i class="calibre5">ne</i> geçiyordu? Ondan bir şeyler öğrenebiliriz. Babaannemi kurtarmama yardımcı olabilir!”</span></span></p>

    <p class="msonormal"><span class="calibre11"><span class="calibre15">Wolf’un yarım ağızlı gülümsemesi soldu ve bir an için üzgün göründü. Ama Scarlet adına üzgün. “Konuşmayacaktır.”</span></span></p>

    <p class="msonormal"><span class="calibre11"><span class="calibre15">“Nereden biliyorsun?”</span></span></p>

    <p class="msonormal"><span class="calibre11"><span class="calibre15">“Sadece biliyorum.”</span></span></p>

    <p class="msonormal"><span class="calibre11"><span class="calibre15">“Bu cevap yeterli değil!”</span></span></p>

    <p class="msonormal"><span class="calibre11"><span class="calibre15">“Silahına hâkim ol.”</span></span></p>

    <p class="msonormal"><span class="calibre11"><span class="calibre15">“Ne?” Scarlet gözlerini kumların üstüne indirdi ve Ran’ın parmaklarının silahın kabzasını kavradığını tam zamanında gördü. Anında silahı hızla namlusundan kavradı ve Randan uzaklaştırdı.</span></span></p>

    <p class="msonormal"><span class="calibre11"><span class="calibre15">Ran’ın dudaklarından bitkince yükselen bir kıkırtı, kanlı bir parça tükürüğü de beraberinde getirdi. “Bir gün işini bitireceğim kardeşim. Tabii Jael benden önce davranmazsa.”</span></span></p>

    <p class="msonormal"><span class="calibre11"><span class="calibre15">“Onu kışkırtmayı kes!” diye haykırdı Scarlet. Ayağa doğrularak Ran’ın ulaşabileceği mesafenin ötesine geçti ve emniyetini kapadığı silahı kotunun beline soktu. “Şu anda, herhangi bir tehdit savurabilecek pozisyonda olduğun pek söylenemez.”</span></span></p>

    <p class="msonormal"><span class="calibre11"><span class="calibre15">Ran sessiz kaldı. Yanağından bir kan lekesi vardı, dudağı aşağı sarkmıştı ve gözleri kapalı bir şekilde, ağır, hırıltılı nefesler alıyordu.</span></span></p>

    <p class="msonormal"><span class="calibre11"><span class="calibre15">Scarlet tiksinmiş bir şekilde yüzünü Wolf’a çevirdi ve adamın, elini kolundan yavaşça ayırdıktan sonra avucundaki kan lekesine şaşkınca baktığını gördü. Wolf ardından suyun kenarına doğru eğildi ve kanı temizlemek için elini suyun içinde salladı.</span></span></p>

    <p class="msonormal"><span class="calibre11"><span class="calibre15">Scarlet iç geçirerek çantasının yanına gitti ve ufak ilk yardım kutusunu çıkardı. Kurşunun kol yeninde açtığı deliği yırtarak genişletirken, Wolf bir itirazda bulunmadı ve Scarlet yarayı temizleyip sargılama işine koyuldu. Kurşun sadece Wolf’un pazusunu sıyırmıştı.</span></span></p>

    <p class="msonormal"><span class="calibre11"><span class="calibre15">“Seni vurduğum için üzgünüm,” dedi Scarlet, “ama onu öldürmek üzereydin.”</span></span></p>

    <p class="msonormal"><span class="calibre11"><span class="calibre15">“Hâlâ yapabilirim,” dedi Wolf, Scarlet’ın iş başındaki ellerini izlerken.</span></span></p>

    <p class="msonormal"><span class="calibre11"><span class="calibre15">Scarlet başını salladı ve sargıya bir düğüm attı. “O gerçek kardeşin falan değil, değil mi? Bu sadece bir tür çete konuşması?”</span></span></p>

    <p class="msonormal"><span class="calibre11"><span class="calibre15">Wolf homurdandı. Bir cevap vermedi.</span></span></p>

    <p class="msonormal"><span class="calibre11"><span class="calibre15">“Wolf?”</span></span></p>

    <p class="msonormal"><span class="calibre11"><span class="calibre15">“Anlaşabildiğimizi hiç söylemedim.”</span></span></p>

    <p class="msonormal"><span class="calibre11"><span class="calibre15">Scarlet, Wolf’un yüzünde beliren vahşi tiksinti ifadesini süzdü. Yeşil gözleri bir alevle parlıyor, geride yüzükoyun yatan Ran’a bakıyordu.</span></span></p>

    <p class="msonormal"><span class="calibre11"><span class="calibre15">“Güzel.”</span></span></p>

    <p class="msonormal"><span class="calibre11"><span class="calibre15">Scarlet’ın sesindeki gaddarlık ifadesi Wolf’un öfkesini delip geçti ve yüzünü tekrar ona çevirmesine sebep oldu.</span></span></p>

    <p class="msonormal"><span class="calibre11"><span class="calibre15">“Zayıf noktalarını biliyorsundur. Onu sorgularken işimize yarayabilir.”</span></span></p>

    <p class="msonormal"><span class="calibre11"><span class="calibre15">Wolf’un yüzünde, tekrar o üzgün ifade belirdi. “Sorgulamaya karşı koyabilecek şekilde eğitildik. Ran’ın bize bir faydası olmayacaktır.”</span></span></p>

    <p class="msonormal"><span class="calibre11"><span class="calibre15">“Ama çoktan faydası oldu bile.” Scarlet ilk yardım kutusunun içindekileri geri topladı. Kutuyu sırt çantasına doğru attı. Kutu çantanın ağzını ıskaladı ve hemen yanında yere düştü. “Babaannemi sorduğumda, bu konuda bir şeyler bildiğini açıkça belli etti. Ve bir de şu iptal edilen görev konusu var. O görev nedir? Babaannemle alakalı bir şey mi?”</span></span></p>

    <p class="msonormal"><span class="calibre11"><span class="calibre15">Wolf başını iki yana salladı ama Scarlet, onun gözlerinde bir şüphenin izlerini gördü.</span></span></p>

    <p class="msonormal"><span class="calibre11"><span class="calibre15">“Bize duymamızı -benim duymamı- istediği şey neyse onu söyledi. Ağzından çıkanlar, belki de sadece bizim inanmamızı istediği şeylerdi. Ben olsam ciddiye almazdım.”</span></span></p>

    <p class="msonormal"><span class="calibre11"><span class="calibre15">“Bundan nasıl emin olabilirsin?”</span></span></p>

    <p class="msonormal"><span class="calibre11"><span class="calibre15">Wolf’un parmakları tekrar seğirmeye başladı -kıvrıldı, açıldı, kıvrıldı, açıldı. “Ran’ı tanıyorum. Sürü içindeki konumunu iyileştirmek için yapmayacağı şey yoktur. Beni bulup zorla geri götürmeye çalışarak, hatta bir şekilde benimle dövüşüp galip geldiğini ispatlayarak yapmaya çalıştığı şey de bu. Sürüden ayrılmadan hemen önce verilen göreve gelince... Bu görevi iptal etmiş olamazlar. Onlar için fazlasıyla önemli çünkü.”</span></span></p>

    <p class="msonormal"><span class="calibre11"><span class="calibre15">“Yit babaannem?”</span></span></p>

    <p class="msonormal"><span class="calibre11"><span class="calibre15">Wolf rahatsızlıkla çattığı kaşlarını düzeltti. “Evet. Yola devam etsek iyi olur.” Yaralı kolunu kullanmadan önce gücünü test edip kendini iterek ayağa doğruldu. Kamp ateşi, yerini kor kömürlere bırakmıştı. Kısa süre sonra korlar da sönüverdi. Ördeğin kalanı ise bir kömür hâlini almıştı.</span></span></p>

    <p class="msonormal"><span class="calibre11"><span class="calibre15">“Demek istediğim bu değildi,” dedi Scarlet, kıyıdan ayrılmadan. “Onu babaannem hakkında sorgulamayı <i class="calibre5">en azından</i> denememiz gerekmez mi?”</span></span></p>

    <p class="msonormal"><span class="calibre11"><span class="calibre15">“Beni dinle Scarlet. Bize faydalı olacak bilgilere sahip midir? Evet, büyük ihtimalle. Ama ona işkence etmeyi planlamadığın sürece ağzından herhangi bir laf alamayacaksın. Ve işkence etsen bile, onu, konuşursa başına gelebileceklerden daha fazla korkutabilecek bir şey yapman mümkün değil. Babaannenin nerede olduğunu zaten biliyoruz. Ran’la uğraşmak, boşa vakit kaybından başka bir şey olmaz.”</span></span></p>

    <p class="msonormal"><span class="calibre11"><span class="calibre15">“Ya onu da yanımızda götürür ve bir takas teklif edersek?” diye önerdi Scarlet, Wolf’un çantayı toparlamasını izlerken.</span></span></p>

    <p class="msonormal"><span class="calibre11"><span class="calibre15">Wolf güldü. “Takas mı? Bir omega için mi?” Ran’a doğru işaret etti. “Onun <i class="calibre5">hiçbir</i> değeri yok.”</span></span></p>

    <p class="msonormal"><span class="calibre11"><span class="calibre15">Yüzeyin altında hâlâ öfkeli olduğu belli olsa bile, Scarlet en azından o geçici çılgınlık pırıltısının Wolf’un gözlerinden silinmiş olmasına memnundu.</span></span></p>

    <p class="msonormal"><span class="calibre11"><span class="calibre15">“Geri döndüğünde,” dedi Scarlet, “benimle birlikte olduğunu onlara söyleyecektir.”</span></span></p>

    <p class="msonormal"><span class="calibre11"><span class="calibre15">“Bunun bir önemi yok.” Çantayı omzuna atan Wolf, kardeşine son bir küçümser bakış fırlattı. “Oraya ondan önce biz varırız.”</span></span></p>
  </div>
</body>
</html>