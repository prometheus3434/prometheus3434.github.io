<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_22"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713481"><span class="font8"><b class="calibre3"><span class="calibre12">On Dokuz</span></b></span></a></p>

    <p class="msonormal"><span class="calibre11"><span class="calibre13">“BU HURDA DA NEYİN NESİ?” CINDER NEREDEYSE</span></span> <span class="calibre11"><span class="calibre15">kendi boyundaki bir plastik sandığı itekleyeme çabalarken çenesini sıktı.</span></span></p>

    <p class="msonormal"><span class="calibre11"><span class="calibre15">Yanındaki Thorne homurdandı. “Hurda falan değil.” Sandık, kargo bölümünün duvarına yaslanırken, sarf ettiği çabadan dolayı adamın boynundaki kaslar iyice dışarı fırladı.</span></span></p>

    <p class="msonormal"><span class="calibre11"><span class="calibre15">Thorne inildeyerek ellerini sandığın üstüne atarken, Cinder da sandığın dibine yığıldı. Omuzları sol bacağının metali kadar kasılmış, ağrı içindeydi ve kolları da sanki her an omzundan çıkıp yere düşecekmiş gibiydi. Ama başını kaldırıp gözlerini kargo bölümü içinde gezdirdiğinde, içi bir tatmin duygusuyla doldu.</span></span></p>

    <p class="msonormal"><span class="calibre11"><span class="calibre15">Sandıkların hepsi duvar kenarına itilmiş, böylece kokpitle mürettebat odaları arasında düz bir yol açılmıştı. Daha ufak ve hafif sandıklar üst üste dizilmiş, bazıları da duvardaki ana ekranın karşısına derme çatma birer tabura olarak yerleştirilmişti.</span></span></p>

    <p class="msonormal"><span class="calibre11"><span class="calibre15">Neredeyse bir ev sıcaklığında.</span></span></p>

    <p class="msonormal"><span class="calibre11"><span class="calibre15">Sonraki işleri, bu sandıklardan açılmaya değer olanları açmaktı. Ama bu, başka bir günün işiydi. “Ben ciddiyim,” dedi Cinder, nefesini topladığında. “Bu sandıkların içinde neler var?”</span></span></p>

    <p class="msonormal"><span class="calibre11"><span class="calibre15">Thorne aşağı kayarak Cinder’ın yanına çöktü ve kolunun yeniyle alnını sildi. “Bilmiyorum,” dedi, en yakındaki sandığın üstündeki etiketi süzerek. Etikette, hiç de açıklayıcı olmayan bir kod yazılıydı. “Malzemeler. Yiyecek. Sanırım bir tanesinin içi silahla dolu. Ve birkaç tanesinde de koleksiyon değeri yüksek bir sanatçının birkaç heykeli olmalı. Onları satarak bir servet kazanacaktım ama henüz fırsat bulamadan tutuklandım.” Thorne iç geçirdi.</span></span></p>

    <p class="msonormal"><span class="calibre11"><span class="calibre15">Cinder gözlerini kısarak adamı süzdü. Heykellerin çalıntı olduğu kesindi, bu yüzden Thorne’a karşı pek bir sempati duyamadı. “Yazık,” diye mırıldandı, başını arkadaki sandığa yaslayarak.</span></span></p>

    <p class="msonormal"><span class="calibre11"><span class="calibre15">Thorne kolunu Cinder’ın burnunun hemen altından uzatarak, karşı duvardaki bir şeye doğru işaret etti. “O da ne?”</span></span></p>

    <p class="msonormal"><span class="calibre11"><span class="calibre15">Cinder, Thorne’un işaret ettiği yere baktı, kaşlarını çattı ve inildeyerek ayağa doğruldu. Duvara yasladıkları bir dizi sandığın arasından, metalden bir çerçeve açıkça görülebiliyordu. “Bir kapı.” Cinder geminin planlarını retina ekranına çağırdı. “Sağlık odası olabilir mi?”</span></span></p>

    <p class="msonormal"><span class="calibre11"><span class="calibre15">Thorne’un yüzü aydınlandı. “Ah, doğru. Bu gemide bir sağlık odası da vardı.”</span></span></p>

    <p class="msonormal"><span class="calibre11"><span class="calibre15">Cinder ellerini beline dayadı. “Sandıkları <i class="calibre5">sağlık odasının</i> önüne mi dizdin?”</span></span></p>

    <p class="msonormal"><span class="calibre11"><span class="calibre15">Thorne ayağa kalktı. “O odaya hiç ihtiyaç duymadım."</span></span></p>

    <p class="msonormal"><span class="calibre11"><span class="calibre15">“Her ihtimale karşı kapısının önü açık kalsa, sence de daha iyi olmaz mı?”</span></span></p>

    <p class="msonormal"><span class="calibre11"><span class="calibre15">Thorne omuz, silkti. “Bilmem.”</span></span></p>

    <p class="msonormal"><span class="calibre11"><span class="calibre15">Cinder gözlerim devirdi, yığının en üstündeki sandığa uzandı ve onu yere fırlattı. Yoğun bir çalışmayla açtıkları yol, daha şimdiden bozulmaya başlamıştı işte. “Bu sandıklardan birinin içinde, izi sürülebilen herhangi bir cihaz olmadığı ne belli?” “Sen beni amatör mü sandın? Bu gemiye giren her şey sıkı bir incelemeden geçti. Öyle olamasaydı gemi bunca zamandır ambarda yatmaz, hükümet gemiyi ve içindekileri çoktan ele geçirirdi.” “Gemi dâhilinde izi sürülebilen herhangi bir cihaz olmayabilir,” dedi İko, hem Cinder hem de Thorne’un irkilmesine sebep olarak. Görünmeden geminin her yerinde var olan yol arkadaşlarına hâlâ alışamamışlardı. “Ama gemi yine de radarda rahatça tespit edilebilir. Rotamızı herhangi bir uydu veya yörünge gemisinin uzağında tutmak için elimden geleni yapıyorum ama dünya yörüngesi şaşırtıcı bir trafiğe sahip.”</span></span></p>

    <p class="msonormal"><span class="calibre11"><span class="calibre15">Thorne sıyırdığı gömleğinin kollarını geri indirdi. “Ve tespit edilmeden tekrar Dünya atmosferi içine girmemiz de neredeyse imkânsız. Beni de bu sayede yakalamışlardı.”</span></span></p>

    <p class="msonormal"><span class="calibre11"><span class="calibre15">“Bunun bir yolu olduğunu sanıyordum,” dedi Cinder. “İnsanların Dünya atmosferine gizlice girmenin bir yolundan bahsettiklerini duyduğuma eminim. Ama nerede duymuştum?” “Ben ilk defa duyuyorum. Tatlı dillilikle kamu hangarlarına girme konusunda oldukça tecrübeliyim. Ama önemli mahkûmlar kaçak durumundayken, insanları tatlı dille ikna edebileceğini sanmıyorum.”</span></span></p>

    <p class="msonormal"><span class="calibre11"><span class="calibre15">Cinder cebinden mutfakta bulduğu eski bir saç bandını çıkardı ve saçını atkuyruğu hâlinde topladı. Anılar aklında resmi-geçit yapıyordu ve aniden hatırladı.</span></span></p>

    <p class="msonormal"><span class="calibre11"><span class="calibre15">Dr. Erland, ona Dünya üzerinde insanların sandığından fazla Aycı bulunduğunu ve bunların, devletlerin haberi olmaksızın atmosfere girebilmenin bir yoluna sahip olduğundan bahsetmişti.</span></span></p>

    <p class="msonormal"><span class="calibre11"><span class="calibre15">“Aycılar uzay gemilerini perdelemenin bir yolunu bulmuş.”</span></span></p>

    <p class="msonormal"><span class="calibre11"><span class="calibre15">“Ne?”</span></span></p>

    <p class="msonormal"><span class="calibre11"><span class="calibre15">Cinder dalıp gittiği anılardan sıyrıldı ve gözlerini kırpıştırarak Thorne’a baktı. “Aycılar uzay gemilerini perdeliyor. Dünya radarları onları tespit edemiyor. Ay Ülkesi’nden kaçmayı başarabilen Ayalardan çoğu, bu sayede Dünya’ya iltica edebiliyor.”</span></span></p>

    <p class="msonormal"><span class="calibre11"><span class="calibre15">“Bu korkunç,” dedi İko. İko, Thorne’un bir suçlu olduğu gerçeği gibi, Cinder’ın gerçek kimliğini de sadakatle kabullenmişti. Ama bu kabullenişi, onun Ayalarla suçluların, genel olarak güvenilmez kişiler olduğu konusundaki görüşünü değiştirmemişti.</span></span></p>

    <p class="msonormal"><span class="calibre11"><span class="calibre15">Cinder henüz İko’ya, kendisinin aslında kayıp Prenses Selene olduğunu açıklamanın bir yolunu bulamamıştı.</span></span></p>

    <p class="msonormal"><span class="calibre11"><span class="calibre15">“Biliyorum,” dedi Cinder, “ama bunu nasıl yaptıklarını bilmek oldukça işimize yarardı.”</span></span></p>

    <p class="msonormal"><span class="calibre11"><span class="calibre15">“Bu onların,” diyen Thorne, ellerini Cinder’a doğru salladı, parmaklarını oynattı, “o delice Aycı büyü güçleriyle alakalı bir numara olabilir mi dersin?”</span></span></p>

    <p class="msonormal"><span class="calibre11"><span class="calibre15">“Biyoelektrik,” dedi Cinder, Dr. Erland’dan alıntı yaparak. “Bunu büyü olarak adlandırmak, sadece Ayaların gücüne güç katıyor.”</span></span></p>

    <p class="msonormal"><span class="calibre11"><span class="calibre15">“Her neyse.”</span></span></p>

    <p class="msonormal"><span class="calibre11"><span class="calibre15">“Bilmiyorum. Gemilerine taktıkları bir tür cihaz da olabilir.”</span></span></p>

    <p class="msonormal"><span class="calibre11"><span class="calibre15">“iyimser bakış açısıyla, perdeleme olayının büyüyle alakalı olduğunu varsayarsak, belki de biraz pratik yapmaya başlamalısın?"</span></span></p>

    <p class="msonormal"><span class="calibre11"><span class="calibre15">Cinder yanağının içini dişledi. <i class="calibre5">Neyin</i> pratiğini yapmaya başlayacaktı ki?</span></span></p>

    <p class="msonormal"><span class="calibre11"><span class="calibre15">“Deneyebilirim sanırım.” Cinder dikkatini tekrar sandığa çevirdi. Sandığın kapağını açtı ve kırılmaya karşı içi beyaz köpük parçalarıyla dolu bir kutuyla karşılaştı. Metal elini köpüklerin arasına daldırdı. Ve tekrar çıkardığında, elinde kuş tüyleriyle süslenmiş, yüzüne altı göz boyanmış, ahşaptan bir bebek tutuyordu. <i class="calibre5">“Bu</i> da nedir?”</span></span></p>

    <p class="msonormal"><span class="calibre11"><span class="calibre15">“Bir Venezüella rüya bebeği.”</span></span></p>

    <p class="msonormal"><span class="calibre11"><span class="calibre15">“Çok çirkin.”</span></span></p>

    <p class="msonormal"><span class="calibre11"><span class="calibre15">“Yaklaşık on iki bin univ değerindedir.”</span></span></p>

    <p class="msonormal"><span class="calibre11"><span class="calibre15">Kalbi tekleyen Cinder, bebeği korumalı kutusuna geri koydu. “Bu sandıkların içinde işe yarar herhangi bir şey yok mudur dersin? Dolu bir güç kaynağı gibi mesela?”</span></span></p>

    <p class="msonormal"><span class="calibre11"><span class="calibre15">“Şüpheliyim,” dedi Thorne. “Şimdiki güç kaynağımız daha ne kadar dayanır?”</span></span></p>

    <p class="msonormal"><span class="calibre11"><span class="calibre15">“Yaklaşık olarak otuz yedi saat,” diye çınladı İko’nun sesi. Thorne başparmaklarını kaldırarak Cinder’a “harika” gibisinden bir işaret yaptı. “Yeni bir Aycı numarasını öğrenmek için yeterince uzun bir süre, değil mi?”</span></span></p>

    <p class="msonormal"><span class="calibre11"><span class="calibre15">Cinder sandığın kapağını kapadı ve onu diğerlerinin yanına doğru ittirdi. Yeni yeteneklerini, koca bir kargo gemisini perdelemek bir yana dursun, <i class="calibre5">herhangi</i> bir şey için kullanmak konusunda bile nasıl bir panik yaşadığım gizlemeye çalıştı.</span></span></p>

    <p class="msonormal"><span class="calibre11"><span class="calibre15">“Bu arada ben de biraz araştırma yapar ve iniş için ideal bir yer belirlemeye çalışırım. Doğu Ulusları Topluluğu olmaz elbette. Yılın bu zamanında Fiji Adaları’nın oldukça güzel olduğunu duymuştum.”</span></span></p>

    <p class="msonormal"><span class="calibre11"><span class="calibre15">“Ya da Los Angeles!” dedi İko, şarkı söylercesine. “Orada kocaman bir eskort-droid fabrika satış mağazası var. Eskort-droid bedenine sahip olmak, hiç de fena olmazdı. Yeni modellerden bazıları, rengi değiştirilebilen fiber-optik saçlara sahip.”</span></span></p>

    <p class="msonormal"><span class="calibre11"><span class="calibre15">Cinder tekrar yere çöktü ve bileğini kaşıdı. Artık çekiştire-bileceği bir eldiveni yokken, eski alışkanlığı oldukça garip bir tik hâline dönüşmeye başlamıştı. “Çalıntı bir Amerika gemisiyle Amerika topraklarına iniş yapacak değiliz,” dedi, dikkatini duvardaki ekrana vererek. Ekranın bir köşesinde, kendisinin hapishaneyken çekilmiş fotoğrafı dönüp duruyordu. Cinder bu fotoğrafı görmekten fena hâlde sıkılmıştı.</span></span></p>

    <p class="msonormal"><span class="calibre11"><span class="calibre15">“Başka bir önerin var mı?” dedi Thorne.</span></span></p>

    <p class="msonormal"><span class="calibre11"><i class="calibre5"><span class="calibre15">Afrika.</span></i></span></p>

    <p class="msonormal"><span class="calibre11"><span class="calibre15">Cinder konuştuğunu sanmış ama aslında ağzından hiçbir ses çıkmamıştı. Gitmesi gereken yer, Afrika’ydı. Ondan sonra, ne yapması gerektiğini öğrenmek için Dr. Erland’la buluşmalıydı. Dr. Erland’ın aklında onunla ilgili planları vardı: Cinder’ı bir kahraman, bir kurtarıcı, bir prenses hâline getirmeyi öngören planlar. Levana’nın hâkimiyetine son verme ve gerçek kraliçe olarak Cinder’ı tahta geçirmeyi öngören planlar.</span></span></p>

    <p class="msonormal"><span class="calibre11"><span class="calibre15">Cinder’ın sağ eli titremeye başladı. Dr. Erland sadece <i class="calibre5">onu</i> bulabilmek için bir sayborg vatani görev emri çıkartılmasını sağlamış, düzinelerce belki de yüzlerce sayborgu muayene etmişti. Ve sonra, nihayet onu bulduğunda, Cinder’ın kimliğini bir sır olarak saklamıştı. Ancak başka hiçbir seçenek kalmadığında açıkladığı gerçekle beraber, Cinder’ın hayatının kalanına dair yaptığı planları da açık etmişti. Dr. Erland’ın öncelikli hedefi ise aslında Levana’dan intikam almaktı.</span></span></p>

    <p class="msonormal"><span class="calibre11"><span class="calibre15">Ne var ki doktorun hesaba katmadığı bir şey vardı: Cinder’ın kraliçe olmak gibi bir arzusu yoktu. Bir prenses veya herhangi bir şeye veliaht da olmak istemiyordu. Cinder’ın hayatı boyunca -en azından hatırlayabildiği kadarıyla- tek istediği şey, özgürlüktü. Ve şimdi, her ne kadar pamuk ipliğine bağlı olsa da bu özgürlüğe sahipti. Ona ne yapacağını söyleyen kimse yoktu. Onu eleştiren veya yargılayan kimse yoktu.</span></span></p>

    <p class="msonormal"><span class="calibre11"><span class="calibre15">Ama Dr. Erland’ın yanına giderse, Cinder bu özgürlüğünü tekrar kaybedecekti. Dr. Erland ondan Ay Ülkesi’nin gerçek kraliçesi olarak hak ettiği tahtı sahiplenmesini bekleyecek ve böylece Cinder’ın özgürlüğü, en kısıtlayıcı bağlarla bağlanacaktı.</span></span></p>

    <p class="msonormal"><span class="calibre11"><span class="calibre15">Cinder sabit duran sayborg eliyle, titreyen diğer elini kavradı. Birilerinin, ona nasıl yaşaması gerektiğini söylemesinden sıkılmıştı. İnsanların ona biçtiği rollerden ziyade, gerçekte kim olduğunu keşfetmeye niyetliydi.</span></span></p>

    <p class="msonormal"><span class="calibre11"><span class="calibre15">“Eee... Cinder?”</span></span></p>

    <p class="msonormal"><span class="calibre11"><span class="calibre15">“Avrupa olabilir.” Sırtını sandığa yaslayarak, düz oturmaya ve kendinden emin görünmeye çalıştı. “Evet, Avrupa’ya gidiyoruz.”</span></span></p>

    <p class="msonormal"><span class="calibre11"><span class="calibre15">Kısa bir sessizlik oldu. “Bunun özel bir sebebi var mı?”</span></span></p>

    <p class="msonormal"><span class="calibre11"><span class="calibre15">Cinder, Thorne’un gözlerine baktı ve sözlerini özenle seçtiği kısa bir sessizliğin ardından konuştu. “Ay Ülkesi veliahdı hikâyesine inanıyor musun?”</span></span></p>

    <p class="msonormal"><span class="calibre11"><span class="calibre15">Thorne, çenesini iki avucunun arasına yasladı. “Elbette.”</span></span></p>

    <p class="msonormal"><span class="calibre11"><span class="calibre15">“Hayır. Onun hâlâ hayatta olduğuna inanıyor musun, demek istedim.”</span></span></p>

    <p class="msonormal"><span class="calibre11"><span class="calibre15">Thorne sanki karşısında ona sevimlilik yapan bir kız çocuğu varmış gibi gülümsedi. “Çünkü ilk sorun çoook belirsizdi. Evet, elbette onun hayatta olduğuna inanıyorum.”</span></span></p>

    <p class="msonormal"><span class="calibre11"><span class="calibre15">Cinder başını şaşkınlıkla geriye attı. “Öyle mi?”</span></span></p>

    <p class="msonormal"><span class="calibre11"><span class="calibre15">“Evet. Bunun bir komplo teorisi olduğuna inanan insanların olduğunu biliyorum ama Kraliçe Levana’nın o yangından sonraki aylar boyunca gerçekten paranoyakça davrandığını duydum. Ki o sırada artık kraliçe ilan edildiği için böyle bir ruh hâlinde değil, son derece neşeli olması gerekirdi, haksız mıyım? Prensesin bir şekilde sağ olduğunu biliyordu bence.”</span></span></p>

    <p class="msonormal"><span class="calibre11"><span class="calibre15">“Evet, ama... Bunlar sadece bir hikâyeden ibaret olabilir,” dedi Cinder, neden ona itiraz etme ihtiyacında hissettiğini bile anlamadan. Belki de gerçeği öğrenene kadar, kendisi bu hikâyelere asla kulak asmadığı için.”.</span></span></p>

    <p class="msonormal"><span class="calibre11"><span class="calibre15">Thorne omuz silkti. “Bunun Avrupa ile ne alakası var?” Cinder onunla yüz yüze olabilmek için oturduğu yerde döndü, sonra bağdaş kurdu.</span></span></p>

    <p class="msonormal"><span class="calibre11"><span class="calibre15">“Avrupa’da yaşayan bir kadın var. Ya da en azından, eskiden orada yaşıyordu. Adı Michelle Benoit. Kendisi eskiden orduda bir pilottu ve onun kayıp prenses ile bağlantılı olduğunu düşünüyorum.” Sırrını açık edebilecek herhangi bir şey söylemediğini umarak ağır bir nefes aldı.</span></span></p>

    <p class="msonormal"><span class="calibre11"><span class="calibre15">“Bunu nereden öğrendin?”</span></span></p>

    <p class="msonormal"><span class="calibre11"><span class="calibre15">“Bir android söyledi. Bir kraliyet androidi.”</span></span></p>

    <p class="msonormal"><span class="calibre11"><span class="calibre15">“Ah! Kai’nin androidi mi söyledi?” dedi İko, heyecanla Kai’nin web sitesindeki hayran sayfalarını duvardaki ekrana getirerek.</span></span></p>

    <p class="msonormal"><span class="calibre11"><span class="calibre15">Cinder iç geçirdi. “Evet, <i class="calibre5">Yüce Majestelerinin</i> androidi.”</span></span></p>

    <p class="msonormal"><span class="calibre11"><span class="calibre15">O sırada Cinder farkında olmasa bile, sayborg beyni, android Nainsi’nin söylediği her şeyi sanki bir gün lazım olabilecek bir bilgi olduğunu bilirmiş gibi kaydetmişti.</span></span></p>

    <p class="msonormal"><span class="calibre11"><span class="calibre15">Nainsi’nin araştırmalarına göre, Levana’nın cinayet teşebbüsü başarısızlıkla sonuçlandıktan sonra, Logan Tanner adındaki Aycı bir doktor, henüz bir bebek olan Cinder’ı Dünyaya getirmişti. Doktor önünde sonunda kendini bir akıl hastanesinde bulmuş ve ardından intihar etmişti ama bundan önce, Cinder’ı bir başkasına teslim etmeyi başarmıştı. Nainsi’ye göre bu kişi, Avrupa Federasyonundan eski bir ordu pilotuydu.</span></span></p>

    <p class="msonormal"><span class="calibre11"><span class="calibre15">Filo Komutam Michelle Benoit.</span></span></p>

    <p class="msonormal"><span class="calibre11"><span class="calibre15">“Bir kraliyet androidi demek,” dedi Thorne, ilk şüpheli duruşunu sergileyerek. “Peki, bu android bu bilgilere nasıl ulaşmış?”</span></span></p>

    <p class="msonormal"><span class="calibre11"><span class="calibre15">“O konuda hiçbir fikrim yok. Ama bu Michelle Benoit’yı bulmak ve bu bilginin doğru olup olmadığını öğrenmek istiyorum.”</span></span></p>

    <p class="msonormal"><span class="calibre11"><span class="calibre15">Ve Michelle Benoit’nın Dr. Erland’ın cevaplandıramadığı bazı soruları cevaplandırabilmesini umuyordu. Belki Cinder’a geçmişiyle ilgili bir şeyler söyleyebilir, hatırlayamadığı on bir yıl konusunda onu aydınlatabilir, ona geçirdiği ameliyat, ameliyatı gerçekleştiren cerrahlar ve Linh Garan’ın icat ettiği, Dr. Erland etkisiz hâle getirinceye kadar Cinder’ı Aycı yeteneklerini kullanmaktan alıkoyan cihaz hakkında bir şeyler söyleyebilirdi.</span></span></p>

    <p class="msonormal"><span class="calibre11"><span class="calibre15">Belki Michelle Benoit, Cinder’a bundan sonra yapması gerektiği konusunda da fikirler sunabilirdi. Belki bunlar, Cinder’a hayatının kalanında az da olsa bir serbestlik sağlayabilecek fikirler olurdu.</span></span></p>

    <p class="msonormal"><span class="calibre11"><span class="calibre15">“Ben varım.”</span></span></p>

    <p class="msonormal"><span class="calibre11"><span class="calibre15">Cinder irkildi. “Öyle mi?”</span></span></p>

    <p class="msonormal"><span class="calibre11"><span class="calibre15">“Elbette. Bu, üçüncü çağın çözülmeyi bekleyen en büyük gizemi. Prensesin bulunması için, birileri mutlaka büyük bir ödül koymuştur bu arada, değil mi?”</span></span></p>

    <p class="msonormal"><span class="calibre11"><span class="calibre15">“Evet. Kraliçe Levana.”</span></span></p>

    <p class="msonormal"><span class="calibre11"><span class="calibre15">Thorne öne doğru eğildi, dirseğiyle Cinder’ı dürttü. “Bu da prensesle zaten ortak bir noktamız var demek oluyor, değil mi?” Göz kırptı ve Cinder’ın sinirlerinin gerilmesine sebep oldu. “Umarım şu prenses tatlı bir şeydir.”</span></span></p>

    <p class="msonormal"><span class="calibre11"><span class="calibre15">“Bir kez olsun önemli şeylere odaklanmayı deneyebilir misin?”</span></span></p>

    <p class="msonormal"><span class="calibre11"><span class="calibre15">“Bu da önemli bir şey.” Tüm o ağır işten sonra her tarafı hâlâ tutulmuş hâldeki Thorne, inildeyerek ayağa kalktı. “Aç mısın? Sanırım üstünde benim ismimin yazılı olduğu bir konserve fasulye kutusu var.”</span></span></p>

    <p class="msonormal"><span class="calibre11"><span class="calibre15">“Hayır, ben iyiyim. Teşekkürler.”</span></span></p>

    <p class="msonormal"><span class="calibre11"><span class="calibre15">Thorne gittiğinde Cinder en yakındaki sandığın üstüne çıktı ve omuzlarını esnetti. Sessize alınmış ekranda hâlâ haberler gösteriliyordu. Manşetlerden biri şöyleydi, <i class="calibre5">“Aya Kaçağı Linh Cinder ve vatan haini Dmitri Erland’i arama çalışmaları devam ediyor. ”</i></span></span></p>

    <p class="msonormal"><span class="calibre11"><span class="calibre15">Cinder’ın boğazı düğümlendi. Vatan haini mi?</span></span></p>

    <p class="msonormal"><span class="calibre11"><span class="calibre15">Aslında şaşırmamalıydı. Kaçmasına kimin yardımcı olduğunu keşfetmeleri, daha ne kadar zaman alabilirdi ki zaten?</span></span></p>

    <p class="msonormal"><span class="calibre11"><span class="calibre15">Cinder oturdu, ayaklarını sandıktan aşağı sarkıtarak, gözlerini geminin tavanındaki boru ve kablolardan oluşan kargaşaya dikti. Avrupa’ya gitmekle bir hata mı yapıyordu. Sadece Nainsi’nin söyledikleri yüzünden değil ama kendi hafızasındaki boşluklar nedeniyle bu hedefi aklından çıkartabileceğinden emin değildi. Avrupa’da evlat edinildiğini başından beri biliyordu. Ve Avrupa’daki günlerine dair, en fazla birkaç anısı vardı. İlaçla sersemlemiş hâlde olduğu o anların, hep bir tür rüyanın kalıntıları olduğunu düşünmüştü. Bir çiftlik. Karla kaplı bir tarla. Sonsuza uzanan gri gökyüzü. Ve sonra onu Yeni Pekine ve yeni ailesine getiren, uzun, upuzun bir tren.</span></span></p>

    <p class="msonormal"><span class="calibre11"><span class="calibre15">Şimdi de oraya gitmesi gerektiğini hissediyordu. Hatırlamadığı o yıllarda, nerede yaşadığını, ona kimin göz kulak olduğunu, büyük sırrından başka kimin haberi olduğunu öğrenmeliydi.</span></span></p>

    <p class="msonormal"><span class="calibre11"><span class="calibre15">Ama ya sadece kaçınılmaz olandan uzaklaşmaya çalışıyorsa? Belki de bu sadece Dr. Erland’ın yanına giderek kaderini kabullenmeyi ertelemesini sağlayan bir bahaneydi. En azından doktor ona nasıl bir Aycı olabileceğini ve kendini Kraliçe Levana’dan nasıl koruyacağını öğretebilirdi.</span></span></p>

    <p class="msonormal"><span class="calibre11"><span class="calibre15">Göz boyamasını kullanmayı bile bilmiyordu. Yani en azından tam olarak.</span></span></p>

    <p class="msonormal"><span class="calibre11"><span class="calibre15">Dudaklarını bastırarak sayborg elini yüzüne doğru kaldırdı. Elin metal kaplaması, geminin loş ışıkları altında bir ayna gibi parlıyordu. El o kadar mükemmeldi ve o kadar ustaca tasarlanmıştı ki sanki <i class="calibre5">kendi</i> eli değilmiş gibi hissediyordu. En azından şimdilik.</span></span></p>

    <p class="msonormal"><span class="calibre11"><span class="calibre15">Cinder başını eğdi, diğer elini -insan elini- de metalden olanın yanına kaldırdı ve tam anlamıyla bir insan olmanın nasıl bir şey olduğunu merak etti. Deriden, etten ve kemikten örülü iki el. Yüzeyin hemen altında, mavi damarlardan akan kan. On tırnak birden.</span></span></p>

    <p class="msonormal"><span class="calibre11"><span class="calibre15">Sinirlerinden bir elektrik akımı geçti ve sayborg eli, Cinder’ın gözü önünde şekil değiştirmeye başladı. Parmak boğumları arasında minik kırışıklıklar belirdi. Tenin altından kaslar uzandı. Elin sert hatları yumuşadı, sıcaklık kazandı ve ete dönüştü.</span></span></p>

    <p class="msonormal"><span class="calibre11"><span class="calibre15">Cinder artık iki insan eline bakıyordu. Taştan oyulmuşçasına mükemmel parmaklara, ince yuvarlak tırnaklara sahip, çıtı pıtı birer el. Cinder sol elinin parmaklarını oynattı. Sonra bir yumruk yaptı ve elini tekrar açtı.</span></span></p>

    <p class="msonormal"><span class="calibre11"><span class="calibre15">Ağzından neredeyse zevzekçe bir kıkırtı yükseldi. İşte yapıyordu. Göz boyama yeteneğini kullanıyordu.</span></span></p>

    <p class="msonormal"><span class="calibre11"><span class="calibre15">Artık eldivenlere ihtiyacı yoktu. E <i class="calibre5">linin</i> gerçek olduğuna herkesi ikna edebilirdi.</span></span></p>

    <p class="msonormal"><span class="calibre11"><span class="calibre15">Artık kimseye bir sayborg olduğunu açık etmek zorunda değildi.</span></span></p>

    <p class="msonormal"><span class="calibre11"><span class="calibre15">Aniden fark ettiği bu gerçekle başı döner gibi oldu.</span></span></p>

    <p class="msonormal"><span class="calibre11"><span class="calibre15">Ve sonra, ne yazık ki çok kısa bir an sonra, gözünün önünde turuncu bir ışık yanıp sönmeye başladı. Beyni onu, bu gördüğünün bir yalan olduğu konusunda uyarıyordu. El gerçek değildi, asla gerçek olamayacaktı.</span></span></p>

    <p class="msonormal"><span class="calibre11"><span class="calibre15">Keskin bir nefes vererek doğruldu ve retina tarayıcısının Levana’nın göz boyamasının ötesini görebildiği zaman yaptığı gibi tüm yanlışlıklar ve ufak detayları listelemeye başlamasından önce, sıkıca gözlerini yumdu. Elindeki gücü kendi yararına kullanmayı bu kadar kolayca kabullendiği için kendinden tiksinmişti.</span></span></p>

    <p class="msonormal"><span class="calibre11"><span class="calibre15">Levana’nın yaptığı da buydu işte. İnsanların hem gözlerini hem de kalplerini yanıltarak onları kendine esir ediyordu. Evet, korkuyla yönetiyordu ama aynı zamanda hayranlığı da kullanıyordu. Niyetinin kötüye kullanıldığını anlama olanağından yoksun birinin niyetini kötüye kullanmak, çok kolaydı.</span></span></p>

    <p class="msonormal"><span class="calibre11"><span class="calibre15">Cinder’ın, Thorne’un gözünü boyaması da bundan farklı değildi.</span></span></p>

    <p class="msonormal"><span class="calibre11"><span class="calibre15">Hiç çaba sarf etmeden Thorne’un zihnine hâkim olmuş ve onun, kendi isteklerini yerine getirmeye hevesli olmasını sağlamıştı.</span></span></p>

    <p class="msonormal"><span class="calibre11"><span class="calibre15">Cinder bir süre oturdu, Thorne’un gemi içinde dolanırken çıkardığı sesleri ve kendi kendine mırıldanışını dinledi.</span></span></p>

    <p class="msonormal"><span class="calibre11"><span class="calibre15">Eğer bu, Cinder’ın kim olduğuna ve kim olmak istediğine karar vermek için bir fırsatsa, ilk kararı oldukça açıktı.</span></span></p>

    <p class="msonormal"><span class="calibre11"><span class="calibre15">Asla Kraliçe Levana gibi biri olmayacaktı.</span></span></p>
  </div>
</body>
</html>