<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_17"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre11">BÖLÜM</span></span><a class="pcalibre pcalibre1" id="bookmark23"></a></p>

    <p class="msonormal1"><a class="pcalibre pcalibre1" id="_Toc414713478"><b class="calibre3"><span class="calibre20">On Altı</span></b></a></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal"><span class="calibre11"><span class="calibre13">GILLES’TEN ALDIĞI SON ÖDEMEYİ NEREDEYSE</span></span> <span class="calibre11"><span class="calibre15">tamamen harcamasına yol açsa da Scarlet onları Toulouse’a götürmesi için bir hava aracı çağırdı. Yolculuk boyunca Wolf’un karşı tarafına oturdu. Dövüşçüyü seyrederken belindeki tabancası sırtına batıyordu. Böylesine dar bir mekânda silahın kendisine hiçbir fayda sağlamayacağını biliyordu. Sonuçta Wolf’un ne kadar hızlı hareket edebildiğine daha önce de şahit olmuştu. İsterse o da silahını belinden çekemeden Scarlet’ı olduğu yere çiviler ve boğazını sıkabilirdi.</span></span></p>

    <p class="msonormal"><span class="calibre11"><span class="calibre15">Ne var ki karşısında oturan bu yabancı adamdan çekinmemek imkânsızdı. Wolf büyülenmiş gibi yanından geçip gittikleri tarlaları izliyor, ağzı açık bir şekilde traktörlere, sığırlara ve yıkık dökük çiftlik evlerine bakıyordu. Bir yandan bacağı huzursuzca sallanıp duruyordu ama büyük ihtimalle farkında bile değildi.</span></span></p>

    <p class="msonormal"><span class="calibre11"><span class="calibre15">Wolf’un yüzündeki çocuklara has hayranlık ifadesi, adamın bedeniyle tam bir tezatlık oluşturuyordu. Gözündeki iyileşmeye başlamış morluk, eski yara izleri, geniş omuzları, Roland’ı neredeyse boğduğu sıradaki sakin duruşu ve dövüşler sırasında rakibini neredeyse öldürdüğü anda gözlerinde beliren o vahşi parıltı.</span></span></p>

    <p class="msonormal"><span class="calibre11"><span class="calibre15">Scarlet yanağının içini kemirdi ve adamla ilgili nelerin rol, nelerin gerçek olduğunu merak etti.</span></span></p>

    <p class="msonormal"><span class="calibre11"><span class="calibre15">“Neredensin?” diye sordu Scarlet.</span></span></p>

    <p class="msonormal"><span class="calibre11"><span class="calibre15">Wolf başını çevirerek kızın gözlerine baktı. Yüzündeki meraklı ifade aniden kayboldu. Sanki o ana kadar Scarlet’ın da yanında olduğunu unutmuştu. “Buradan. Fransa.”</span></span></p>

    <p class="msonormal"><span class="calibre11"><span class="calibre15">Scarlet dudaklarını büktü. “İlginç. Daha önce hiçbir inek görmemiş gibi bakıyorsun.”</span></span></p>

    <p class="msonormal"><span class="calibre11"><span class="calibre15">“Ah... Hayır, Rieux’dan değilim. Şehirde büyüdüm.”</span></span></p>

    <p class="msonormal"><span class="calibre11"><span class="calibre15">“Paris’te mi?”</span></span></p>

    <p class="msonormal"><span class="calibre11"><span class="calibre15">Wolf başıyla onayladı ve sallanan bacakları yeni bir ritim tutturdu. Scarlet dayanamayarak uzandı ve bir elini Wolf’un dizine bastırarak bacağını sabit durmaya zorladı. Wolf, kızın dokunuşuyla birlikte irkildi.</span></span></p>

    <p class="msonormal"><span class="calibre11"><span class="calibre15">“Beni deli ediyorsun,” dedi Scarlet, elini geri çekerek. Wolf’un bacakları sabit kaldı -en azından şimdilik- ama yüzündeki şaşkın ifade hemen kaybolmadı. “Peki, nasıl oldu da kendini Rieux’da buldun?”</span></span></p>

    <p class="msonormal"><span class="calibre11"><span class="calibre15">Wolf’un gözleri tekrar pencereden dışarıya çevrildi. “Başta sadece olduğum yerden uzaklaşmak istemiştim. Lyon’a giden bir trene bindim ve sonra dövüşlerin olduğu kasabaları dolaşmaya başladım. Rieux ufak bir yer ama kalabalık bir seyirci kitlesi var.”</span></span></p>

    <p class="msonormal"><span class="calibre11"><span class="calibre15">“Fark ettim.” Scarlet başını koltuğuna yasladı. “Küçükken bir süre Paris’te yaşadım. Buraya gelip babaannemin yanında kalmaya başlamadan önce.” Omuzlarını silkti. “Paris’i özlediğini söyleyemem.”</span></span></p>

    <p class="msonormal"><span class="calibre11"><span class="calibre15">Çiftlikler, zeytin ağaçlıkları, üzüm bağları, ufak köylerin yanından geçip gitmiş ve Toulouse’un kalbine yaklaştıkları sırada Scarlet, Wolf’un cevap verdiğini işitti.</span></span></p>

    <p class="msonormal"><span class="calibre11"><span class="calibre15">“Ben de hiç özlemedim.”</span></span></p>

    <p class="msonormal"><span class="calibre11"><span class="calibre15">YÜRÜYEN MERDİVENLE İNDİKLERİNDE, İSTASYONUN güneşin yokluğunu telafi etmek istercesine sinir bozucu derecede aydınlatılmış alt katma vardılar. Güneşin yokluğu, sanki floresan lambalarıyla telafi edilmeye çalışılmıştı. Merdivenlerin sonunda iki android ve bir silah dedektörü onları bekliyordu ve Scarlet’ın ayağı detektör platformuna bastığı anda bir bip sesi yükseldi.</span></span></p>

    <p class="msonormal"><span class="calibre11"><span class="calibre15">“Leo 1272 TCP 380 kişisel tabanca saptandı. Lütfen kimlik çipinizi uzatın ve geçiş izni için bekleyin.”</span></span></p>

    <p class="msonormal"><span class="calibre11"><span class="calibre15">“Ruhsatım var,” dedi Scarlet, bileğini uzatarak.</span></span></p>

    <p class="msonormal"><span class="calibre11"><span class="calibre15">Androidin tarayıcısı, kırmızı bir ışıkla parladı. “Ruhsat onaylandı. Avrupa Federasyonu Treni’ni tercih ettiğiniz için teşekkürler,” dedi android, görev noktasına geri dönerken.</span></span></p>

    <p class="msonormal"><span class="calibre11"><span class="calibre15">Scarlet androidlerin yanında geçerek ilerledi ve rayların yanında boş bir bank buldu. Yarım düzine kadar ufak, yuvarlak kamera tavanda dolanmasına, duvarlar yılların grafitisi ve yırtılmış konser posterleriyle doluydu.</span></span></p>

    <p class="msonormal"><span class="calibre11"><span class="calibre15">Wolf kızın yanına oturdu ve bir an sonra enerjik hareketleri tekrar baş gösterdi. Aralarında bir parça boşluk olmasına rağmen, Scarlet kendini onun oynayan parmaklarına, sallanan bacaklarına ve yuvarlanan omuzlarına ayak uydururken buldu. Wolf’un enerjisi, neredeyse elle tutulabilir bir somutluğa sahipti.</span></span></p>

    <p class="msonormal"><span class="calibre11"><span class="calibre15">Scarlet onu izlemekle bile yoruldu.</span></span></p>

    <p class="msonormal"><span class="calibre11"><span class="calibre15">Wolf’a aldırmamaya çalışarak, el ekranını cebinden çıkardı ve iletilerini kontrol etti. Ama önemsiz reklam mesajlarından başka bir şey gelmemişti.</span></span></p>

    <p class="msonormal"><span class="calibre11"><span class="calibre15">Üç tren geldi ve geçti. Lizbon. Roma. Batı Münih.</span></span></p>

    <p class="msonormal"><span class="calibre11"><span class="calibre15">Scarlet’ın sinirleri gerilmeye başladı ve Wolf bir parmağını onun dizine dayayana kadar kendisinin de ayağını sallamaya başladığını fark etmedi. Ayağını durdurdu ve Wolf elini anında geri çekti. “Özür dilerim,” diye fısıldadı adam, ellerini kucağında birleştirerek.</span></span></p>

    <p class="msonormal"><span class="calibre11"><span class="calibre15">Scarlet onun ne için özür dilediğinden bile emin değildi ve verecek bir cevap bulamadı. Wolf’un kulaklarının gerçekten de pembeleştiğinden mi yoksa yakındaki bir reklam panosunun titreşen ışığı yüzünden mi öyle göründüğünden de emin olamadı.</span></span></p>

    <p class="msonormal"><span class="calibre11"><span class="calibre15">Scarlet, Wolf’un ölçülü bir nefes aldığını gördü. Hemen sonrasında Wolf sırtını dikleştirdi ve başını yürüyen merdivenlere doğru çevirdi.</span></span></p>

    <p class="msonormal"><span class="calibre11"><span class="calibre15">Aniden gerilen Scarlet, Wolf’u şaşırtanın ne olduğunu görmek için başını uzattı. Yürüyen merdivenlerin dibindeki detektörden, takım elbiseli bir adam geçiyordu. Adamı üstünde bir kazak ve yırtık kotlu bir başkası takip etti. Ardından, bir eliyle havada süzülen yük arabasını kontrol edip diğeriyle de el ekranını kurcalayan bir kadın geçti.</span></span></p>

    <p class="msonormal"><span class="calibre11"><span class="calibre15">“Sorun nedir?” diye sordu Scarlet ama sözleri, Montpellier’den hareket ederek Paris’e devam eden trenin yanaştığını duyuran anonsla boğuldu.</span></span></p>

    <p class="msonormal"><span class="calibre11"><span class="calibre15">Ayağa kalkan Wolf’un vücudundaki gerginlik kaybolmuştu.</span></span></p>

    <p class="msonormal"><span class="calibre11"><span class="calibre15">Manyetik raylardan bir uğultu sesi yükselirken, Wolf da diğer yolcular gibi platformun kenarına doğru ilerledi. Yüzündeki gergin ifadenin yerinde yeller esiyordu.</span></span></p>

    <p class="msonormal"><span class="calibre11"><span class="calibre15">Scarlet çantasını omzuna astı ve ona katılmadan önce arkasına son bir bakış attı.</span></span></p>

    <p class="msonormal"><span class="calibre11"><span class="calibre15">Trenin bir kurşunu andıran burnu, yanlarından bulanık bir görüntü hâlinde geçip gitti. Sonra tren yavaşça durdu. Tüm vagonlar bir tangırtı sesiyle beraber aynı anda rayların üstüne indi ve trenin tüm kapıları tıslayarak açıldı. Her vagondan birer android indi ve monoton bir sesle, uyum içinde anonsa başladı. “Avrupa Federasyonu Treni’ne hoş geldiniz. Lütfen bilet kontrolü için kimlik çiplerinizi uzatın. Avrupa Federasyonu Treni’ne.</span></span></p>

    <p class="msonormal"><span class="calibre11"><span class="calibre15">Bileğini tarayıcıya okutup trene bindikten sonra, Scarlet üstünden sanki büyük bir yük kalkmış gibi hissetti. Nihayet, <i class="calibre5">nihayet yoldaydı.</i> Eli kolu bağlı bir hâlde oturmuyordu.</span></span></p>

    <p class="msonormal"><span class="calibre11"><span class="calibre15">İçinde iki ranzalı yatak, bir masa ve duvarında bir ekran bulunan özel bir oda buldu. Vagonun içine, fazla sıkılmış oda parfümünün misk kokusu hâkimdi. “Uzun bir yolculuk olacak,” dedi, çantasını masanın üstüne bırakarak. “Bir süre internet televizyonunu seyredebiliriz. Sevdiğin bir kanal var mı?”</span></span></p>

    <p class="msonormal"><span class="calibre11"><span class="calibre15">Odanın hemen girişinde duran Wolf, sanki gözlerini konduracak yeni bir şeyler arayıp duruyormuş gibi, bir yere, bir duvarlara bir ekrana baktı. Her yere bakıyordu, Scarlet hariç. “Pek sayılmaz,” dedi, pencere yanına geçerek.</span></span></p>

    <p class="msonormal"><span class="calibre11"><span class="calibre15">Scarlet yatağın kenarına çöktü. Duvardaki ekranın ışığı pencerede titreşiyor, camın yüzeyindeki birikmiş parmak izlerini aydınlatıyordu. “Benim de öyle. Kimin izlemeye zamanı var ki?</span></span></p>

    <p class="msonormal"><span class="calibre11"><span class="calibre15">Haksız mıyım?”</span></span></p>

    <p class="msonormal"><span class="calibre11"><span class="calibre15">Wolf bir cevap vermediğinde, Scarlet arkasına yaslandı ve üstlerine çöken bu ani garipliği fark etmemiş gibi davrandı. “Ekran açılsın.”</span></span></p>

    <p class="msonormal"><span class="calibre11"><span class="calibre15">Birkaç magazin habercisi, bir masanın etrafına oturmuştu. Habercilerin boş, iğneli lafları, dikkati fazlasıyla dağınık Scarlet’ın bir kulağından girip diğerinden çıktı. Sonra aniden, habercilerin Yeni Pekin balosundaki Aycı kız hakkında konuştuklarını fark etti. Kızın saçları darmadağındı, elbisesi utanç vericiydi ve eldivenlerinin üstündeki siyahlıklar, <i class="calibre5">yağ</i> lekesi miydi? Ne kadar da acınası bir hâli vardı.</span></span></p>

    <p class="msonormal"><span class="calibre11"><span class="calibre15">Kadınlardan biri kıkırdadı. “Uzayda bir alışveriş merkezi bulunmaması çok kötü, çünkü o kızın baştan aşağı bir değişime ihtiyacı var!”</span></span></p>

    <p class="msonormal"><span class="calibre11"><span class="calibre15">Diğer haberciler de güldü.</span></span></p>

    <p class="msonormal"><span class="calibre11"><span class="calibre15">Scarlet başını iki yana salladı. “O zavallı kız idam edilmeyi bekliyor ve herkes onun hakkında espriler yapmakla meşgul.”</span></span></p>

    <p class="msonormal"><span class="calibre11"><span class="calibre15">Wolf başını çevirip ekrana bir göz attı. “Bu onu savunduğunu ikinci duyuşum.”</span></span></p>

    <p class="msonormal"><span class="calibre11"><span class="calibre15">“Evet. Eh, medyanın inanmamızı isteği şeyleri yalayıp yut-maktansa, ara sıra da olsa kendi aklımı çalıştırmayı tercih ediyorum.” Tıpkı babaannesi gibi konuştuğunu fark ederek kaşlarını çattı, sonra iç geçirdi. “İnsanlar eleştirmek ve yargılamada fazla aceleciler. Ama kızın geçmişinden veya onu bu şekilde davranmaya iten şeyin ne olduğundan haberleri bile yok <i class="calibre5">Gerçekten de</i> bir şey yapıp yapmadığı konusunda bile kesin bir bilgimiz var mı?”</span></span></p>

    <p class="msonormal"><span class="calibre11"><span class="calibre15">Kayıtlı bir anons, trenin kapılarının kapanmak üzere olduğunu bildirdi ve birkaç saniye sonra Scarlet kapılardan yükselen tıslama sesini işitti. Tren, rayların üstünde hafifçe yükseldi ve hızla istasyondan ayrılarak onları koridor ışıklarıyla, duvardaki ekrandan yansıyan mavi ışık dışında tam bir karanlığa gömdü. Tren raylar üstünde bir kurşun gibi atıldı ve aniden, tekrar yüzeye çıktı. Güneş ışığı pencereden içeri doldu.</span></span></p>

    <p class="msonormal"><span class="calibre11"><span class="calibre15">“Baloda silahlar ateşlenmiş,” dedi Wolf, ekrandaki haberciler gevezeliğe devam ederlerken. “Bazıları kızın bir katliam yaratmaya niyetlendiğine ve kimsenin incinmemesinin bir mucize olduğuna inanıyor.”</span></span></p>

    <p class="msonormal"><span class="calibre11"><span class="calibre15">“Bazı insanlar da onun baloda bulunmasının sebebinin Kraliçe Levana’ya suikast yapmak olduğunu söylüyor. Ve bu da onu bir kahraman yapmaz mıydı?” Scarlet, TV kanalları arasında boş boş gezindi. “Ben sadece, onu veya bir başkasını yargılamadan önce, bilmemiz gereken bazı şeyler olduğunu düşünüyorum. Sonuçlara varmadan önce, o kişinin hikâyesini bilmemiz gerekiyor. Delice bir fikir, farkındayım.”</span></span></p>

    <p class="msonormal"><span class="calibre11"><span class="calibre15">Scarlet burnundan soludu. Kanın yanaklarına hücum etmesine sinir olmuştu. Kanallar ardı ardına değişti. Reklamlar. Reklamlar. Haberler. Magazin haberleri. Kendi ufak ülkelerini idare etmeye çalışan bir grup çocuğun işlendiği bir şov programı. Yine reklamlar.</span></span></p>

    <p class="msonormal"><span class="calibre11"><span class="calibre15">“Hem ayrıca,” diye homurdandı, biraz da kendi kendine konuşurcasına, “kız sadece on altı yaşında. Bence herkes aşırı tepki gösteriyor.”</span></span></p>

    <p class="msonormal"><span class="calibre11"><span class="calibre15">Wolf kulağının arkasını kaşıyarak yatağa, Scarlet’ın olabildiğince uzağına oturdu. “Cinayetten hüküm giymiş Ayalardan bazıları, henüz yedi yaşındaydı.”</span></span></p>

    <p class="msonormal"><span class="calibre11"><span class="calibre15">Scarlet yüzünü buruşturdu. “Bildiğim kadarıyla, o kız kimseyi öldürmüş değil.”</span></span></p>

    <p class="msonormal"><span class="calibre11"><span class="calibre15">“Ben de dün akşam Avcı’yı öldürmedim ama bu, beni daha az tehlikeli biri yapmıyor.”</span></span></p>

    <p class="msonormal"><span class="calibre11"><span class="calibre15">Scarlet tereddüt etti. “Evet, sanırım yapmıyor.”</span></span></p>

    <p class="msonormal"><span class="calibre11"><span class="calibre15">Ağır bir sessizlikten sonra, Scarlet kanalı tekrar magazin programına getirdi ve ilgiyle izliyormuş gibi yaptı.</span></span></p>

    <p class="msonormal"><span class="calibre11"><span class="calibre15">“Dövüşmeye on iki yaşında başladım.”</span></span></p>

    <p class="msonormal"><span class="calibre11"><span class="calibre15">Scarlet başını ona çevirdi. Wolf duvar, daha doğrusu boşluğa bakıyordu.</span></span></p>

    <p class="msonormal"><span class="calibre11"><span class="calibre15">“Para için mi?”</span></span></p>

    <p class="msonormal"><span class="calibre11"><span class="calibre15">“Hayır. İtibar için. Sürüye katılalı henüz birkaç hafta olmuştu ama dövüşmediğin, kendini koruyamadığın sürece bir hiç olduğunu anlamam uzun sürmedi. Sürekli sataşılıyor ve aşağılanıyorsun.. . Basitçe, bir hizmetçi hâline getiriliyorsun ve elinden hiçbir şey gelmiyor. Bir omega hâline gelmeyi önlemenin tek yolu, dövüşmek. Ve kazanmak. Dövüşlere işte bu yüzden başladım ve işte bu yüzden iyiyim.”</span></span></p>

    <p class="msonormal"><span class="calibre11"><span class="calibre15">Kaşları öyle bir güçle çatılmıştı ki Scarlet’ın alnına bir ağrı girdi ama sohbet konusu sebebiyle rahatlaması mümkün değildi. “Omega,” dedi. “Tıpkı gerçek bir kurt sürüsündeki gibi.” Wolf başıyla onayladı, gergin bir şekilde tırnaklarının altını temizlemeye başladı. “O akşam benden nasıl korktuğunu gördüm. Sadece korkmuş değil... Ama tiksinmiştin. Ve tiksinmekte haklıydın. Ama az önce, birini yargılamadan evvel o kişinin hikâyesini duymak, meseleye bir de onun gözünden bakmak gerektiğini söyledin. İşte benim hikâyem bu. Dövüşmeyi bu şekilde öğrendim. Merhamet göstermeden.”</span></span></p>

    <p class="msonormal"><span class="calibre11"><span class="calibre31">“Ama artık sürüden ayrıldın. Dövüşmeye devam etmek zorunda değilsin.”</span></span></p>

    <p class="msonormal"><span class="calibre11"><span class="calibre15">“Başka ne yapabilirim ki?” dedi Wolf, keyifsizce gülerek. “Bildiğim ve iyi olduğum tek şey bu. Daha düne kadar, bir domatesin ne olduğundan bile haberim yoktu.”</span></span></p>

    <p class="msonormal"><span class="calibre11"><span class="calibre15">Scarlet yüzüne yayılmaya teşebbüs eden sırıtışı bastırdı. Wolf, böylesine hüsran içindeyken, neredeyse sevimliydi. “Eh, artık domatesin ne olduğunu biliyorsun. Ve kim bilir? Belki yarın brokoli hakkında da bir şeyler öğrenirsin. Haftaya, bir sakız kabağı ile dolmalık kabak arasındaki farkı bile öğrenmiş olabilirsin.”</span></span></p>

    <p class="msonormal"><span class="calibre11"><span class="calibre15">Wolf kıza dik bir bakış attı.</span></span></p>

    <p class="msonormal"><span class="calibre11"><span class="calibre15">“Ben ciddiyim. Sen yeni numaralar öğretilecek bir köpek değilsin. İstersen, dövüşmek dışında başka bir şeyde iyi olmayı öğrenebilirsin. Yapabileceğin bir şeyler buluruz.”</span></span></p>

    <p class="msonormal"><span class="calibre11"><span class="calibre15">Wolf elini saçlarında gezdirdi ve her zamankinden bile daha dağınık hâle getirdi. “Sana bunları anlatmamın sebebi o değil,” dedi, hâlâ ürkek ama biraz daha sakin bir sesle. “Paris’e vardığımızda bunların hiçbir önemi olmayacak ama en azından, dövüşmekten keyif almadığımı bilmeni istedim. Kontrolümü kaybetmekten nefret ediyorum. Hep ettim.”</span></span></p>

    <p class="msonormal"><span class="calibre11"><span class="calibre15">Scarlet, o akşamki dövüşü hatırladı. Wolf’un diğer dövüşçüyü nasıl aniden bıraktığını, sanki kendinden kaçmak istermiş gibi platformdan atlayıp koşarak uzaklaştığını anımsadı.</span></span></p>

    <p class="msonormal"><span class="calibre11"><span class="calibre15">Kız yutkundu. “Sen hiç... Omega oldun mu?”</span></span></p>

    <p class="msonormal"><span class="calibre11"><span class="calibre15">Wolf’un yüzüne, hakarete uğramış gibi bir ifade yerleşti, sonra kayboldu. “Elbette hayır.”</span></span></p>

    <p class="msonormal"><span class="calibre11"><span class="calibre15">Scarlet bir kaşını kaldırdı ve Wolf, biraz geç de olsa, kibirli bir sesle konuştuğunu fark etti. Belli ki içindeki itibar açlığı henüz tam olarak kaybolmamıştı.</span></span></p>

    <p class="msonormal"><span class="calibre11"><span class="calibre15">“Hayır,” dedi Wolf, biraz daha yumuşak bir sesle. “Asla omega olmamak için çok çaba sarf ettim.” Ayağa kalkarak tekrar pencere yanına geçti ve dışarıda akıp giden tepeleri izledi.</span></span></p>

    <p class="msonormal"><span class="calibre11"><span class="calibre15">Scarlet, içinde yükselen, suçluluk duygusuna benzer bir hisle dudaklarını birbirine bastırdı. Kendisinin düşünebildiği tek şey babaannesine tekrar kavuşmakken, Wolf’un da aslında pek çok şeyi riske attığını göz ardı etmişti. Wolf o çeteden ayrılmıştı ve şimdi onlara karşı durmaya hazırlanıyordu.</span></span></p>

    <p class="msonormal"><span class="calibre11"><span class="calibre15">“Bana yardım etmeyi kabul ettiğin için teşekkürler,” dedi Scarlet, uzun bir sessizliğin ardından. “İnsanların bana yardım etmek için kuyruğa girdiği pek söylenemez.”</span></span></p>

    <p class="msonormal"><span class="calibre11"><span class="calibre15">Wolf gergince omuz silkti. Ağzından başka bir laf çıkmayacağı belli olunca Scarlet iç geçirdi ve tekrar zap yapmaya başladı. Bir haber programında durdu.</span></span></p>

    <p class="msonormal"><span class="font8"><i class="calibre5"><span class="calibre33">FİRAR EDEN AYCI KAÇAĞI LİNH CİNDER’I ARAMA ÇALIŞMALARI DEVAM EDİYOR.</span></i></span></p>

    <p class="msonormal"><span class="calibre11"><span class="calibre15">Scarlet hızla doğruldu. “Firar mı etmiş?”</span></span></p>

    <p class="msonormal"><span class="calibre11"><span class="calibre15">Wolf döndü ve manşet yazısını okuduktan sonra kaşlarım çatarak Scarlet’a baktı. “Duymamış miydin?”</span></span></p>

    <p class="msonormal"><span class="calibre11"><span class="calibre15">“Hayır. Ne zaman?”</span></span></p>

    <p class="msonormal"><span class="calibre11"><span class="calibre15">“Bir veya iki gün önce.”</span></span></p>

    <p class="msonormal"><span class="calibre11"><span class="calibre15">Scarlet çenesini ovuşturdu, bu yeni haber karşısında hayret içinde kalmıştı.</span></span></p>

    <p class="msonormal"><span class="calibre11"><span class="calibre15">“Hiçbir fikrim yoktu. Bu nasıl mümkün olabilir ki?"</span></span></p>

    <p class="msonormal"><span class="calibre11"><span class="calibre15">Tam o anda ekranda, balodan alınan görüntüler oynamaya</span></span></p>

    <p class="msonormal"><span class="calibre11"><span class="calibre15">başladı.</span></span></p>

    <p class="msonormal"><span class="calibre11"><span class="calibre15">Binlerinin ona yardım ettiğinden bahsediyorlar. Bir devlet çalışanı. Wolf bir elini pencere kenarına koydu. “İnsan böyle bir durum karşısında ben olsam ne yapardım diye merak ediyor. Bir Aycının yardıma ihtiyacı varsa, sen de ona yardım edebilecek durumdaysan, kendini ve aileni riske attığını bile bile ona yardım eder miydin?”</span></span></p>

    <p class="msonormal"><span class="calibre11"><span class="calibre15">Onu sadece yarım kulakla dinleyen Scarlet, kaşlarını çattı. “Hiç kimse için ailemi riske atmazdım.”</span></span></p>

    <p class="msonormal"><span class="calibre11"><span class="calibre15">Wolf bakışlarını yerdeki ucuz halıya indirdi. “Aileni mi? Yoksa babaanneni mi?”</span></span></p>

    <p class="msonormal"><span class="calibre11"><span class="calibre15">Babası aklına gelen Scarlet’ın içindeki öfke musluğu ardına kadar açıldı. Babasının, üstünde bir vericiyle geldiğini, hangarın nasıl da altını üstüne getirdiğini hatırladı.</span></span></p>

    <p class="msonormal"><span class="calibre11"><span class="calibre15">“Benim tek ailem, babaannem.” Scarlet terli ellerini pantolonuna sildi ve ayağa kalktı. “Canım espresso istedi.” Aklındaki soruya Wolf’un nasıl bir cevap vermesini istediğinden emin olamayarak bir an tereddüt etti. “Yemek vagonunda bana eşlik etmek ister misin?”</span></span></p>

    <p class="msonormal"><span class="calibre11"><span class="calibre15">'Wolf’un bakışları, Scarlet’ın omzundan arkaya, kapıya düştü. Kararsız görünüyordu.</span></span></p>

    <p class="msonormal"><span class="calibre11"><span class="calibre15">Scarlet onun kararsızlığına hem alaycı hem de dostça bir gülümsemeyle karşılık verdi. Hatta belki biraz da cilveli bir gülümseme... “Son yemeğinin üstünden tam iki saat geçti. Açlıktan ölüyorsundur.”</span></span></p>

    <p class="msonormal"><span class="calibre11"><span class="calibre15">Wolf’un yüzünde, paniğe yaklaşan bir ifade belirip kayboldu. “Hayır, teşekkürler,” dedi çabucak. “Ben burada iyiyim.”</span></span></p>

    <p class="msonormal"><span class="calibre11"><span class="calibre15">“Ah.” Scarlet’ın bir anlığına hızlanmış nabzı tekrar yavaşladı.</span></span></p>

    <p class="msonormal"><span class="calibre11"><span class="calibre15">“Tamam. Yakında dönerim.”</span></span></p>

    <p class="msonormal"><span class="calibre11"><span class="calibre15">Scarlet kapıyı arkasından kapatırken, Wolf’un bir elini saçlarında gezdirerek sanki bir tuzaktan kıl payı kurtulmuşçasına iç geçirdiğini gördü.</span></span></p>
  </div>
</body>
</html>