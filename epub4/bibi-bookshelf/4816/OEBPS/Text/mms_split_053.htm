<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_52"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM<a class="pcalibre1 pcalibre calibre2" id="bookmark67"></a></span></span></p>

    <p class="msonormal1"><a class="pcalibre pcalibre1" id="_Toc414713505"><span class="font3"><b class="calibre3"><span class="calibre12">Kırk Üç</span></b></span></a></p>

    <p class="msonormal"><span class="calibre11"><span class="calibre13">KAI ÖĞÜRMEMEK İÇİN SARF ETTİĞİ ÇABAYLA TER</span></span> <span class="calibre11"><span class="calibre15">içindeydi.</span></span></p>

    <p class="msonormal"><span class="calibre11"><span class="calibre15">Gözleri yanıyor ama yüzünü net ekranından ayıramıyordu. Tıpkı ucuz bir korku filmi izler gibiydi. Bütün bunlar, gerçek olamayacak kadar fantastik ve ürkütücüydü.</span></span></p>

    <p class="msonormal"><span class="calibre11"><span class="calibre15">Ekrandaki video bağlantısı, haftalık pazarın kurulduğu ve Kai’nin taç giyme töreninden birkaç gün öncesinde geleneksel festivalin düzenlendiği şehir meydanından aktarılıyordu. Meydan cesetlerle doluydu, billboardların titrek ışığı altındaki kan gölleri, siyah bir leke hâlindeydi.</span></span></p>

    <p class="msonormal"><span class="calibre11"><span class="calibre15">Cesetlerin çoğu, saldırının başladığı gece yarısında açık durumdaki sayılı işletmelerden bir gececi barın önünde serili duruyordu.</span></span></p>

    <p class="msonormal"><span class="calibre11"><span class="calibre15">Kai’ye o sırada barda sadece tek bir saldırganın belirlendiği iletilmişti. Ama katliama bakan Kai, saldırgan sayısının kesinlikle daha fazla olması gerektiğini düşündü. Tek bir adam nasıl böyle bir zarar verebilirdi ki?</span></span></p>

    <p class="msonormal"><span class="calibre11"><span class="calibre15">Ekrandaki görüntü Tokyo’daki bir oteli gösterecek şekilde değişti. Otelde çılgın bakışlı bir adam, gevşek bir bedeni, yakındaki bir sütuna doğru fırlattı. Kai çarpmanın şiddetti karşısında yüzünü buruşturdu ve gözlerini başka yana kaçırdı. “Kapatın şunu. Daha fazla seyredemeyeceğim. <i class="calibre5">Polis nerelerde?”</i></span></span></p>

    <p class="msonormal"><span class="calibre11"><span class="calibre15">“Saldırıları durdurmak için ellerinden geleni yapıyorlar majesteleri,” dedi arkasındaki Torin, “ama organize olup bir karşı duruş sergilemeleri zaman alıyor. Bu saldırı herkesi hazırlıksız yakaladı ve o kadar anormal ki. Bu adamlar fazlasıyla hızlı. Herhangi bir sokakta birkaç dakikadan fazla kalmıyorlar ve o birkaç dakika, çevredeki herkesi öldürebilmeleri için yetiyor. Ardından şehrin başka bir kısmına geçiyorlar...” Torin sesindeki panik tınısının yükseldiğini fark etti ve soğukkanlılığını kaybetmekten korkarak, sözlerinin devamını getirmedi. Boğazını temizledi. “Ekran, dünyadaki önemli olayları göster.”</span></span></p>

    <p class="msonormal"><span class="calibre11"><span class="calibre15">Oda gürültüye boğuldu. Altı haber spikerinin hepsi de aynı türden haberleri anons ediyordu: Ani bir saldırı, cani psikopatlar, canavarlar, sayısı bilinmeyen can kaybı, dünya çapında kargaşa...</span></span></p>

    <p class="msonormal"><span class="calibre11"><span class="calibre15">Doğu Ulusları Topluluğu içinde dört şehre saldırılmıştı: Yeni Pekin. Mumbai, Tokyo ve Manila. Dünya Birliği’nin diğer beş ülkesi dâhilinde ise on şehir daha saldırı altındaydı: Mexico City, New York, Sao Paulo, Kahire, Lagos, Londra, Moskova, Paris, İstanbul ve Sydney.</span></span></p>

    <p class="msonormal"><span class="calibre11"><span class="calibre15">Toplamda on dört şehir ve sayılarını tam olarak belirleyebilmek imkânsız olmasına rağmen, tanıklar her bir şehirde yirmi ile otuz saldırganın olduğunu belirtiyordu.</span></span></p>

    <p class="msonormal"><span class="calibre11"><span class="calibre15">Kai kafasından hesaplamaya çalıştı. Üç yüz adam. Belki dört yüz.</span></span></p>

    <p class="msonormal"><span class="calibre11"><span class="calibre15">Ölü sayısı tırmanmaya devam ediyordu. Saldırı altındaki şehirler komşularından yardım talep edip yararlılarını diğer hastanelere yollarken, her şeye bu kadar adamın sebep olması imkânsız gibi geliyordu.</span></span></p>

    <p class="msonormal"><span class="calibre11"><span class="calibre15">Bazılarına göre, ölü sayısı on bine ulaşmıştı ve onca insan, sadece iki saat içinde, üç yüz ya da dört yüz adamın elinde can vermişti.</span></span></p>

    <p class="msonormal"><span class="calibre11"><span class="calibre15">Üç yüz ya da dört yüz Aycı. Çünkü Kai bu saldırının arkasında Levana’nın olduğunu biliyordu ve hatta bundan <i class="calibre5">emindi.</i> Saldırılan şehirlerden iki tanesinde, saldırganların elinden kurtulabilen iki tanık, tüm bu kargaşanın ortasında bir kraliyet sihirbazının durduğunu belirtmişti.</span></span></p>

    <p class="msonormal"><span class="calibre11"><span class="calibre15">İki tanığın da kan kaybıyla zihinleri bulanmış olmasına rağmen, Kai onlara inanmıştı. Kraliçenin en değer verdiği dalkavuklarının, tüm bu olayların arkasında olması son derece mantıklıydı. O sihirbazların, kendilerini kanlı saldırıların arka planında tutarak, saldırıyı sadece piyonları üstünden yürütmeleri de aynı derece mantıklıydı.</span></span></p>

    <p class="msonormal"><span class="calibre11"><span class="calibre15">Kai ekrandan uzaklaştı, parmaklarıyla gözlerini ovuşturdu.</span></span></p>

    <p class="msonormal"><span class="calibre11"><span class="calibre15">Bütün bunlar, onun yüzündendi. Levana bu saldırıyı onun yüzünden gerçekleştirmişti.</span></span></p>

    <p class="msonormal"><span class="calibre11"><span class="calibre15">Onun ve Cinder’ın yüzünden.,</span></span></p>

    <p class="msonormal"><span class="calibre11"><span class="calibre15">“Bu bir savaş,” dedi Birleşik Krallık’tan Kraliçe Camilla. “Levana bize savaş ilan etti.”</span></span></p>

    <p class="msonormal"><span class="calibre11"><span class="calibre15">Kai çalışma masasına yaslandı. Görüntülerden gözünü alamayan herkes o kadar uzun bir süre sessiz kalmıştı ki Kai diğer Birlik Liderleri ile küresel bir konferans içinde olduklarını unutmuştu.</span></span></p>

    <p class="msonormal"><span class="calibre11"><span class="calibre15">Hoparlörlerden Afrika Başbakanı Karnin’ın öfke dolu sesi yükseldi. “On beş yıllık bir veba... Ve şimdi de bu! Ve ne için? Levana tek bir tutsağın kaçışından hoşnut olmadığı için mi? Öylesine bir kızın kaçışından? Hayır, bu sadece bir bahane. Levana bizimle alay ediyor.”</span></span></p>

    <p class="msonormal"><span class="calibre11"><span class="calibre15">“Bütün büyük şehirlerimize derhal tahliye emri veriyorum,” dedi Amerika Başkanı Vargas. “En azından yaralarımızı sarmaya çalışabiliriz...”</span></span></p>

    <p class="msonormal"><span class="calibre11"><span class="calibre15">Avrupa Başbakanı Bromstad araya girdi. “Siz bu yolda ilerlemeye karar vermeden önce, korkarım ki iletmem gereken başka kötü haberler var.”</span></span></p>

    <p class="msonormal"><span class="calibre11"><span class="calibre15">Kai yenik düşmüşçesine başını önüne düşürdü. Kulaklarını elleriyle kapamak istiyor, daha fazla kötü haber işitmek istemiyordu ama dişini sıkarak bekledi.</span></span></p>

    <p class="msonormal"><span class="calibre11"><span class="calibre15">“Saldırı sadece büyük şehirlerde gerçekleşmedi,” dedi Bromstad. “Paris, Moskova ve İstanbul’un yanı sıra, Rieux adındaki ufak bir kasabaya daha saldırıldığı haberini aldım. Bu kasaba, Fransa’nın güneyindeki ufak bir çiftçi kasabası. Uç bin sekiz yüz kişilik bir nüfusa sahip.”</span></span></p>

    <p class="msonormal"><span class="calibre11"><span class="calibre15">“Üç bin sekiz yüz mü?” dedi Kraliçe Camilla. “Levana neden böyle ufak bir kasabaya saldırsın ki?”</span></span></p>

    <p class="msonormal"><span class="calibre11"><span class="calibre15">“Kafamızı karıştırmak için,” dedi Avustralya Genel Valisi Williams. “Bizi bu saldırıların arkasında bir düzen bulunduğuna inandırmak ve herhangi bir yere herhangi bir anda saldıra-bileceğini kanıtlamak için. Bu tam da Levana’dan beklenilecek bir şey.”</span></span></p>

    <p class="msonormal"><span class="calibre11"><span class="calibre15">Bakan Huy, kapıyı çalmadan Kai’nin ofisine daldı. Kai şaşkınlıkla irkildi. Bir an için, bakanın, kendisini öldürmek için gelen o çılgın adamlardan biri olduğunu düşündü, ama sonra sakinleşti.</span></span></p>

    <p class="msonormal"><span class="calibre11"><span class="calibre15">“Yeni bir haber var mı?”</span></span></p>

    <p class="msonormal"><span class="calibre11"><span class="calibre15">Huy başını sallayarak onayladı. Kai geçtikleri bir hafta içinde, bakanın yüzünün bir hayli yaşlandığını fark etti. “Linh Cinder bulunmuş.”</span></span></p>

    <p class="msonormal"><span class="calibre11"><span class="calibre15">Kai şaşkınlıkla keskin bir nefes verecekken son anda yutkundu ve masasından ayrıldı.</span></span></p>

    <p class="msonormal"><span class="calibre11"><span class="calibre15">“Ne? O konuşan da kim?” dedi Camilla. “Linh Cinder’a ne olmuş?”</span></span></p>

    <p class="msonormal"><span class="calibre11"><span class="calibre15">“İlgilenmem gereken konular var,” dedi Kai. “Konferans sonlansın.”</span></span></p>

    <p class="msonormal"><span class="calibre11"><span class="calibre15">İtiraz sesleri hızla kesildi ve vücudundaki her bir siniri titreyen Kai, yüzünü bakana çevirdi. “Evet?”</span></span></p>

    <p class="msonormal"><span class="calibre11"><span class="calibre15">“Yasal vasisinin söylediği doğru çıktı. Uç subay, ölü kız kardeşi Linh Peony’nin kimlik çipini izleyerek Linh Cinder’a ulaşmayı başardı. Kendisi, saldırıdan birkaç dakika öncesinde, Fransa’nın güneyindeki ufak bir kasabada bulundu.”</span></span></p>

    <p class="msonormal"><span class="calibre11"><span class="calibre15">“Fransa’nın güneyi...” Kai gözlerini ona çevirdiği sırada, aklından aynı şeyi geçiren Torin, gözlerini yumdu. “Bu kasabanın adı Rieux mu?”</span></span></p>

    <p class="msonormal"><span class="calibre11"><span class="calibre15">Huy’un gözleri şaşkınlıkla genişledi. “Nasıl bildiniz?”</span></span></p>

    <p class="msonormal"><span class="calibre11"><span class="calibre15">Kai inildedi ve masasının arkasına geçti. “Levana’nın adamları Rieux’ya da saldırmış ve burası büyük şehirler haricinde, saldırdıkları tek ufak kasaba. Onlar da Cinder’ın izini bulmuş olmalı. Oraya yapılan saldırının sebebi de buydu.”</span></span></p>

    <p class="msonormal"><span class="calibre11"><span class="calibre15">“Birlik liderlerini uyarmalıyız,” dedi Torin. “En azından, artık Levana’nın rastgele saldırılar düzenlemediğini biliyoruz.”</span></span></p>

    <p class="msonormal"><span class="calibre11"><span class="calibre15">“Ama onu nasıl buldular? Bizim tek ipucumuz, kız kardeşinin kimlik çipiydi. Cinder başka nasıl...” Kai iki eliyle saçlarını çekiştirdi. “Elbette. Levana’nın çipten haberi vardı. Ne kadar <i class="calibre5">aptalım</i>.” “Majesteleri?”</span></span></p>

    <p class="msonormal"><span class="calibre11"><span class="calibre15">Kai hızla Huy’a doğru döndü ama gözlerine baktığı kişi Torin’di. “Bana bunun da bir paranoya olduğunu söyleme sakın. Levana bizi dinliyor. Nasıl yaptığım bilmiyorum ama bir şekilde istihbarat sağlıyor. Bu ofis içinde bile bir dinleme cihazı olmalı. Çip hakkındaki gerçeği böyle öğrendi. Ofisime izinsiz bir şekilde ne zaman istediği gibi girebileceğini bu şekilde biliyordu ve babamın ölümünden de bu şekilde haberi oldu!”</span></span></p>

    <p class="msonormal"><span class="calibre11"><span class="calibre15">Torin’in yüzü karardı ama ilk defa, Kai’nin laflarını saçma sapan teoriler olarak değerlendiren bir yorumda bulunmadı. “Peki... O zaman onu bulduk mu? Cinder’ı yani?”</span></span></p>

    <p class="msonormal"><span class="calibre11"><span class="calibre15">Huy’un yüzünden utanç dolu bir ifade gelip geçti. “Üzgünüm majesteleri. Saldırı başladığı sırada kargaşadan yararlanarak kaçmayı başardı. Kardeşinin kimlik çipini Rieux dışındaki bir tarlada bulduk ve çipin yakınında, kalkışa geçen bir uzay gemisinin izleri duruyordu. Onu görmesi muhtemel insanları sorgulamadan geçiriyoruz ama ne yazık ki... Cinder’ı teşhis eden üç subay, saldırı sırasında hayatlarını kaybetti.”</span></span></p>

    <p class="msonormal"><span class="calibre11"><span class="calibre15">Kai titremeye başladı. Tüm bedeni, sanki içten dışa doğru yanıyordu. Öfke dolu gözlerini tavana çevirerek, çığlık atamasına haykırdı. “Duydunuz mu <i class="calibre5">majesteleri</i>? Saldırınız olmasaydı, Cinder şu anda elimizde olacaktı! Umarım ki mutlusunuzdur!” Burnundan soluyarak kollarını göğsünde kavuşturdu ve kan basıncının düşmesini bekledi. “Bu maskaralık yeter. Aramayı sonlandırma emri verin.”</span></span></p>

    <p class="msonormal"><span class="calibre11"><span class="calibre15">“Majesteleri?” dedi Torin.</span></span></p>

    <p class="msonormal"><span class="calibre11"><span class="calibre15">“Tüm ordu ve kanun gücü mensuplarının, bize saldıran adamların bulunması görevine odaklanmasını istiyorum. Yeni önceliğimiz bu.”</span></span></p>

    <p class="msonormal"><span class="calibre11"><span class="calibre15">Kararı duyduğu için rahatlamış görünen Huy eğilerek selam verdi ve kapıyı arkasından açık bırakarak ofisten ayrıldı.</span></span></p>

    <p class="msonormal"><span class="calibre11"><span class="calibre15">“Majesteleri,” dedi Torin, “bu kararınıza katılmadığımı söyleyemem, fakat Levana’nın nasıl bir tepki vereceğini üzerine de düşünmemiz gerekiyor. Bu saldırının, her ne kadar korkunç da olsa, Levana’nın gerçekten yapabileceklerinin ufak bir parçası olduğu olasılığını göz önünde bulundurmalıyız. Belki daha fazla zarara yol açmadan önce, onu yatıştırmayı başarabiliriz.”</span></span></p>

    <p class="msonormal"><span class="calibre11"><span class="calibre15">“Biliyorum.” Kai yüzünü ekrana ve korkuyla haberleri sunan spikerlere çevirdi. “Amerika Cumhuriyeti’nin saptadığı şu fotoğrafları unutmuş değilim.”</span></span></p>

    <p class="msonormal"><span class="calibre11"><span class="calibre15">Düşüncesi bile, hâlâ sırtındaki tüylerin diken diken olmasına yol açıyordu. Her biri bir insanla bir canavar karışımıymış gibi duran yüzlerce asker. Azı dişleri ve kocaman pençeler, geniş omuzlar, kollarını kaplayan ince bir kürk.</span></span></p>

    <p class="msonormal"><span class="calibre11"><span class="calibre15">Dünyaya saldıran adamlar da vahşi ve acımasızdı ama yine de hâlâ insandılar. Kai bu adamların Levana’nın hayvan adamlardan oluşan ordusunun ilk öncüleri olduğundan şüpheleniyordu.</span></span></p>

    <p class="msonormal"><span class="calibre11"><span class="calibre15">Üstelik bir de Levana’dan daha fazla nefret edemeyeceğini düşünmüştü. Letumosis vebasının antidotunu bilerek saklaması, sadece politik bir duruş sergilemek için hizmetkârlardan birine saldırması veya yıllar önce Ay Ülkesi’nden kaçması dışında bir sebep göstermeksizin Kai’yi Cinder’a ihanet etmeye zorlaması, zaten Levana’dan nefret etmesi için yeterliydi.</span></span></p>

    <p class="msonormal"><span class="calibre11"><span class="calibre15">Ama Kai böylesine bir zalimliği hayal bile etmemişti.</span></span></p>

    <p class="msonormal"><span class="calibre11"><span class="calibre15">Ve bu yüzden, yapmak üzere olduğu şey için, ölene kadar kendinden nefret edecekti.</span></span></p>

    <p class="msonormal"><span class="calibre11"><span class="calibre15">“Bana bir dakika izin verir misin Torin?”</span></span></p>

    <p class="msonormal"><span class="calibre11"><span class="calibre15">“Majesteleri?” Torin’in gözlerinin yanları bir anlığına kırıştı. Belki de hepsi, bu hafta içinde fazlasıyla yaşlanmıştı. “Ayrılmamı mı istiyorsunuz?”</span></span></p>

    <p class="msonormal"><span class="calibre11"><span class="calibre15">Kai yanağının için dişledi ve başını sallayarak onayladı.</span></span></p>

    <p class="msonormal"><span class="calibre11"><span class="calibre15">Torin’in dudakları kıpırdadı ama ağzından herhangi bir ses çıkmadan önce, uzun bir süre geçmesi gerekti. Kai danışmanının yüzündeki bilgeliği görebiliyordu. Torin, onun ne yapmayı planladığını anlamıştı.</span></span></p>

    <p class="msonormal"><span class="calibre11"><span class="calibre15">“Bu konuda konuşmak istemediğinizden emin misiniz Yüce Majesteleri? Size rehberlik etmeme, size yardımcı olmama izin verin.”</span></span></p>

    <p class="msonormal"><span class="calibre11"><span class="calibre15">Kai gülümsemeye çalıştı ama becerebildiği tek şey, dudaklarını acınası bir şekilde kıvırmak oldu. “Sarayımın güvenliği içinde oturup hiçbir şey yapmadan duramam. Levana’nın bir başkasını daha öldürmesine izin veremem. Ne bu canavarlar aracılığıyla ne letumosis antidotunu bizden saklamasıyla ne de... Daha başka neler planlıyorsa. Ne istediğini ikimiz de iyi biliyoruz. Bütün bunlara ancak neyin son verebileceği de.”</span></span></p>

    <p class="msonormal"><span class="calibre11"><span class="calibre15">“O zaman kalıp size destek olmama izin verin majesteleri.”</span></span></p>

    <p class="msonormal"><span class="calibre11"><span class="calibre15">Kai başını iki yana salladı. “Bu Doğu Ulusları için iyi bir tercih değil. Elimizdeki <i class="calibre5">tek</i> seçenek olabilir, ama asla iyi bir tercih olmayacak.”</span></span></p>

    <p class="msonormal"><span class="calibre11"><span class="calibre15">Gömleğinin yakasını düzeltti. “Doğu Ulusları bu konuda benden başka kimseyi suçlamamalı. Git, lütfen.”</span></span></p>

    <p class="msonormal"><span class="calibre11"><span class="calibre15">Torin’in, eğilerek selam vermeden önce, yavaş, acı verici bir nefes aldığını gördü. “Bana ihtiyacınız olursa, ofisin hemen dışında olacağım Yüce Majesteleri.” Torin oldukça mutsuz görünerek ofisten çıktı, kapıyı da arkasından kapattı.</span></span></p>

    <p class="msonormal"><span class="calibre11"><span class="calibre15">Kai net ekranın önünde volta attı. Tedirginlikten midesi kasılıyordu. Gömleğini düzeltti. Uzun bir gündü ve gömleği kırış kırış ol muştu ama en azından saldırı haberi geldiğinde kendisi bu ofisteydi. Bugünden sonra bir daha güzel bir uyku çekebileceğini hiç sanmıyordu.</span></span></p>

    <p class="msonormal"><span class="calibre11"><span class="calibre15">Yapmak üzere olduğu şeyden sonra, bu imkânsızdı.</span></span></p>

    <p class="msonormal"><span class="calibre11"><span class="calibre15">Aklı çılgınca düşüncelerle doluyken, elinde olmadan Cinder’ın balodaki hâlini hatırladı. Onu balo odasına uzanan basamaklardan inerken gördüğünde ne kadar da mutlu olmuştu. Cinder’ın yağmurla ıslanmış saçları ve kırış kırış elbisesi Kai’yi masumca keyiflendirmiş, şehrin önde gelen bir mekanik ustasına ne kadar da yakıştığını düşünmüştü. Cinder’ın toplumun moda ve adap takıntısını umursamayan bir kız olduğuna karar vermişti, imparatorun şahsi davetlisi olmasına rağmen, baloya darmadağın saçlar ve yağ lekeli eldivenlerle gelerek, başını yine dik tutabilecek kadar kendisiyle barışık biri olduğunu düşünmüştü.</span></span></p>

    <p class="msonormal"><span class="calibre11"><span class="calibre15">Bütün bunlar Cinder’ın baloya gelmesinin tek sebebinin, ona bir uyarıyı iletmek olduğunu öğrenmeden önceydi.</span></span></p>

    <p class="msonormal"><span class="calibre11"><span class="calibre15">Cinder kendi güvenliğini hiçe sayarak, onu müttefikliği kabul etmemesi ve Levana ile evlenmemesi için uyarmıştı. Çünkü düğün sona erdikten ve Doğu Ulusları Topluluğu tahtına çıktıktan sonra, Levana, Kai’nin hayatına son vermeyi planlıyordu.</span></span></p>

    <p class="msonormal"><span class="calibre11"><span class="calibre15">Kai midesinin bulandığını hissetti. Cinder’ın haklı olduğunu biliyordu. Onunla işi bittikten sonra, Levana’nın kendisinden en kısa zamanda kurtulacağından emindi.</span></span></p>

    <p class="msonormal"><span class="calibre11"><span class="calibre15">Ne var ki Kai, bu cinayetlere bir son vermeliydi. Savaşa bir son vermeliydi.</span></span></p>

    <p class="msonormal"><span class="calibre11"><span class="calibre15">Kendini daha önemli bir amaç uğruna feda etmeye hazır tek kişi, Cinder değildi.</span></span></p>

    <p class="msonormal"><span class="calibre11"><span class="calibre15">Nefes aldı, verdi ve sonra yüzünü ekrana çevirdi.</span></span></p>

    <p class="msonormal"><span class="calibre11"><span class="calibre15">“Ay Ülkesi’nden Kraliçe Levana ile bir video bağlantısı kurulsun hemen.”</span></span></p>

    <p class="msonormal"><span class="calibre11"><span class="calibre15">Ekranın köşesindeki ufak küre, sadece bir defa kendi etrafında döndükten sonra, karşısında nakışlı beyaz duvağını yüzüne indirmiş Ay Kraliçesi belirdi. Kai kraliçenin, duvağı arkasında, kırış kırış ve çirkin bir yüze sahip olduğunu hayal etti ama bunun bir şeye faydası olmadı.</span></span></p>

    <p class="msonormal"><span class="calibre11"><span class="calibre15">Kai, kraliçenin, bu görüşme talebini zaten beklediğini sezdi. Ofisteki tüm konuşmaları zaten dinlediğini ve Kai’nin bu görüşmeyle ne amaçladığını tam olarak bildiğini sezdi. O duvağının arkasında alayla gülümsediğini sezdi.</span></span></p>

    <p class="msonormal"><span class="calibre11"><span class="calibre15">“Ne kadar da hoş bir sürpriz sevgili imparator Kai. Yeni Pekin’de oldukça geç bir saat olmalı. Gece yarısını iki saat yirmi dört dakika geçtiğini tahmin ediyorum, doğru mu?”</span></span></p>

    <p class="msonormal"><span class="calibre11"><span class="calibre15">Kai tiksintisini elinden geldiğince bastırdı ve ellerini Levana’ya doğru açtı. “Size yalvarıyorum Yüce Majesteleri. Lütfen bu saldırıya bir son verin. Lütfen askerlerinizi geri çekin.”</span></span></p>

    <p class="msonormal"><span class="calibre11"><span class="calibre15">Levana başını yana eğerken, duvağı da hafifçe sallandı. ‘Bana <i class="calibre5">yalvarıyor musunuz</i>? Ne kadar da keyif verici. Devam edin lütfen.”</span></span></p>

    <p class="msonormal"><span class="calibre11"><span class="calibre15">Kai’nin yüzüne kan hücum etti. “Masum insanlar ölüyor; kadınlar, çocuklar, siviller ve size hiçbir zararı dokunmamış insanlar. Kazandınız ve bunun farkındasınız. Bu yüzden, <i class="calibre5">lütfen </i>saldırıya hemen bir son verin.”</span></span></p>

    <p class="msonormal"><span class="calibre11"><span class="calibre15">“Kazandığımı söylüyorsunuz ama o zaman ödülüm nedir genç imparator? Bütün bunlara sebep olan sayborg kızı yakalayabildiniz mi? Asıl yalvarmanız gereken kişi odur. Kendini bana teslim ederse, askerlerimi ancak o zaman geri çekerim. Size sunabileceğim teklif bu. Pazarlık yapamaya hazır olduğunuz zaman, beni haberdar etmekten çekinmeyin. O zamana kadar iyi geceler.” “Bekleyin!”</span></span></p>

    <p class="msonormal"><span class="calibre11"><span class="calibre15">Levana ellerini kavuşturdu. “Evet?”</span></span></p>

    <p class="msonormal"><span class="calibre11"><span class="calibre15">Kai’nin şakakları acı verici bir hisle zonkluyordu. “Size kızı teslim edemem. Onu yakaladığımızı sanmıştık ama elimizden yine kurtuldu. Sizin de bunu zaten bildiğinizi tahmin ediyorum. Ama onu bulmanın bir başka yolunu ararken, masum insanların ölmeye devam etmesine izin veremem.”</span></span></p>

    <p class="msonormal"><span class="calibre11"><span class="calibre15">“Korkarım ki bu benim sorunum değil majesteleri.”</span></span></p>

    <p class="msonormal"><span class="calibre11"><span class="calibre15">“Benden istediğiniz ve size <i class="calibre5">sunabileceğim</i> başka bir şey daha var. İkimiz de bunun ne olduğunu iyi biliyoruz.”</span></span></p>

    <p class="msonormal"><span class="calibre11"><span class="calibre15">“Neden bahsettiğiniz konusunda bir fikrim olduğunu sanmıyorum.”</span></span></p>

    <p class="msonormal"><span class="calibre11"><span class="calibre15">Kai parmaklarını iç içe geçirmiş, Levana’ya resmen yalvardığını fark etmemişti. Ama sonra parmakları ağrımaya başladı. “Eğer evlilik yoluyla müttefiklik teklifiniz hâlâ geçerliyse, bunu kabul ediyorum. Adamlarınızı geri çekmenizin ödülü, Doğu Ulusları Topluluğu olacak.” Kai’nin sesi son kelimelerde titredi ve hızla dişlerini sıktı.</span></span></p>

    <p class="msonormal"><span class="calibre11"><span class="calibre15">Geçen her saniye sokaklarda daha fazla kanın döküldüğünü bilerek, nefessiz bir hâlde bekledi.</span></span></p>

    <p class="msonormal"><span class="calibre11"><span class="calibre15">Çileli bir sessizlikten sonra Levana gülümsedi. “Sevgili imparator. Bu kadar etkileyici bir teklifi nasıl reddedebilirim ki?”</span></span></p>
  </div>
</body>
</html>