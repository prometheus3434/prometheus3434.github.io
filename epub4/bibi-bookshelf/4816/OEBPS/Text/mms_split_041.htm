<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_40"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713494"></a><a class="pcalibre pcalibre1" id="bookmark41"></a><span><span class="font4"><b class="calibre3"><span class="calibre12">Otuz İki</span></b></span></span></p>

    <p class="msonormal"><span class="calibre11"><span class="calibre13">GÖZLERİNİ YERALTINDAKİ ODADA GEZDİRİRKEN</span></span><span class="calibre11"><span class="calibre15">, Cinder’ın ayakları sanki yere çivilenmişti. Yüzünü bile bilmediği cerrahlar onu kesip bedenini yabancı metalik uzuvlarla birleştirirken ameliyat masası üstünde yatan on bir yaşındaki hâlini gözünde canlandırdı ve bu imgeyi aklından atamadı. Cerrah beynine kablolar bağlamış, retinasının arkasına optobiyonikler yerleştirmiş, kalbini sentetik dokuyla kaplamış, ona yeni bir omurga takmış ve bedenini yara izlerini kapatacak deri dokusuyla yamamıştı.</span></span></p>

    <p class="msonormal"><span class="calibre11"><span class="calibre15">Tüm bu operasyonlar ne kadar sürmüştü? O karanlık mahzende bilinçsiz bir şekilde ne kadar zaman geçirmişti?</span></span></p>

    <p class="msonormal"><span class="calibre11"><span class="calibre15">Levana onu öldürmeye teşebbüs ettiğinde, Cinder henüz, sadece üç yaşındaydı.</span></span></p>

    <p class="msonormal"><span class="calibre11"><span class="calibre15">Operasyonları ise on bir yaşında tamamlanmıştı. <i class="calibre5">Sekiz yıl.</i> Bir tankın içinde uyuyarak, rüya görerek ve büyüyerek geçirdiği sekiz yıl.</span></span></p>

    <p class="msonormal"><span class="calibre11"><span class="calibre15">Ölü olmasa bile, hayatta olduğunun da söylenemeyeceği bir zaman dilimi.</span></span></p>

    <p class="msonormal"><span class="calibre11"><span class="calibre15">Tankın camının üstüne kazınmış kendi başının izine baktı. Duvarlara yüzlerce minik sinir ağı bağlantı kablosu iliştirilmişti ve bir yanda da uzak bir net ekranı duruyordu. Hayır, bu bir net ekranı olamazdı. Oda, dışarıdan bağlantı kurulamayacak bir şekilde tasarlanmış olmalıydı. Kraliçe Levana’nın, Cinder’ın varlığından asla haber alamayacağı şekilde.</span></span></p>

    <p class="msonormal"><span class="calibre11"><span class="calibre15">“Anlamıyorum,” dedi Thorne, odanın diğer tarafındaki cerrahi aletleri inceleyerek. “Sence burada ne yapıyorlardı?”</span></span></p>

    <p class="msonormal"><span class="calibre11"><span class="calibre15">Cinder yan gözle Thorne’u süzdü. Thorne’un yüzünde kuşkulu değil, sadece meraklı bir ifade vardı.</span></span></p>

    <p class="msonormal"><span class="calibre11"><span class="calibre15">“Eee,” dedi Cinder, “mesela prensesin kimlik çipini programlayıp takmış olabilirler.”</span></span></p>

    <p class="msonormal"><span class="calibre11"><span class="calibre15">Thorne elindeki bir neşteri Cinder’a doğru salladı. “Bu gayet mantıklı.</span></span></p>

    <p class="msonormal"><span class="calibre11"><span class="calibre15">Dünyaya geldiğinde prensesin bir kimlik çipi yoktu elbette.” Sonra tanka doğru işaret etti. “Peki ya şu ne için?”</span></span></p>

    <p class="msonormal"><span class="calibre11"><span class="calibre15">Cinder tankın kenarlarını kavradı. “Yanıkları ciddi, hatta ölümcül olmalıydı. Bu insanların önceliği prensesi hayatta tutmaktı ve elbette varlığını gizlemek. Geçici hayat tankı, bu iki soruna da iyi bir çözüm sunuyordu.” Bir parmağını cama vurdu. “Bu sinir ağı bağlantıları, uykuda olduğu sırada prensesin beynine birtakım sinyaller gönderiyordu sanırım. Kendisi hayatı normal bir çocuk gibi deneyimleme ve bu şekilde öğrenebilme sansına sahip değildi. Bu yüzden bilim adamları onu bir tür deneyimleme ve öğrenme simülasyonuna tabi tutmak zorundaydı. Sahte anılar ve deneyimler.”</span></span></p>

    <p class="msonormal"><span class="calibre11"><span class="calibre15">Cinder dudağını ısırdı ve bilim adamlarının, prensesin uyandığı sırada istediği her türlü şeyi rahatça öğrenebilmesini sağlayacak şekilde, beynine bir net bağlantısı entegre ettiğini söylemekten kendini son anda alıkoydu.</span></span></p>

    <p class="msonormal"><span class="calibre11"><span class="calibre15">Prensesten bir başkasıymış gibi söz etmek çok kolaydı. Cinder kendini <i class="calibre5">zaten</i> ondan bir başkası olarak düşünmekten bir türlü vazgeçememişti.</span></span></p>

    <p class="msonormal"><span class="calibre11"><span class="calibre15">Tankın içinde yıllarca uyuyan küçük kız, sonunda gözlerini açan sayborgtan farklı biriydi.</span></span></p>

    <p class="msonormal"><span class="calibre11"><span class="calibre15">Cinder birden fark etti ki on bir yaşından öncesine dair hiçbir anısının olmamasının sebebi buydu. Önceden düşündüğü gibi, cerrahlar kontrol panelini takarken beyninin hasar görmesi yüzünden değil ama zaten herhangi bir anı biriktirecek kadar bilinci açık yaşamadığı için.</span></span></p>

    <p class="msonormal"><span class="calibre11"><span class="calibre15">Acaba kendini yeterince zorlarsa, koma hâlinden önceki yıllar hakkında herhangi bir şey hatırlamayı başarabilir miydi? Belki bebekliğinden kalma bir anı? Ve o anda, Cinder’ın aklına sürekli gördüğü şu rüya geldi; koz kömürden bir yatak, tenini saran alevler... Ve Cinder fark etti ki bu sıradan bir kâbustan fazlasıydı.</span></span></p>

    <p class="msonormal"><span class="calibre11"><span class="calibre15">“Ekran açılsın.”</span></span></p>

    <p class="msonormal"><span class="calibre11"><span class="calibre15">Thorne’un komutuyla beraber, ameliyat masasının yanındaki iki ekran da açıldı. Soldaki ekrandan dışarı yansıyan bir hologram, birinin omuzlardan yukarısını gösteriyor, hayaletimsi imge titreşerek kendi etrafında dönüyordu. Hologramın kendisine ait olduğunu düşünen Cinder’ın kalbi hızla çarpmaya başladı ama sonra ikinci ekrandaki açıklama notunu gördü.</span></span></p>

    <p class="msonormal"><span class="font6"><span class="calibre44">HASTA: MİCHELLE BENOİT</span></span></p>

    <p class="msonormal"><span class="font6"><span class="calibre44">OPERASYON: OMURGA VE SİNİR SİSTEMİ</span></span></p>

    <p class="msonormal"><span class="font6"><span class="calibre44">BİYOELEKTRİKTEN KORUNMA KALKANI,</span></span></p>

    <p class="msonormal"><span class="font6"><span class="calibre44">PROTOTİP 4.6</span></span></p>

    <p class="msonormal"><span class="font6"><span class="calibre44">DURUM: TAMAMLANDI.</span></span></p>

    <p class="msonormal"><span class="calibre11"><span class="calibre15">Cinder holograma yaklaştı. Hologramdaki omuzlar dar ve kadınsıydı ama çenenin üstünde kalan bölüm görünmüyordu.</span></span></p>

    <p class="msonormal"><span class="calibre11"><span class="calibre15">“Biyoelektrikten korunma kalkanı nedir?”</span></span></p>

    <p class="msonormal"><span class="calibre11"><span class="calibre15">Hologram kızdan uzaklaşıp kafatasının hemen altında, omurga üstünde siyah bir nokta belirirken, Cinder eliyle işaret etti. “İşte bu. Büyürken Aycı yeteneğimi bilinçsizce kullanmamam için, bunlardan bana da bir tane takılmış. Bu cihaz bir Dünyalıyı Aycılar tarafından beyni yıkanılamaz hâle getiriyor. Michelle Benoit’nın prenses hakkında bildikleri varsa, Ayaların eline düşme ihtimaline karşın beyin yıkamasına karşı korunmalı olması gerekliydi.”</span></span></p>

    <p class="msonormal"><span class="calibre11"><span class="calibre15">“Ayaların çılgınlıklarına karşı bir teknoloji geliştirilmişse, neden bu cihaz hepimize takılmadı?”</span></span></p>

    <p class="msonormal"><span class="calibre11"><span class="calibre15">Cinder’ı bir hüzün aldı. Biyoelektrikten korunma kalkanı üvey babası tarafından geliştirilmişti ve Linh Garan kendi icadının, prototip aşamasının ötesine geçtiğini bile göremeden önce vebadan dolayı hayatını kaybetmişti. Cinder onunla çok az vakit geçirmesine karşın, üvey babasının hayata çok erken veda ettiği hissini üstünden asla atamamıştı.</span></span></p>

    <p class="msonormal"><span class="calibre11"><span class="calibre15">Linh Garan vebadan kurtulsaydı, sadece kendisi için değil ama Pearl ve Peony için de her şey kim bilir ne kadar farklı olurdu.</span></span></p>

    <p class="msonormal"><span class="calibre11"><span class="calibre15">Cinder düşünmekten yorulmuş bir hâlde iç geçirdi ve kısaca, “Nedenini bilemiyorum,” dedi.</span></span></p>

    <p class="msonormal"><span class="calibre11"><span class="calibre15">Thorne bir homurtu sesi çıkardı. “Her neyse, aradığımız kanıt bu işte, değil mi? Prenses gerçekten de buradaymış.”</span></span></p>

    <p class="msonormal"><span class="calibre11"><span class="calibre15">Cinder gözlerini tekrar oda içinde gezdirdi ve dikkati bu sefer mekanik aletlerin durduğu masaya gitti. Onu bir sayborga dönüştüren aletlere. Thorne ya bunların farkına varmamış ya da ne için kullanıldıklarını henüz tahmin edememiş olmalıydı. Cinder’ın itirafı dilinin ucuna kadar geldi. Belki de Thorne’un her şeyi bilmeye hakkı vardı. Cinder yolculuğuna onunla devam edecekse, Thorne kime eşlik ettiğini bilmeli, Cinder’ın onu içine soktuğu gerçek tehlikenin bilincinde olmalıydı.</span></span></p>

    <p class="msonormal"><span class="calibre11"><span class="calibre15">Ne var ki Cinder daha ağzını açamadan önce, Thorne bir komut daha verdi. “Ekran, Prenses Selene’yi göster.”</span></span></p>

    <p class="msonormal"><span class="calibre11"><span class="calibre15">Kalbi bir duracakmış gibi olan Cinder yüzünü hızla ekrana çevirdi ama onu karşılayan görüntü, kendisinin on bir yaşındaki hâli değildi. Karşısındaki görüntü herhangi bir insana bile ait değilmiş gibi duruyordu.</span></span></p>

    <p class="msonormal"><span class="calibre11"><span class="calibre15">Thorne sendeleyerek bir adım geriledi ve eliyle ağzını kapattı. “Bu da ne...”</span></span></p>

    <p class="msonormal"><span class="calibre11"><span class="calibre15">Midesi kalkan Cinder, tiksintisini bastırmak için gözlerini kapadı. Ekrana tekrar bakma cesaretini ancak güçlü bir şekilde yutkunduktan sonra gösterebildi.</span></span></p>

    <p class="msonormal"><span class="calibre11"><span class="calibre15">Ekrandaki görüntü bir çocuğun fotoğrafıydı. Daha doğrusu, çocuktan geriye kalanın bir fotoğrafı.</span></span></p>

    <p class="msonormal"><span class="calibre11"><span class="calibre15">Çocuk, boğazından sol bacağına kadar sargılanmış hâldeydi. Sağ koluyla omzu açıktaydı ve teni yer yer kıpkırmızı, yer yer pembeleşmişti. Saçları yoktu ve yanık izleri boynundan devam ederek yanağına kadar uzanıyordu. Yüzünün sol tarafı, şişmiş ve tanınmaz hâldeydi; gözü ancak bir çizgi hâlinde görünüyordu ve kulak memesinin altından başlayan dikişler, dudaklarına kadar uzanıyordu.</span></span></p>

    <p class="msonormal"><span class="calibre11"><span class="calibre15">Cinder titreyen parmaklarını dudaklarına götürdü ve pürüzsüz tenini okşadı. Yaralardan geriye hiçbir iz kalmamıştı. Sayborg protezlerinin takıldığı bacağı ve bilekleri dışında, bir yara izi taşımıyordu.</span></span></p>

    <p class="msonormal"><span class="calibre11"><span class="calibre15">Onu nasıl onarmışlardı? Karşısındaki bu görüntü nasıl onarılabilirdi ki? Ama asıl sorulması gerekeni soran, Thorne oldu.</span></span></p>

    <p class="msonormal"><span class="calibre11"><span class="calibre15">“Bir çocuğa bunu kim yapabilir ki?”</span></span></p>

    <p class="msonormal"><span class="calibre11"><span class="calibre15">Cinder’ın tüyleri diken diken oldu. O yara izlerine yol açan olayın ardından çektiği acılara dair hiçbir şey hatırlamıyordu. Karşısındaki bu çocuğu, kendisi ile bağdaştıramadı.</span></span></p>

    <p class="msonormal"><span class="calibre11"><span class="calibre15">Ne var ki Thorne’un sorusu havada asılı kalmış gibiydi. Çocuğa bunu yapan kişi, Kraliçe Levana’ydı.</span></span></p>

    <p class="msonormal"><span class="calibre11"><span class="calibre15">Neredeyse hâlâ bir bebek sayılabilecek bir çocuğa. Tahtta hak iddia edebilmek için. Bir kraliçe olabilmek uğruna.</span></span></p>

    <p class="msonormal"><span class="calibre11"><span class="calibre15">Kanı kaynayan Cinder’ın iki yanındaki elleri birer yumruk hâlini aldı. Thorne ise aynı oranda karanlık bir ifadeyle ona bakıyordu.</span></span></p>

    <p class="msonormal"><span class="calibre11"><span class="calibre15">“Michelle Benoit ile konuşsak iyi olacak,” dedi Thorne, elindeki neşteri bırakarak.</span></span></p>

    <p class="msonormal"><span class="calibre11"><span class="calibre15">Cinder, yüzüne düşen bir parça saçı üfleyerek uzaklaştırdı. Hayatta kalma savaşı veren bir kurban, çocukluğunun hayaleti, sanki hâlâ oda içinde dolaşıyordu. Onu kurtarmak, korumak ve sırlarını saklamak için kaç kişi kendi hayatını tehlikeye atmıştı? Kaç kişi, bir gün Levana’yı durdurabilecek kadar güçlü biri hâline geleceğini umarak, onun hayatının kendilerininkinden değerli olduğuna inanmıştı?</span></span></p>

    <p class="msonormal"><span class="calibre11"><span class="calibre15">Sinirden midesi kasılmış bir hâlde, hangara çıkan Thorne’u izledi ve gizli geçidin kapısını sıkıca kapattı.</span></span></p>

    <p class="msonormal"><span class="calibre11"><span class="calibre15">Tekrar gün ışığına çıktıklarında, ufak bahçenin ortasındaki çiftlik evine hâlâ tüyler ürpertici bir sessizlik ve durgunluk hâkimdi. Rampion ise tarlaların ortasında yükselen devasa cüssesiyle, fazlasıyla göze batıyordu.</span></span></p>

    <p class="msonormal"><span class="calibre11"><span class="calibre15">Thorne el ekranını kontrol etti ve sonra gergin bir sesle konuştu. “Madam Benoit buraya vardığımızdan beri bir metre bile kıpırdamamış.”</span></span></p>

    <p class="msonormal"><span class="calibre11"><span class="calibre15">Thorne çakıl taşlarını inleten ayak seslerini saklamaya çalışmadı. On kapıyı yumruklarken çıkardığı seslerin meydanda özgürce yankılanmasına da aldırış etmedi. Birilerinin kapıyı açmak üzere yaklaştığına işaret edebilecek ayak seslerini duymayı beklediler ama kulaklarına çalınan tek ses, bahçede dolanan tavukların gıdaklamasıydı.</span></span></p>

    <p class="msonormal"><span class="calibre11"><span class="calibre15">Thorne kapı tokmağını çevirmeyi denedi. Kapı ardına kadar açıldı. Kilitlenmemişti.</span></span></p>

    <p class="msonormal"><span class="calibre11"><span class="calibre15">Hole adım atan Thorne, gözlerini ahşap basamaklı merdivenlere doğru çevirdi. Sağ taraflarında içi tüylü eşyalarla dolu bir oturma odası, sol tarafta ise mutfak vardı. Mutfak masasının üstünde birkaç tane kullanılmış tabak duruyordu. Tüm ışıklar kapalıydı.</span></span></p>

    <p class="msonormal"><span class="calibre11"><span class="calibre15">“Kimse var mı?” diye seslendi Thorne. “Evde misiniz Bayan Benoit?”</span></span></p>

    <p class="msonormal"><span class="calibre11"><span class="calibre15">Cinder bir net bağlantısı kurdu ve Michelle Benoit’nın kimlik çipine uzanan sinyali takip etti. “Sinyal yukarıdan geliyor,” diye fısıldadı. Basamaklar, metal bacağının ağırlığı altında inledi. Duvarlara ufak ekranlar yerleştirilmişti. Ekranların içindeki görüntü, pilot üniformalı orta yaşlı bir kadın ile kızıl saçlı genç bir kızın fotoğrafları arasında değişip duruyordu. Ufak bir çocukken çillerle kaplı tombalak bir kız olmasına karşın, daha sonraki fotoğraflarına göre oldukça çarpıcı bir genç kızdı ve Thorne fotoğrafların yanından geçerken buğulu bir sesle, <i class="calibre5">“Merhaba </i>Scarlet,” dedi.</span></span></p>

    <p class="msonormal"><span class="calibre11"><span class="calibre15">“Bayan Benoit?” diye seslendi Cinder tekrar. Yaşlı kadın ya derin bir uykudaydı ya da Cinder’ın görmek istemediğinden emin olduğu türden bir durumla karşılaşmak üzerelerdi. Merdivenler sona erdikten sonra karşılarına çıkan ilk kapıyı titreyen ellerle ittirdi ve kendini, yatağa uzanmış bir ceset görüntüsü karşısında çığlığı basmamaya hazırladı.</span></span></p>

    <p class="msonormal"><span class="calibre11"><span class="calibre15">Ama ortada bir ceset yoktu.</span></span></p>

    <p class="msonormal"><span class="calibre11"><span class="calibre15">Sadece tıpkı hangar gibi, bu odanın da altı üstüne getirilmişti.</span></span></p>

    <p class="msonormal"><span class="calibre11"><span class="calibre15">İçeride giysiler, ayakkabılar, takılar ve battaniyeler vardı ama bir insan yoktu.</span></span></p>

    <p class="msonormal"><span class="calibre11"><span class="calibre15">Ceset de yoktu.</span></span></p>

    <p class="msonormal"><span class="calibre11"><span class="calibre15">“Kimse yok mu?”</span></span></p>

    <p class="msonormal"><span class="calibre11"><span class="calibre15">Odayı incelerken Cinder’ın gözüne, pencere pervazı üstündeki ufak bir şey çarptı ve bir anda gerginleşti. Hızla yürüdü ve minik çipi eline alarak Thorne’a gösterdi.</span></span></p>

    <p class="msonormal"><span class="calibre11"><span class="calibre15">“O da nedir?” diye sordu Thorne.</span></span></p>

    <p class="msonormal"><span class="calibre11"><span class="calibre15">“Michelle Benoit,” dedi Cinder. İç geçirerek net bağlantısını sonlandırdı.</span></span></p>

    <p class="msonormal"><span class="calibre11"><span class="calibre15">“Yani... Kendisi burada değil mi?”</span></span></p>

    <p class="msonormal"><span class="calibre11"><span class="calibre15">“Aklım çalıştır,” diye homurdandı Cinder ve Thorne’un yanından geçerek koridora yöneldi. Yumruklarını beline dayayarak, diğer kapalı kapıyı süzdü. Burası da bir başka yatak odası olmalıydı.</span></span></p>

    <p class="msonormal"><span class="calibre11"><span class="calibre15">Ev terk edilmişti. Ne Michelle Benoit ne de torunu yakınlardaydı. Ona istediği cevaplan verecek kimse yoktu.</span></span></p>

    <p class="msonormal"><span class="calibre11"><span class="calibre15">“Kimlik çipi üstünde olmayan birini nasıl bulabiliriz ki?” dedi Thorne.</span></span></p>

    <p class="msonormal"><span class="calibre11"><span class="calibre15">“Bulamayız,” dedi Cinder. “Çipin çıkarılmasının amacı da bu zaten.”</span></span></p>

    <p class="msonormal"><span class="calibre11"><span class="calibre15">“Komşulara sorabiliriz. Belki bildikleri bir şeyler vardır.”</span></span></p>

    <p class="msonormal"><span class="calibre11"><span class="calibre15">Cinder bir inilti sesi çıkardı. “Başka kimseyle konuşacak değiliz. Hâlâ kaçak birer suçlu olduğumuzu unuttun herhalde?” Cinder sürekli değişen fotoğraflara baktı. Bir tanesinde Michelle Benoit ve kızıl saçlı genç bir kız, gururlu bir tavırla, yeni ekilmiş bir sebze bahçesinde çalışıyorlardı.”</span></span></p>

    <p class="msonormal"><span class="calibre11"><span class="calibre15">“Haydi,” dedi Cinder, sanki toprakla çalışan kendisiymiş gibi ellerini silkeleyerek. “Rampion kimsenin dikkatini çekmeden önce buradan uzaklaşalım.” Basamakları inerken, parkeler ayaklarının altında tok bir sesle inledi ve Cinder zemin katına ulaştı.</span></span></p>

    <p class="msonormal"><span class="calibre11"><span class="calibre15">Ön kapı ardına kadar açıldı. Cinder olduğu yerde donakaldı.</span></span></p>

    <p class="msonormal"><span class="calibre11"><span class="calibre15">Önünde, bal sarısı saçlarıyla, oldukça güzel bir kız duruyordu.</span></span></p>

    <p class="msonormal"><span class="calibre11"><span class="calibre15">Kızın gözleri önce şaşkınlıkla, sonra tanımayla genişledi. Bakışları Cinder’ın sayborg eline indi ve yüzündeki tüm kan aniden çekildi.</span></span></p>

    <p class="msonormal"><span class="calibre11"><i class="calibre5"><span class="calibre15">“Bonjour</span></i></span> <span class="calibre11"><span class="calibre15">hanımefendi,” dedi Thorne.</span></span></p>

    <p class="msonormal"><span class="calibre11"><span class="calibre15">Kız Thorne’a baktı. Sonra gözleri devrildi ve pat diye yere yığıldı.</span></span></p>
  </div>
</body>
</html>