<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_23"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span><a class="pcalibre pcalibre1" id="bookmark30"></a></p>

    <p class="msonormal1"><a class="pcalibre pcalibre1" id="_Toc414713482"><b class="calibre3"><span class="calibre20">Yirmi</span></b></a></p>

    <p class="msonormal"><span class="calibre11"><span class="calibre13">RAYLARIN MANYETİK UĞULTUSU KESİLMİŞ, YERİNİ</span></span> <span class="calibre11"><span class="calibre15">Scarlet’la Wolf’un yeri süpüren ayak sesleri ve kuş cıvıltıları almıştı. Güneşe dair tek iz, sık ağaç örtüsü arasından sızan bir parça ışıktı ve ormana ağaç reçinesi ve yaklaşan sonbaharın kokusu hâkimdi.</span></span></p>

    <p class="msonormal"><span class="calibre11"><span class="calibre15">Trenden atladıklarından beri sanki asırlar geçmişti ama Scarlet’ın el ekranına göre, bekleme hâlindeki trene rastlamaları bir saat bile sürmemişti. Scarlet önce ormana ait olmayan sesleri fark etmişti -çevreyi kolaçan eden androidlerin, çakıl taşları ve toprağı ezen palet sesleri.</span></span></p>

    <p class="msonormal"><span class="calibre11"><span class="calibre15">Wolf rayların yanından ayrılmış, çalıların arasından geçerek onları ormanın güvenliği içine çekmişti. Scarlet devrilmiş ağaçların üstünden tırmanabilmek ve dallarla örümcek ağlarını saçlarından uzak tutabilmek için, her iki elini de kullanabilmek amacıyla el ekranını cebine soktu. Bir süre sonra kapüşonunu başına geçirdi. Etrafı bu şekilde daha zor görüyordu ama en azından, başını dürtükleyip duran şeylerden korunmuş gibiydi.</span></span></p>

    <p class="msonormal"><span class="calibre11"><span class="calibre15">Rayların üstüne doğru devrilmeye meyilliymiş gibi duran bir çam ağacının köklerine tutunarak, topraktan bir setin üstüne çıktılar. Yüksekten bakınca, Scarlet güneşin trenin metal tavanından yansıdığını görebiliyordu. Ara sıra pencerelerin önünden geçen yolcular, birer gölge hâlinde görünüyorlardı. Scarlet onların yerinde olduğunu hayal bile edemedi. O zaman kadar herkes acil durumun ne olduğunu öğrenmiş olmalıydı. Her bir yolcuyu veba testine tabi tutup sağlıklı olanları salıvermeleri ne kadar sürerdi? Sağlıklı insanları ne süre boyunca karantina altında tutarlardı?</span></span></p>

    <p class="msonormal"><span class="calibre11"><span class="calibre15">Hatta insanları serbest bırakır mıydılar?</span></span></p>

    <p class="msonormal"><span class="calibre11"><span class="calibre15">Firarı önlemek için ufak bir android ordusu trenin çevresinde tur atmakla meşguldü. Sarı sensörleri dikkatle trenin kapı ve pencerelerini izliyor, ara sıra ormana çevriliyordu. Scarlet rayların bu kadar yükseğindeyken onu görebileceklerini sanmıyordu ama yine de geriye doğru çekildi ve yavaşça eşofman üstünün fermuarını indirdi. Wolf başını çevirip ona baktığında, Scarlet kollarını eşofmandan çıkarmakla meşguldü. Altına bu orman örtüsünde ona çok daha iyi kamuflaj sağlayacak türden siyah bir atlet giydiğine memnundu. Kapüşonlu eşofmanını beline bağladı.</span></span></p>

    <p class="msonormal"><span class="calibre11"><i class="calibre5"><span class="calibre15">Daha iyi mi,</span></i></span> <span class="calibre11"><span class="calibre15">dedi dudaklarıyla, ses çıkarmadan. Ama Wolf sadece başını başka yana çevirdi.</span></span></p>

    <p class="msonormal"><span class="calibre11"><span class="calibre15">“Trende olmadığımın farkında varmışlardır,” diye fısıldadı Wolf.</span></span></p>

    <p class="msonormal"><span class="calibre11"><span class="calibre15">Onlara en yakın duran android, sensörünü o tarafa doğru çevirdi ve saçının bile dikkat çekebileceğinden korkan Scarlet, hızla geri çekildi.</span></span></p>

    <p class="msonormal"><span class="calibre11"><span class="calibre15">Android onlardan uzaklaştığında, Wolf öne çıktı ve Scarlet’ın altından geçebilmesi için bir ağaç dalını yukarıya kaldırdı.</span></span></p>

    <p class="msonormal"><span class="calibre11"><span class="calibre15">Görünmemek için çömelmiş bir hâlde attıkları adımlarla, ancak bir traktör hızında ilerlediler. Scarlet’a, attığı her adım, bir başka yaratığın korkuyla kaçışmasına sebep oluyormuş gibi geliyordu -bir sincap, ufak bir kırlangıç. Ve androidlerin sırf huzursuzlaşmış hayvanları takip ederek onları bulabileceklerinden korktu ama rayların oradan herhangi bir alarm sesi yükselmedi.</span></span></p>

    <p class="msonormal"><span class="calibre11"><span class="calibre15">Sadece bir defa durdular; başlarının üstündeki ağaç dallarında mavi bir ışık dolaştığı zaman. Scarlet, Wolf’u taklit ederek kendini yere attı. Adrenalinle kulakları zonkluyor, kalbi güm güm atıyordu.</span></span></p>

    <p class="msonormal"><span class="calibre11"><span class="calibre15">Wolf’un parmaklarının sıcaklığını sırtında hissettiğinde şaşırarak irkildi. Bir oraya bir buraya çevrilen android ışığı orman içinde arama yaparken, Wolf’un eli sakinleştirici ve güven vericiydi. Scarlet başını hafifçe çevirdi, yanında duran Wolf’a baktı. Dövüşçünün tüm kasları gergindi ama diğer elinin parmaklarıyla yandaki bir taşın üstünde tutturduğu ritim haricinde, tamamen kıpırtısızdı.</span></span></p>

    <p class="msonormal"><span class="calibre11"><span class="calibre15">Scarlet yarı büyülenmiş bir şekilde o parmakları izledi ve üstlerinde dolaşan ışığın uzaklaştığını ancak Wolf’un elinin sırtındaki baskısı hafiflediğinde fark etti.</span></span></p>

    <p class="msonormal"><span class="calibre11"><span class="calibre15">Çömelerek ilerlemeye devam ettiler.</span></span></p>

    <p class="msonormal"><span class="calibre11"><span class="calibre15">Kısa süre sonra treni arkalarında bırakmışlardı. Medeniyetin son sesleri azalarak, yerini çekirge ve kurbağaların gürültüsüne bıraktı. Sonunda takip edilmediklerine kanaat getirdiğinde Wolf onları ağaçların arasından çıkardı ve tekrar rayların talkınına getirdi.</span></span></p>

    <p class="msonormal"><span class="calibre11"><span class="calibre15">Tren giderek daha da arkalarında kalmasına rağmen, ikisinin de ağzından tek bir laf çıkmadı.</span></span></p>

    <p class="msonormal"><span class="calibre11"><span class="calibre15">Ağaçlar arasından görünebildiği anlarda neredeyse kör edici bir parlaklık saçan güneş ufka yaklaştığında, Wolf durdu ve geriye doğru döndü. Fark etmeden attığı birkaç adımdan sonra Scarlet da duraksadı ve Wolf’un bakışlarını takip etti. Ama gözüne, sık yabani çalılıklar ve sonu görünmeyen gölgelerden başka bir şey çarpmadı.</span></span></p>

    <p class="msonormal"><span class="calibre11"><span class="calibre15">Wolf bir başka uluma sesine kulak veriyor gibiydi ama Scarlet’ın kulaklarına kuş cıvıltıları ve bir yarasa sürüsünün çığlıklarından başka bir ses ulaşmadı. “Kurtlar mı?” diye sordu sonunda.</span></span></p>

    <p class="msonormal"><span class="calibre11"><span class="calibre15">Uzun bir sessizlikten sonra Wolf, gergin bir şekilde başını salladı. “Kurtlar.”</span></span></p>

    <p class="msonormal"><span class="calibre11"><span class="calibre15">Scarlet tuttuğu nefesini ancak tekrar yürümeye başladıktan sonra bıraktı. Saatlerdir süren yürüyüşleri boyunca, tek bir başka trene, bir ray birleşimine veya medeniyetten hiçbir ize rastlamamışlardı. Bir yandan, doğa içinde olmak güzeldi; temiz hava, çiçekler, Scarlet ile Wolf’a göz atmak için çalıların dibinde beliren, sonra tekrar ormanın derinliklerine kaçışan ufak hayvanlar...</span></span></p>

    <p class="msonormal"><span class="calibre11"><span class="calibre15">Ama diğer yandan, Scarlet’ın ayakları ve sırtı ağrı içindeydi, midesi gurulduyordu ve şimdi bir de Wolf ona ormanın en az sevilesi yaratıklarının oldukça yakınlarda dolandığını söylüyordu.</span></span></p>

    <p class="msonormal"><span class="calibre11"><span class="calibre15">Scarlet’ın kollarındaki tüyler diken diken oldu. Beline bağlı duran eşofmanını çözdü, üstüne geçirdi ve fermuarını boğazına kadar çekiştirdi. Cebindeki el ekranını çıkardı ve hüsran içinde, bunca zamandır sadece yirmi beş kilometre katettiklerini ve bir sonraki istasyona kadar kırk beş kilometre daha olduğunu gördü.</span></span></p>

    <p class="msonormal"><span class="calibre11"><span class="calibre15">“Yarım kilometre kadar ileride bir ayrım var.”</span></span></p>

    <p class="msonormal"><span class="calibre11"><span class="calibre15">“Güzel,” dedi Wolf. “Diğer tren beklemedeyken, bu raylardan bir başka tren daha gelmesi mümkün değil. Ama bahsettiğin o ayrımdan sonra bir trene rastlayabiliriz.”</span></span></p>

    <p class="msonormal"><span class="calibre11"><span class="calibre15">“Ve bu trene rastladığımızda,” dedi Scarlet, “ona nasıl binmeyi düşünüyorsun?”</span></span></p>

    <p class="msonormal"><span class="calibre11"><span class="calibre15">“Diğer trenden inişimizle aynı şekilde.” Wolf muzipçe sırıttı. “Saman yığınına atlamak gibi demiştin, değil mi?”</span></span></p>

    <p class="msonormal"><span class="calibre11"><span class="calibre15">Scarlet ona dik bir bakış attı. “Bu, bir trenin üstüne atlamak için pek uygun bir benzetme sayılmaz.”</span></span></p>

    <p class="msonormal"><span class="calibre11"><span class="calibre15">Wolf’un cevabı, alaycı bir gülümseme oldu. Scarlet yüzünü başka tarafa çevirdi.</span></span></p>

    <p class="msonormal"><span class="calibre11"><i class="calibre5"><span class="calibre15">Wolf’un aklında bir plan olduğu sürece, ayrıntılarım öğrenmesem de olur,</span></i></span> <span class="calibre11"><span class="calibre15">diye düşündü. Patikanın hemen yanındaki bir çalılık titreşti ve Scarlet’ın kalbi güm güm atmaya başlamışken, zararsız bir ağaç sansarı, çalının altında fırlayarak ağaçların arasında gözden kayboldu.</span></span></p>

    <p class="msonormal"><span class="calibre11"><span class="calibre15">Scarlet bu şekilde sürekli diken üstünde olmaktan sıkılmış bir hâlde iç geçirdi. “Peki,” dedi, Wolf’a bakarak. “Seninle bir kurt sürüsü arasındaki dövüşten kim galip ayrılır?”</span></span></p>

    <p class="msonormal"><span class="calibre11"><span class="calibre15">Wolf tüm ciddiyetiyle kaşlarını çattı. “Değişir,” dedi, kızın bu soruyu neden sorduğunu anlamaya çalışıyormuş gibi, ağırca. “Bahsettiğin sürü ne büyüklükte?”</span></span></p>

    <p class="msonormal"><span class="calibre11"><span class="calibre15">“Bilemiyorum. Normalde kaç kurt olur? Altı mı?”</span></span></p>

    <p class="msonormal"><span class="calibre11"><span class="calibre15">“Altı kurtluk bir sürüye karşı ben galip ayrılırım,” dedi Wolf. Altıdan fazlası ise biraz zorlayabilir.”</span></span></p>

    <p class="msonormal"><span class="calibre11"><span class="calibre15">Scarlet, pişmiş kelle gibi sırıttı. “En azından kendine güvensizlikten ölüp bitmiyorsun.”</span></span></p>

    <p class="msonormal"><span class="calibre11"><span class="calibre15">“Ne demek istiyorsun?”</span></span></p>

    <p class="msonormal"><span class="calibre11"><span class="calibre15">“Hiçbir şey.” Scarlet yoluna çıkan bir taşı tekmeledi. “Peki ya seninle... Bir aslan arasındaki dövüşten?”</span></span></p>

    <p class="msonormal"><span class="calibre11"><span class="calibre15">“Bir kedi mi? Lütfen bana hakaret etme.”</span></span></p>

    <p class="msonormal"><span class="calibre11"><span class="calibre15">Scarlet şaşırtıcı berraklıkta bir sesle güldü. “Peki ya bir ayı?” “Neden? Yakınlarda bir ayı mı gördün?”</span></span></p>

    <p class="msonormal"><span class="calibre11"><span class="calibre15">“Henüz değil ama seni kurtarmam gerekirse diye hazırlıklı olmak istiyorum.”</span></span></p>

    <p class="msonormal"><span class="calibre11"><span class="calibre15">Scarlet’ın beklediği gülücük, sonunda beyaz dişlerini bir parça gösteren Wolf’un yüzünü aydınlattı. “Emin değilim. Daha önce bir ayıyla dövüşmem gerekmedi.” Başını doğuya doğru salladı. “Şu tarafta, belki yüz metre ötede bir göl var. Su tedariki yapsak iyi olur.”</span></span></p>

    <p class="msonormal"><span class="calibre11"><span class="calibre15">“Bekle.”</span></span></p>

    <p class="msonormal"><span class="calibre11"><span class="calibre15">Wolf durdu, kıza doğru baktı.</span></span></p>

    <p class="msonormal"><span class="calibre11"><span class="calibre15">Scarlet, yüzünde çatık kaşlı bir ifadeyle, iyice Wolf’a doğru sokuldu. “Tekrar yap.”</span></span></p>

    <p class="msonormal"><span class="calibre11"><span class="calibre15">Gözleri ani bir tedirginlikle parlayan Wolf yarım adım geriledi. “Ne yapayım?”</span></span></p>

    <p class="msonormal"><span class="calibre11"><span class="calibre15">“Gülümse.”</span></span></p>

    <p class="msonormal"><span class="calibre11"><span class="calibre15">Scarlet’ın bu talebi, tam tersi bir tepkiyle karşılaştı. Wolf irkilerek geriledi, çenesi sanki dudaklarını bir arada tuttuğundan emin olmak istermiş gibi sıkıca kilitlendi.</span></span></p>

    <p class="msonormal"><span class="calibre11"><span class="calibre15">Scarlet sadece bir anlık tereddütten sonra ona doğru uzandı. Wolf yüzünü buruşturdu ama Scarlet onun çenesini bir eliyle tutup başparmağıyla dudaklarını zorla aralarken, kıza karşı koymadı. Tıslar gibi bir nefes aldıktan sonra, dilini sağ taraftaki dişinin ucuna değdirdi. Ne var ki dişleri normal değildi. Kavisli, sivri şekilleriyle, daha çok azı dişlerini andırıyorlardı.</span></span></p>

    <p class="msonormal"><span class="calibre11"><span class="calibre15">Scarlet yavaşça fark etti ki bunlar bir kurdun dişleriydi.</span></span></p>

    <p class="msonormal"><span class="calibre11"><span class="calibre15">Wolf yüzünü çevirdi ve çenesini tekrar kilitledi. Bedeni huzursuz bir şekilde gerilmişti. Scarlet onun yutkunduğunu fark etti.</span></span></p>

    <p class="msonormal"><span class="calibre11"><span class="calibre15">“Bunlar implant mı?”</span></span></p>

    <p class="msonormal"><span class="calibre11"><span class="calibre15">Wolf, kızın gözlerine bakmaktan aciz bir şekilde ensesini kaşıdı.</span></span></p>

    <p class="msonormal"><span class="calibre11"><span class="calibre15">“O Sürü Birliği denilen takım, bu kurt olayını oldukça ciddiye alıyor, değil mi?” Elinin hâlâ havada asılı durduğunu fark eden Scarlet’ın parmakları Wolf’un yüzünü kendine doğru çevirmeye yeltendi. Ama Scarlet elini indirdi ve cebine soktu. Kalbi aniden hızlanmıştı. “Peki, bilmem gereken başka garipliklerin var mı? Bir kuyruk gibi mesela?”</span></span></p>

    <p class="msonormal"><span class="calibre11"><span class="calibre15">Wolf yüzünde hakarete uğramışlığın kırmızılığıyla Scarlet’ın gözlerine baktı ve kızı, kendisine gülümseyerek bakarken buldu.</span></span></p>

    <p class="msonormal"><span class="calibre11"><span class="calibre15">“Takılıyorum,” dedi Scarlet, özür dilercesine sırıtarak. “Ait tarafı biraz farklı dişlerin var. En azından, o dövüştüğün adamınki gibi kafatasına ekilmiş değiller.”</span></span></p>

    <p class="msonormal"><span class="calibre11"><span class="calibre15">Kısa bir an aldı ama sonunda Wolf’un utangaçlığı yavaşça eridi ve yüzündeki ifade yumuşamaya başladı. Dudakları tekrar kıvrıldı ama bu seferki, yürekten bir gülümseme değildi.</span></span></p>

    <p class="msonormal"><span class="calibre11"><span class="calibre15">Scarlet ayağının ucunu onun ayakkabısına değdirdi. “Tamam, şimdilik bu gülüşü de kabullenebilirim. Yakında bir nehir mi var demiştin?”</span></span></p>

    <p class="msonormal"><span class="calibre11"><span class="calibre15">Sohbetin sonunda değişmesine minnettar görünen Wolf, Scarlet’ın yanından uzaklaştı. “Bir göl...” dedi. “Kokusunu alabiliyorum.”</span></span></p>

    <p class="msonormal"><span class="calibre11"><span class="calibre15">Scarlet gözlerini kısarak Wolf’un işaret ettiği yöne doğru baktı ama bir sürü ağaçtan başka bir şey göremedi. “Niye ala-mayasın ki?” dedi, bitki örtüsünün arasından ilerleyen Wolf’u takip ederken.</span></span></p>

    <p class="msonormal"><span class="calibre11"><span class="calibre15">Ve Wolf haklıydı. Gerçi buldukları şey, bir gölden ziyade, ufak bir dereyle beslenen bir gölcük sayılırdı. Çimenler, taşa dönüştü. Taş örtüsü, suyun altına doğru uzanıyordu. Kıyıdaki ağaçlardan bazılarının dalları, suya uzanmak istermiş gibi gölün üstüne doğru sarkmıştı.</span></span></p>

    <p class="msonormal"><span class="calibre11"><span class="calibre15">Kollarını kıvıran Scarlet yüzünü bir parça su serpti ve avuç avuç yudumladı. Ne kadar susadığını ancak şimdi suya doyamıyorken fark edebilmişti. Wolf elini suya sokarak saçlarını ıslatmakla ve sanki ufak yolculukları sırasında fazla uysallaşmışlar gibi, saç tutamlarını bir o yana bir bu yana dağıtmakla meşgul oldu.</span></span></p>

    <p class="msonormal"><span class="calibre11"><span class="calibre15">Scarlet kendine gelmiş bir hâlde oturdu ve Wolf’a doğru baktı. “Buna inanamıyorum.”</span></span></p>

    <p class="msonormal"><span class="calibre11"><span class="calibre15">Wolf kızın gözlerine baktı.</span></span></p>

    <p class="msonormal"><span class="calibre11"><span class="calibre15">“Parmakların sabit duruyor,” dedi Scarlet, Wolf’un bir dizine dayadığı eline doğru işaret ederek. Scarlet’ın bakışından rahatsızlık duymuş gibi, Wolf’un parmakları anında bir yumruk hâlini aldı. “Belki de orman havası sana iyi gelmiştir.”</span></span></p>

    <p class="msonormal"><span class="calibre11"><span class="calibre15">Wolf kızın bu söylediği üstüne düşünür gibi göründü. Elindeki mataranın kapağını kapatıp çantasına atarken, alnı kırışıktı. “Belki de,” dedi, sonra ekledi, “yiyeceğimiz var mı?”</span></span></p>

    <p class="msonormal"><span class="calibre11"><span class="calibre15">“Hayır. Bulduklarımızla yetinmek zorunda kalabileceğimiz aklıma hiç gelmemişti.” Scarlet güldü. “Ben de temiz havanın, üzerinde mucizevî bir etkisi olduğunu sanmıştım, meğerse senin kan şekerin düşmüş. Haydi o zaman, belki yaban çileği falan buluruz.”</span></span></p>

    <p class="msonormal"><span class="calibre11"><span class="calibre15">Scarlet ayağa doğrulmaya davrandığı anda, gölün diğer yanından vaklama sesleri işitti. Yarım düzine ördek suya dalmış, başlarını suya sokup çıkartıyordu.</span></span></p>

    <p class="msonormal"><span class="calibre11"><span class="calibre15">Scarlet dudağını ısırdı. “Ya da... Şunlardan birini yakalayabilir misin dersin?”</span></span></p>

    <p class="msonormal"><span class="calibre11"><span class="calibre15">Gözlerini ördeklere çeviren Wolf’un dudakları, cüretkâr bir sırıtışla aralandı.</span></span></p>

    <p class="msonormal"><span class="calibre11"><span class="calibre15">Tasasız kuşların yamacına yırtıcı bir hayvan gibi sessizce sokulan Wolf’u seyreden biri, bunun neredeyse bir çocuk oyunu olduğunu düşünürdü. Ama Scarlet bundan etkilenmişti ama bu, eğitimli bir uzman gibi ölü ördeğin tüylerini yolan ve pişerken derisinin hemen altındaki yağların akması için delik deşik eden kızı seyrederken Wolf’un yüzünde beliren derin huşu ifadesinin yanında bir hiçti.</span></span></p>

    <p class="msonormal"><span class="calibre11"><span class="calibre15">Asıl zorluk, ateş yakmaktaydı ama Scarlet, el ekranında hızlı bir arama ve silahının şarjörlerinden birinden aldığı barutu akıllıca kullanarak, kendini kısa sürede ağaçlar arasından yükselen gri bir duman bulutunu izlerken buldu.</span></span></p>

    <p class="msonormal"><span class="calibre11"><span class="calibre15">Oturduğu yerde ayaklarını öne doğru uzatırken, Wolf un gözleri ormanı tarıyordu. “Ne zamandır çiftlikte yaşıyorsun?” diye sordu, topuklarıyla toprağı ittirerek.</span></span></p>

    <p class="msonormal"><span class="calibre11"><span class="calibre15">Scarlet dirseklerini dizlerine dayadı ve sabırsızlıkla, hâlâ pişmeye devam eden ördeğe baktı. “Yedi yaşımdan beri.”</span></span></p>

    <p class="msonormal"><span class="calibre11"><span class="calibre15">“Paris’ten neden ayrıldın?”</span></span></p>

    <p class="msonormal"><span class="calibre11"><span class="calibre15">Scarlet ona bir bakış attı ama Wolf’un gözleri, gölün huzurlu sularına kenetlenmişti. “Paris’te oldukça acınası bir hayatım vardı. Annem babamı terk ettikten ve babam vaktinin çoğunun benimle değil de barlarda geçirmeye karar verdikten sonra, ben de babaannemin yanına taşındım.”</span></span></p>

    <p class="msonormal"><span class="calibre11"><span class="calibre15">“Ve babaannenleyken daha mutlu olabildin mi?”</span></span></p>

    <p class="msonormal"><span class="calibre11"><span class="calibre15">Scarlet omuz silkti. “Alışmam biraz zaman aldı. Şımartılmış bir şehir çocuğundan, şafakta kalkıp günlük işleri halletmesi beklenen bir çiftlik çocuğuna dönüşmem gerekti. İsyan ettiğim zamanlar oldu. Ama buna rağmen, eski hayatımla kıyaslanamazdı... Babamla yaşadığın günlerde, sırf onun dikkatini çekebilmek amacıyla, benimle ilgilenmesi için sinir krizleri geçirir, bir şeyleri kırıp döker ve yalandan hikâyeler uydururdum. Ama babaannemleyken, bunların hiçbirini yapmadım. Ilık akşamlarda bahçede oturur, sadece sohbet ederdik ve babaannem benim söylediklerimi can kulağıyla dinlerdi. Ağzımdan çıkanların bir değeri varmış gibi, fikirlerimi gerçekten önemserdi.” Alevlerin altındaki külleri seyrederken, Scarlet’ın gözleri buğulandı. İkimiz de pek çok fikir sahibi ve herhangi bir şey konusunda hatalı olduğumuzu kabul edemeyeceğimiz kadar inatçı olduğumuz için, sohbetlerimiz çoğu zaman ateşli bir tartışmayla sonlanırdı. Ama her seferinde, tam da birimiz bağırmaya veya kapıları çarpmaya hazır hâle gelmişken, babaannem birden gülmeye başlardı. Sonra ben de ona katılırdım. Ve o da bana, kendisine çekmiş olduğumu söylerdi.” Scarlet yutkundu, kollarıyla sıkıca dizlerine sarıldı. “Ona benzediğim için, önümde zorlu bir hayatın beni beklediğini söylerdi.” Scarlet gözlerine bastırdığı avuçlarıyla, gözyaşlarını düşmeye başlamadan önce dağıttı.</span></span></p>

    <p class="msonormal"><span class="calibre11"><span class="calibre15">Wolf, Scarlet’ın sakinleşmesini bekledi, sonra sordu; “Hep sadece ikiniz mi vardınız?”</span></span></p>

    <p class="msonormal"><span class="calibre11"><span class="calibre15">Scarlet başını sallayarak onayladı ve gözyaşlarını bastırdığından emin olduğunda, ellerini yüzünden indirdi. Burnunu çekerek, ördeğin, derisi şimdiden kararmış kanatlarını çevirdi. “Evet, sadece ikimizdik. Babaannem hiç evlenmedi. Dedem her kimse, yıllar öncesinde çekip gitmiş. Babaannem onun hakkında konuşmaya yanaşmazdı.”</span></span></p>

    <p class="msonormal"><span class="calibre11"><span class="calibre15">“Ve hiç kardeşin olmadı mı? Veya... Üvey kardeşin? Evlatlık kardeş?”</span></span></p>

    <p class="msonormal"><span class="calibre11"><span class="calibre15">“Evlatlık mı?” Scarlet kolunun yenini burnuna sürttürdü ve gözlerini kısarak Wolf’a baktı. “Hayır, ben hep tek çocuktum.” Ateşe bir dal daha ekledi. “Ya sen? Hiç kardeşin var mı?”</span></span></p>

    <p class="msonormal"><span class="calibre11"><span class="calibre15">Wolf’un parmakları, yanındaki bir taşı kavradı. “Bir tane, benden ufak bir erkek kardeşim var.</span></span></p>

    <p class="msonormal"><span class="calibre11"><span class="calibre15">Scarlet alevlerin çıtırtısı üstünden adamın sesini zar zor duyabildi. Ama Wolf’un ağzından çıkan bu sözlerin ağırlığını hissedebiliyordu. <i class="calibre5">Benden ufak bir erkek kardeşim var.</i> Wolf’un yüzündeki ifade, herhangi bir sevgi veya soğukluk yansıtmıyordu. Scarlet’a kalırsa, Wolf oldukça korumacı bir ağabey olmalıydı. Ama Wolf’un yüzü, bu içgüdüye karşı duruş sergiler gibi, taş kesmişti.</span></span></p>

    <p class="msonormal"><span class="calibre11"><span class="calibre15">“Şimdi nerede?” diye sordu Scarlet. “Hâlâ ailenle mi yaşıyor?”</span></span></p>

    <p class="msonormal"><span class="calibre11"><span class="calibre15">Wolf öne eğilerek daha iyi pişmesi için ördeğin budunu ateşe göre ayarladı. “Hayır. İkimiz de uzun bir süredir ailemizle iletişim kurmadık.”</span></span></p>

    <p class="msonormal"><span class="calibre11"><span class="calibre15">Scarlet gözleri tekrar ördeğe dikti. “Ailenle anlaşamıyorsun demek. Görünen o ki en azından bir ortak noktamız varmış.”</span></span></p>

    <p class="msonormal"><span class="calibre11"><span class="calibre15">Wolf ördeğin bir budunu kavradı ama alevlerden kurtulan bir kıvılcım, elini geri çekmesine sebep oldu. “Ailemi severdim,” dedi, kardeşinden bahsettiğinde görülmeyen türden bir şefkatle.</span></span></p>

    <p class="msonormal"><span class="calibre11"><span class="calibre15">“Ah,” dedi Scarlet, kendini aptal gibi hissederek. “Öldüler mi?” Scarlet ağzından çıkan sözlerin kabalığı karşısında yüzünü buruşturdu ve bir kez olsun dilini tutabilmeyi diledi. Ama yanındaki taşları atıp tutan Wolf, incinmekten ziyade, durumu kabullenmiş göründü. “Bilmiyorum. Sürü nün bir üyesi olmak, birtakım kurallara uyma zorunluluğunu da beraberinde getiriyor. Bu kurallardan biri de geçmişindeki herkesle tüm bağlarını koparmaktır. Özellikle de ailenle.”</span></span></p>

    <p class="msonormal"><span class="calibre11"><span class="calibre15">Scarlet afallamış bir şekilde başını salladı. “Ama ailenle yaşamaktan memnunduysan, Sürü’ye katılma ihtiyacını neden duydun ki?”</span></span></p>

    <p class="msonormal"><span class="calibre11"><span class="calibre15">“Bir tercih hakkım olmadı.” Wolf, kulağının arkasını kaşıdı. “Beni aralarına aldıktan birkaç yıl sonra, onu da almak için geldiklerinde kardeşimin de bir tercih hakkı olmadı. Ama benden farklı olarak, kardeşimin bu durumdan rahatsızlık duyduğunu hiç sanmıyorum...” Göle bir taş fırlattıktan sonra devam etti. “Anlatması zor. Zaten artık bir önemi de yok.”</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı. İnsanın yaşayacağı hayat konusunda bir tercih hakkının olmamasının, saldırgan bir çeteye katılmak için evini ve ailesini terk etmek zorunda kalmasının nasıl bir şey olduğunu hayal bile edemiyordu. Ama bu konuda daha fazla soru soramadan, Wolf’un başı aniden tren raylarına doğru çevrildi ve sonra hızla ayağa fırladı.</span></span></p>

    <p class="msonormal"><span class="calibre11"><span class="calibre15">Kalbi ağzına gelen Scarlet da yüzünü raylara doğru çevirdi. Trenin yemek vagonundaki adam, sessizce gölgelerin arasından sıyrıldı. Kız onu bıraktığı zaman olduğu gibi, adam hâlâ gülümsüyordu. Ama bu defa, yüzündeki sırıtışın oyuncu bir çapkınlıkla alakası yoktu.</span></span></p>

    <p class="msonormal"><span class="calibre11"><span class="calibre15">Scarlet, adamın adını ancak sersemlemiş bir hâlde geçen birkaç saniyeden sonra hatırlayabildi. <i class="calibre5">Ran.</i></span></span></p>

    <p class="msonormal"><span class="calibre11"><span class="calibre15">Başını arkaya doğru atan Ran, hevesle havayı kokladı. “Harika,” dedi. “Yemeğe yetiştim sanırım.”</span></span></p>
  </div>
</body>
</html>