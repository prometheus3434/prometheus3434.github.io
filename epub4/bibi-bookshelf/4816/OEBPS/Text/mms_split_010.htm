<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_9"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM<a class="pcalibre1 pcalibre calibre2" id="bookmark12"></a></span></span></p>

    <p class="msonormal1"><a class="pcalibre pcalibre1" id="_Toc414713471"><span class="font3"><b class="calibre3"><span class="calibre12">Dokuz</span></b></span></a></p>

    <p class="msonormal1"><span class="calibre1"><span class="calibre2"> </span></span></p>

    <p class="msonormal"><span class="calibre11"><span class="calibre13">“AAAH, AL ŞUNU ÜSTÜMDEN, ÇABUK OL!”</span></span> <span class="calibre11"><span class="calibre15">Cinder hızla döndü ve kavisli, kaygan beton duvara dayanarak fenerini arka tarafa doğru tuttu. Thorne daracık tünel içinde kıvranıyor, eliyle kızın sırtına vuruyor ve bir yandan da bir dizi küfür ve pek de erkeksi olmayan çığlıklar savuruyordu.</span></span></p>

    <p class="msonormal"><span class="calibre11"><span class="calibre15">Cinder feneri tavana doğru tuttu ve bir hamamböceği sürüsünün her yöne doğru hızla dağılmasına şahit oldu. Baştan ayağa ürperdi ama sonra döndü ve tünelde ilerlemeye devam etti.</span></span></p>

    <p class="msonormal"><span class="calibre11"><span class="calibre15">“Sadece bir hamam böceği,” diye seslendi Thorne’a. “Seni öldürmez.”</span></span></p>

    <p class="msonormal"><span class="calibre11"><span class="calibre15">“Tulumumdan içeri girdi!”</span></span></p>

    <p class="msonormal"><span class="calibre11"><span class="calibre15">“Sessiz olur musun? İleride bir delik var.”</span></span></p>

    <p class="msonormal"><span class="calibre11"><span class="calibre15">“Lütfen bana delikten çıkacağımızı söyle.”</span></span></p>

    <p class="msonormal"><span class="calibre11"><span class="calibre15">Cinder dudaklarım büktü. Dikkati, yol arkadaşının sızlanmalarından daha çok, göz ekranındaki kanalizasyon sistemi haritasındaydı. Bir hamam böceğinin kendi tulumundan içeri girmesinin düşüncesi ürpertici olsa bile, bu, bir ayağı çıplakken bilek derinliğinde balçığın içinde yürümekten daha kötü olamazdı ve buna rağmen <i class="calibre5">kendisi</i> sızlanmıyordu.</span></span></p>

    <p class="msonormal"><span class="calibre11"><span class="calibre15">Rögar deliğinin altından geçtiler ve Cinder sürekli akan su sesinin giderek yükseldiğini fark etti. “Neredeyse ana tünele ulaştık,” dedi. Ana tünele ulaşmaya can atar hâldeydi. Çünkü bu daracık tünel, en az mars kadar sıcaktı ve sürekli çömelerek yürümekten baldırları ağrımaya başlamıştı. Ama sonra burnuna, midesini tepetaklak eden bir koku çalındı ve o kadar güçlü bir kokuydu ki neredeyse öğürdü.</span></span></p>

    <p class="msonormal"><span class="calibre11"><span class="calibre15">Artık içinde yürüdükleri şey, sadece yüzeyden gelen yağmur suları değilmiş gibi görünüyordu.</span></span></p>

    <p class="msonormal"><span class="calibre11"><span class="calibre15">“Ah, harika,” dedi Thorne, inildeyerek. “Bana bunun sandığım şey olmadığını söyle.”</span></span></p>

    <p class="msonormal"><span class="calibre11"><span class="calibre15">Cinder burnunu kırıştırdı ve boğazını yakan havayı olabildiğince sığ nefeslerle almaya odaklandı.</span></span></p>

    <p class="msonormal"><span class="calibre11"><span class="calibre15">Balçık içinde ilerledikçe, koku da neredeyse dayanılamaz hâle geldi ve ardından kendilerini, tünelin kanalizasyona bağlanan noktasında buldular.</span></span></p>

    <p class="msonormal"><span class="calibre11"><span class="calibre15">Cinder fenerini altlarındaki tünele doğru tuttu, balçıkla kaplı duvarları aydınlattı. Ana tünel, ikisinin de dik durabileceği kadar yüksekmiş gibiydi. Fenerin ışığı, uzaktaki bir kenarda, metalden bir ızgarayı aydınlattı. Üstü fare pislikleriyle kaplı ızgara, bakım görevlilerin girişi için yerleştirilmiş olmalıydı. Izgara ile aralarında, en az iki metre genişliğinde, üstü kabarcıklarla dolu bir kanalizasyon nehri duruyordu.</span></span></p>

    <p class="msonormal"><span class="calibre11"><span class="calibre15">Kanalizasyonun acı kokusu, burnuna, boğazına ve ciğerlerine tekrar dolduğunda Cinder içinden yükselen öğürme isteğini bastırmak için büyük bir çaba sarf etti.</span></span></p>

    <p class="msonormal"><span class="calibre11"><span class="calibre15">“Hazır mısın?” dedi Cinder, ufak bir adım atarak.</span></span></p>

    <p class="msonormal"><span class="calibre11"><span class="calibre15">“Dur... Sen ne yaptığını sanıyorsun?”</span></span></p>

    <p class="msonormal"><span class="calibre11"><span class="calibre15">“Sence?”</span></span></p>

    <p class="msonormal"><span class="calibre11"><span class="calibre15">Thorne gözlerini kırpıştırdı, sonra karanlıkta zar zor görebildiği kanalizasyon suyuna baktı. “O marifetli elinde, bizi karşıya geçirebilecek bir aletin falan yok mu?”</span></span></p>

    <p class="msonormal"><span class="calibre11"><span class="calibre15">Cinder adama dik bir bakış attı. İçgüdüsel olarak aldığı sığ nefesler yüzünden zaten başı dönüyordu. “Ah, kahretsin. <i class="calibre5">Kancalı halatımı</i> kullanmak neden benim aklıma gelmedi ki?”</span></span></p>

    <p class="msonormal"><span class="calibre11"><span class="calibre15">Hızla dönerek bir başka iğrenç nefesi ciğerlerine çekti ve sonra yavaşça balçığın içine girdi. Bir şey, ayak parmakları altında püre hâline geldi. Kalçalarına gelen suyun içinden yürüyerek karşı tarafa doğru ilerlerken, akıntı, bacaklarına sanki hafif darbeler indiriyordu.</span></span></p>

    <p class="msonormal"><span class="calibre11"><span class="calibre15">İçten içe kıvranan Cinder elinden geldiğince hızlı ilerledi ve öğürme isteğini bastırmaya devam etti. Metalden ayağının ağırlığı sayesinde akıntı yüzünden dengesini kaybetmedi ve kısa sürede diğer tarafa ulaşarak, kendini metal ızgaranın üstüne çekti. Sırtını tünel duvarına yasladı ve gözlerini sözüm ona kaptan olacak yoldaşına çevirdi.</span></span></p>

    <p class="msonormal"><span class="calibre11"><span class="calibre15">Thorne dizginleyemediği bir tiksintiyle, gözlerini kızın bacaklarına dikmişti.</span></span></p>

    <p class="msonormal"><span class="calibre11"><span class="calibre15">Cinder başını eğdi. Bembeyaz tulumu artık yeşilimsi kahverengine dönmüş ve vıcık vıcık bir hâlde bacaklarına yapışmıştı.</span></span></p>

    <p class="msonormal"><span class="calibre11"><span class="calibre15">“Beni dinle,” diye bağırdı Cinder, fener ışığını Thorne’a doğru tutarak, “ister bu tarafa geçer ister geri dönerek kalan günlerini hücrende huzur içinde geçirirsin. Ama hangisi olursa olsun, hemen şimdi karar vermek zorundasın.”</span></span></p>

    <p class="msonormal"><span class="calibre11"><span class="calibre15">Bir dizi küfür ve tükürük savuran Thorne, kollarını başının üstünde tutarak, bebek adımlarıyla balçığın içine girdi. Izgaraya doğru ilerleyip sonunda Cinder’ın yanında yerini alana kadar, yüzünü ekşitmeyi bir an olsun bırakmadı.</span></span></p>

    <p class="msonormal"><span class="calibre11"><span class="calibre15">“Sabundan şikâyet etmemin bedeli bu olsa gerek,” diye homurdandı, duvara yaslanırken.</span></span></p>

    <p class="msonormal"><span class="calibre11"><span class="calibre15">Izgaranın demirleri, Cinder’ın çıplak ayağına batmaya başlamıştı, bu yüzden ağırlığını sayborg bacağına doğru verdi. “Peki, bakalım sayın subay adayı. Şimdi hangi yöne gidiyoruz?”</span></span></p>

    <p class="msonormal"><span class="calibre11"><span class="calibre15">“Kaptan.” Thorne gözlerini açtı ve her iki tarafa uzanan tünele baktı ama en yakındaki rögardan sızan soluk ışığın ilerisi, tamamen karanlık altındaydı. Cinder fenerine daha fazla güç verdi ve ışığı tünelden akan suyun köpüklü yüzeyine ve üstünden bir şeyler damlayan tünel duvarlarına çevirdi.</span></span></p>

    <p class="msonormal"><span class="calibre11"><span class="calibre15">“Aracım eski Beihai Parkı’nın orada,” dedi Thorne, sakallı çenesini kaşıyarak. “Park hangi tarafa düşüyor?”</span></span></p>

    <p class="msonormal"><span class="calibre11"><span class="calibre15">Cinder başıyla anladığını belirtti ve güney tarafına döndü. Göz ekranındaki saat, sadece on iki dakikadır yürüdüklerini gösteriyordu, ama sanki saatler geçmişti. Yerdeki ızgaralar, attığı her adımda Cinder’ın ayağına batıyordu. Islak pantolonu bacaklarına yapışmıştı ve ensesinden ter damlıyor, akan terler bazen sanki tulumundan içeri sanki bir örümcek girmiş gibi hissetmesine ve kısa süre önce Thorne’a çıkıştığı için suçluluk duymasına sebep oluyordu. Gözlerine hiçbir fere çarpmamasına rağmen, Cinder bazen fener ışığından kaçışarak şehrin altından uzanan sayısız tünele doğru uzaklaşan minik ayak seslerini işitebiliyordu.</span></span></p>

    <p class="msonormal"><span class="calibre11"><span class="calibre15">Thorne bulanık hafızasını zorlayarak yol boyunca kendi kendine konuşup durdu. Evet, aracı kesinlikle Beihai Parkı'ndaydı.</span></span></p>

    <p class="msonormal"><span class="calibre11"><span class="calibre15">Sanayi bölgesinde. Manyetik kaldıraçlarının altı sokak kadar güneyinde. .. Eh, belki de sekiz sokak kadar.</span></span></p>

    <p class="msonormal"><span class="calibre11"><span class="calibre15">“Parkın yaklaşık bir sokak ötesindeyiz,” dedi Cinder, metalden bir merdivenin dibinde duraksayarak. Yukarıdan sızan bir ışık, üstlerine vurdu. “Bu merdiven Batı Yunxin’e çıkıyor.”</span></span></p>

    <p class="msonormal"><span class="calibre11"><span class="calibre15">“Yunxin adı tanıdık geldi. Yani bir nevi.”</span></span></p>

    <p class="msonormal"><span class="calibre11"><span class="calibre15">Cinder, içinden bir sabır çekip merdiveni tırmanmaya başladı.</span></span></p>

    <p class="msonormal"><span class="calibre11"><span class="calibre15">Basamaklardaki pürüzler ayağına batıyordu ama yukarıya yaklaştıkça hava keyif verici bir şekilde ferahlamaya başladı. Akan su sesinin yerini manyetik kaldıraçların uğultusu aldı. Zemine açılan deliğe ulaştığında Cinder duraksadı, çevrede binlerinin olup olmadığını anlamak için kulak kabarttı ve sonra deliği kapayan mazgalı kenara ittirdi.</span></span></p>

    <p class="msonormal"><span class="calibre11"><span class="calibre15">Tam üstünden bir hava aracı geçip gitti.</span></span></p>

    <p class="msonormal"><span class="calibre11"><span class="calibre15">Cinder kalbi güm güm atarak hızla başım geri çekti. Başını bir parça çıkarmaya cesaret edebildiğinde, aracın üstünde, ışıkları olan beyaz bir hava aracı olduğunu gördü. Bir acil durum hava aracıydı.</span></span></p>

    <p class="msonormal"><span class="calibre11"><span class="calibre15">Beyin ara yüzünü devre dışı bırakabilecek şok tabancalarıyla donatılmış androidlerin düşüncesiyle bile ürperdi. Acil durum aracı ilerideki bir köşeyi döndü. Cinder, aracın yan tarafına kırmızı bir haç boyanmış olduğunu gördü. Kanuna ait değil, tıbbi bir acil durum aracıydı. Cinder rahatlayarak derin bir nefes verdi.</span></span></p>

    <p class="msonormal"><span class="calibre11"><span class="calibre15">Eski ambarların orada, yani veba karantina binasına yakın bir yerdeydiler. Tıbbi hava araçları burada olağandı.</span></span></p>

    <p class="msonormal"><span class="calibre11"><span class="calibre15">Cinder, ıssız yolun her iki tarafına göz attı. Hâlâ oldukça erken bir saat olmasına karşın, hava şimdiden oldukça sıcaktı ve iki gece önceki fırtınanın etkilerinden hiçbir iz taşımayan asfalttan, serabımsı buhar dalgaları yükseliyordu.</span></span></p>

    <p class="msonormal"><span class="calibre11"><span class="calibre15">“Ortalık sakin.” Cinder yolun üstüne çıktı ve şehrin nemli havasından bir ağız dolusunu ciğerlerine çekti. Onun arkasından Thorne da çıktı. Üstündeki üniforması, güneşin altında bembeyaz parlıyordu, elbette kanalizasyon suyundan dolayı yeşile dönmüş bacakları dışında. “Şimdi ne tarafa?” diye sordu Cinder.</span></span></p>

    <p class="msonormal"><span class="calibre11"><span class="calibre15">Thorne kolunu gözlerine siper etti ve çevredeki binalara bakarak kendi etrafında döndü. Sonra kuzeye bakar hâlde durdu ve ensesini kaşıdı.</span></span></p>

    <p class="msonormal"><span class="calibre11"><span class="calibre15">Cinder’ın iyimserliği tuzla buz oldu. “Bana, gözüne tanıdık gelen bir şeyler bulduğunu söyle.”</span></span></p>

    <p class="msonormal"><span class="calibre11"><span class="calibre15">“Evet. Evet, buldum,” dedi Thorne, elini sallayarak. “Sadece buralara gelmeyeli uzun zaman oldu.”</span></span></p>

    <p class="msonormal"><span class="calibre11"><span class="calibre15">“Biraz çabuk ol. Pek göze batmayacak bir hâlde olduğumuz söylenemez.”</span></span></p>

    <p class="msonormal"><span class="calibre11"><span class="calibre15">Thorne başını salladı ve yolun ilerisine doğru yürümeye başladı. “Bu taraftan.”</span></span></p>

    <p class="msonormal"><span class="calibre11"><span class="calibre15">Beş adım sonra durakladı, şöyle bir düşündü ve sonra arkasına döndü. “Hayır, hayır. Bu taraftan.”</span></span></p>

    <p class="msonormal"><span class="calibre11"><span class="calibre15">“Hapı yuttuk.”</span></span></p>

    <p class="msonormal"><span class="calibre11"><span class="calibre15">“Hayır, şimdi hatırladım. Bu taraftan.”</span></span></p>

    <p class="msonormal"><span class="calibre11"><span class="calibre15">“Aracı koyduğun yerin bir adresi falan yok mu?”</span></span></p>

    <p class="msonormal"><span class="calibre11"><span class="calibre15">“Bir kaptan, gemisinin nerede olduğunu her zaman bilir. Bu ruhani bir bağdır.”</span></span></p>

    <p class="msonormal"><span class="calibre11"><span class="calibre15">Keşke yanımızda bir kaptan olsaydı.”</span></span></p>

    <p class="msonormal"><span class="calibre11"><span class="calibre15">Thorne kızı duymazdan geldi ve kendinden emin bir tavırla ilerledi. Cinder onu üç adım arkasından takip etti. Kulağına çalınan her seste -yolda yuvarlanan çöpler, iki sokak öteden geçen bir hava aracı gibi -havaya sıçrıyordu. Güneş, eski ambar binalarının tozlu camlarını aydınlatmıştı.</span></span></p>

    <p class="msonormal"><span class="calibre11"><span class="calibre15">Tamamen ıssız üç sokak aştıktan sonra, Thorne adımlarını yavaşlattı ve çenesini ovuşturarak, yanından geçtikleri her binayı dikkatlice süzmeye başladı.</span></span></p>

    <p class="msonormal"><span class="calibre11"><span class="calibre15">Cinder ise çaresizce bir B planı oluşturmakla meşguldü.</span></span></p>

    <p class="msonormal"><span class="calibre11"><span class="calibre15">“İşte!” Thorne, devasa kepenkli kapısı ve eski renkli grafitilerle süslenmiş duvarlarıyla, diğer ambarlardan hiç de farklı olmayan bir binaya doğru koşturdu. Binanın köşesinden dönerek giriş kapısını açmaya davrandı. “Kilitli.”</span></span></p>

    <p class="msonormal"><span class="calibre11"><span class="calibre15">Kapının yanındaki kimlik çipi tarayıcısını gören Cinder, bir küfür savurdu. “Şaşırmadım.” Dizüstü çöktü ve tarayıcının plastik kapağını açtı.</span></span></p>

    <p class="msonormal"><span class="calibre11"><span class="calibre15">“Çalışmaz hâle getirmeyi başarabilirim. Alarmı var mıdır dersin?”</span></span></p>

    <p class="msonormal"><span class="calibre11"><span class="calibre15">“Olsa iyi olur. Onca parayı, aşkımın bunca zamandır korunmasız bir ambarda durması için ödemedim.”</span></span></p>

    <p class="msonormal"><span class="calibre11"><span class="calibre15">Cinder tam da ürün kodunu temel alarak internetten tarayıcının programlama kılavuzunu indirmişti ki kapı ardına kadar açıldı ve incecik top sakallı, topluca bir adam dışarı adım attı. Cinder donakaldı.</span></span></p>

    <p class="msonormal"><span class="calibre11"><span class="calibre15">“Carswell!” diye haykırdı adam. “Ben de az önce haberleri izledim. Buraya gelebileceğini tahmin etmiştim.”</span></span></p>

    <p class="msonormal"><span class="calibre11"><span class="calibre15">“Nasılsın Alak?” Thorne genişçe sırıttı. “Gerçekten de haberlere mi çıktım? Nasıl görünüyordum?”</span></span></p>

    <p class="msonormal"><span class="calibre11"><span class="calibre15">Alak bir cevap vermeden gözlerini Cinder’a çevirdi. Az önceki sıcakkanlılığı bir anda kayboldu ve yerini bir huzursuzluk aldı. Cinder yutkunarak tarayıcının kapağını kapattı ve ayağa doğruldu. Internet bağlantısı çoktan, kaçışları sırasında kapattığı haber kanallarına bağlanmıştı ve adamın da dediği gibi, hapse atıldığı sırada çekilen fotoğrafına eşlik eden bir sürü haber mevcuttu.</span></span></p>

    <p class="msonormal"><span class="font"><b class="calibre3"><span class="calibre6">FİRARİ MAHKÛM. SİLAHLI VE TEHLİKELİ OLDUĞU BİLDİRİLİYOR. GÖRÜLDÜĞÜ TAKDİRDE, DERHÂL BU LİNKE BİR İLETİ GÖNDERİN.</span></b></span></p>

    <p class="msonormal"><span class="calibre11"><span class="calibre15">“Haberlerde sen de vardın,” dedi Alak, Cinder’ın metal ayağına kaçamak bir bakış atarak.</span></span></p>

    <p class="msonormal"><span class="calibre11"><span class="calibre15">“Buraya uzay gemimi almaya geldim Alak. Biraz acelemiz var.”</span></span></p>

    <p class="msonormal"><span class="calibre11"><span class="calibre15">Alak’ın dudaklarının yanları anlayışlı bir ifadeyle kırıştı ama aynı zamanda başını olumsuz anlamda salladı. “Sana yardımcı olamam Carswell. Federaller zaten yakamdan düşmüyor. Ambarımda çalıntı bir uzay gemisi barındırmam bir sorun değil. Sonuçta haberim olmadığını öne sürebilirim. Ama hüküm giymiş bir mahkûma... Ve <i class="calibre5">onlardan</i> birine yardım etmek...” Burnunu kırıştırarak Cinder’a baktı ama aynı anda, sanki saldırıya uğramaktan korkmuş gibi geriledi. “İzinizi sürer ve size yardım ettiğimi öğrenirlerse... Bu, göze alamayacağım kadar büyük bir risk. Bence, bir süre bir yerlerde saklanın. Sizi gördüğümden kimseye bahsetmem. Ama aracını alıp gitmene de izin veremem. Kaçışınızın üstünden bu kadar kısa süre geçmişken olmaz. Anlıyorsun, değil mi?”</span></span></p>

    <p class="msonormal"><span class="calibre11"><span class="calibre15">Kulaklarına inanamayan Thorne’un yüzü kıpkırmızı oldu. “Ama... O benim aracım! Sana onu barındırman için para ödeyen bir müşteriyim. Onu alıkoymaya hakkın yok.”</span></span></p>

    <p class="msonormal"><span class="calibre11"><span class="calibre15">“Herkesin önceliği kendinedir. Bunu sen de iyi biliyorsun." Alak’ın bakışları Cinder’a doğru kaydı. Adamın tedirginliği, giderek bir tiksinti hâline dönüşüyordu. “Buradan hemen giderseniz, polise haber vermem. Kendileri buraya uğramaya karar verirlerse de onlara geçen sene aracım buraya bıraktığından beri seni görmediğimi söylerim. Ama burada biraz daha oyalanırsanız, yemin ederim ki onlara sizi kendi ellerimle teslim ederim.”</span></span></p>

    <p class="msonormal"><span class="calibre11"><span class="calibre15">Alak’ın sözleri son bulduğu anda Cinder’ın kulağına, sokağın ilerisinden bir hava aracı sesi çalındı. Beyaz bir acil durum aracını -bunun yanında kırmızı haç işareti yoktu- gördüğü anda kalbi tekledi. Ama araç bir başka sokağa saptı. Cinder hızla Alak a döndü. “Gidecek başka bir yerimiz yok. O araca ihtiyacımız var!”</span></span></p>

    <p class="msonormal"><span class="calibre11"><span class="calibre15">Alak, Cinder’dan bir adım daha geriledi, vücudu kapı girişini tamamen kapatmıştı. “Buraya bakın küçük hanım,” dedi, gözleri sürekli Cinder’ın metalden eline gitmesine rağmen yine de kararlı bir sesle. “Size yardımcı olmaya çalışıyorum çünkü Carswell benim iyi bir müşterimdir. Ve ben müşterilerimi ispiyonlamam. Ama sana bir iyilik borcum yok. Seni hapiste çürümeye yollamak için iki kere bile düşünmem. Senin türünün hak ettiği tek şey bu. Şimdi, fikrimi değiştirmeden ambarımdan çekip gidin.”</span></span></p>

    <p class="msonormal"><span class="calibre11"><span class="calibre15">Cinder’ın içi ümitsizlikle doldu. Yoğun bir elektrik akımı bedeninden geçip gözlerini beyaz bir ışıkla kör ederken yumruklarını sıktı. Ense kökü sanki alev almış, ateş başının içine akmıştı ama neyse ki bu his uzun sürmedi ve bir an sonra geriye, sadece gözlerinin önündeki birkaç beyaz noktacık kalmıştı.</span></span></p>

    <p class="msonormal"><span class="calibre11"><span class="calibre15">Nefes nefese bir hâlde, içini yakan enerjiden sersemlemiş durumdayken, Alak’ın gözlerinin devrildiğini gördü. Alak öne doğru kaykıldı ve Thorne’un kollarının arasına yığıldı.</span></span></p>

    <p class="msonormal"><span class="calibre11"><span class="calibre15">Cinder, eliyle duvardan güç aldı, başı dönüyordu. “Ah, yıldızlar aşkına... Öldü mü?”</span></span></p>

    <p class="msonormal"><span class="calibre11"><span class="calibre15">Thorne, kollarındaki adamın ağırlığıyla inledi. “Hayır ama sanırım bir kalp krizi geçiriyor!”</span></span></p>

    <p class="msonormal"><span class="calibre11"><span class="calibre15">“Kalp krizi falan geçirmiyor,” diye homurdandı Cinder. “O... Yakında düzelir.” Sadece Thorne’u değil, kendini de ikna etmeye çalışıyordu. Aycı yeteneğinin istemsiz olarak ortaya çıkan bu patlamalarının tehlikeli olmadığına, herkesin sandığı gibi topluma tehdit oluşturan biri hâline gelmediğine inanmaya ihtiyacı vardı.</span></span></p>

    <p class="msonormal"><span class="calibre11"><span class="calibre15">“Vay anasını, bir ton ağırlığında falan olmalı.”</span></span></p>

    <p class="msonormal"><span class="calibre11"><span class="calibre15">Cinder, Alak’ın ayaklarını kavradı ve beraberce onu içeri taşıdılar. Sol taraflarındaki bir ofiste duran iki duvar ekranından biri, ambarın içini gösteren bir güvenlik kamerasına bağlı olmalıydı ve o sırada beyaz giyinmiş iki figür ile bilinçsiz adamın arkasından kapanan kapıyı gösteriyordu. Diğer ekranda ise sesi kapatılmış bir haber kanalı açıktı.</span></span></p>

    <p class="msonormal"><span class="calibre11"><span class="calibre15">“Bencil sersemin teki olabilir ama mücevherden anlıyor-muş.” Thorne başparmağından tutarak Alak’ın elini kaldırdı ve bileğindeki gümüş kaplama bir bilekliği -minik ekranlı bir saati-kurcalamaya başladı.</span></span></p>

    <p class="msonormal"><span class="calibre11"><i class="calibre5"><span class="calibre15">“Odaklanır</span></i></span> <span class="calibre11"><span class="calibre15">mısın lütfen?” Cinder ayağa kalkması için Thorne’u çekiştirdi. Sonra başını çevirdi ve devasa ambarı süzdü. Ambar tüm bir sokak boyunca uzanıyor olmalıydı ve içi irili ufaklı, eski-yeni düzinelerce uzay gemisi ile doluydu. Kargo araçları, personel araçları, yarış araçları, tek kişilik ufak araçlar ve savaş araçları.</span></span></p>

    <p class="msonormal"><span class="calibre11"><span class="calibre15">“Seninki hangisi?”</span></span></p>

    <p class="msonormal"><span class="calibre11"><span class="calibre15">Şuna baksana, hapisten kaçan başkaları da olmuş.”</span></span></p>

    <p class="msonormal"><span class="calibre11"><span class="calibre15">Cinder yüzünü duvardaki ekrana çevirdi. Ulusal Güvenlik Bakanı, habercilerden oluşan bir gruba demeç veriyordu. Ekranın alt tarafından, şu yazılar akıp geçti:</span></span> <span class="font6"><i class="calibre5"><span class="calibre25">YENİ PEKİN HAPİSHANESİNDEN KAÇAN AYCI KAÇAKLARININ SON DERECE TEHLİKELİ OLDUĞU<span class="calibre2"> </span> BİLDİRİLİYOR.</span></i></span></p>

    <p class="msonormal"><span class="calibre11"><span class="calibre15">“Bu harika!” dedi Thorne, Cinder’ın sırtına onu neredeyse yere devirecek bir şaplak atarak. “İzini sürmeleri gereken bir Aycı olduğu sürece, bizi hatırlamazlar bile.”</span></span></p>

    <p class="msonormal"><span class="calibre11"><span class="calibre15">Cinder gözlerini ekrandan çevirdi. Thorne’un sırıtışı, birkaç saniye içinde yavaşça silindi.</span></span></p>

    <p class="msonormal"><span class="calibre11"><span class="calibre15">“Dur. O Aycı sen misin?”</span></span></p>

    <p class="msonormal"><span class="calibre11"><span class="calibre15">“Kendini bir <i class="calibre5">suç dehası</i> olarak niteleyen, sen değil miydin?” Cinder topukları üstünde dönerek ambarın içlerine doğru ilerledi. “Aracın nerede?”</span></span></p>

    <p class="msonormal"><span class="calibre11"><span class="calibre15">“Dur bakalım küçük hain. Hapisten kaçmak neyse. Ama psikopat bir Aycıya yardakçılık etmek, ilgi alanımın biraz dışında kalıyor.”</span></span></p>

    <p class="msonormal"><span class="calibre11"><span class="calibre15">Cinder yüzünü hızla ona çevirdi. “İlk olarak, ben bir psikopat değilim. Ve ikinci olarak, ben olmasaydım hâlâ o hücrende oturmuş el ekranını kurcalayıp dururdun. Yani bana borçlusun. Hem ayrıca seni, çoktan benim suç ortağım olarak fişlediler bile. Bu arada, o fotoğrafta tam bir salak gibi görünüyorsun.” Thorne, Cinder’ın işaret ettiği duvar ekranına baktı. Cinder’ınkinin yanında kendi fotoğrafı da vardı.</span></span></p>

    <p class="msonormal"><span class="calibre11"><span class="calibre15">“Bence oldukça iyi görünüyorum...”</span></span></p>

    <p class="msonormal"><span class="calibre11"><span class="calibre15">“Thorne. <i class="calibre5">Kaptan.</i> Lütfen...”</span></span></p>

    <p class="msonormal"><span class="calibre11"><span class="calibre15">Thorne gözlerini kırpıştırdı, yüzünde bir an için beliren kibir, yerini hızla kararlı bir ifadeye bıraktı.</span></span></p>

    <p class="msonormal"><span class="calibre11"><span class="calibre15">“Haklısın. Haydi gidelim buradan.”</span></span></p>

    <p class="msonormal"><span class="calibre11"><span class="calibre15">Cinder rahatlayarak iç geçirdi ve araçlardan oluşan labirentte Thorne’u takip etmeye başladı. “Umarım seninki, tüm bu araçların tam ortasında durmuyordun”</span></span></p>

    <p class="msonormal"><span class="calibre11"><span class="calibre15">“Bu sorun olmaz,” dedi Thorne, yukarıya işaret ederek. “Tavan açılabiliyor.”</span></span></p>

    <p class="msonormal"><span class="calibre11"><span class="calibre15">Cinder başını kaldırıp tavandaki düzeneğe baktı.</span></span></p>

    <p class="msonormal"><span class="calibre11"><span class="calibre15">“Oldukça pratik.”</span></span></p>

    <p class="msonormal"><span class="calibre11"><span class="calibre15">“İşte benim bebeğim.”</span></span></p>

    <p class="msonormal"><span class="calibre11"><span class="calibre15">Cinder, Thorne’un işaret ettiği yere baktı. Thorne’un uzay gemisi, Cinder’ın beklediğinden çok daha büyüktü. 214 Rampion, 11.3 sınıfı bir kargo aracı. Cinder retina tarayıcısını çalıştırdı ve aracın planlarını indirdi. Geminin sahip olduğu iddia edilen özellikler karşısında küçük dilini yuttu. Makine dairesiyle iki uydu fırlatıcısını barındıran depo odası aracın alt tarafında, göbeğinde yer alıyordu ve geminin üst kısmı, kargo alanı, kokpit, mutfak, altı adet mürettebat odası, bir de mutfak bulunuyordu.</span></span></p>

    <p class="msonormal"><span class="calibre11"><span class="calibre15">Cinder geminin ana giriş kapısına yöneldi ve Amerika Cumhuriyeti’ni simgeleyen mührün üstüne, uzanmış bir çıplak kadın resminin boyanmış olduğunu gördü.</span></span></p>

    <p class="msonormal"><span class="calibre11"><span class="calibre15">“Güzelmiş.”</span></span></p>

    <p class="msonormal"><span class="calibre11"><span class="calibre15">“Sağ ol. Ben kendim boyadım.”</span></span></p>

    <p class="msonormal"><span class="calibre11"><span class="calibre15">Kadın resminin onları tanınır kılacağına dair endişelerine rağmen, Cinder yine de gördüklerinden etkilenmişti.</span></span></p>

    <p class="msonormal"><span class="calibre11"><span class="calibre15">“Beklediğimden daha büyükmüş.”</span></span></p>

    <p class="msonormal"><span class="calibre11"><span class="calibre15">“Bir zamanlar, on iki kişilik mürettebatı barındırırdı,” dedi Thorne, aracın gövdesini okşayarak.</span></span></p>

    <p class="msonormal"><span class="calibre11"><span class="calibre15">“O zaman içerisi, birbirimizden uzak durabileceğimiz kadar geniş olmalı.” Cinder kapının altında volta atarak Thorne’un kapıyı açmasını bekledi. Ama yüzünü tekrar Thorne’a çevirdiğinde, adamı, yanağını aşkla aracın yüzeyine sürttürüp onu ne kadar özlediğini mırıldanırken buldu.</span></span></p>

    <p class="msonormal"><span class="calibre11"><span class="calibre15">Cinder gözlerini devirmekle meşguldü ki ambar içinde tanımadık bir ses yankılandı. “Buraya gelin!”</span></span></p>

    <p class="msonormal"><span class="calibre11"><span class="calibre15">Yüzünü sese doğru çeviren Cinder, birilerinin yerde yatan Alak’ın üstüne doğru eğilmiş olduğunu gördü. Adamlar, Doğu Ulusları Topluluğu Ordusu üniformasını içindeydi.</span></span></p>

    <p class="msonormal"><span class="calibre11"><span class="calibre15">Cinder bir küfür savurdu. “Gitme zamanı. <i class="calibre5">Hemen. ”</i></span></span></p>

    <p class="msonormal"><span class="calibre11"><span class="calibre15">Thorne kapının altına doğru geçti. “Rampion, şifreyi onayla: Kaptan kraldır. Kapı açılsın.”</span></span></p>

    <p class="msonormal"><span class="calibre11"><span class="calibre15">Beklediler ama hiçbir şey olmadı. Cinder panikle kaşlarını havaya kaldırdı.</span></span></p>

    <p class="msonormal"><span class="calibre11"><span class="calibre15">“Kaptan kraldır. Kaptan kraldır! Uyan Rampion. Ben Thorne, Kaptan Carswell Thorne. Neden...”</span></span></p>

    <p class="msonormal"><span class="calibre11"><span class="calibre15">Cinder adamı susturdu. Ambarın diğer tarafında dört adam, fenerleriyle araçların tekerleklerini aydınlatarak, içeri doğru ilerlemeye başlamıştı.</span></span></p>

    <p class="msonormal"><span class="calibre11"><span class="calibre15">“Belki de güç kaynağı tükenmiştir,” dedi Cinder.</span></span></p>

    <p class="msonormal"><span class="calibre11"><span class="calibre15">“Nasıl? Onca zamandır burada öylece duruyor.”</span></span></p>

    <p class="msonormal"><span class="calibre11"><span class="calibre15">“Bilmem. Farlarını açık bırakmış olabilir misin?” diye tersledi Cinder.</span></span></p>

    <p class="msonormal"><span class="calibre11"><span class="calibre15">Thorne burnundan soludu ve diz çökerek aracın arkasına saklandı. Ayak sesleri giderek yakınlaşıyordu.</span></span></p>

    <p class="msonormal"><span class="calibre11"><span class="calibre15">“Veya belki de oto-kontrol sisteminde sorun vardır,” dedi Cinder, bir çare bulmak için beynini patlatarak. Daha önce, kapsül araçlarından daha büyük bir gemi üstünde hiç çalışmamıştı ama ne kadar farklı olabilirlerdi ki? “Senin anahtarın yanında mı?”</span></span></p>

    <p class="msonormal"><span class="calibre11"><span class="calibre15">Thorne gözlerini kırpıştırdı. “Olmaz mı? Hapishane tulumumun cebinde olacaktı. Çıkarayım da daha fazla oyalanmayalım bari.”</span></span></p>

    <p class="msonormal"><span class="calibre11"><span class="calibre15">Cinder adama dik bir bakış attı ama bir subay yakınlarından geçerken, sessiz kaldı.</span></span></p>

    <p class="msonormal"><span class="calibre11"><span class="calibre15">“Burada bekle,” diye fısıldadı. “Araca girmeye çalış ve başarırsan, olabildiğince hızlı bir şekilde havalan.”</span></span></p>

    <p class="msonormal"><span class="calibre11"><span class="calibre15">“Sen nereye gidiyorsun?”</span></span></p>

    <p class="msonormal"><span class="calibre11"><span class="calibre15">Cinder bir cevap vermeden aracın yan tarafına doğru ilerledi. Aracın planlarını çoktan retina ekranına çağırmıştı bile. Motor kapağını buldu ve elinden geldiğince sessiz bir şekilde açarak aracın şasisine girdi. Kablolar ve tellerle dolu daracık alana zar zor sığabilmişti. Kapıyı arkasından kapattığında, tamamen karanlıkta kaldı. Aracın iç tarafına uzanan ikinci kapı daha korunaklıydı. Ama feneri ve tornavidası yardımıyla kısa sürece kapıyı açtı, ardından izolasyon kaplamasını aştı ve kendini motor odasında buldu.</span></span></p>

    <p class="msonormal"><span class="calibre11"><span class="calibre15">Fenerinin ışığı, devasa motorun üstünde gezindi. Gözlerinin önündeki planda, mavi ışıkla aydınlatılmış bilgisayar ana kartının yerini buldu ve sürünerek ona doğru ilerledi. Parmağındaki USB kablosunu çıkardı ve aracın merkezi bilgisayar bağlantı yuvasına yerleştirdi.</span></span></p>

    <p class="msonormal"><span class="calibre11"><span class="calibre15">Kendi güç kaynağı olan USB kablosuna yöneldiği için, fenerinin ışığı zayıfladı. Gözlerinin önünde, solgun yeşil yazılar belirdi.</span></span></p>

    <p class="msonormal"><a class="pcalibre pcalibre1" id="bookmark13"></a><span class="font4"><i class="calibre5"><span class="calibre16">BİLGİSAYAR SİSTEMİ TARAMASI YAPILIYOR. MODEL 135v8.2  5% ... 12% ... 16% ...</span></i></span></p>
  </div>
</body>
</html>