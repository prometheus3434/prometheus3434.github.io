<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <h2 class="calibre34" id="calibre_pb_34"><a class="pcalibre1 pcalibre calibre2" id="_Toc414713489"><span class="calibre35">Yirmi Yedi</span></a></h2>

    <p class="msonormal"><span class="calibre11"><span class="calibre13">KAPI ARKALARINDAN KAPANDIĞINDA, SCARLET</span></span> <span class="calibre11"><span class="calibre15">kendini geniş bir opera salonu fuayesinde buldu. İçerisi, uzaktaki kemerlerin yanında titreşen mum ışıkları dışında neredeyse kör karanlık ama ılıktı. Havadaki toz Scarlet’ın boğazına yapıştı ve ışığa doğru ilerlerken öksürmemek için yoğun bir çaba sarf etmesi gerekti. İki devasa sütunun arasından geçerken, boş binanın içindeki ayak sesleri, şok edici yükseklikteydi.</span></span></p>

    <p class="msonormal"><span class="calibre11"><span class="calibre15">Scarlet şaşkınlıkla keskin bir nefes aldı. Işık upuzun basamaklardan örülü iki merdivenin yanındaki iki heykelden birinden yayılıyordu. Bir kaide üstünde duran, dalgalı elbiseli iki kadının ellerinde birer çoklu şamdan vardı. Şamdanlardaki düzinelerce mum, titreşerek lobiyi turuncu bir ışıkla yıkıyordu. Merdivenin kendisi kırmızı ve beyaz mermerdendi, tırabzanları yer yer dökülmüştü. İlk heykele arkadaşlık eden bir diğerinin başı ile bir zamanlar kendi şamdanını tuttuğu belli olan kolu eksikti.</span></span></p>

    <p class="msonormal"><span class="calibre11"><span class="calibre15">Scarlet bir su birikintisine bastı ve ayağını hızla geri çekti. Gözleri önce kırık dökük mermer zeminde gezindi, sonra başını yukarı kaldırdı. Yukarıda üç kat balkon yer alıyordu. Balkonların tam ortasında, ışığın zar zor ulaştığı noktada, ortasında kare bir pencerenin yer aldığı boyalı bir tavan göze çarpıyordu. Görünen o ki pencerenin camı uzun zaman önce un ufak olmuştu.</span></span></p>

    <p class="msonormal"><span class="calibre11"><span class="calibre15">Scarlet kollarını omuzlarına sararak yüzünü Wolf’a döndü. Wolf sütunlar arasında oyalanıyordu.</span></span></p>

    <p class="msonormal"><span class="calibre11"><span class="calibre15">“Belki de uyuyorlardır,” dedi Scarlet, olabildiğince tasasız görünmeye çalışarak.</span></span></p>

    <p class="msonormal"><span class="calibre11"><span class="calibre15">Wolf gölgelerin arasından sıyrıldı ve merdivenlere doğru ilerledi. En az onları izleyen heykeller kadar gergin görünüyordu.</span></span></p>

    <p class="msonormal"><span class="calibre11"><span class="calibre15">Scarlet’ın bakışları yukarıdaki tırabzanlara kaydı ama herhangi bir hareketlilik veya yaşam belirtisi göremedi. Etrafta çer çöp yoktu. Yemek kokusu mevcut değildi. Konuşmalar ve TV sesi de yoktu. Hatta sokağın gürültüsü bile, devasa giriş kapılarının arkasında kalmıştı.</span></span></p>

    <p class="msonormal"><span class="calibre11"><span class="calibre15">Scarlet dişini sıktı, kendini kapana kısılmış bir fare gibi hissediyordu. Kendine kızdı. Bir hışımla Wolf’un yanından geçti ve merdivenlere yaklaşarak bir ayağını ilk basamağa attı.</span></span></p>

    <p class="msonormal"><span class="calibre11"><i class="calibre5"><span class="calibre15">“Kimse var mı?”</span></i></span> <span class="calibre11"><span class="calibre15">diye bağırdı, başını arkaya atarak. “Misafirliğe geldik!” Sesi sert ve cüretkâr bir tınıyla eko yaptı. Herhangi başka bir ses veya bir alarm duyulmadı.</span></span></p>

    <p class="msonormal"><span class="calibre11"><span class="calibre15">Ardından, sessizliğin içinden, tanıdık bir zil sesi yükseldi. Cebinin içinde olduğu için boğuk çıkmasına karşın, Scarlet sütunların arasında yankılanan sesle beraber havaya sıçradı.</span></span></p>

    <p class="msonormal"><span class="calibre11"><span class="calibre15">Kalbi hızla çarparken, el ekranını cebinden çıkardı. O anda ekrandan, robotik bir sesin anonsu yükseldi. “<i class="calibre5">Toulouse’taki Joseph Ducuing Hastanesinden, Matmazel Scarlet Benoit'ya bir ileti mesajı alındı. ”</i></span></span></p>

    <p class="msonormal"><span class="calibre11"><span class="calibre15">Scarlet gözlerini kırpıştırdı. Hastane mi?</span></span></p>

    <p class="msonormal"><span class="calibre11"><span class="calibre15">Titreyen ellerle iletiyi açtı.</span></span></p>

    <p class="msonormal"><span class="font4"><span class="calibre41">30 AĞUSTOS 126 TE</span></span></p>

    <p class="msonormal"><span class="font4"><span class="calibre41">BU İLETİ AVRUPA FEDERASYONU, FRANSA, RIEUX’DAN SCARLET BENOIT’YI, 30 AĞUST0S 126, SAAT 05:09 İTİBARİYLE AVRUPA FEDERASYONU, FRANSA, PARİS’TEN LUC ARMAN BENOIT'NIN #58279 KİMLİK NUMARALI SAĞLIK GÖREVLİSİ TARAFINDA ÖLÜ OLARAK BEYAN EDİLDİĞİNİ BİLDİRMEK İÇİN GÖNDERİLMİŞTİR.</span></span></p>

    <p class="msonormal"><span class="font4"><span class="calibre41">TAHMİN EDİLEN ÖLÜM SEBEBİ: ALKOL ZEHİRLENMESİ</span></span></p>

    <p class="msonormal"><span class="font4"><span class="calibre41">EĞER 4500 UNİV KARŞILIĞINDA BİR OTOPSİ GERÇEKLEŞTİRİLMESİNİ İSTİYORSANIZ, LÜTFEN 24 SAAT İÇİNDE BU İLETİYE BİR CEVAP GÖNDERİNİZ.</span></span></p>

    <p class="msonormal"><span class="font4"><span class="calibre41">BAŞ SAĞLIĞI DİLEKLERİMİZLE,</span></span></p>

    <p class="msonormal"><span class="font4"><span class="calibre41">JOSEPH DUCUING HASTANESİ, TOULUSE.</span></span></p>

    <p class="msonormal"><span class="calibre11"><span class="calibre15">Kalbi düzensiz bir ritimle güm güm atarken, Scarlet’ın aldı allak bullak oldu. Beyni okuduklarım tekrarlayıp duruyor, mesajı anlamlandırmak için büyük bir çaba sarf ediyordu. Babasını son gördüğü an gözünde canlandı. İşkence görmüş, korkuyla delirmiş babası saçma sapan konuşurken Scarlet ona bağırmış, onu bir daha asla görmek istemediğini haykırmıştı.</span></span></p>

    <p class="msonormal"><span class="calibre11"><span class="calibre15">Bunun üstünden sadece yirmi dört saat geçmişken, babası nasıl ölmüş olabilirdi ki?</span></span></p>

    <p class="msonormal"><span class="calibre11"><span class="calibre15">Babası hastaneye alındığı anda kendisine bir ileti yollanması gerekmez miydi? Babasının durumu hakkında bir uyarı alması?</span></span></p>

    <p class="msonormal"><span class="calibre11"><span class="calibre15">Ayakları üstünde sallanarak, gözlerini Wolf’a çevirdi. “Babam ölmüş,” dedi fısıltıyla. “Alkol zehirlenmesi.”</span></span></p>

    <p class="msonormal"><span class="calibre11"><span class="calibre15">Wolf’un çene kasları seğirdi. “Bundan eminler mi?”</span></span></p>

    <p class="msonormal"><span class="calibre11"><span class="calibre15">Scarlet’ın uyuşmuş beyninin, Wolf’un şüphesini idrak etmesi uzun bir zaman aldı. “Bu iletiyi yanlışlıkla gönderdiklerini mi söylemeye çalışıyorsun?”</span></span></p>

    <p class="msonormal"><span class="calibre11"><span class="calibre15">Wolf’un yüzünde hafif bir şefkat ifadesi belirip kayboldu. “Hayır Scarlet. Ama baban, içki sevdası dışında çok daha tehlikeli bir şeyin tehdidi altındaydı diye düşünüyorum.”</span></span></p>

    <p class="msonormal"><span class="calibre11"><span class="calibre15">Scarlet onu anlamadı. Babasına işkence edilmişti. Ama işkence yaralan yüzünden ölmüş olamazdı. Delilik yüzünden de ölmüş olamazdı.</span></span></p>

    <p class="msonormal"><span class="calibre11"><span class="calibre15">Aklının sisleri arasından, hafif, belli belirsiz bir içgüdü kıza başını kaldırmasını söyledi. Scarlet da öyle yaptı.</span></span></p>

    <p class="msonormal"><span class="calibre11"><span class="calibre15">Wolf’un arkasında, üstü sönük şamdanlarla dolu iki sütunun arasında bir adam duruyordu. Uzun boylu ve zayıf bir adamdı. Dalgalı siyah saçlara ve mum ışığı altında alev almış gibi görünen siyah gözlere sahipti. Scarlet adamın güzel bir gülüşü olduğunu düşünebilirdi. Tabii eğer adamın varlığından, sessizliğinden, Wolf’un adamı hissettiği kesin olmasına rağmen yüzünü ona dönmemesinden dolayı bu kadar şaşırmasaydı.</span></span></p>

    <p class="msonormal"><span class="calibre11"><span class="calibre15">Scarlet’ı tüm bunlardan daha fazla dehşete düşüren şey ise adamın kıyafetiydi. Adamın bel hizası kesimli kan kırmızısı ceketi, omzundan bileğine doğru giderek genişleyen kollara sahipti. Ceketin kenarlarına işlenmiş altından rünler, pırıltılar saçıyordu. Bir Ay Ülkesi saltanatının korkunç bir taklidi gibi görünen bu kıyafet, neredeyse bir çocuk kostümünü andırıyordu.</span></span></p>

    <p class="msonormal"><span class="calibre11"><span class="calibre15">Scarlet’ın göğsü korkuyla sıkıştı. Bir kostüm falan değildi bu. Çocukları terbiye etmek için anlatılan korku hikâyeleri ve kâbuslardan fırlamış bir şeydi.</span></span></p>

    <p class="msonormal"><span class="calibre11"><span class="calibre15">Bir sihirbaz. Bir Aycı Sihirbazı.</span></span></p>

    <p class="msonormal"><span class="calibre11"><span class="calibre15">“Merhaba,” dedi adam, yumuşak karamel kadar tatlı ve güzel bir sesle. “Siz Matmazel Benoit olmalısınız.”</span></span></p>

    <p class="msonormal"><span class="calibre11"><span class="calibre15">Scarlet ilk basamağın üstünde sendeledi, dengesini sağlamak için tırabzana tutundu. Önündeki Wolf ise gözlerini indirerek yüzünü adama çevirdi. Adam ona kibarca başını salladı.</span></span></p>

    <p class="msonormal"><span class="calibre11"><span class="calibre15">“Sağ salim döndüğüne sevindim Alfa Kesley. Ve bayanın az önce aldığı iletiyi doğru anladıysam, BetaWynn’in Toulouse’taki görevi de başarıyla sonuçlanmış olmalı. Sürümüz yakında tekrar toplanacak gibi görünüyor.”</span></span></p>

    <p class="msonormal"><span class="calibre11"><span class="calibre15">Wolf yumruk yaptığı elini kalbinin üstüne koydu ve hafifçe eğildi. “Bunu duyduğuma sevindim Usta Jael.”</span></span></p>

    <p class="msonormal"><span class="calibre11"><span class="calibre15">Scarlet yutkunarak tırabzana yaslandı. “Hayır,” dedi, sesini ancak ikinci denemesinde bularak. “Beni buraya babaannemi bulabilmem için getirdi. O artık sizden biri değil.”</span></span></p>

    <p class="msonormal"><span class="calibre11"><span class="calibre15">Adam anlayışla dolu, sıcak bir şekilde gülümsedi. “Anlıyorum. Babaannenizi görmek için sabırsızlandığınızdan şüphem yok. Yakında ona kavuşursunuz diye umuyorum.”</span></span></p>

    <p class="msonormal"><span class="calibre11"><span class="calibre15">Scarlet yumruklarını sıktı. “Nerede o? <i class="calibre5">Eğer ona bir zarar verdiyseniz</i>... ”</span></span></p>

    <p class="msonormal"><span class="calibre11"><span class="calibre15">“Sizi kesinlikle temin ederim ki kendisi oldukça iyi durumda,” dedi adam. Yüzündeki ifadede hiçbir değişim olmaksızın, tekrar Wolf’a baktı. “Görev hedeflerini yerine getirebildiniz mi alfa?”</span></span></p>

    <p class="msonormal"><span class="calibre11"><span class="calibre15">Wolf elini yanına düşürdü. İtaatkarlık üstünden, komik, ince bir şal gibi sarkıyordu.</span></span></p>

    <p class="msonormal"><span class="calibre11"><span class="calibre15">Başına aniden giren ağrıyla Scarlet’ın şakakları zonklamaya başladı. Wolf’un bu adama o saçma sapan sürüden ayrıldığını ve asla geri dönmeyeceğini söylemesini bekleyip umut ederken, sinirleri bir yay gibi gerildi.</span></span></p>

    <p class="msonormal"><span class="calibre11"><span class="calibre15">Ne var ki umudu uzun süreli olmadı. Wolf, daha ağzını açmadan önce çoktan kaybolup gitmişti bile.</span></span></p>

    <p class="msonormal"><span class="calibre11"><span class="calibre15">Belli ki bu komik kılıklı adam, yasa dışı bir çetenin isyankâr bir üyesi falan değildi. Karşısında duran kişi gerçek bir sihirbazsa, bu onun Ay Krallığı için çalıştığı anlamına geliyordu.</span></span></p>

    <p class="msonormal"><span class="calibre11"><span class="calibre15">Ve Wolf... Bu durumda Wolf kim oluyordu?</span></span></p>

    <p class="msonormal"><span class="calibre11"><span class="calibre15">“Onu elimden geldiğince iyi bir şekilde sorguladım,” dedi Wolf. “Konu hakkında belli belirsiz tek bir anısı var. Ama bu anının güvenilirliğinden ve bize faydalı olup olmayacağından şüpheliyim. Aradan geçen zaman ve stres, kendisinin geçmişi hatırlaması üzerinde etkili oluyor gibi görünüyor. Ve bu noktada, babaannesine fayda sağlayacağına inandığı takdirde, yalandan anılar yaratmaktan çekinmeyeceğine hiç şüphem yok.”</span></span></p>

    <p class="msonormal"><span class="calibre11"><span class="calibre15">Sihirbaz başını geriye attı, Wolf’un söyledikleri üzerine düşündü. <i class="calibre5">Alfa Kesley.</i></span></span></p>

    <p class="msonormal"><span class="calibre11"><span class="calibre15">Scarlet’ın kalbi ağzında atıyor, sanki onu boğulmakla tehdit ediyordu.</span></span></p>

    <p class="msonormal"><span class="calibre11"><i class="calibre5"><span class="calibre15">Onu elimden geldiğince iyi bir şekilde sorguladım.</span></i></span></p>

    <p class="msonormal"><span class="calibre11"><span class="calibre15">“Wolf?”</span></span></p>

    <p class="msonormal"><span class="calibre11"><span class="calibre15">Wolf yüzünü kıza dönmedi. İrkilmedi, iç geçirmedi veya herhangi bir yanıt vermedi. Tam bir heykel gibi duruyordu. Sihirbazın elinde bir piyondu.</span></span></p>

    <p class="msonormal"><span class="calibre11"><span class="calibre15">Sihirbaz üzgünce iç geçirdi. “Önemi yok.” Scarlet’ın kendini ayağının altındaki basamaklar tuzla buz oluyormuş gibi hissettiği bir sessizlik anından sonra, adam ekledi, “Omega Kesley, seni görev hedeflerimizin değiştiği hakkında bilgilendirmekle yükümlüydü. Yüce Majesteleri, artık Selene’nin kimliğinin açığa çıkarılmasıyla ilgilenmiyor.”</span></span></p>

    <p class="msonormal"><span class="calibre11"><span class="calibre15">Wolf’un parmakları seğirdi.</span></span></p>

    <p class="msonormal"><span class="calibre11"><span class="calibre15">“Buna rağmen, Madam Benoit’nın henüz, sahip olduğu tüm sırları açık etmediğini görebiliyorum. Belki de matmazel bize başka bir konuda faydalı olabilir.”</span></span></p>

    <p class="msonormal"><span class="calibre11"><span class="calibre15">Wolf başını hafifçe dikleştirdi. “Bildiği başka bir şey olsa, bana söylerdi. Bana tamamen güvendiğinden hiç şüphem yok.” Scarlet neredeyse mermerden tırabzanın üstüne doğru yığılacaktı, yere düşmekten sadece başsız heykelin kaidesine tutunarak kurtuldu.</span></span></p>

    <p class="msonormal"><span class="calibre11"><span class="calibre15">“Elinden geleni yaptığına şüphem yok,” dedi sihirbaz. “Bu konuda endişelenme. Çabalarının gerektiği şekilde ödüllendirilmesini sağlayacağımdan şüphen olmasın.”</span></span></p>

    <p class="msonormal"><span class="calibre11"><span class="calibre15">“Beta Wynn de kim?” dedi Scarlet. “Toulouse’taki görevi neydi?” Ayaklarının üstünde bile zor dururken, sesi içinde bulunduğu duruma inanamıyormuşçasına zayıftı. Kendini bunun bir kâbus olduğuna ikna etmeye çalıştı. Bir an sonra uyanacak, kendini tekrar trende, Wolf’un kolları arasında bulacaktı ve sonrasında her şey çok daha farklı gelişecekti. Ama uyanmadı ve sihirbaz anlayışla dolu bile olsa, gözlerinde karanlık bir ifadeyle kıza baktı.</span></span></p>

    <p class="msonormal"><span class="calibre11"><span class="calibre15">“Beta Wynn’in görevi babanızı kimsenin şüphe duymayacağı bir şekilde ortadan kaldırmaktı,” dedi, Scarlet’a saati söylermiş gibi sıradan bir sesle. “Babanıza bir şans tanıdım. Madam Benoit’nın evinde işimize yarayacak bir şey bulsaydı, sanırım onun yaşamasına gerçekten izin verebilirdim. Belki de bir köle olarak. Ama ona verdiğimiz süre içinde görevini başaramadı ve ben de onu susturmak zorunda kaldım. Hakkımızda çok şey biliyordu ve bize bir faydası kalmamıştı. Korkarım ki kimseye faydası olmayan Dünyalılara karşı pek hoşgörülü sayılmam.”</span></span></p>

    <p class="msonormal"><span class="calibre11"><span class="calibre15">Adamın sırıtışı Scarlet’ın midesinin kasılmasına sebep oldu ama sebebi, gülüşün zalimce değil, şefkatle dolu olmasıydı. “İyi görünmüyorsunuz matmazel. Belki de babaannenizi ziyaret etmeden önce biraz dinlenseniz iyi olur. Rafe, Troya, bayana kendisi için hazırlanmış odaya kadar eşlik eder misiniz lütfen?”</span></span></p>

    <p class="msonormal"><span class="calibre11"><span class="calibre15">Scarlet’ın bilincine tamamen birer bulanıklık olarak yansıyan iki adam, gölgelerin arasından sıyrıldı.</span></span></p>

    <p class="msonormal"><span class="calibre11"><span class="calibre15">Kelepçe veya bağlara gerek görmeden, kızı dirseklerinden tutarak havaya kaldırdılar.</span></span></p>

    <p class="msonormal"><span class="calibre11"><span class="calibre15">Scarlet’ın zihninde bir şimşek çaktı ve daha kendisi bile anlamdan, elini beline attı.</span></span></p>

    <p class="msonormal"><span class="calibre11"><span class="calibre15">Wolf’un eli daha hızlı davranmıştı. Uzattığı kolu, Scarlet’ın yanına sürtündü. Scarlet nefesini tuttu ve Wolf’la yüz yüze gelerek dondu kaldı. Wolf kızın eşofmanını sıyırıp belindeki silahı alırken, zümrüt gözlerinde boş bir ifade vardı.</span></span></p>

    <p class="msonormal"><span class="calibre11"><span class="calibre15">Wolf hepsini öldürecekti.</span></span></p>

    <p class="msonormal"><span class="calibre11"><span class="calibre15">Wolf onu koruyacaktı.</span></span></p>

    <p class="msonormal"><span class="calibre11"><span class="calibre15">Wolf silahı namlusundan tutacak şekilde elinde çevirdi ve Scarlet’ı tutan adamlardan birine uzattı.</span></span></p>

    <p class="msonormal"><span class="calibre11"><span class="calibre15">Wolf’un yüzündeki sert ifade bir parça dağılıp da yerini pişmanlığı hatırlatan bir hâl alınca, Scarlet dişlerini sıktı. “Sürü Birliği Askeri, öyle mi?”</span></span></p>

    <p class="msonormal"><span class="calibre11"><span class="calibre15">Scarlet, Wolf’un acıyla yutkunduğunu gördü. “Hayır. Ay Ülkesi Özel Ajanı.”</span></span></p>

    <p class="msonormal"><span class="calibre11"><span class="calibre15">Oda dönmeye başladı.</span></span></p>

    <p class="msonormal"><span class="calibre11"><span class="calibre15">Aycı... O bir Aycıydı. Onlar için çalışıyordu. Kraliçenin emrindeydi.</span></span></p>

    <p class="msonormal"><span class="calibre11"><span class="calibre15">Scarlet başını çevirdi ve bir çocuk gibi taşınılmayı reddederek, bacaklarını güçlü olmaya zorladı. İki adam onu bir başka merdivene doğru yönlendirdi. Merdivenler opera binasının alt katlarına uzanıyordu. Scarlet, karşı koyarak adamları keyiflendirmeyi reddetti.</span></span></p>

    <p class="msonormal"><span class="calibre11"><span class="calibre15">Sihirbazın sesi, tüm cömertliğiyle arkasından yükseldi. “Gün batımına kadar dinlenmek üzere izinlisiniz, Alfa Kesley. Görevinizden dolayı bitkin düştüğünüzü görebiliyorum.”</span></span></p>
  </div>
</body>
</html>