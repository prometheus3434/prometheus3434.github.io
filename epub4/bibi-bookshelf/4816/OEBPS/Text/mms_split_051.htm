<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_50"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM<a class="pcalibre1 pcalibre calibre2" id="bookmark62"></a></span></span></p>

    <p class="msonormal1"><a class="pcalibre pcalibre1" id="_Toc414713503"><span class="font3"><span class="calibre12">Kırk Bir</span></span></a></p>

    <p class="msonormal"><span class="calibre11"><span class="calibre13">“WOLF! WOLF!” BAŞINI ÇEVİREN SCARLET, BİR</span></span> <span class="calibre11"><span class="calibre15">adamla bir kadının ona doğru koşturduğunu gördü. Ay ışığı, kadının elindeki bir silahı aydınlatıyordu. Scarlet’ın korkusu uzun sürmedi, bu gelenler çılgın Aycılar değildi. Scarlet gözlerini tekrar Wolf’a çevirdi ve boynuna gömülü dart okunu aradı. “Wolf!” diye bağırdı tekrar, dartı çıkarıp yere fırlatırken.</span></span></p>

    <p class="msonormal"><span class="calibre11"><span class="calibre15">“İyi misin?” diye bağırdı kadın, Scarlet’a yaklaştığı sırada. Scarlet onu duymazdan geldi ama sonunda kendi adını duymak, içinde bulunduğu panik hâlinden sıyrılmasını sağladı. “Scarlet? Scarlet Benoit?”</span></span></p>

    <p class="msonormal"><span class="calibre11"><span class="calibre15">Kadın adımlarını yavaşlattığı sırada Scarlet gözlerini tekrar ona çevirdi -hayır, bir kadın değil. Genç bir kızdı bu. Dağınık saçları ve hoş, tanıdık yüz hatlarına sahip bir kız.</span></span></p>

    <p class="msonormal"><span class="calibre11"><span class="calibre15">Scarlet kaşlarını çattı; bu kızı daha önce bir yerlerde gördüğüne emindi.</span></span></p>

    <p class="msonormal"><span class="calibre11"><span class="calibre15">Adam da sonunda yetişti. Nefes nefese kalmıştı.</span></span></p>

    <p class="msonormal"><span class="calibre11"><span class="calibre15">“Siz kimsiniz?” diye sordu Scarlet, iki yabancı Wolf’u onun üstünden almaya yeltenirken. Scarlet kollarını Wolf’un bedenine doladı. “Ona ne yaptınız?”</span></span></p>

    <p class="msonormal"><span class="calibre11"><span class="calibre15">“Haydi ama,” dedi adam, Wolf’u tutarak. Adam Wolf’u bir kenara çekmeye çalıştı ama Scarlet sıkıca tutundu. “Buradan gitmemiz gerekiyor.”</span></span></p>

    <p class="msonormal"><span class="calibre11"><span class="calibre15">“Kes şunu! Dokunma ona! <i class="calibre5">Wolf!”</i></span></span></p>

    <p class="msonormal"><span class="calibre11"><span class="calibre15">Scarlet, Wolf’un yüzünü iki yanından kavradı ve başını geriye doğru ittirdi. Azı dişleri ve çenesindeki kanlar olmasa, Wolf sanki huzurlu bir ifadeye sahipti.</span></span></p>

    <p class="msonormal"><span class="calibre11"><span class="calibre15">“Ona ne yaptınız?”</span></span></p>

    <p class="msonormal"><span class="calibre11"><span class="calibre15">“Babaannen nerede Scarlet? Seninle miydi?” dedi kız.</span></span></p>

    <p class="msonormal"><span class="calibre11"><span class="calibre15">Scarlet’ın dikkati tekrar kıza çevrildi. “Babaannem mi?”</span></span></p>

    <p class="msonormal"><span class="calibre11"><span class="calibre15">Kız onun yanında diz çöktü. “Michelle Benoit? Onun nerede olduğunu biliyor musun?” Aceleyle konuşan kızın sözleri de sanki üst üste binmişti.</span></span></p>

    <p class="msonormal"><span class="calibre11"><span class="calibre15">Scarlet gözlerini kırpıştırdı. Aklında bir paça yerine oturdu. Bu kızı gerçekten de tanıyordu. Işık, kızın parmaklarından yansıma yapıyordu ve Scarlet, önceden gördüğü şeyin aslında bir silah olmadığını fark etti. Kızın eliydi.</span></span></p>

    <p class="msonormal"><span class="calibre11"><span class="calibre15">“Linh Cinder,” diye fısıldadı.</span></span></p>

    <p class="msonormal"><span class="calibre11"><span class="calibre15">“Endişelenme,” dedi adam. “Biz bu hikâyedeki iyi adamlarız.”</span></span></p>

    <p class="msonormal"><span class="calibre11"><span class="calibre15">“Scarlet,” dedi Cinder, kızın üstündeki yükü bir parça azaltabilmek için Wolf’u omzundan kavrayarak. “Net ekranlarında nasıl göründüğümü biliyorum ama yemin ederim ki sana zarar vermek gibi bir niyetim yok. Sadece babaannenin nerede olduğunu öğrenmek istiyorum. Hayatı tehlikede mi?”</span></span></p>

    <p class="msonormal"><span class="calibre11"><span class="calibre15">Scarlet yutkundu. Prenses Selene’ydi bu kız. Sürünün aradığı, babaannesinin, uğruna sorgulandığı kızdı.</span></span></p>

    <p class="msonormal"><span class="calibre11"><span class="calibre15">Babaannesinin, onu korumak adına her şeyi feda ettiği kız. Cinder ve diğer adam beraberce Wolf’u kaldırıp, Scarlet’ın yanında, yere bıraktılar.</span></span></p>

    <p class="msonormal"><span class="calibre11"><i class="calibre5"><span class="calibre15">“Lütfen,”</span></i></span> <span class="calibre11"><span class="calibre15">dedi Cinder. “Babaannen?”</span></span></p>

    <p class="msonormal"><span class="calibre11"><span class="calibre15">“Opera binasında,” dedi Scarlet. “Ama öldü.”</span></span></p>

    <p class="msonormal"><span class="calibre11"><span class="calibre15">Kız afallamış bir şekilde Scarlet’a baktı. Yüzünde acıma duygusu veya hayal kırıklığı vardı -Scarlet hangisi olduğundan tam emin değildi. Doğrularak avuçlarını Wolf’un göğsüne koydu ve inip kalktığını hissettiğinde rahat bir nefes aldı. “Seni arıyorlardı.”</span></span></p>

    <p class="msonormal"><span class="calibre11"><span class="calibre15">Kızın yüzündeki acıma duygusunun yerini, hızla bir şaşkınlık ifadesi aldı.</span></span></p>

    <p class="msonormal"><span class="calibre11"><span class="calibre15">“Haydi,” dedi kızın arkasındaki adam, eğilip bir elini Scarlet’ın omuz altına atarak. “Gitme vakti.”</span></span></p>

    <p class="msonormal"><span class="calibre11"><span class="calibre15">“Hayır! Onu bırakacak değilim!” Scarlet adamın kavrayışından kurtuldu ve Wolf’un baygın bedenine doğru süründü. Başını kolları arasına aldı. İki yabancı, ona çıldırmış gibi bakıyordu. “O diğerleri gibi değil.”</span></span></p>

    <p class="msonormal"><span class="calibre11"><span class="calibre15">“Onun diğerlerinden bir farkı falan yok!” dedi adam. “Seni yemeye çalışıyordu!”</span></span></p>

    <p class="msonormal"><span class="calibre11"><span class="calibre15">“O benim hayatımı kurtardı!”</span></span></p>

    <p class="msonormal"><span class="calibre11"><span class="calibre15">Yabancı ikili kuşkulu bir şekilde bakıştı ve kız omuz silkti. “İyi,” dedi adam. “Sen omuzlarından tut.”</span></span></p>

    <p class="msonormal"><span class="calibre11"><span class="calibre15">Adam Scarlet’ı bir yana çekti, bu sırada kız, Wolf’un bileğini kavradı. Sırtını döndü ve bir homurtu sesi çıkararak Wolf’u başının üstüne doğru kaldırdı.</span></span></p>

    <p class="msonormal"><span class="calibre11"><span class="calibre15">Adam da arkaya geçti ve Wolf’un bacaklarını aynı şekilde başının üstüne kaldırdı. “Vay anasını,” diye homurdandı, şimdiden nefes nefese kalmış bir hâlde. “Bu adamları neden yapıyorlar böyle?”</span></span></p>

    <p class="msonormal"><span class="calibre11"><span class="calibre15">Cinder normal bir yürüyüşten biraz daha yavaş adımlarla opera binasına doğru yöneldi. Scarlet ikisinin arasına girdi ve Wolf’un karnının altından destek sağlayarak, onlara elinden geldiğince yardımcı olmaya çalıştı.</span></span></p>

    <p class="msonormal"><span class="calibre11"><span class="calibre15">Cinder’ın hemen ötesinde, orduya ait bir kargo gemisinin burnu, sonraki sokağın başından dışarı çıkmıştı.</span></span></p>

    <p class="msonormal"><span class="calibre11"><span class="calibre15">Bir uluma sesi, Scarlet’ın Wolf”un bedenini neredeyse yere düşürmesine sebep oldu. Kendini bundan daha savunmasız hissedebileceğini düşünemiyordu. Karnı ve göğsünü kolay hedef hâline getirmesine rağmen, kollarını Wolf’un göğsüne doladı ve ter, bitkinlik ve acı için bir salyangoz hızıyla ilerlemeye devam etti. Yan tarafından kan sızıyordu.</span></span></p>

    <p class="msonormal"><span class="calibre11"><span class="calibre15">“O sakinleştiricilerden daha fazlasını hazırlasan iyi olacak,” dedi Thorne.</span></span></p>

    <p class="msonormal"><span class="calibre11"><span class="calibre15">“içine... Tek seferde... Sadece bir tane... Koyulabiliyor...”</span></span></p>

    <p class="msonormal"><span class="calibre11"><span class="calibre15">Thorne bir küfür homurdandı, sonra keskin bir nefes aldı.</span></span></p>

    <p class="msonormal"><span class="calibre11"><span class="calibre15">Bir klik sesi yükseldi ve opera binasının önündeki kaldırımda duran bir adamın göğsüne bir dart oku saplandı.</span></span></p>

    <p class="msonormal"><span class="calibre11"><span class="calibre15">Scarlet daha onun orada olduğunu fark etmeden, adam yere yığılıverdi.</span></span></p>

    <p class="msonormal"><span class="calibre11"><span class="calibre15">“Biraz hızlanalım,” dedi Thorne. “O şeylerden daha kaç tane kaldı?”</span></span></p>

    <p class="msonormal"><span class="calibre11"><span class="calibre15">“Sadece üç tane,” dedi kız nefes nefese.</span></span></p>

    <p class="msonormal"><span class="calibre11"><span class="calibre15">“Tedarikte bulunman gerekecek.”</span></span></p>

    <p class="msonormal"><span class="calibre11"><span class="calibre15">“Evet. Sadece... Markete... Gider ve...” Fazlasıyla ağır bir yük altındaki kız, lafını tamamlamadı.</span></span></p>

    <p class="msonormal"><span class="calibre11"><span class="calibre15">Cinder’ın ayağı bir şeye takıldı ve hepsi beraberce sendeledi. Wolf’un bedeni, bir pat sesiyle yere düştü. Scarlet onun altından sıyrıldı ve iyice kötüleşen yaralarından akan kanı görünce kalbi ağzına geldi. “Wolf!”</span></span></p>

    <p class="msonormal"><span class="calibre11"><span class="calibre15">Etraflarından tüyler ürpertici uluma sesleri yükseldi. Sesler, öncekinden çok daha yakından geliyordu.</span></span></p>

    <p class="msonormal"><span class="calibre11"><span class="calibre15">“Rampayı hemen aç!” diye bağırdı kız, adamın irkilmesine yol açarak.</span></span></p>

    <p class="msonormal"><span class="calibre11"><span class="calibre15">“Sargı bezine ihtiyacımız var,” dedi Scarlet.</span></span></p>

    <p class="msonormal"><span class="calibre11"><span class="calibre15">Kız ayağa doğruldu ve tekrar Wolf’un bileklerini kavradı. “Gemide var. <i class="calibre5">Haydi!”</i></span></span></p>

    <p class="msonormal"><span class="calibre11"><span class="calibre15">Adam önden koştu ve haykırdı. “İko! Kapıyı aç!”</span></span></p>

    <p class="msonormal"><span class="calibre11"><span class="calibre15">Scarlet’ın kulağına mekanik sesleri devrelerden yükselen elektrik uğultusu çalındı ve kapı açılmaya başladı. Geminin içi görülebiliyordu. Ayağa kalkarak Wolf’un ayak bileklerini tuttu ve o sırada burun delikleri kocaman açılmış, dudakları azı dişlerini ortaya çıkaracak şekilde geriye çekilmiş bir adamın onlara doğru koşturduğunu gördü. Adam onu hücresine ilk defa götüren iki askerden biriydi.</span></span></p>

    <p class="msonormal"><span class="calibre11"><span class="calibre15">Bir klik sesini pat sesi izledi ve bir dart oku adamın koluna saplandı. Adam kükreyerek adımlarını hızlandırdı ama yüzündeki öfkeli ifade kaybolup yüzüstü yere kapaklanana kadar, ancak iki adım atabildi.</span></span></p>

    <p class="msonormal"><span class="calibre11"><span class="calibre15">“Neredeyse vardık,” dedi Cinder, dişlerini sıkarak. Tekrar Wolf’un bileklerini kavradı.</span></span></p>

    <p class="msonormal"><span class="calibre11"><span class="calibre15">Sokaklar ve gölgeler arasından onları daha fazla uluma sesi selamladı ve karanlığın içinden, dört ayak üstünde koşan figürler belirdi.</span></span></p>

    <p class="msonormal"><span class="calibre11"><span class="calibre15">Scarlet’ın sırtıyla bacakları sızlıyordu ve Wolf’un ayak bileğini tutan avuçları terle kayganlaşmıştı. “Geliyorlar!”</span></span></p>

    <p class="msonormal"><span class="calibre11"><span class="calibre15">“Fark ettim!”</span></span></p>

    <p class="msonormal"><span class="calibre11"><span class="calibre15">Scarlet dizleri üstüne kapaklandı. Wolf un bilinçsiz yüzüne baktı, sonra gözlerini panik içindeki kız çevirdi ve içinden bir öfke dalgası yükseldi. Bacaklarını sanki ekmek hamurundan yapılmış gibi hissetmesine rağmen, kendini tekrar ayağa kalkmaya zorladı.</span></span></p>

    <p class="msonormal"><span class="calibre11"><span class="calibre15">Sonra Thorne geri döndü ve kızı gemiye doğru ittirdi. “Git!” diye bağırdı ve Wolf’un ayak bileklerini kavradı.</span></span></p>

    <p class="msonormal"><span class="calibre11"><span class="calibre15">“Thorne! Senin gemiyi uçurman gerekiyordu!”</span></span></p>

    <p class="msonormal"><span class="calibre11"><span class="calibre15">Scarlet geminin açık kapısına doğru döndü. “Gemiyi ben uçurabilirim! Siz sadece Wolf’u içeri taşıyın!”</span></span></p>

    <p class="msonormal"><span class="calibre11"><span class="calibre15">Scarlet aklı Wolf’ta kalmasına rağmen koştu. Kasları alev alevdi ve başı adrenalinle zonkluyordu. Becerebildiği tek şey, bir ayağını diğerinin öne atabilmekti. Bitkinliğini umursamadı. Yan tarafındaki keskin acıya aldırmadı. Alnından damlayan terlere karşı gözlerini kırpıştırdı. Bir. Adım. Daha.</span></span></p>

    <p class="msonormal"><span class="calibre11"><span class="calibre15">Sırtına bir şey sürtündü. Kumaşın yırtıldığını, bir patırtı sesinin yükseldiğini işitti ve sonra bir şey onu ayak bileğinden kavradı. Scarlet bir çığlık atarak, rampanın dibinde yere kapaklandı. Baldırına tırnaklar gömüldüğünde, acıyla haykırdı.</span></span></p>

    <p class="msonormal"><span class="calibre11"><span class="calibre15">Bir ıslık sesi. Bir pat sesi.</span></span></p>

    <p class="msonormal"><span class="calibre11"><span class="calibre15">Kızı kavrayan el gevşedi.</span></span></p>

    <p class="msonormal"><span class="calibre11"><span class="calibre15">Scarlet adamın çenesine bir tekme savurarak rampanın kalanını aştı ve geminin içine daldı. Hızla kokpite koşturdu ve pilot koltuğuna çöktü. Cinder ile o adam motoru kapatmaya tenezzül etmemişti ve gemi bir uğultuyla çalışır hâldeydi. Scarlet bir robot gibi hareket etti. Gözüne akan terin tuzu yüzünden önünü zar zor görebiliyordu. Kalbi, sanki göğsünü çifteleyen bir attı.</span></span></p>

    <p class="msonormal"><span class="calibre11"><span class="calibre15">Ama kontrol panelini okşayan parmakları, ne yapmaları gerektiğini kendileri zaten biliyordu.</span></span></p>

    <p class="msonormal"><span class="calibre11"><span class="calibre15">“Kaptan? Cinder?”</span></span></p>

    <p class="msonormal"><span class="calibre11"><span class="calibre15">Scarlet şaşkınlıkla kapıya doğru baktı, ama kapıda kimse yoktu. “Kim o konuşan?”</span></span></p>

    <p class="msonormal"><span class="calibre11"><span class="calibre15">Bir anlık sessizlikten sonra; “Asıl sen kimsin?”</span></span></p>

    <p class="msonormal"><span class="calibre11"><span class="calibre15">Scarlet, alnındaki teri sildi. Gemi. Onunla konuşan, geminin kendisiydi.</span></span></p>

    <p class="msonormal"><span class="calibre11"><span class="calibre15">“Ben Scarlet. Kalkışa hazır olmamız gerekiyor. Sen...”</span></span></p>

    <p class="msonormal"><span class="calibre11"><span class="calibre15">“Thorne ile Cinder nerede?”</span></span></p>

    <p class="msonormal"><span class="calibre11"><span class="calibre15">“Arkadan geliyorlar. Bu gemide otomatik kalkış sistemi var mı?”</span></span></p>

    <p class="msonormal"><span class="calibre11"><span class="calibre15">Kontrol panelindeki bir dizi düğme aydınlandı. “Otomatik kalkış sistemi ve manyetik dengeleyiciler hazır.”</span></span></p>

    <p class="msonormal"><span class="calibre11"><span class="calibre15">“Güzel.” Scarlet elini itici kontrolüne uzattı ve rampaya vuran ayak seslerini işitmeyi bekledi.</span></span></p>

    <p class="msonormal"><span class="calibre11"><span class="calibre15">Şakağından bir dama ter aktı. Sertçe yutkundu ama kurumuş boğazını ıslatmayı başaramadı.</span></span></p>

    <p class="msonormal"><span class="calibre11"><span class="calibre15">“Neden bu kadar geciktiler?” Koltuğunu geriye doğru döndürerek başını hızla kokpitten dışarı uzattı ve kargo bölümünün ötesine doğru baktı.</span></span></p>

    <p class="msonormal"><span class="calibre11"><span class="calibre15">Wolf’un hareketsiz bedeni, rampanın birkaç metre uzağında yatıyordu ve Cinder ile arkadaşı sırt sırta vermişlerdi.</span></span></p>

    <p class="msonormal"><span class="calibre11"><span class="calibre15">Çevreleri yedi Aycı askeri ve sihirbazla sarılıydı.</span></span></p>
  </div>
</body>
</html>