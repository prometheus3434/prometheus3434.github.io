<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_41"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font3"><span class="calibre18">BÖLÜM</span></span><a class="pcalibre pcalibre1" id="bookmark43"></a><a class="pcalibre pcalibre1" id="bookmark44"></a></p>

    <p class="msonormal1"><a class="pcalibre pcalibre1" id="_Toc414713495"><b class="calibre3"><span class="calibre20">Otuz Üç</span></b></a></p>

    <p class="msonormal"><span class="calibre11"><span class="calibre13">CINDER BİR KÜFÜR SAVURARAK ARKASINDAKİ</span></span> <span class="calibre11"><span class="calibre15">Thorne’a baktı. Ama Thorne, sadece omuz silkmekle yetindi. Cinder gözlerini bayılan kıza geri çevirdi. Kızın başı, hemen girişteki masanın altında, garip bir açıyla duruyordu ve ayakları kapı eğişine doğru uzanmıştı.</span></span></p>

    <p class="msonormal"><span class="calibre11"><span class="calibre15">“Michelle Benoit’nın torunu bu kız mı?” diye sordu Cinder. Retina tarayıcısı kızın yüz hatlarını veri tabanındaki bilgilerle eşleştirip herhangi bir sonuç alamamıştı. Kız Scarlet Benoit olsaydı, eşleştirme mutlaka olumlu sonuçlanırdı. “Neyse, boş ver,” dedi Cinder ve kızın hareketsiz bedenine doğru yaklaştı. Masayı bir kenara ittirdiğinde, kızın başı bir pat sesiyle yere indi.</span></span></p>

    <p class="msonormal"><span class="calibre11"><span class="calibre15">Cinder kızın üstünden uzandı ve kapıdan dışarıya göz gezdirdi. Kapının önünde, eski bir hava aracı duruyordu.</span></span></p>

    <p class="msonormal"><span class="calibre11"><span class="calibre15">“Ne yapıyorsun?” diye sordu Thorne.</span></span></p>

    <p class="msonormal"><span class="calibre11"><span class="calibre15">“Bakıyorum.” Cinder arkasına döndüğünde Thorne’u merdivenlerin başında durmuş, kızı hafif bir merakla süzerken buldu. “Kız yalnız gibi görünüyor.”</span></span></p>

    <p class="msonormal"><span class="calibre11"><span class="calibre15">Thorne hınzırca sırttı. “Onu da yanımızda götürmeliyiz.”</span></span></p>

    <p class="msonormal"><span class="calibre11"><span class="calibre15">Cinder ona dik bir bakış attı. “Çıldırdın mı sen?”</span></span></p>

    <p class="msonormal"><span class="calibre11"><span class="calibre15">“Aşktan çılgına döndüm. Çok çarpıcı bir kız.”</span></span></p>

    <p class="msonormal"><span class="calibre11"><span class="calibre15">“Sen aptalın tekisin. Onu oturma odasına taşımama yardım et.”</span></span></p>

    <p class="msonormal"><span class="calibre11"><span class="calibre15">Thorne herhangi bir itirazda bulunmadı ve birkaç saniye sonra Cinder’ın yardımına bile ihtiyaç duymadan kızı kollarının arasına almıştı bile.</span></span></p>

    <p class="msonormal"><span class="calibre11"><span class="calibre15">“Koltuğa yatır.” Cinder önden gitti ve koltuktaki solmuş yastıkların yerini değiştirdi.</span></span></p>

    <p class="msonormal"><span class="calibre11"><span class="calibre15">“Ben böyle iyiyim.” Thorne duruşunu bir parça değiştirdi ve kızın başının, göğsüne düşmesine, sarı saçlarının deri ceketinin fermuarına takılmasına sebep oldu.</span></span></p>

    <p class="msonormal"><span class="calibre11"><span class="calibre15">“Onu koltuğa yatır Thorne. Hemen şimdi.”</span></span></p>

    <p class="msonormal"><span class="calibre11"><span class="calibre15">Thorne kendi kendine homurdanarak kızı yatırdı, kızın açılan belini titizlikle tişörtünü düzelterek kapattı ve sonra bacaklarını daha rahat bir pozisyona geçirmeye giriştiğinde, Cinder adamı yakasından tuttuğu gibi geriye doğru çekti. “Gidelim buradan. Kız bizi tanıdı. Uyandığı anda polise haber verecektir.”</span></span></p>

    <p class="msonormal"><span class="calibre11"><span class="calibre15">Thorne deri ceketinin cebinden bir el ekranı çıkardı ve Cinder’a uzattı.</span></span></p>

    <p class="msonormal"><span class="calibre11"><span class="calibre15">“O da nereden çıktı?”</span></span></p>

    <p class="msonormal"><span class="calibre11"><span class="calibre15">“Kızın el ekranı. Sen paniklerken ben de onu araklamakla meşguldüm.”</span></span></p>

    <p class="msonormal"><span class="calibre11"><span class="calibre15">Cinder el ekranını Thorne’un elinden kaptığı gibi, askeri kargo pantolonunun yan ceplerinden birine attı. “Buna rağmen <i class="calibre5">biri<span>lerine</span></i> bahsetmesi uzun sürmeyecektir. Onlar da buraya gelip araştırma yapacak ve bizim Michelle Benoit’nın peşinde olduğumuzu anlayacaklar. Bu durumda kendileri de Michelle Benoit’yı bulmaya çalışacak ve... Belki de gitmeden önce kızın hava aracını çalışmaz hâle getirmeliyim.”</span></span></p>

    <p class="msonormal"><span class="calibre11"><span class="calibre15">“Bence kalıp onunla konuşmalıyız. Belki de Michelle’i nerede bulabileceğimizi biliyordur.”</span></span></p>

    <p class="msonormal"><span class="calibre11"><span class="calibre15">“Kalıp <i class="calibre5">konuşmak</i> mı? Ve böylece ona, izimizi bulabilmeleri için daha fazla bilgi mi sunalım? Şimdiye kadar duyduğum en aptalca fikir bu.</span></span></p>

    <p class="msonormal"><span class="calibre11"><span class="calibre15">“Dur bakalım. Onu yanımızda götürme fikrim bence daha iyidir. Ama o fikri çoktan reddettin bile ve ben de şimdi plan B’ye geçiş yapmak zorunda kaldım ki bu da onu sorgulamak demek oluyor. Ve şimdiden sabırsızlanmaya başladım. Eski kız arkadaşımla, adını “sorgulama” koyduğumuz bir oyun oynardık ve...”</span></span></p>

    <p class="msonormal"><span class="calibre11"><span class="calibre15">“Bu kadarı yeterli.” Cinder bir elini kaldırarak Thorne’u susturdu. “Bu kötü bir fikir. Ben hemen şimdi buradan ayrılıyorum ve sen istersen, yeni kız arkadaşının yanında kalmakta serbestsin.” Cinder bir hışımla Thorne’un yanından geçerek kapıya yöneldi.</span></span></p>

    <p class="msonormal"><span class="calibre11"><span class="calibre15">Thorne, Cinder’ın topuklarından ayrılmadı. “İşte <i class="calibre5">bu</i> kesinlikle bir kıskançlık gösterisiydi.”</span></span></p>

    <p class="msonormal"><span class="calibre11"><span class="calibre15">Kapı yolunu yarılamışken arkalarından yükselen bir inilti sesiyle durdular ve dönüp baktıklarında, kızın kirpiklerini titreştirerek gözlerini açtığını gördüler.</span></span></p>

    <p class="msonormal"><span class="calibre11"><span class="calibre15">Cinder bir küfür daha savurdu ve Thorne’u kapıya doğru çekiştirdi. Ama Thorne olduğu yerden kıpırdamadı. Bir an sonra Cinder’ın kavrayışından kurtuldu ve oturma odasına geri yöneldi. Kız, yüzünde bir dehşet ifadesiyle doğruldu.</span></span></p>

    <p class="msonormal"><span class="calibre11"><span class="calibre15">“Korkmana gerek yok,” dedi Thorne. “Canını yakmayacağız.” “Siz net ekranlarında gördüğüm şu kaçaklarsınız,” dedi kız, alımlı bir Avrupa aksanıyla. Sonra ağzı açık bir hâlde Cinder’a baktı. “Sen... Sen...”</span></span></p>

    <p class="msonormal"><span class="calibre11"><span class="calibre15">“Aycı sayborg firarisi?” diye yardımcı oldu Thorne.</span></span></p>

    <p class="msonormal"><span class="calibre11"><span class="calibre15">Kızın yüzündeki son bir parça kan da çekildi. Cinder içinden bir sabır duası okudu.</span></span></p>

    <p class="msonormal"><span class="calibre11"><span class="calibre15">“B-beni öldürecek misiniz?”</span></span></p>

    <p class="msonormal"><span class="calibre11"><span class="calibre15">“Hayır! Hayır, tabii ki hayır.” Thorne koltuğun diğer tarafına çöktü. “Sadece birkaç soru sormak istiyoruz.”</span></span></p>

    <p class="msonormal"><span class="calibre11"><span class="calibre15">Kız yutkundu.</span></span></p>

    <p class="msonormal"><span class="calibre11"><span class="calibre15">“Adın nedir aşkım?”</span></span></p>

    <p class="msonormal"><span class="calibre11"><span class="calibre15">Kız alt dudağını ısırdı ve Thorne, güvensizlik ve umutla karışık bir ifadeyle baktı. “Emilie,” dedi kız, zar zor duyulabilir bir sesle.</span></span></p>

    <p class="msonormal"><span class="calibre11"><span class="calibre15">“Emilie. Güzel bir kıza yakışan, güzel bir isim.” içinden yükselen öğürme refleksini bastıran Cinder, başını kapının çerçevesine tosladı. Çıkan ses, kızın dikkatini tekrar Cinder’a yöneltmesine ve korkuyla sinmesine sebep oldu.</span></span></p>

    <p class="msonormal"><span class="calibre11"><span class="calibre15">“Üzgünüm,” dedi Cinder, iki elini de uzatarak. “Ee, seninle tanışmak gerçekten çok güzel.”</span></span></p>

    <p class="msonormal"><span class="calibre11"><span class="calibre15">Gözleri Cinder’ın metalden eline kilitlenen Emilie, histerik bir ağlama krizine girdi. “Lütfen beni öldürmeyin. Sizi gördüğümden kimseye bahsetmem! Söz veriyorum, yeter ki beni öldürmeyin!” Ağzı bir karış açık kalan Cinder’ın gözleri, bir an için kızı bu krize sokan eline indi. Ama bir an sonra anladı ki kızın asıl korktuğu şey, bir sayborgla değil, bir Aycıyla karşı karşıya olmasıydı. Cinder yan gözle Thorne’a baktı. Thorne’un onu süzen gözleri ise sanki suçlamalarla doluydu. Thorne sonra pes dercesine ellerini havaya attı. “İyi. Bu işi sana bırakıyorum o zaman,” dedi Cinder ve bir hışımla odadan dışarı çıktı.</span></span></p>

    <p class="msonormal"><span class="calibre11"><span class="calibre15">Merdivenlere oturan Cinder, pencereden dışarısını, eve uzanan yolu izlerken, içeride kızı sakinleştirmeye çalışan Thorne’un sesini işitebiliyordu. Dirseklerini dizlerine dayadı ve Thorne’un mırıltıları ile Emilie’nin hıçkırıklarını dinledi, şakaklarını ovuşturarak baş ağrısı başlangıcına karşı savaş verdi.</span></span></p>

    <p class="msonormal"><span class="calibre11"><span class="calibre15">Bir zamanlar insanlar ona tiksinti dolu ifadelerle bakarlardı. Artık, onu görünce dehşete düşüyorlardı.</span></span></p>

    <p class="msonormal"><span class="calibre11"><span class="calibre15">Cinder hangisinin daha kötü olduğundan emin değildi.</span></span></p>

    <p class="msonormal"><span class="calibre11"><span class="calibre15">Dünyaya bu hâlde olmasının kendi suçu olmadığını haykırmak istiyordu. Bu konuda yapabileceği hiçbir şey yoktu.</span></span></p>

    <p class="msonormal"><span class="calibre11"><span class="calibre15">Eğer kendisine bir tercih hakkı verilseydi bile, seçimi bu olmazdı.</span></span></p>

    <p class="msonormal"><span class="calibre11"><span class="calibre15">Aycı. Sayborg. Kaçak. Kanun dışı. Toplum dışı.</span></span></p>

    <p class="msonormal"><span class="calibre11"><span class="calibre15">Cinder yüzünü kollarının arasında gömdü ve bu haksız sıfatları aklından uzaklaştırmaya çalıştı. Kendine nefret etmekle bir yere varamazdı. Bundan önce endişelenmesi gereken pek çok şey vardı.</span></span></p>

    <p class="msonormal"><span class="calibre11"><span class="calibre15">Diğer odada, Thorne’un Michelle Benoit’nın adını sarf ettiğini ve kızdan kendilerine yardımcı olabilecek herhangi bir bilgi kırıntısı dilendiğini işitti. Ama Thorne’un aldığı tek yanıt, gevelenmiş birkaç özür oldu.</span></span></p>

    <p class="msonormal"><span class="calibre11"><span class="calibre15">Cinder içinden, <i class="calibre5">keşke kızı</i>, <i class="calibre5">ona zarar vermeyeceklerine, gerçekten de iyi insanlar olduklarına ikna etmenin daha iyi bir yolu olsaydı</i>, diye dileyerek iç geçirdi.</span></span></p>

    <p class="msonormal"><span class="calibre11"><span class="calibre15">Omuzları aniden gerginleşti.</span></span></p>

    <p class="msonormal"><span class="calibre11"><span class="calibre15">Kızı buna ikna <i class="calibre5">edebilirdi.</i> Hem de kolayca. İçi bir anlığına suçluluk duygusuyla doldu ama yine de bu fikri bir yana atmadı. Gözünü ufka çevirdi ve bâlâ tarlaların ötesinde herhangi bir hareketlilik olmadığını gördü.</span></span></p>

    <p class="msonormal"><span class="calibre11"><span class="calibre15">Parmaklarını iç içe geçirdi ve düşüncelere daldı.</span></span></p>

    <p class="msonormal"><span class="calibre11"><span class="calibre15">“Michelle Benoit’yı tanıyorsun, değil mi?” diye yükseldi Thorne’un sesi, yalvarırmış gibi çıkmaya başlayan bir tınıyla. “Yani sonuçta, onun evindesin. Burası onun evi, değil mi?”</span></span></p>

    <p class="msonormal"><span class="calibre11"><span class="calibre15">Cinder başparmaklarıyla şakalarını ovuşturdu.</span></span></p>

    <p class="msonormal"><span class="calibre11"><span class="calibre15">Kendisi, yeteneğini kötüye kullanan Kraliçe Levana ve diğer Aycılar gibi biri değildi. Aldatarak, beyin yıkayarak ve kontrol altına alarak diğer insanları kendi çıkarına kullanmak gibi bir isteği yoktu.</span></span></p>

    <p class="msonormal"><span class="calibre11"><span class="calibre15">Ne var ki birini kontrol altına almak, iyi bir amaca hizmet edecekse... Sadece kısa süreliğine...</span></span></p>

    <p class="msonormal"><span class="calibre11"><span class="calibre15">“Lütfen ağlamayı bırak artık Emilie. Sadece basit bir soru sordum.”</span></span></p>

    <p class="msonormal"><span class="calibre11"><span class="calibre15">“İyi,” diye mırıldandı Cinder, merdivenlerden kalkarak. “Bu sonuçta onun da iyiliğine olacak.”</span></span></p>

    <p class="msonormal"><span class="calibre11"><span class="calibre15">İçindeki suçluluk duygusunu dağıtmak için derin bir nefes aldı ve oturma odasına geri girdi.</span></span></p>

    <p class="msonormal"><span class="calibre11"><span class="calibre15">Ağlamaktan şişmiş gözleri hızla Cinder’a dönen kız, geriye doğru sindi.</span></span></p>

    <p class="msonormal"><span class="calibre11"><span class="calibre15">Cinder kendini rahatlamaya zorladı ve sinirlerindeki hafif karıncalanmayı geri çağırdı. Sıcakkanlılığa, şefkate ve güzel düşüncelere odaklandı. “Biz senin dostlarınız,” dedi. “Sana yardıma geldik.”</span></span></p>

    <p class="msonormal"><span class="calibre11"><span class="calibre15">Emilie’nin gözleri parladı.</span></span></p>

    <p class="msonormal"><span class="calibre11"><span class="calibre15">“Michelle Benoit’nın nerede olduğunu söyleyebilir misin Emilie?”</span></span></p>

    <p class="msonormal"><span class="calibre11"><span class="calibre15">Emilie yanağından süzülen son bir damla gözyaşının farkında bile değildi. “Nerede olduğunu bilmiyorum. Uç hafta önce ortadan kayboldu. Polis hiçbir ipucu bulamadı.”</span></span></p>

    <p class="msonormal"><span class="calibre11"><span class="calibre15">“Bu konuda herhangi bir bilgin var mı?”</span></span></p>

    <p class="msonormal"><span class="calibre11"><span class="calibre15">“Madam Benoit, Scarling sebze nakliyatı yaptığı sırada, gün ortasında ortadan kayboldu. Kendisine ait bir hava aracı veya uzay gemisi yoktu. Eşyalarım da yanına almamıştı. Kimlik çipi çıkartılmış, el ekranı ile birlikte geride bırakılmıştı.”</span></span></p>

    <p class="msonormal"><span class="calibre11"><span class="calibre15">Duyduklarını idrak etmeye başladıkça, yarattığı arkadaşlık ve güven havasını sürdürebilmek için, Cinder’ın tüm gücünü kullanması gerekti.</span></span></p>

    <p class="msonormal"><span class="calibre11"><span class="calibre15">“Scarlet’ın bu konuda bildiği başka şeyler olabilir sanıyorum.”</span></span></p>

    <p class="msonormal"><span class="calibre11"><span class="calibre15">Cinder sırtını dikleştirdi.</span></span></p>

    <p class="msonormal"><span class="calibre11"><span class="calibre15">“Scarlet kendini babaannesini bulmaya adamıştı. Birkaç gün önce bana gelip bir süre uzaklara gideceğini söyledi ve benden çiftliğe göz kulak olmamı istedi. Babaannesine dair bir ipucu yakalamış gibi görünüyordu ama ne olduğunu bana söylemedi. Çok üzgünüm.”</span></span></p>

    <p class="msonormal"><span class="calibre11"><span class="calibre15">“O günden sonra Scarlet’tan hiç haber aldın mı?” diye sordu Thorne, öne doğru eğilerek.</span></span></p>

    <p class="msonormal"><span class="calibre11"><span class="calibre15">Emilie başını iki yana salladı. “Hayır. Onun için endişeleniyorum ama çetin cevizdir. Ona bir şey olmaz.” Yüzü çocukça bir neşeyle aydınlandı. “Yardımcı olabildim mi? Elimden geleni yapmak isterim.”</span></span></p>

    <p class="msonormal"><span class="calibre11"><span class="calibre15">Cinder kızın sergilediği heves karşısında irkildi. “Evet, yardımcı oldun. Teşekkürler. Aklına gelen başka bir şey olursa-”</span></span></p>

    <p class="msonormal"><span class="calibre11"><span class="calibre15">“Son bir sorum var,” dedi Thorne, bir parmağım kaldırarak. “Gemimizin biraz tamire ihtiyacı var. Yakınlarda iyi bir yedek parça dükkânı biliyor musun?”</span></span></p>
  </div>
</body>
</html>