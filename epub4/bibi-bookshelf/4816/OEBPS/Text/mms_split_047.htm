<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_46"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713499"></a><a class="pcalibre pcalibre1" id="bookmark53"></a><span><span class="font"><b class="calibre3"><span class="calibre12">Otuz Yedi</span></b></span></span></p>

    <p class="msonormal"><a class="pcalibre pcalibre1" id="bookmark54"></a><span class="calibre11"><span class="calibre13">“O DA NEYDİ YAHU ÖYLE?” DİYE BAĞIRDI THORNE</span></span><span class="calibre11"><span class="calibre15">, kapsül gemiyi sokaktan havalandırırken. Kanunların öngördüğünden çok daha alçakta ve çok daha yüksek bir hızla Rieux’yu çevreleyen tarlaların üstünden ilerlediler.</span></span></p>

    <p class="msonormal"><span class="calibre11"><span class="calibre15">Hâlâ nefesini toplamaya çalışan Cinder, başını iki yana salladı. “Bunlar Aycıydı... Adam... Kraliçeyle ilgili bir şeyler söyledi.”</span></span></p>

    <p class="msonormal"><span class="calibre11"><span class="calibre15">Thorne bir küfür savurarak avucunu geminin kontrol paneline indirdi. “Ayaların vidalarının eksik olduğunu biliyordum, üstüne alınma ama bu adamlar birer psikopat. Herif resmen kolumu çiğnedi! Üstelik bu, benim en sevdiğim ceketim!”</span></span></p>

    <p class="msonormal"><span class="calibre11"><span class="calibre15">Cinder yan gözle Thorne’a baktı. Ama Thorne un yaralı omzu, diğer taraftakiydi. Cinder yine de Thorne’un, sayıklama hâlinden çıkarmak için alnını onunkine tosladığı yerdeki kırmızılığı rahatça görebiliyordu.</span></span></p>

    <p class="msonormal"><span class="calibre11"><span class="calibre15">Cinder metalden serin parmaklarını, zonklamaya başlayan kendi alnına götürdü ve görüşünün bir kenarında, tüm bu dehşetli dakikalar içinde gözünden kaçmış bir yazının durduğunu gördü.</span></span></p>

    <p class="msonormal"><a class="pcalibre pcalibre1" id="bookmark55"></a><span class="font4"><span class="calibre41">NEREDESİNİZ?</span></span></p>

    <p class="msonormal"><span class="calibre11"><span class="calibre15">“İko paniğe kapılmış durumda.”</span></span></p>

    <p class="msonormal"><span class="calibre11"><span class="calibre15">Thorne keskin bir dönüşle, terk edilmiş bir traktörün etrafından dolaştı. “Polisler aklımdan çıkmış! Gemim hâlâ sağlam mı?” “Bekle.” Keskin dönüşle birlikte midesi kalkan Cinder emniyet kemerini kavradı ve yeni bir ileti gönderdi.</span></span></p>

    <p class="msonormal"><a class="pcalibre pcalibre1" id="bookmark56"></a><span class="font4"><span class="calibre41">YOLDAYIZ. POLİSLER HÂLÂ ORADA MI?</span></span></p>

    <p class="msonormal"><span class="calibre11"><span class="calibre15">İko neredeyse anında cevap verdi.</span></span></p>

    <p class="msonormal"><a class="pcalibre pcalibre1" id="bookmark57"></a><span class="font4"><span class="calibre41">HAYIR. GEMİNİN ALT TARAFINA BİR İZLEME CİHAZI YERLEŞTİRİP GİTTİLER. RIEUX'DAKİ BİR OLAY YÜZÜNDEN.</span></span></p>

    <p class="msonormal"><a class="pcalibre pcalibre1" id="bookmark58"></a><span class="font4"><span class="calibre41">ŞU ANDA NET EKRANLARINI İZLİYORUM CİNDER, SEN DE GÖREBİLİYOR MUSUN?</span></span></p>

    <p class="msonormal"><span class="calibre11"><span class="calibre15">Cinder yutkundu ama bir cevap vermedi. “Polis oradan ayrılmış. Arkalarında bir izleme cihazı bırakmışlar.”</span></span></p>

    <p class="msonormal"><span class="calibre11"><span class="calibre15">“Eh, çok şaşırmadım.” Thorne hızla alçaldı, bu sırada bir yel değirmeninin ucunu iniş takımlarına sürttürdü. Cinder, Rampion’un sadece birkaç kilometre ötede, gece karanlığında, tarlaların ortasında gri bir cüsse hâlinde durduğunu gördü.</span></span></p>

    <p class="msonormal"><a class="pcalibre pcalibre1" id="bookmark59"></a><span class="font4"><span class="calibre41">KAPSÜL GEMİ HANGAR GİRİŞİNİ AÇ İKO.</span></span></p>

    <p class="msonormal"><span class="calibre11"><span class="calibre15">Kapsül gemi Rampion’a yaklaştığı sırada, hangar girişi çoktan açılmıştı. Cinder gözlerini yumdu ve Thorne fazlasıyla hızlı bir şekilde girişe doğru dalışa geçerken elleriyle koltuğunun iki yanını kavradı. Ama Thorne son anda iticileri çalıştırdı ve gemiyi aniden durdurdu. Kapsül gemisinin motoru sarsıntılar eşliğinde suskunlaştı. Cinder daha farların ışığı sönmeden yan kapıdan dışarı fırladı.</span></span></p>

    <p class="msonormal"><span class="calibre11"><span class="calibre15">“İzleyici cihaz ne tarafta İko?”</span></span></p>

    <p class="msonormal"><span class="calibre11"><span class="calibre15">“Yıldızlar aşkına Cinder. Nerede kaldınız? Neler oluyor?”</span></span></p>

    <p class="msonormal"><span class="calibre11"><span class="calibre15">“Vakit yok. İzleyici!</span></span></p>

    <p class="msonormal"><span class="calibre11"><span class="calibre15">“Sancak tarafında, iniş takımlarının altında.”</span></span></p>

    <p class="msonormal"><span class="calibre11"><span class="calibre15">“Ben hallederim,” dedi Thorne, ardına kadar açık kapılara yönelerek. “Ben dışarı çıkar çıkmaz hangar kapısını kapat ve sonra geminin altındaki giriş kapağını aç İko. Cinder, sen de o güç kaynağını tak!” Thorne hangar rampasından aşağı atladı ve Cinder, adamın çamura inen ayak sesini duydu. Bir an sonra hangar kapıları kapanmaya başladı.</span></span></p>

    <p class="msonormal"><span class="calibre11"><span class="calibre15">“Bekle!”</span></span></p>

    <p class="msonormal"><span class="calibre11"><span class="calibre15">Cinder’ın zonklayan başını uzatabileceği bir aralık kalmışken, kapılar durakladı.</span></span></p>

    <p class="msonormal"><span class="calibre11"><span class="calibre15">“Ne oldu?” diye haykırdı İko. “Thorne’un çıktığını sanmıştım. Yoksa onu ezdim mi?”</span></span></p>

    <p class="msonormal"><span class="calibre11"><span class="calibre15">“Hayır, hayır. Thorne iyi. Sadece benim yapmam gereken bir şey var.”</span></span></p>

    <p class="msonormal"><span class="calibre11"><span class="calibre15">Cinder dudağını dişleyerek bir dizinin üstüne çöktü. Pantolonun paçasını sıyırdı, metalden bacağındaki hazneyi açtı ve kablo kargaşası arasında duran iki ufak çipi buldu. Doğrudan iletişim çipi, her zamanki garip beyazlığıyla parıldıyordu ve Peony’nin kimlik çipi, kurumuş kanla kaplıydı.</span></span></p>

    <p class="msonormal"><span class="calibre11"><span class="calibre15">Subaylar onu Peony’nin çipi sayesinde bulmuştu ve Levana’nın adamları da bu şekilde bulabilirdi.</span></span></p>

    <p class="msonormal"><span class="calibre11"><span class="calibre15">Ne kadar aptalım,” diye mırıldandı Cinder, çipi kabloların arasından alarak. Kalbi aniden sıkışır gibi oldu ama tüm gücünü toplayarak kimlik çipine son bir öpücük kondurup onu tarlaların ortasına fırlattı. Ay ışığı altında son bir kez parıldayan çip, karanlığın içinde yitip gitti.</span></span></p>

    <p class="msonormal"><span class="calibre11"><span class="calibre15">“Tamam. Kapıları kapatabilirsin artık.”</span></span></p>

    <p class="msonormal"><span class="calibre11"><span class="calibre15">Kapılar tak diye kapandığı sırada, Cinder da kapsül gemiye geri döndü ve koltuğun önünde duran güç kaynağını aldı.</span></span></p>

    <p class="msonormal"><span class="calibre11"><span class="calibre15">Motor odası, kırmızı acil durum lambalarıyla aydınlanmıştı. Cinder karnının üstüne yatarak, motor ile geminin dış cephesini kaplayan duvar arasına sürünüp eski güç kaynağının cıvatalarını sökerken, geminin planlarını çoktan retinasındaki ekrana çağırmıştı bile.</span></span></p>

    <p class="msonormal"><span class="calibre11"><span class="calibre15">Güç kaynağının kablolarını söktüğü anda, tüm gemi karardı. Cinder kendi kendine küfretti.</span></span></p>

    <p class="msonormal"><span class="calibre11"><i class="calibre5"><span class="calibre15">“Cinder!”</span></i></span> <span class="calibre11"><span class="calibre15"><span> </span>Thorne’un sinirli sesi Cinder’ın yukarısında bir yerlerden yükseldi.</span></span></p>

    <p class="msonormal"><span class="calibre11"><span class="calibre15">Cinder fenerini çalıştırdı ve hafif bir panikle kesik kesik nefesler alırken, yeni güç kaynağının etrafındaki koruyucu plastiği çıkardı. Soğutma sistemleri çalışmazken, motor odasının boğucu bir sıcaklığa ulaşması çok uzun sürmezdi.</span></span></p>

    <p class="msonormal"><span class="calibre11"><span class="calibre15">Cinder güç kaynağına bir kablo iliştirdi. Sonra kablonun diğer ucunu motora taktı.</span></span></p>

    <p class="msonormal"><span class="calibre11"><span class="calibre15">Güç kaynağını duvara vidaladığı sırada, daha önceleri parmağında bir tornavida olmadığı zamanlarda işini nasıl halledebildiğim hatırlayamadığını fark etti. Gözünün önündeki motor planına gerektiği şekilde zum yaparak, diğer kabloları da gereken yerlere bağladı.</span></span></p>

    <p class="msonormal"><span class="calibre11"><span class="calibre15">Yutkunarak klavyeye yeniden başlatma kodunu girdi. Motordan bir uğultu sesi yükseldi, giderek şiddetlendi ve kısa süre sonra, motor artık tatmin olmuş bir kedi gibi mırlıyordu. Kırmızı lambalar titreşerek tekrar yandı ve sonra hızla yerlerini beyaz ışığa bıraktı.</span></span></p>

    <p class="msonormal"><span class="calibre11"><span class="calibre15">“İko?”</span></span></p>

    <p class="msonormal"><span class="calibre11"><span class="calibre15">İko neredeyse anında cevap verdi. “Az önce ne oldu öyle? Neden kimse bana neler olduğunu anlatmıyor?”</span></span></p>

    <p class="msonormal"><span class="calibre11"><span class="calibre15">Cinder derin bir nefes vererek karnının üstüne yattı ve sürünerek kapıya doğru ilerledi. Geminin ana katına uzanan merdiven demirlerinden ilkini kavradığında seslendi. “Gemi kalkışa hazır!”</span></span></p>

    <p class="msonormal"><span class="calibre11"><span class="calibre15">Kelimeler ağzından çıktıktan neredeyse hemen sonra, Cinder’ın altındaki ateşleyiciler çalıştı ve gemi yerden havalandı. Rampion bir an havada asılı kaldıktan sonra hızla gökyüzüne atılarak Michelle Benoit’nın güzel kasabasındaki yıkımdan uzaklaşırken, Cinder bir çığlık atarak sıkıca merdiven demirine tutundu.</span></span></p>

    <p class="msonormal"><span class="calibre11"><span class="calibre15">Tekrar yörüngeye oturduklarında, Cinder kokpitteki Thorne’un yanına ulaştı ve koltuğa yığılarak, iki kolunu bitkin bir şekilde yanlardan sarkıttı.</span></span></p>

    <p class="msonormal"><span class="calibre11"><span class="calibre15">“Yaralarımızı temizlesek iyi olacak,” dedi Cinder, Thorne’un omzundaki kan lekesini gördüğünde.</span></span></p>

    <p class="msonormal"><span class="calibre11"><span class="calibre15">Thorne gözlerini ona çevirmeden başını salladı. “Evet. O herifleri delirten şey neyse, bana da bulaşmasını istemem.”</span></span></p>

    <p class="msonormal"><span class="calibre11"><span class="calibre15">Sağ bacağı kendi ağırlığı altında titreyen Cinder, aksak adımlarla sağlık birimine gitti ve sandıkları kapının önünden çektiğine memnun bir hâlde, bir sürü bandaj ve merhem buldu.</span></span></p>

    <p class="msonormal"><span class="calibre11"><span class="calibre15">“İyi kalkıştı,” dedi Cinder, kokpitteki Thorne’un yanına döndüğünde. “Kaptan.”</span></span></p>

    <p class="msonormal"><span class="calibre11"><span class="calibre15">Cinder yapış yapış kol yenini parmağındaki bıçakla kesip açarken, Thorne somurtarak homurdandı.</span></span></p>

    <p class="msonormal"><span class="calibre11"><span class="calibre15">“Kendini nasıl hissediyorsun?” diye sordu Cinder, Thorne’un kolundaki diş izlerini inceleyerek.</span></span></p>

    <p class="msonormal"><span class="calibre11"><span class="calibre15">“Vahşi bir köpek tarafından ısırılmış gibi.”</span></span></p>

    <p class="msonormal"><span class="calibre11"><span class="calibre15">“Başın dönüyor mu? Sarhoş gibi misin? Sonuçta çok kan kaybettin.”</span></span></p>

    <p class="msonormal"><span class="calibre11"><span class="calibre15">“Ben iyiyim,” dedi Thorne, kıza dik bir bakış fırlatarak. “Sadece ceketim konusunda oldukça sinirliyim.”</span></span></p>

    <p class="msonormal"><span class="calibre11"><span class="calibre15">“Daha kötüsü de olabilirdi. “Cinder bir sağlık bandından uzun bir parça kesti. “O subaya yaptığım gibi, seni de kendime etten bir kalkan olarak kullanabilirdim.” Cinder hıçkırdı. Thorne’un kolunu sarıp sargıyı bantlarken, Cinder’ın gözleri sanki çöller kadar kuruydu ve başına şiddetli bir ağrı girmeye başlamıştı.</span></span></p>

    <p class="msonormal"><span class="calibre11"><span class="calibre15">“Orada ne oldu?”</span></span></p>

    <p class="msonormal"><span class="calibre11"><span class="calibre15">Cinder başını iki yana salladı ve gözlerini avucundaki kesiğe indirdi. “Emin değilim,” dedi, elini de çarpık bir şekilde sargılarken.</span></span></p>

    <p class="msonormal"><span class="calibre11"><span class="calibre15">“Cinder.”</span></span></p>

    <p class="msonormal"><span class="calibre11"><span class="calibre15">“Öyle yapmak istemedim.” Cinder kendi koltuğuna geri yığıldı. Kendini onunla saldırgan adam arasına koyan kadının gözlerindeki boş, ölü bakışları hatırlayınca midesinin bulandığını hissetti. “Sadece paniğe kapıldım ve sonra tek hatırladığım şey, kadının benim önüme geçmesiydi. Bunu düşünerek planlamadım, herhangi bir şey yapmayı bile denemedim. Sadece öyle oldu. Koltuktan kalktı ve daha geniş bir alana ihtiyaç duyarak, hızla kargo bölümüne geçti. Nefes almaya, hareket etmeye, düşünmeye ihtiyacı vardı. “Önceden bahsettiğim şey, işte tam da buydu! Bu yetenek beni bir canavara dönüştürüyor! Tıpkı o adamlar gibi, Levana gibi bir canavara.”</span></span></p>

    <p class="msonormal"><span class="calibre11"><span class="calibre15">Cinder bir sonraki itirafım yutarak şakaklarını ovuşturdu. Belki de sorun sadece bir Aycı olması değildi. Belki de bu, kanında vardı.</span></span></p>

    <p class="msonormal"><span class="calibre11"><span class="calibre15">Belki tıpkı teyzesi gibiydi... Veya ondan daha iyi olduğu söylenemeyecek olan annesi gibi.</span></span></p>

    <p class="msonormal"><span class="calibre11"><span class="calibre15">“Veya,” dedi Thorne, “bu sadece bir kazaydı ve sen hâlâ öğrenme aşamasındasın.”</span></span></p>

    <p class="msonormal"><span class="calibre11"><span class="calibre15">“Kaza mı?” Cinder hızla Thorne’a döndü. “Bir kadını öldürdüm ben!”</span></span></p>

    <p class="msonormal"><span class="calibre11"><span class="calibre15">Thorne bir parmağım kaldırdı. “Hayır. Kadını öldüren kişi o kan emici, uluyan kurt adamdı. Sen korku içindeydin Cinder, elin ayağın tutulmuş hâldeydin.”</span></span></p>

    <p class="msonormal"><span class="calibre11"><span class="calibre15">“Hedef <i class="calibre5">bendim</i> ve kadını kendimi korumak için kullandım.” “Ve seni bir defa yere serdikten sonra, adam diğer herkesi rahat mı bırakacaktı sence?”</span></span></p>

    <p class="msonormal"><span class="calibre11"><span class="calibre15">Midesi hâlâ kaynayan Cinder, çenesini sıktı.</span></span></p>

    <p class="msonormal"><span class="calibre11"><span class="calibre15">“Anladığım kadarıyla, her şeyin kendi suçun olduğunu düşünüyorsun. Ama suçun birazını da hak ettiği yere verelim.” Cinder kaşlarını çatarak Thorne’a baktı. Ama karşısında tekrar o eski Thorne, delici mavi gözler ve rahatsız edici bir gülümseyişe sahip o adam vardı.</span></span></p>

    <p class="msonormal"><span class="calibre11"><span class="calibre15">“Michelle Benoit o adamların elinde.” Cinder ürperdi. “Ve bu da benim suçum. <i class="calibre5">Beni</i> bulmaya çalışıyorlardı.”</span></span></p>

    <p class="msonormal"><span class="calibre11"><span class="calibre15">“Bu defa neler geveliyorsun sen?”</span></span></p>

    <p class="msonormal"><span class="calibre11"><span class="calibre15">“Adam neden Rieux’ya geldiğimizi biliyordu ama kendi tabiriyle ‘yaşlı bayanı bizden önce bulduklarını söyledi. Ama onu tutsak etmelerinin tek sebebi, beni bulmaya çalışmalarıydı!” Thorne avucuyla yüzünü karışladı. “Saçmalıyorsun Cinder. Michelle Benoit zamanında Prense Selene’yi saklamıştı. Yani adamlar onu tutsak etmişse, nedeni bu. Seninle bir alakası yok.” Tüm bedeni titreyen Cinder yutkundu. “Hâlâ hayatta olabilir. Onu bulmamız gerekiyor.”</span></span></p>

    <p class="msonormal"><span class="calibre11"><span class="calibre15">“İkiniz de bana bir açıklama yapmayı reddettiğinize göre,” dedi İko, gergin bir sesle, “bir tahminde bulunmam gerekiyor. Açlıktan gözü dönmüş hayvanlar gibi dövüşen adamlar tarafından saldırıya uğramış olabilir misiniz?”</span></span></p>

    <p class="msonormal"><span class="calibre11"><span class="calibre15">Thorne ve Cinder göz göze geldi. Cinder, tartışmaları sırasında, kargo bölümünün içindeki sıcaklığın bir hayli yükselmiş olduğunu fark etti.</span></span></p>

    <p class="msonormal"><span class="calibre11"><span class="calibre15">“İyi tahmin,” dedi Thorne.</span></span></p>

    <p class="msonormal"><span class="calibre11"><span class="calibre15">“Tüm haberlerde bu var,” dedi İko. “Sadece Fransa değil, birliğin tüm ülkeleri çalkalanıyor. Dünya saldırı altında!”</span></span></p>
  </div>
</body>
</html>