<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="msonormal"><span class="calibre11"><span class="calibre15"><br class="calibre7" id="calibre_pb_37"/></span></span></p>

    <p class="msonormal"><span class="calibre1"><span class="calibre2"> </span></span></p>

    <p class="msonormal1"><span class="font4"><span class="calibre18">BÖLÜM</span></span></p>

    <p class="msonormal1"><a class="pcalibre pcalibre1" id="_Toc414713491"><span class="calibre11"><b class="calibre3"><span class="calibre12">Yirmi Dokuz</span></b></span></a></p>

    <p class="msonormal"><span class="calibre11"><span class="calibre13">SCARLET’IN HÜCRESİ, BELKİ BİR ZAMANLAR BİR</span></span> <span class="calibre11"><span class="calibre15">soyunma odasıydı. Artık bulunmayan ayna ve süs eşyaları duvarlarda izler bırakmış ve onları çerçeveleyen spot ışıklarından geriye, sadece boş yuvalar kalmıştı. Kaldırılan halı, geriye soğuk, taştan bir zemin bırakmış, menteşelerinden sökülen ahşap kapı odanın bir köşesine bırakılmış, yerini parmaklıklı bir kapı ile kimlik çipi tarayıcı bir kilit mekanizması almıştı.</span></span></p>

    <p class="msonormal"><span class="calibre11"><span class="calibre15">Scarlet, öfkesi yüzünden tüm gece ve gündüzün büyük bölümünü, oda içinde bir hışımla volta atıp duvarlara tekmeler savurarak ve parmaklıklar arasından haykırarak geçirmişti. İçeri atıldığından beri tüm bir gün geçtiğini düşünüyordu -hatta ona kalırsa aradan aylar geçmiş gibi hissediyordu- ama bir opera binasının bodrum katında hapsedildiği için, iki defa yapılan yemek servisi dışında, zamanı hesaplamasının hiçbir yolu yoktu. Yemeğini getiren “asker”, Scarlet’ın onu daha ne kadar burada tutacakları sorusuna ve derhal babaannesini görme talebine karşılık herhangi bir yanıt vermemiş, sadece par-ulaklıkların arkasından kızın tüylerini diken diken eden alaycı bir gülüş sunmuştu.</span></span></p>

    <p class="msonormal"><span class="calibre11"><span class="calibre15">Scarlet sonunda bitkin düşerek çarşafsız yatağına yığıldı. Gözlerini tavana dikti... Kendinden nefret ediyordu. Onu tutsak eden bu adamlardan nefret ediyordu. Wolf’tan nefret ediyordu.</span></span></p>

    <p class="msonormal"><span class="calibre11"><span class="calibre15">Dişlerini sıktı, tırnaklarını eski ve çürük yatağa geçirdi.</span></span></p>

    <p class="msonormal"><span class="calibre11"><i class="calibre5"><span class="calibre15">Alfa Kesley.</span></i></span></p>

    <p class="msonormal"><span class="calibre11"><span class="calibre15">Scarlet onunla tekrar karşılaşırsa, gözlerini oymayı planlıyordu. Dudakları morarana kadar boğazım sıkacaktı. Hatta...</span></span></p>

    <p class="msonormal"><span class="calibre11"><span class="calibre15">“Sonunda tükendin mi?”</span></span></p>

    <p class="msonormal"><span class="calibre11"><span class="calibre15">Scarlet hızla doğruldu. Parmaklıkların arkasında, onu bu odaya taşıyan adamlardan biri duruyordu -Rafe veya Troya. Hangi adın hangi adama ait olduğundan emin değildi.</span></span></p>

    <p class="msonormal"><span class="calibre11"><span class="calibre15">“Aç değilim,” dedi Scarlet tükürürcesine.</span></span></p>

    <p class="msonormal"><span class="calibre11"><span class="calibre15">Adam alaycı bir şekilde gülümsedi. Sanki özel olarak eğitimini almışlardı, bu adamların hepsi aynı tatsız gülümseyişi sahiplenmiş gibiydi. “Sana yemek getirmedim,” dedi ve bileğini tarayıcıdan geçirdi. Sonra parmaklıkları kavradı ve kapıyı iterek açtı. “Seni babaanneciğine götürmeye geldim.”</span></span></p>

    <p class="msonormal"><span class="calibre11"><span class="calibre15">Tüm bitkinliğini unutan Scarlet, hızla yataktan kalktı. “Gerçekten mi?”</span></span></p>

    <p class="msonormal"><span class="calibre11"><span class="calibre15">“Bana verilen emir bu. Uslu uslu gelecek misin, yoksa ellerini bağlamak zorunda mıyım?”</span></span></p>

    <p class="msonormal"><span class="calibre11"><span class="calibre15">“Bağlanama gerek yok. Sadece beni ona götür yeter.”</span></span></p>

    <p class="msonormal"><span class="calibre11"><span class="calibre15">Adam kızı baştan ayağa bir süzdü. Bir tehdit oluşturmadığına kanaat getirerek bir adım geriledi ve loşça aydınlatılmış, uzun bir koridora doğru işaret etti. “Önce siz.”</span></span></p>

    <p class="msonormal"><span class="calibre11"><span class="calibre15">Scarlet koridora adım atar atmaz, adam kızın bileğini kavradı ve başını kendine doğru eğdi. Scarlet adamın nefesini yanağında hissedebiliyordu. “Aptalca bir şey yaparsan, cezasını yaşlı cadıya çektiririm. Beni anlıyor musun?”</span></span></p>

    <p class="msonormal"><span class="calibre11"><span class="calibre15">Scarlet baştan ayağa ürperdi.</span></span></p>

    <p class="msonormal"><span class="calibre11"><span class="calibre15">Adam bir cevap beklemeden Scarlet’ın bileğini bıraktı ve sırtından dürterek koridorda ilerlemeye yönlendirdi.</span></span></p>

    <p class="msonormal"><span class="calibre11"><span class="calibre15">Scarlet’ın kalbi çarpmaya başladı. Bitkinlikten ve sonunda babaannesini görebilecek olmanın heyecanıyla, kendini neredeyse yere yığılacak gibi hissediyordu ama bu, onu hücresinden çıkma şansını değerlendirmekten alıkoymadı. Bodrum katının koridoru boyunca, yarım düzine kadar parmaklıklı kapının yanından geçtiler ve hepsinin de içi karanlıktı. Adam onu bir köşeden döndürdü, dar bir merdivenden yukarı yönlendirdi ve sonra bir kapıdan geçirdi.</span></span></p>

    <p class="msonormal"><span class="calibre11"><span class="calibre15">Sahne arkasına çıkmışlardı. Çatı kirişlerinin üstü eski sondalarla doluydu ve karanlığın içinden sarkan siyah perdeler sanki birer hayaletti, içerideki tek ışık, seyirci koltuklan arasındaki basamaklara dizilmiş spotlardan geliyordu ve asker onu sahneye çıkarıp oradan da seyirci tarafına geçirirken, Scarlet gözlerini kısmak zorunda kaldı. Seyirci koltuklarının arasındaki bütün bir bölüm çıkartılmış, yere vidalandıkları noktalarda boşluklar kalmıştı.</span></span></p>

    <p class="msonormal"><span class="calibre11"><span class="calibre15">Boşaltılmış bu bölümde bir grup asker duruyordu ve hallerine bakılırsa, sanki Scarlet ile eşlikçisi belirmeden önce keyifli bir sohbet yapıyordu. Scarlet gözlerini ileriye dikti. Wolf’un bu askerler arasında olduğunu sanmıyordu ama bunu öğrenmeye de niyeti yoktu.</span></span></p>

    <p class="msonormal"><span class="calibre11"><span class="calibre15">Salonun giriş kapılarına ulaştılar ve Scarlet koca kapılardan birini iterek açtı.</span></span></p>

    <p class="msonormal"><span class="calibre11"><span class="calibre15">Lobiye ve şatafatlı basamaklara bakan bir balkona çıkmışlardı. Tavandaki delikten hâlâ güneş ışığı görünmüyordu -belli ki Scarlet, hücresinde tüm bir günü geçmişti.</span></span></p>

    <p class="msonormal"><span class="calibre11"><span class="calibre15">Eşlikçisi, Scarlet’ın dirseğinden tuttu ve onu melek heykellerinin yanından geçirerek basamaklardan uzağa doğru çekiştirdi. Scarlet kolunu çekerek kurtardı ve buraya kadar olan yolculuklarını hafızasına kazımaya çabaladı. Aklında opera binasının bir planını oluşturdu ama babaannesini görme hevesi içindeyken, başka bir şeye odaklanmak kolay değildi. Nihayet babaannesine kavuşmak üzereydi.</span></span></p>

    <p class="msonormal"><span class="calibre11"><span class="calibre15">Neredeyse üç uzun hafta boyunca bu canavarlar tarafından esir edilmenin düşüncesi bile midesinin kasılmasına sebep oldu.</span></span></p>

    <p class="msonormal"><span class="calibre11"><span class="calibre15">Adam onu bir balkona uzanan merdivenlerden yukarı yönlendirdi ve sonra bir üst kata doğru devam ettiler. Kapalı kapılar, içerideki sahnenin daha yükseklerdeki localarına açılıyor olmalıydı. Ama asker bu kapıların yanından geçti ve bir başka koridora yöneldi. Sonunda kapalı bir kapının önünde durdu. Tokmağı kavradı ve kapıyı ittirdi.</span></span></p>

    <p class="msonormal"><span class="calibre11"><span class="calibre15">Sahneye bakan özel balkonlardan birine ulaşmışlardı. Balkonda sadece, kırmızı kadife kaplı, iki sıra hâlinde dört koltuk bulunuyordu.</span></span></p>

    <p class="msonormal"><span class="calibre11"><span class="calibre15">Babaannesi ön sıradaki bir koltukta oturmuştu. Kalın bir atkuyruğu yaptığı gri saçları, koltuğun arkasından sarkmıştı. Scarlet’ın bunca zamandır içine akıttığı gözyaşları tüm gücüyle serbest kaldı.</span></span></p>

    <p class="msonormal"><span class="calibre11"><span class="calibre15">“Babaanne!”</span></span></p>

    <p class="msonormal"><span class="calibre11"><span class="calibre15">Babaannesi şaşkınlıkla irkildi ama Scarlet çoktan ona doğru koşmaya başlamıştı. Koltuklar ile tırabzan arasına vardığında dizleri üstüne yığıldı ve başını babaannesinin kucağına yaslayarak ağlamaya başladı.</span></span></p>

    <p class="msonormal"><span class="calibre11"><span class="calibre15">Babaannesinin bahçede çalışırken giydiği toz toprak içindeki kotu hâlâ üstündeydi. Toprak ve samanların tanıdık kokusu kumaşın üstünden yayılarak Scarlet’ın burnuna çarptığında, kızın ağlayışı daha da şiddetlendi.</span></span></p>

    <p class="msonormal"><span class="calibre11"><span class="calibre15">“Scarlet! Burada ne işin var senin?” diye sordu babaannesi, ellerini torununun sırtına koyarak. Babaannesi sert bir sesle, kızgınca ama yine de şefkatli bir şekilde konuşmuştu. “Ağlama artık. Kendini gülünç duruma düşürüyorsun.” Scarlet’ın başını kucağından ayırmasını sağladı. “Tamam artık, sakinleş. Burada ne işin var?”</span></span></p>

    <p class="msonormal"><span class="calibre11"><span class="calibre15">Scarlet poposu üstüne oturdu ve yaşlı gözlerle babaannesinin yüzüne baktı. Çenesini ne kadar sıkarsa sıksın, kan çanağına dönmüş gözleri babaannesinin bitkinliğini açık ediyordu. O da ağlamanın eğişindeydi ama henüz gözyaşlarına boğulmamıştı. Scarlet onun ellerini tuttu ve hafifçe sıktı. Çiftlikten uzakta geçirdiği üç hafta sanki yılların nasırlarını söküp atmış gibi, babaannesinin elleri yumuşacıktı.</span></span></p>

    <p class="msonormal"><span class="calibre11"><span class="calibre15">“Senin için geldim,” dedi Scarlet. “Babam bana her şeyi, bu adamların sana yaptıklarını anlattıktan sonra elimden başka bir şey gelmezdi. Sen iyi misin? Sana zarar verdiler mi?”</span></span></p>

    <p class="msonormal"><span class="calibre11"><span class="calibre15">“Ben iyiyim, iyiyim.” Babaannesi başparmaklarıyla Scarlet'ın parmaklarının arkasını ovuşturdu. “Ama seni burada görmek hoşuma gitmedi. Hiç gelmemeliydin. Bu adamlar... Burada olmamalıydın. Tehlike içindesin.”</span></span></p>

    <p class="msonormal"><span class="calibre11"><span class="calibre15">“İkimizi de buradan çıkartacağım. Söz veriyorum. Yıldızlar aşkına, seni öyle özledim ki.” Scarlet burnunu çekti ve çenesinden damlayan sıcak gözyaşlarını umursamadan, alnını onunkine dolanmış babaannesinin eline dayadı. “Sonunda buldum seni babaanne. Buldum.”</span></span></p>

    <p class="msonormal"><span class="calibre11"><span class="calibre15">Babaannesi bir elini geriye çekti ve Scarlet’ın alnına düşen saçları bir kenara ittirdi. “Bundan şüphem yoktu. Geleceğinden emindim. Kalk bakalım, yanıma otur.”</span></span></p>

    <p class="msonormal"><span class="calibre11"><span class="calibre15">Scarlet gözyaşlarına bir son vererek ayağa kalktı. Babaannesinin yanındaki koltuğun üstünde bir tepsi duruyordu. Tepsinin üstünde bir fincan çay, yarım bir baget ekmeği ve hiç dokunulmamış gibi duran, bir kâse siyah üzüm vardı. Babaannesi tepsiyi aldı ve kapı eşiğinde bekleyen askere uzattı.</span></span></p>

    <p class="msonormal"><span class="calibre11"><span class="calibre15">Asker dudaklarını büktü ama tepsiyi aldı ve kapıyı arkasından kapatarak dışarı çıktı. Scarlet’ın kalbi tekledi; kapıdan bir kilit sesinin yükseldiğini işitmemişti. Artık babaannesiyle yalnızdılar.</span></span></p>

    <p class="msonormal"><span class="calibre11"><span class="calibre15">“Otur şöyle Scarlet. Seni çok özledim ama sana kızgınım da. Hiç gelmemeliydin. Çok tehlikeli... Ama arak buradasın. Ah, tatlım, çok bitkin görünüyorsun.”</span></span></p>

    <p class="msonormal"><span class="calibre11"><span class="calibre15">“Gözleri senin üstünde, değil mi babaanne? Kaçacağından korkmuyorlar mı?”</span></span></p>

    <p class="msonormal"><span class="calibre11"><span class="calibre15">Yaşlı kadının yüzündeki ifade yumuşadı ve elini yandaki koltuğun üstüne vurdu.</span></span></p>

    <p class="msonormal"><span class="calibre11"><span class="calibre15">“Elbette, gözleri hep üstümde. Sen fark etmesen bile, buradayken asla tamamen yalnız sayılmayız.”</span></span></p>

    <p class="msonormal"><span class="calibre11"><span class="calibre15">Scarlet, onları bir sonraki özel balkondan ayıran, yıpranmış kırmızı duvar kâğıdıyla kaplı duvarı süzdü. Belki de şu anda bile yan balkonda biri durmuş, onları dinliyordu. Veya ana seyirci salonunda rastladığı o bir grup askerin kulakları Wolf’unkiler kadar keskinse, Scarlet ile babaannesinin konuşmasını aşağıdan bile işitebilirlerdi. Scarlet boşluğa doğru küfürler haykırma isteğini bastırarak koltuğa geçti ve tekrar babaannesinin eline uzanarak sıkıca tuttu. Babaannesinin elleri her ne kadar yumuşasa da aynı zamanda buz gibiydi.</span></span></p>

    <p class="msonormal"><span class="calibre11"><span class="calibre15">“İyi olduğuna emin misin? Seni incitmediler, değil mi?” Babaannesi bitkince gülümsedi. “Beni incitmediler. En azından henüz. Ama ne planladıklarını bilmiyorum ve Luc’a yaptıklarını gördükten sonra, onlara bir parça bile güvenmiyorum. Ve arada senin de adın geçti. Senin peşine düşecekler diye ödüm koptu hayatım. Buraya hiç gelmemeni dilerdim. Daha hazırlıklı olmalıydım. Bunun olacağını tahmin etmeliydim.”</span></span></p>

    <p class="msonormal"><span class="calibre11"><span class="calibre15">“Ama senden istedikleri nedir?”</span></span></p>

    <p class="msonormal"><span class="calibre11"><span class="calibre15">Babaannesi gözlerini karanlık altındaki sahneye doğru indirdi. “Onlara veremeyeceğim bir bilginin peşindeler. Ve gerçek şu ki bu bilgiyi verebilseydim, bir an bile tereddüt etmezdim. Haftalar önce verirdim. Eve dönebilmek, senin güvende olduğunu bilmek için her şeyi yapardım.”</span></span></p>

    <p class="msonormal"><span class="calibre11"><span class="calibre15">“Ne bilgisi?”</span></span></p>

    <p class="msonormal"><span class="calibre11"><span class="calibre15">Babaannesi uzunca bir nefes aldı. “Prenses Selene hakkında öğrenmek istedikleri şeyler var.”</span></span></p>

    <p class="msonormal"><span class="calibre11"><span class="calibre15">Scarlet’ın kalbi tekledi. “Duyduklarım doğru o zaman? Onun hakkında bildiğin bir şey var mı geçekten?”</span></span></p>

    <p class="msonormal"><span class="calibre11"><span class="calibre15">Babaannesinin kaşları, yukarı yükseldi. “Sana beni burada tutmalarının nedenini açıkladılar mı yani? Benden neden şüphelendiklerini?”</span></span></p>

    <p class="msonormal"><span class="calibre11"><span class="calibre15">Scarlet başıyla onayladı. Babaannesinin bunca zamandır sakladığı bir sırrı bilmekten dolayı kendini kötü hissetmişti. “Bana Logan Tanner’dan bahsettiler. Selene’yi nasıl Dünya’ya kaçırdığım ve belki de senden yardım istemeye gelmiş olabileceğini. Bana onun, benim... Dedem olabileceğini söylediler.”</span></span></p>

    <p class="msonormal"><span class="calibre11"><span class="calibre15">Babaannesinin alnındaki kırışıklıklar derinleşti ve Scarlet’ın arkasındaki duvara, yandaki balkona doğru kaygılı bir bakış attı. Sonra gözlerini Scarlet a geri çevirdi. “Scarlet. Hayatım.” Yüzünde sevgi dolu bir ifade vardı ama sözlerinin devamını getirmedi.</span></span></p>

    <p class="msonormal"><span class="calibre11"><span class="calibre15">Scarlet yutkundu ve bunca yıldan sonra babaannesinin geçmişte gömülü kalanları yüzeye çıkarmakta zorlanıp zorlanmadığım merak etti. Tanner’la yaşadıkları aşk belki de çok kısa sürmüştü. Ama babaannesi bunca yıldır o aşka tutunmuş olmalıydı.</span></span></p>

    <p class="msonormal"><span class="calibre11"><span class="calibre15">Logan Tanner’ın öldüğünden bile haberi var mıydı acaba?</span></span></p>

    <p class="msonormal"><span class="calibre11"><span class="calibre15">“Evimize bir adamın geldiğini hatırlıyorum babaanne. Doğu Ulusları’ndan biriydi.</span></span></p>

    <p class="msonormal"><span class="calibre11"><span class="calibre15">Babaannesi başını dikleştirdi ve sabırla, Scarlet’ın sözlerine devam etmesini bekledi.</span></span></p>

    <p class="msonormal"><span class="calibre11"><span class="calibre15">“Almaya geldiği kişinin ben olduğumu düşünmüştüm ama yanılıyordum, değil mi? İkiniz aslında prensesten bahsediyordunuz.”</span></span></p>

    <p class="msonormal"><span class="calibre11"><span class="calibre15">“İyi tespit Scarlet hayatım.”</span></span></p>

    <p class="msonormal"><span class="calibre11"><span class="calibre15">“Neden onlara o adamın adını söylemiyorsun. Mutlaka hatırlıyor olmalısın. Böylece bu adamlar da onun peşine düşer. Ve o adam, prensesin nerede olduğunu mutlaka biliyordur.”</span></span></p>

    <p class="msonormal"><span class="calibre11"><span class="calibre15">“Artık prensesle ilgilenmiyorlar.”</span></span></p>

    <p class="msonormal"><span class="calibre11"><span class="calibre15">Scarlet dudağını dişledi. İçine dolan ümitsizlik ve öfkeyle titremeye başladı. “O zaman bizi neden bırakmıyorlar?”</span></span></p>

    <p class="msonormal"><span class="calibre11"><span class="calibre15">Babaannesi, Scarlet’ın elini sıktı. Bahçeyle uğraştığı yıllar, ellerine yaşına uymayan bir kuvvet kazandırmıştı. “Beni kontrol edemiyorlar Scarlet.”</span></span></p>

    <p class="msonormal"><span class="calibre11"><span class="calibre15">Scarlet babaannesinin kırışıklıklarla dolu yüzünü süzdü. “Ne demek istiyorsun?”</span></span></p>

    <p class="msonormal"><span class="calibre11"><span class="calibre15">“Bu adamlar birer Aycı. Sihirbaz ise Aycı yeteneğinde güçlü biri. Ama bu yeteneği benim üstümde bir işe yaramıyor. Beni hâlâ burada tutmalarının sebebi işte bu. Sebebini anlamaya çalışıyorlar.”</span></span></p>

    <p class="msonormal"><span class="calibre11"><span class="calibre15">Scarlet beynini çalıştırarak, Aycılar hakkında bildiği irili ufaklı her tür bilgiyi gözden geçirdi. Aycılar hakkında söylenilenlerden hangilerinin gerçek hangilerinin abartılmış hikâyeler olduklarını ayırt etmek kolay bir iş değildi. Kraliçelerinin zihin kontrolü ile hüküm sürdüğü ve sihirbazlarının da neredeyse kraliçenin kendisi kadar güçlü olduğu rivayet edilirdi. Sihirbazlar, insanların düşünce ve duygularını istedikleri gibi kontrol edebilme gücüne sahipti. İsterlerse insanların bedenini bile kontrol altına alabilir, onları iplerini kendi ellerinde tuttukları birer kuklaya dönüştürebilirlerdi.</span></span></p>

    <p class="msonormal"><span class="calibre11"><span class="calibre15">Scarlet yutkundu. “Böyle çok insan var mı? Yani... Kontrol edilemeyen?”</span></span></p>

    <p class="msonormal"><span class="calibre11"><span class="calibre15">“Oldukça az sayıda. Bazı Aycılar, doğuştan böyleler. Onlara içi boşlar adı veriliyor. Ama daha önce Aycı yeteneğine karşı direnç gösteren hiçbir Dünyalı olmadı. Ben ilkim.”</span></span></p>

    <p class="msonormal"><span class="calibre11"><span class="calibre15">“Bu nasıl olabilir? Genetik bir şey mi?” Scarlet tereddüt etti. “Ya <i class="calibre5">ben</i> kontrol edilebilir miyim?”</span></span></p>

    <p class="msonormal"><span class="calibre11"><span class="calibre15">“Evet hayatım. Direncimin sebebi neyse, o sende yok ve bunu bize karşı kullanacaklardır. Bundan emin olabilirsin. Bu anormalliğin sebebini bulana kadar ikimiz üstünde testler yapacaklardır diye düşünüyorum. Başka Dünyalıların da kendilerine direnç gösterip göstermeyeceğinden emin olmak isteyeceklerdir.” Karanlıkta, babaannesinin çene kasları seğirdi. “Kalıtımsal olduğunu sanmıyorum. Babanın direnci de oldukça zayıftı.”</span></span></p>

    <p class="msonormal"><span class="calibre11"><span class="calibre15">Scarlet babaannesinin, normalde onu her zaman rahatlatan ama şimdi opera salonunun karanlığındayken oldukça sert bir ifadeyle taşıyor görünen kahverengi gözlerine daldı. İçini kemiren bir şeyler vardı. Hafif bir şüphe.</span></span></p>

    <p class="msonormal"><span class="calibre11"><span class="calibre15">Babasının direnci <i class="calibre5">gerçekten de</i> zayıftı. Kadınlara, içkiye karşı zayıf... Yetersiz bir baba, zayıf bir adam.</span></span></p>

    <p class="msonormal"><span class="calibre11"><span class="calibre15">Ama babaannesi daha önce asla, Scarlet’ın da babasına çektiğini ima edecek bir şey söylememişti. <i class="calibre5">Bir şeyin yok,</i> derdi hep, Scarlet bir tarafını incittiğinde, kolunu kırdığında veya ilk defa aşk acısı çektiğinde. <i class="calibre5">Bir şeyin yok, çünkü sen de benim gibi güçlüsün.</i></span></span></p>

    <p class="msonormal"><span class="calibre11"><span class="calibre15">Kalbi güm güm atan Scarlet, gözlerini babaannesi ile dolanmış ellerine indirdi. Babaannesinin kırışıklıklarla dolu, narin ve yumuşak ellerine baktı.</span></span></p>

    <p class="msonormal"><span class="calibre11"><span class="calibre15">Göğsü sıkışır gibi oldu.</span></span></p>

    <p class="msonormal"><span class="calibre11"><span class="calibre15">Aycılar, insanların düşünce ve duygularını kontrol edebiliyordu... İnsanın etrafındaki dünyaya dair algılarına bir yön verebiliyorlardı.</span></span></p>

    <p class="msonormal"><span class="calibre11"><span class="calibre15">Scarlet yutkunarak elini geri çekti. Babaannesinin parmakları bir an için ona engel olmak ister gibi gerginleşti ama sonra gevşedi.</span></span></p>

    <p class="msonormal"><span class="calibre11"><span class="calibre15">Scarlet koltuğundan kalktı ve gözlerini babaannesine dikerek tırabzanlara doğru geriledi. Babaannesinin her zamanki gibi çarpık atkuyruğunu, ona bakarken bile giderek soğuyan ve genişleyen o tanıdık gözlerini süzdü.</span></span></p>

    <p class="msonormal"><span class="calibre11"><span class="calibre15">Scarlet gözlerini hızla kırpıştırdı ve babaannesinin elleri de büyümeye başladı.</span></span></p>

    <p class="msonormal"><span class="calibre11"><span class="calibre15">Scarlet’ın içi tiksintiyle doldu. Ayakta kalabilmek için tırabzana tutunması gerekti.</span></span></p>

    <p class="msonormal"><span class="calibre11"><span class="calibre15">“Kimsin sen?”</span></span></p>

    <p class="msonormal"><span class="calibre11"><span class="calibre15">Balkonun gerisindeki kapı açıldı ama Scarlet, onu getiren asker yerine, sihirbazın koridorun ışığı altındaki siluetiyle karşılaştı. “Bu kadarı yeterli, Omega. Ondan öğrenebileceklerimizi öğrendik.”</span></span></p>

    <p class="msonormal"><span class="calibre11"><span class="calibre15">Scarlet gözlerini tekrar babaannesine çevirdi. İstemsiz bir şekilde, hayretle dolu bir ses çıkardı.</span></span></p>

    <p class="msonormal"><span class="calibre11"><span class="calibre15">Babaannesi kaybolmuş, yerini Wolf’un kardeşi almıştı. Omega Ran Kesley, son derece rahat bir tavırla kızı seyrediyordu. Üstünde Scarlet’ın onu son gördüğü seferde giydiği gömlek vardı ve hatta kırış kırış olmuş, çamurla kaplıydı. “Merhaba hayatım. Seni yeniden görmek ne güzel.”</span></span></p>

    <p class="msonormal"><span class="calibre11"><span class="calibre15">Scarlet gözlerini sihirbaza dikti. Karanlıkta bile, sihirbazın gözlerinin beyazını, gösterişli ceketinin kuyruğunu seçebiliyordu. “Babaannem nerede?”</span></span></p>

    <p class="msonormal"><span class="calibre11"><span class="calibre15">“Kendisi hayatta. Şimdilik. Ve ne yazık ki bir sır hâlâ geçerliliğini koruyor.” Gözlerini kısarak Scarlet’a baktı. “Babaannenin zihni etki altına alınamıyor ama sırrı her neyse, bunu oğlu veya torunuyla paylaşmadığı ortada. Bana kalırsa, kullandığı şey bir tür zihin numarası olsaydı, bunu, o acınası sarhoşa olmasa bile en azından <i class="calibre5">sana</i> öğretmeyi denerdi. Buna karşın, sebep genetik bir özellikse, bunun istisnai bir durum olması mümkün mü? Yoksa atalarınızdan biri, bir içi boş muydu?” Bir parmağını dudaklarına götürdü ve Scarlet’ı, parçalara ayırmaya hazırlandığı bir kurbağayı inceler gibi süzdü. “Belki de tamamen faydasız sayılmazsın. Seni etine çiviler çakılırken seyrettiği sırada, o yaşlı bayanın dilinin çözülüp çözülmeyeceğini merak ediyorum doğrusu.”</span></span></p>

    <p class="msonormal"><span class="calibre11"><span class="calibre15">Öfkeden gözü dönen Scarlet, boğuk bir çığlıkla sihirbazın üstüne atıldı, tırnaklarıyla adamın yüzünü deşmeye niyetliydi.</span></span></p>

    <p class="msonormal"><span class="calibre11"><span class="calibre15">Parmaklarının ucu adamın gözlerinin birkaç milim ötesindeyken, Scarlet olduğu yerde donakaldı. Tüm öfkesi aniden kayboldu ve istemsiz bir şekilde hıçkırarak yere yığıldı. Sorunun ne olduğunu merak etti, içindeki nefrete uzanmaya çalıştı. Ama nefreti, tıpkı bir solucan gibi, sürekli zihninden kayıp gitmeye devam etti. Scarlet bunu ne kadar güçlü bir şekilde denerse, gözyaşları da o kadar hızlı ve etkili bir şekilde geliyordu. Boğulacak gibi oldu. Görüşü bulandı. Tüm öfkesi, yerini ümitsizlik ve ıstıraba bıraktı.</span></span></p>

    <p class="msonormal"><span class="calibre11"><span class="calibre15">İçi kendinden nefret etme duygusuyla doldu. O işe yaramaz biriydi. Zayıftı, aptaldı ve önemsizdi.</span></span></p>

    <p class="msonormal"><span class="calibre11"><span class="calibre15">Yerde iki büklüm oldu. İnlemeleri neredeyse, üstünde dikilen sihirbazın hiç de etkilenmemişçesine çıkardığı kıkırtı sesini bastıracak kadar güçlüydü.</span></span></p>

    <p class="msonormal"><span class="calibre11"><span class="calibre15">“Babaannenin de bu kadar kolay kontrol altına alınamaması ne kadar da yazık. Her şey çok daha basit olurdu.”</span></span></p>

    <p class="msonormal"><span class="calibre11"><span class="calibre15">Scarlet’ın zihni sakinleşti; bu yıkıcı sözler, düşüncelerinin uzakta, sessiz bir köşesine doğru kaydı ve gözyaşları da onlarla birlikte azaldı. Tıpkı açılıp kapanan bir musluk gibi.</span></span></p>

    <p class="msonormal"><span class="calibre11"><span class="calibre15">Bir kuklayla oynamak gibi.</span></span></p>

    <p class="msonormal"><span class="calibre11"><span class="calibre15">Scarlet nefes nefese bir hâlde yerde sırtüstü döndü. Yüzüne bulaşmış gözyaşı ve salyalarını sildi.</span></span></p>

    <p class="msonormal"><span class="calibre11"><span class="calibre15">Tırnaklarını halıya batırarak, bedenini titremeye son vermeye zorladı ve kapı tokmağından güç alarak ayağa doğruldu. Sihirbazın dudakları, o mide bulandırıcı gülüşüyle kıvrıldı.</span></span></p>

    <p class="msonormal"><span class="calibre11"><span class="calibre15">“Sana odana kadar eşlik edecekler,” dedi sihirbaz, nezakete bulanmış bir tatlılıkla. “İş birliğin için çok teşekkürler.”</span></span></p>
  </div>
</body>
</html>