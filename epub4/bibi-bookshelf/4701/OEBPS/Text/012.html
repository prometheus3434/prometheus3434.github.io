<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 9</title>
</head>

<body>
  <h1 class="h11">BÖLÜM 9</h1>

  <p class="Paragraf-Stili-1"><span class="baslik">B</span><span class="p11">ir gün önce şafak sökerken kuzey Falkland dağlarındaki tek ses, aşağılardaki vadide bir tek köpeğin havlamasıydı.</span></p>

  <p>Dört kişilik <span class="t15">SAS</span> keşif grubu on günden beri Arjantin hatlarının gerisindeydiler. Ayın yirmi birindeki İngiliz çıkartmasından önce denizaltıyla oraya getirilmişlerdi. Keşif grubu Villiers, telsizci Harvey Jackson, muhabereci onbaşı Elliot ve Villiers ile Jackson gibi gönüllü olan Jack Korda'dan oluşuyordu.</p>

  <p>Hava zehir gibiydi. Villiers gözlerini açtığında uyku tulumunun kırağı ile kaplı olduğunu görmüştü. Şimdi, kayaların arasında bir çatlak olan daracık mağaranın önünde duruyor, içerde Korda küçük portatif ocağın üstünde çay hazırlıyordu.</p>

  <p>Diğerleri gibi Villiers de, kamuflajdan çok soğuğa karşı korunmak için siyah yünlü bir tulum geçirmişti üstüne. Üniforması sırılsıklamdı, yemek yerken, kaşığı tutan elini hissetmiyordu bile. Sapına kadar asker olan Jackson ise bağdaş kurup oturmuş, traş oluyordu. Villiers'in kaşığı sonunda yemek tenceresinin dibine değdi. Kaşığı çantasına yerleştirip Korda'nın verdiği bir maşrapa çayı aldı.</p>

  <p>«Yaşamımın sonuna yetecek kadar tavuk yedim artık. Sen ne diyorsun, Harvey?»</p>

  <p>«Yemek insanın yaşaması için gerekli, ne olduğu önemli değil,» dedi Jackson. «On yedi yaşımdayken muhafızlar kışlasındaki yemek öylesine berbattı ki, o günden beri bir daha aldırmadım diyebilirim.»</p>

  <p>Villiers, telsizin yanında çömelmiş duran Elliot'a yaklaştı.</p>

  <p>«Her şey yolunda mı?»</p>

  <p>Elliot başını kaldırıp salladı. «Bir dakika sonra tamamdır.»</p>

  <p>Keşif kolunun görevi basitti: bölgedeki Arjantin birlikleri konusunda mümkün olduğu kadar çok bilgi toplamak. İngiliz kuvvetleri <span class="t17">San Carlos</span> köprübaşından içeri girmeye kalkıştıklarında çok önemli olacaktı bu bilgiler. Elliot'un telsizi son modeldi. Daktiloya benzer bir klavye, verilen ve alınan mesajları şifreleyip saklayan bir bellek. Elliot hazır olduğunda, birkaç saniye içinde birkaç yüz sözcüklük bir mesaj gönderebilirdi. Yayın süresi o kadar kısaydı ki, düşmanın bunu izleyerek saptaması olanaksızdı.</p>

  <p>Elliot gülümsedi. «Tamam.» Aygıtlarını toplamaya başladı.</p>

  <p>Korda kaya aralığından taze çayla çıktı.</p>

  <p>«Ne zaman gidiyoruz, efendim? Daha ne kadar zamanımız kaldı?»</p>

  <p>«Dört günlük kumanyamız var,» dedi Villiers.</p>

  <p>«Yani bir hafta daha dayanabiliriz,» diye Harvey Jackson atıldı.</p>

  <p>«Çiğ koyun etine pek aldırış etmezsen daha da fazla. Ortalık koyun dolu, Arjantinliler doğrusu bu rejimle pek de rahat yaşıyorlar.»</p>

  <p>Korda cevap veremeden Villiers, «Bir dakika, bir gelen var,» dedi.</p>

  <p>Uzaktan işitilen mırıltı giderek yaklaşıyordu. Villiers ile arkadaşları çukurun kenarına sokulup başlarını kaldırdılar. Her birinin elinde <span class="t11">Sterling Hafif Makineli</span> tüfeğinin susturuculu modeli vardı.</p>

  <p>Yüz metre kadar ilerdeki toprak yolda kendilerine doğru gelen bir Arjantin kamyonu gördüler. Ön tekerlekleri donmuş toprakta kayıyor, ancak arka tekerlekleri ile hareketini sürdürebiliyordu.</p>

  <p>Sürücü ile yanında oturan adam dondurucu soğuğa karşı yüzlerini kulaklarına kadar örtmüşlerdi, kucaklarında birer tüfek vardı.</p>

  <p>«Ördekler,» dedi Elliot. «Arkada başkaları olsa bile.»</p>

  <p>Ancak keşif kolunun görevi bilgi almaktı, çatışmak değil.</p>

  <p>«Bırak gitsinler,» dedi Villiers.</p>

  <p>Kamyon tam altlarında kayarak durdu.</p>

  <p>«Dikkat!» dedi Villiers.</p>

  <p>Hemen çömeldiler. Sürücü direksiyonun ardından atladı, İspanyolca bağırmaya başladı.</p>

  <p>«Bu lanet motor ve donmaması gereken yağdan bıktım artık! Yine topak topak oldu işte. Ne işimiz var bu lanet yerde?»</p>

  <p>Motor kaputunu kaldırdı. Arkadaşı silahını elinden bırakmadan inip bir sigara yaktı.</p>

  <p>«Pekâlâ, çekilin şimdi,» diye mırıldandı Villiers.</p>

  <p>Çukurun kenarından geri kayarlarken Korda dengesini kaybetmemek için elini uzattı. Taş ve toprak birden çökünce yamaçtan aşağı kaymaya başladı. İki Arjantinli asker korkuyla bağırdılar. Silahı elinde olan güdüsel bir hareketle dönüp tüfeği omzuna kaldırdı. Başka bir seçenek göremeyen Harvey Jackson da susturuculu <span class="t11">Sterlingle</span> adamı ikiye biçti. Arjantinlinin silahı havaya uçtu, kendisi kamyona çarpıldı.</p>

  <p>Dört adam yamaçtan aşağı koşarlarken sürücü ellerini havada kaldırdı. Karda adamı kamyona yasladı, Jackson acımasız bir ustalıkla üstünü aradı.</p>

  <p>«Bir şey yok,» dedi Villiers'e.</p>

  <p>Asker on yedi on sekiz yaşlarında bir delikanlıydı ve korkudan ödü patlamıştı.</p>

  <p>«Kamyonda ne var?» diye Villiers İspanyolca sordu.</p>

  <p>«İkmal malzemesi, araç gereç. Başka bir şey yok, yemin ederim, bayım. Ne olur öldürmeyin beni.»</p>

  <p>«Pekâlâ.» Villiers, Jackson'a doğru başını salladı. «Bir bak bakalım.»</p>

  <p>Bir sigara yaktı, bir tane de elleri titreyen çocuğa verdi. Oğlanın korkusunun kokusu uzaktan duyulabiliyordu.</p>

  <p>Jackson döndü. «İstihkâma olmalılar. Mayın ve patlayıcı dolu içersi.»</p>

  <p>Villiers Arjantinliye döndü.</p>

  <p>«İstihkâm birliğinden misin?»</p>

  <p>«Hayır. Ulaştırmadayım. Dün gece <span class="t17">Bull Cove</span>'a götürdüklerim sanırım istihkâmcıydılar.»</p>

  <p><span class="t17">Bull Cove</span>, Villiers ile arkadaşlarının çok iyi bildikleri bir yerdi. Geldiklerinde ilk işlerinden biri, <span class="t17">San Carlos</span>'tan saldırı başladığında Arjantin hatlarının girişine daha fazla asker çıkarabilecek uygun bir yer aramaktı. <span class="t17">Bull Koyu</span>'nun en elverişli yer olduğunda karar kılmışlardı. Kenarında kullanılmayan bir deniz fenerinin bulunduğu daracık bir geçitten geçilerek girilen derin koy, açık denizden korunmuş bir yerdi. Villiers olumlu raporunu göndermişti bile.</p>

  <p>«Kaç kişiydiler?»</p>

  <p>«Bir subay ve iki er, efendim. Yüzbaşı Lopez. Epey araç gereç indirdiler, sonra Yüzbaşı bazı özel fünyelere ihtiyacı olduğunu söyledi.» Çocuk cebinden buruşuk bir liste çıkardı. «İşte burada, efendim. Bunları almak için üsse dönüyordum.»</p>

  <p>Jackson, Villiers'in omzundan baktı. «Kaden Kalemleri. Epey büyük iş. Bunları ne yapacakmış?»</p>

  <p>«Feneri havaya uçuracak, bayım. Hem de kayaları?»</p>

  <p>«Feneri mi havaya uçuracak?»</p>

  <p>Çocuk başını salladı. «Evet, efendim. Konuşurlarken duydum.»</p>

  <p>«Saçma,» dedi Jackson. «Buna ne gerek var? Otuz yıldır kullanılmıyor ki! Bir anlamı yok bunun.»</p>

  <p>«Öyle bir var ki,» dedi Villiers. «Geçitin hemen üstünde olduğunu düşün hele.»</p>

  <p>Çocuğa dönüp İspanyolca, «Bu yoldan fener ne kadar uzakta?» diye sordu.</p>

  <p>«Dağın çevresinden dolanarak on beş, on altı kilometre.»</p>

  <p>«Ama bununla değil.» Villiers kamyona bir tekme savurdu. Ortalığa benzin kokusu yayılmıştı ve delinmiş depodan yere benzin akıyordu. «İyi iş becermişsin, Harvey!»</p>

  <p>Jackson sunturlu bir küfür savurdu. «Ne yapacağız şimdi?»</p>

  <p>Villiers dönüp bulutlar arasında kaybolmuş duran dağa baktı.</p>

  <p>«Bull Koyu dağın hemen öteki yanında. Altı mil falan. Güç yoldan yapacağız. Sen, ben ve Korda. Her şeyi burada bırakacağız, yalnızca <span class="t11">Sterlingler</span>. <span class="t17">Brecon</span> deneme alanındaki dayanıklılık testlerinin ne demek olduğunu şimdi öğreneceksin.»</p>

  <p>Gizli kamp yerlerine döndüler. Jackson oğlanı önünde itiyordu. Villiers üstündeki fazla yükü çıkarırken Elliot'a döndü.</p>

  <p>«Sen çocukla arkadan geleceksin. Bu eşyaları boş ver. Yalnız telsizle kendi silahını al.»</p>

  <p>«Başüstüne, efendim.»</p>

  <p>«Çocuğun da seninle gelmesini istiyorum. Yok efendim kaçtı da arkasından ateş etmek zorunda kaldım falan diye hikâye istemem. Tamam mı?»</p>

  <p>«Ben böyle bir şey yapacak insana benziyor muyum, efendim?»</p>

  <p>«Evet,» dedi Jackson.</p>

  <p>«Onun için böyle bir işe kalkışma. Bize erişebilmen için iki buçuk saat tanıyorum sana. Çocuğu düşünerek daha az yorucu bir yol seç. Beş dakika geç kalırsan canına okuyacağımı da unutma.»</p>

  <p>«Tamam,» dedi Villiers. «Haydi yürüyün bakalım.»</p>

  <p>Özel Hava Hizmet Alayına gönüllü giren elli kişiden ancak birinin kursları başarıyla bitirdiği söylenir. Vahşi ve çok ağır bir seçim sürecinin son aşaması <span class="t17">Breacon Beacons</span>'daki engebeli arazideki dayanıklılık yürüyüşüdür.</p>

  <p>Bu denemede, adaylardan sırtında kırk, belinde de on kiloluk bir ağırlık olduğu halde İngiltere'nin en berbat arazilerinden birinde kırk beş kilometre yürümesi istenir. <span class="t11">OHH</span>'de silahların kayışları olmadığından dokuz kiloluk tüfeği de elinde taşımak zorundadır. Villiers sisler arasında dağa tırmanırken gönüllü yazıldığında karşılaştığı güçlükleri düşünüyordu. Jackson da soluk soluğa yanıbaşındaydı.</p>

  <p>«Tıpkı lanet <span class="t17">Brecon</span>. Bir de yağmur yağsa hiç farkı kalmayacak. Bu aceleye neden ne peki? Çocuğu malzeme almak için gönderdiklerine göre onu bekleyecekler demektir.»</p>

  <p>«İçimde kötü bir duygu var,» dedi Villiers. «Beni bilirsin. Bunun sonunda hep haklı çıkarım.»</p>

  <p>«Anlaşıldı,» dedi Jackson. Yirmi metre geriden kendilerini izleyen Korda'ya döndü. «Haydi bakalım tembel herif, kımılda biraz!»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">illiers yamacı enlemesine tırmanacağına dimdik yukarı çıkıyordu. Bir yerde neredeyse dümdüz taştan bir duvarın eteğine geldiler.</span></p>

  <p>Villiers durup arkadaşlarına baktı.</p>

  <p>«Tamam mı?»</p>

  <p>Jackson, «Doğrusunu istersen berbat,» dedi.</p>

  <p>«Ah, şu İngiltere için yaptığım şeyler...» diye söylendi Korda. «Anam görse ne kadar gurur duyardı.»</p>

  <p>«Senin hiç anan olmadı ki, evlât,» diye Jackson takıldı.</p>

  <p>Yürümeye başladıklarında yağmur da çiseliyordu.</p>

  <p>«Bundan sonrasına çok dikkat edin,» diye Villiers uyardı. <span class="t11">Sterling</span>ini kamuflaj üniformasının içine sokup fermuarı çekti. Şimdi iki eli de serbest kalmıştı. Bir keresinde iri bir kayaya kuvvetle dayanınca kaya yerinden koptu, aşağı yuvarlandı. Villiers kendini yana atarak arkadaşlarına bağırdı. Kaya dağın eteğinde sisler arasında kayboldu.</p>

  <p>«Bir şey olmadı ya?»</p>

  <p>«Sıyırdı geçti,» dedi Jackson.</p>

  <p>Villiers tırmanmaya devam etti. Az sonra geniş bir düzlüğe varmıştı. Korda ile Jackson da yanına geldiler.</p>

  <p>«Şimdi ne yapacağız?» diye sordu Jackson.</p>

  <p>Villiers düzlüğün karşısındaki dimdik kayayı gösterdi. Kayanın yüzeyinde kara parmaklar gibi çatlaklar uzanıyordu. Koşa koşa kayanın altına gittiklerinde yüzeyin dimdik değil de, hafifçe öne eğik olduğunu gördüler.</p>

  <p>«Aman Tanrım,» dedi Korda.</p>

  <p>«Tanrı kendi kendilerine yardımcı olanlara yardım eder,» diye Jackson atıldı. «Onun için fazla söylenmeyin de tırmanmaya başlayın bakalım.»</p>

  <p>Villiers öne geçti. Yalnızca önündeki kayaya bakarak tırmanıyor, aşağıya bakmıyordu; Yıllar boyu süren uğraş sonunda yükseklik korkusunu yenebilmişti. Seçim heyeti bunu farketmiş olsaydı kendisini kesinlikle birliğe alamazdı.</p>

  <p>Bir noktada durup kayaya yaslandı. Dev bir el kendisini oradan çekip koparmaya çalışıyor gibiydi.</p>

  <p>«Bir şeyiniz yok ya, efendim?» diye Jackson seslendi, Tılsım bozulmuştu. Villiers başını salladı, uyuşan parmaklarını, dondurucu soğuğu, ağrıyan bacaklarını unutup yeniden tırmanmaya başladı. Üzerindeki kayadan duvar otuz metre kadar yükseliyordu, ondan sonra da yalnızca kurşuni gökyüzü vardı.</p>

  <p>İki dakika kadar diğerlerinin kendisine erişmelerini bekledi.</p>

  <p>«İnsaf, daha da mı var,» diye söylendi Jackson.</p>

  <p>Villiers tek parça kayanın içindeki karanlık baca deliğini gösterdi.</p>

  <p>«Kötü görünüşüne bakma, çıkması kolaydır.»</p>

  <p>«Senin sözüne inanırım.»</p>

  <p>Villiers kendisini aralığa çekti, sonra normal dağcılar gibi sırtını bir duvara ayaklarını karşı duvara yasladı. Bir sırtı ile bir ayakları tırmanmaya başladı. Bir süre sonra elleri tutunacak çıkıntılar da bulmuştu; on dakika sonra da tepeye ulaştı.</p>

  <p>Rüzgâr ve yağmur bıçak gibi iniyordu insanın yüzüne. Eldivenlerini giyip ısınmak için ayaklarını yere vurdu. Jackson, ardından da Korda göründü. Yorgun ve bitkin görünüyorlardı, yün başlıkları donmuştu. Dağlar sisler arasında denize doğru iniyordu şimdi. Ani bir rüzgâr sis perdesini hafifçe aralayınca Atlantik okyanusunu, sonra ta aşağılarda küçücük koyu ve geçidin başındaki beyaz kuleyi gördüler.</p>

  <p>«İşte <span class="t17">Bull Koyu</span>,» dedi Villiers. «Yürüyün bakalım.»</p>

  <p><span class="t11">Sterling</span>'ini ceketinin içinden çıkartıp iki eliyle göğsü üzerinde tuttu ve yamaç aşağı koşmaya başladı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">Y</span><span class="p11">üzbaşı Carlos Lopez ikinci kata yerleştirdiği dinamit çubuğuna ucunu bağladığı teli makaradan boşaltıp bir sigara yakmak için durakladı. Beş katı da birbirine bağlamıştı, şimdi yalnızca giriş katı kalmıştı. İş, hesap ettiğinden daha çabuk ilerlediği için makarayı arkasından boşaltarak aşağı inerken neşeli bir hava tutturmuştu.</span></p>

  <p>Birinci katta teli, kocaman mavi bir silindirin hazır beklediği yere kadar gerdi. Silindirin kapağını dikkatle kaldırdı. İçinde çeşitli uçlar ve biri sarı, diğeri kırmızı iki düğme vardı. Artık çok büyük bir dikkatle çalışarak telleri soktu, tatmin olmuşçasına derin bir soluk aldı ve sarı düğmeye bastı.</p>

  <p>Sonra başını kaldırıp gülümsedi. «Bir saat, sonra bummm!»</p>

  <p>Dışardan silah sesleri geliyordu. Lopez arkasına dönerken er Olivera kapıda belirdi.</p>

  <p>«İngilizler tepeden aşağı geliyorlar.»</p>

  <p>«Kaç kişiler?»</p>

  <p>«Ben üç kişi saydım.»</p>

  <p>Hiçbir ses duyulmamıştı, ama Olivera birden göğsünden kanlar fışkırarak yere yuvarlandı. Sırtındaki parka alev almış yanıyordu.</p>

  <p>Lopez, Uzi makineli tüfeğini kapıp kapı kenarına koştu, bekledi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">Ü</span><span class="p11">çüncü Arjantinli Carvallo'nun tepenin az yukarısında bir koyun ağılının teneke damı altına sığınıp bir sigara içerken Bahia Blanca'daki sevgilisine mektup yazması bir talihsizlikti doğrusu.</span></p>

  <p>Carvallo gerindi, kalkıp ağılın kapısına doğru yürüdü. Duvarın dibinde yol boyunca ilerleyen üç <span class="t15">SAS</span> askerini görünce gözleri faltaşı gibi açılmıştı. Onlar da adamı aynı anda gördüler. Carvallo makineli tabancasını alıp boşa giden bir el ateşi etti. Jackson ile Korda da aynı anda ateş edip adamı ağıla sığınmak zorunda bıraktılar.</p>

  <p>«Haydi!» diye bağırdı Villiers, «Çabuk!»</p>

  <p>Korda doğruca yamaçtan aşağı koşmaya başladı. Jackson sola, Villiers sağa açıldı. Koşarlarken Olivera'nın fenerin kapısına gidip bir an orada durduğunu gördüler. Villiers ile Korda aynı anda ateş edip adamı içeri savurdular.</p>

  <p>Villiers bir dizi üstüne çöküp silahını doldururken Korda açık yolda koşmaya devam etti.</p>

  <p>«Hayır!» diye bağırdı Villiers. Lopez kapının aralığından uzun bir salvo savurdu, Korda yere yuvarlandı.</p>

  <p>Korda bir an yattığı yerde kaldı, sonra dönüp emeklemeye çalıştı. Lopez bir el daha ateş etti.</p>

  <p>Jackson kapıya doğru ateş ederek koştu Korda'nın yanına. Ancak <span class="t11">Sterling</span>'i aşırı ısınmadan tutukluk yapmıştı. Uzun süre susturucuyla kullanıldığında hep böyle olurdu.</p>

  <p>Jackson, Korda'yı ensesinden yakalayıp eski bir yalağın arkasına çekti. Fenerdeki Lopez Uzi'sine yeni bir şarjör takıp yalaktan sular fışkırana kadar ateş etti. Villiers <span class="t11">Sterling</span>'inin susturucusunu çıkardı, silaha yeni bir şarjör taktı ve fenere doğru koşmaya başladı. Bir yandan da tek bir salvo halinde bütün kurşunlarını boşaltmıştı. Mermisi bitince kendini otlar arasına attı, yuvarlandı ve sağ bacağındaki cepte taşıdığı <span class="t11">Smith-Wesson Magnum</span> tabancasını çekti. <span class="t11">Sterling</span>'in boşaldığını duyan Lopez Uzi'sini ateş etmek üzere kaldırmış bir halde dışarı fırladı. Villiers adamı sol omzundan vurdu, Lopez olduğu yerde döndü, Uzi elinden uçtu.</p>

  <p>Arjantinli duvardan aşağı kayarken Villiers koşup Uziye bir tekme savurdu.</p>

  <p>«Çok güzel,» dedi Lopez. «Seni kutlarım.»</p>

  <p>Villiers sol bacağındaki cepten bir ilk yardım paketi çıkartıp açtı.</p>

  <p>«Al, koy şunu yaranın üstüne.»</p>

  <p>Dönüp yalağa gitti sonra. Korda yüzüstü yatıyor, Jackson arkadaşının sol bacağına sargı sarıyordu.</p>

  <p>«Yaşayacak,» dedi Jackson. «Aslında bunu hak etmedi ya. Budala herif.» Korda'nın koluna bir morfin iğnesi yaptı. «Kendini kim sandın? Eddie Murphy mi?»</p>

  <p>«O da kim?» diye sordu Korda zayıf bir sesle.</p>

  <p>«Boş ver şimdi.»</p>

  <p>Jackson, gencin ağzına bir sigara tutuşturduktan sonra Villiers'le fenere Lopez'in yanına gitti.</p>

  <p>«Şuna gözkulak ol,» diye Villiers fenere girdi. Uzman gözüyle bir bakışta anlamıştı silindir kutunun ne olduğunu. Lopez'e döndü. «Bütün katları paralel dinamitledin, değil mi?»</p>

  <p>«Elbette, dostum. Sizinkiler bu limanı kullanmaya niyet etmişlerse boşuna heveslenmesinler. Bu yavru uçtuğu anda doğruca suya düşüp geçidi kapatacak. Ben işimi bilirim.»</p>

  <p>«Peki kamyonu neden Kaden Kalemi alması için gönderdin?»</p>

  <p>«Tepenin bir kısmını da indirmek istiyordum.»</p>

  <p>«İyi ki tam zamanında yetişmişiz öyleyse.»</p>

  <p>«Kutuya bir dokun, hanyayı konyayı anlarsın. Saat kuruldu bile.»</p>

  <p>Lopez acıdan yüzünü buruşturarak saatine baktı.</p>

  <p>«Kırk beş dakika kaldı, ama kutuya elini sürdüğün anda hemen patlar.»</p>

  <p>«Öyle mi?» Villiers Jackson'a döndü. «Getir şunu içeri.»</p>

  <p>Sonra gidip mavi kutunun yanına oturdu. Jackson, Lopez'i getirip yere bıraktı. Arjantinli sargı bezini yarasına bastırıyordu.</p>

  <p>«Bunları daha önce yalnızca kitaplarda görmüştüm,» dedi Villiers. «Rus yapısı, değil mi?»</p>

  <p>«Evet.»</p>

  <p>«Şu halde zaman saatini kontrol eden sarı düğmeye bastın ve şimdi de eğer sökmeye çalışırsam zamanından önce patlayacağını söylüyorsun, öyle mi?» Villiers cebinden sigara paketini çıkartıp ağzının kenarına bir sigara yerleştirdi.</p>

  <p>«Bu kırmızı düğme de hatırladığım kadarıyla, devreyi kesiyor.»</p>

  <p>«Sen de işini iyi biliyorsun, dostum.»</p>

  <p>«Zaman saatini pas geçip bize kendimizi dışarı atmak için üç dakika bırakıyor, tamam mı?»</p>

  <p>Villiers kırmızı düğmeye bastı. «Tanrım!» diye bağırdı Lopez.</p>

  <p>«Keyfin bilir,» dedi Villiers. «Bunu nasıl durduracağını bildiğine eminim.»</p>

  <p>Jackson'a baktı. «Başçavuş, sen dışarı çıksan iyi olur sanırım.»</p>

  <p>Jackson cebinden çakmağını çıkartıp Villiers'in sigarasını yaktı.</p>

  <p>«Caterham'da henüz adayken, söz gelişi, sizin epey canınıza okumuştum, efendim. Bir daha böyle önerilerde bulunursanız aynı şeyi şimdi de yapmaya hazırım.»</p>

  <p>«Tanrım! Çılgın İngilizler! Kaçık hepsi, kaçık!» Lopez kutuya doğru sürüklendi. «Pekâlâ ne dersem onu yapın çabuk.»</p>

  <p>Elliot bir buçuk saat sonra, Arjantinli tutsağı önünde olduğu halde yolun başında göründü. Korda ile Lopez yağmurdan korunmak için fenerin içinde kalmışlardı.</p>

  <p>Villiers de son fünyeyi söküyordu.</p>

  <p>Elliot'u karşılamaya çıkan Jackson oldu. «Geç kaldın.»</p>

  <p>«Bir uyarı mesajı aldım. Yolda durup telsizi kurdum, binbaşı ile senin için acil bir mesaj var.»</p>

  <p>Villiers kapının önünde belirdi. «Neymiş bu asi! mesaj?»</p>

  <p>«Karargâh, efendim. Sizi istiyorlar. Çok önemli ve acilmiş.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">illiers'i irkilerek kendine getiren şey motorların homurtusu oldu. Ranzası üzerinde bir süre daha yatıp gözlerini çelik tavana dikerek nerede olduğunu hatırlamaya çalıştı. Sonra birden hatırladı. <span class="t11">HMS Clarion</span>, dizel motorlu bir denizaltı. O öğleden sonra kendilerini Bull Koyu'ndan almıştı.</span></p>

  <p>Jackson köşede bir iskemlede oturmuş kendisini süzüyordu.</p>

  <p>«Uykunda konuştuğunu biliyor muydun?»</p>

  <p>«Bir bu eksikti. Bir sigara ver bana.»</p>

  <p>«Bana kalırsa sen bu oyunu gereğinden fazla oynadın artık.»</p>

  <p>«Hepimiz öyle değil miyiz? Neden dizeller çalışıyor?»</p>

  <p>«Yüzeydeyiz de ondan. Yarbay Doyle bir çeyrek saate kadar hazır olmanı bildirmem için gönderdi beni.»</p>

  <p>«Tamam, beş dakika sonra güvertede buluşuruz.»</p>

  <p>Jackson çıkınca Villiers ranzanın kenarına oturdu. Verdikleri blucinle kazağı giydi. Neler olup bittiğini müthiş merak ediyordu. Kimse kendisine bir şey söylememişti, zaten hiçbiri dişe dokunur bir şey bilmiyorlardı ki.</p>

  <p>Lastik çizmeleri giyip kalın ceketi sırtına geçirirken, «Biz emredileni yaparız ancak,» diye söylendi. Sigaranın da berbat bir tadı vardı, öfkeyle bastırdı küllüğe. Yorgundu, aslında bütün derdi buydu. Aşırı yorgunluktan herşeyi bulanık görüyordu artık. Uzun bir dinlenmeye gereksinimi vardı.</p>

  <p>İçeri girip kontrol odasından geçerek köprüye çıktı. Başı üzerinde yıldızlı bir gece vardı, tuzlu deniz havası ciğerlerine doldukça kendini biraz daha iyi hissetti. Doyle dürbününü gözlerine dayamış kıyıya bakıyordu. Jackson yanındaydı.</p>

  <p>«Nasılız?» diye sordu Villiers.</p>

  <p>«Uruguay karşıda. La Paloma iki mi! sancak tarafında. Elimizden geldiği kadar yaklaşıyoruz Montevideo'ya. Deniz biraz kabarık ama pek zahmetli olmaz sanırım. Bu tür işleri daha önce de yapmışsınızdır nasıl olsa.»</p>

  <p>«Eh, arada sırada.»</p>

  <p>Doyle eğilip konuşma borusuna birşeyler söyledi. Denizaltı hız kesti.</p>

  <p>Doyle, Villiers'e döndü, «Korkarım bundan ileri gidemeyiz. Lastik botunuzu getiriyorlar.»</p>

  <p>«Teşekkürler.» Villiers kaptanla el sıkıştı.</p>

  <p>Villiers'le Jackson denizaltının yanına lastik bota bindiler.</p>

  <p>Halatlar hemen çekildi ve akıntıya kapılan bot kıyıya doğru sürüklenmeye başladı. Artan rüzgâr denizin üstünde köpükler oluşturuyordu. Villiers küreği aldı, çekmeye başladı.</p>

  <p>Kıyı çok yakın görünüyordu. Bir dalganın üstünde yükseldiklerinde Villiers geniş kumsalı gördü. Dalgalar kıyıya çarpıp kırılmaya başlayınca Jackson beline kadar suya girip botu çekmeye başladı.</p>

  <p>Villiers de suya girerken, «Yaşamak ne zevkli,» dedi.</p>

  <p>«Söylenmeyi bırak da kurtulalım şuradan.»</p>

  <p>Lastik botu en yakın kum tepesinin ardına çektiler, Jackson çakısıyla lastiği delip kumla örttü. Tepeleri aşınca sağ taraflarında karanlık ve kepenkleri kapalı bir kahve gördüler.</p>

  <p>«Burası,» dedi Villiers.</p>

  <p>Bir kenarda park edilmiş bir araba vardı. Yaklaşırlarken kapısı açıldı, üzerinde anorak olan bir adam çıkıp bekledi.</p>

  <p>Adam İspanyolca olarak, «Yürüyüş için iyi bir gece, beyler,» dedi.</p>

  <p>Villiers gerekli cevabı İngilizce verdi.</p>

  <p>«Kusura bakmayın, yabancıyız biz, dilinizi bilmiyoruz.»</p>

  <p>Adam gülümseyerek elini uzattı.</p>

  <p>«Jimmy Nelson. Her şey yolunda demek?»</p>

  <p>«Donumuza kadar ıslandık,» dedi Jackson.</p>

  <p>«Önemli değil. Haydi binin de sizi evime götüreyim.»</p>

  <p>Yola çıktıklarında Villiers, «Bütün bunların ne demek olduğunu öğrenmenin bir yolu var mı?» diye sordu.</p>

  <p>«Benim hiçbir şeyden haberim yok, dostum. Ben, bana söyleneni yaparım. Yukardan emirler falan. Sizin için giyecek falan hazırladım. Ölçüleriniz tam olarak bildirildi. Kendi adlarınıza da birer pasaport. Satış mühendisiymişsiniz.»</p>

  <p>«Nereye gidiyoruz peki?»</p>

  <p>«Paris'e. Ancak o güzelim kente, haftada bir, o da Cuma günleri, bir sefer var. Onun için forsumu kullanıp size bir Air France kargo uçağında yer buldum. Üç saat sonra kalkıyor uçak. Yarın akşam, Paris'te olacaksınız.»</p>

  <p>«Peki sonra?»</p>

  <p>«İşte o kadarını bilmiyorum artık. Tuğgeneral Ferguson anlatacakmış gerisini.»</p>

  <p>«Ferguson mu? Yani bu işin ardında o mu var?»</p>

  <p>«Evet öyle. Hayrola, bir şey mi oldu.»</p>

  <p>«Yoo.» dedi Villiers. «Ama ben <span class="t11">Falkland</span>'da düşman hatlarının gerisinde olmayı yeğlerdim.»</p>

  <p class="p8"><span class="t12">m</span></p>

  <p>&nbsp;</p>
</body>
</html>
