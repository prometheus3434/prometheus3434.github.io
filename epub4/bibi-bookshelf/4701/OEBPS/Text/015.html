<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 12</title>
</head>

<body>
  <h1 class="h11">BÖLÜM 12</h1>

  <p class="Paragraf-Stili-1"><span class="baslik">S</span><span class="p11">ıkışık masaları, canlı kalabalığı ve kusursuz beş kişilik orkestrasıyla Paco güzel bir yerdi. Dans edenleri rahatça seyredebilecekleri bir yer de bulabilmişlerdi. Gabrielle bir viski, Monterà da bir maden suyu ısmarladılar.</span></p>

  <p>«Hâlâ içmiyor musun?» diye sordu kadın.</p>

  <p>«Kendimi formumda tutmam gerek. Orta yaşlı erkek, genç kadın. Anlarsın ya.»</p>

  <p>«Hap iç öyleyse. Çok iyisin doğrusu. Aslında ben senin paranın peşindeyim.»</p>

  <p>«Şimdi yanıldın işte. Arjantin'de şimdiki enflasyon devam edecek olursa asıl ben senin paranın peşindeyim. Bu savaş sona erince Monteràlar bile sıkıntıya düşebilirler.»</p>

  <p>Ama savaş sözü Gabrielle'i gerçeğe döndürmüştü ki, buna izin veremezdi. Erkeğin elini tutup ayağa kaldırdı.</p>

  <p>«Gel dans edelim haydi.»</p>

  <p>Bir bossanova çalışıyordu, Monterà da çok iyi dans etmekteydi.</p>

  <p>Parça bitince Gabrielle, «Sen jigolo olmalıymışsın,» dedi.</p>

  <p>«Şimdi annemin sözünü tekrarladın işte. Bir beyefendi iyi dans etmemeliymiş ona göre.</p>

  <p>Ben ise dansı oldum olası sevmişimdir. Gençliğimde tango barlarından çıkmazdım. Arjantinlinin gerçek dansıdır tango. Her şeyi yansıtır. Politik çatışmalar, bunalımlar, hayat, aşk... ölüm. Sen tango yapar mısın?»</p>

  <p>«Eh, öyle derler.»</p>

  <p>Monterà orkestra şefine dönüp Portekizce, «Hey ahbap, gerçek bir tangoya ne dersin?» diye seslendi.</p>

  <p>«İnsanın yüreğini hoplatacak bir şey, bir Cambalache örneğin.»</p>

  <p>«Beyefendi Arjantinli,» dedi adam. «Şivesinden anladım. Vatanınızdan çok uzakta sayılırsınız, siz ve bayan için çalıyorum bunu.»</p>

  <p>Orkestra şefi yalnızca piyano ve keman eşliğinde çalmaya başladı; müzik kadının yüreğine işliyor, sonsuz bir kederden, aşk özleminden, yaşamı yaşanmaya değer kılan tek şeyin vermek ya da vermemek olduğunu, bunun da bir başkasının elinde bulunduğundan söz ediyordu.</p>

  <p>Gabrielle'in hiç hayal edemeyeceği biçimde tek vücut olarak dans ettiler. Erkek yönetmiyordu kendisini. Çok mükemmel ama aynı zamanda inanılmaz bir sevecenlikle dans ediyordu. Gülümsediği zaman aşkı açıkça okunuyordu yüzünde; dürüstçe bir armağan veriyordu kadına, kendisinden hiçbir istekte bulunmuyordu.</p>

  <p>Bu gösteri pek çok kimseyi, bu arada Wanda ile barda oturmakta olan Felix Donner'i de büyülemişti.</p>

  <p>«Tanrım, nasıl bir yaratık bu! Bugüne kadar böylesini görmemiştim.»</p>

  <p>Wanda işte o anda paniğe kapıldı, daha önce hiç olmadığı gibi hem de.</p>

  <p>«Öyle elbise giyen herkes güzel görünür.»</p>

  <p>«Elbiseye başlatma şimdi. O ne giyse güzeldir... ya da hiçbir şey giymese bile.»</p>

  <p>Müzik sona ererken birkaç kişi alkışa başladı, ancak Monterà ile Gabrielle tüm dünyaya sağır olarak bir an birbirlerinin kollarından ayrılmadılar.</p>

  <p>«Beni gerçekten çok seviyorsun,» diye mırıldandı kadın.</p>

  <p>«Başka bir seçeneğim yok. Bana neden uçtuğumu sormuştun. Öyle olduğum için demiştim. Seni neden sevdiğimi sor. Aynı yanıtı verebilirim ancak; öyle olduğum için.»</p>

  <p>Gabrielle'in içindeki kesinlik ve sakinlik duygusu inanılmaz bir şeydi. Erkeğin elini tuttu.</p>

  <p>«Gel oturalım artık.»</p>

  <p>Masaya dönünce Monterà bir şişe Dom Perignon ısmarladı.</p>

  <p>«Evet, tango Buenos Aires'de bir yaşam biçimidir. Seni eski kentte <span class="t17">San Telmo</span>'ya götürürüm. Yeryüzünün en iyi tango barları. <span class="t17">El Viejo Almancen</span>'e gideriz. Seni orada bir gecede tango, ustası yaparlar.»</p>

  <p>«Ne zaman? Bütün bunlar ne zaman olacak?»</p>

  <p>«Vay vay vay!» dedi Donner. «Senor Monterà! Ne hoş bir sürpriz bu!»</p>

  <p>Donner masanın yanında durmuş kendilerine bakıyordu, Monterà istemeye istemeye ayağa kalktı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">P</span><span class="p11">aul Bernard Seine nehri kıyısındaki köşe başında taksiden indiğinde yağmur yağıyordu. Parasını verip taksiyi gönderdikten sonra kentin gündüzün kalabalık, geceleyin ıssız olan bu antrepo kesiminde Garcia'nın o akşam Sorbonne'daki bürosuna telefonla bıraktığı adresi aramaya koyuldu. <span class="t11">Lebel ve Ortaklar</span><span class="t11">ı</span>, İthalat şirketini bulması uzun sürmedi. Büyük giriş kapısının altındaki küçük kapı dokunur dokunmaz açıldı. İçersi karanlıktı ama epey yüksekteki camlı büro bölmesinde ışık yanıyordu.</span></p>

  <p>«Garcia? Orada mısın?»</p>

  <p>Buzlu camın ardında bir gölge belirdi, kapı aralandı, bir ses, «Yukarı gel,» diye bağırdı.</p>

  <p>Bernard neşeyle çıktı merdivenlerden.</p>

  <p>«Pek zamanım yok. Doktora öğrencilerimden epey dolgun vücutlu bir kız beni yemeğe çağırdı, sonra da tezini birlikte inceleyeceğiz. Talihim yaver giderse sabaha kadar sürer bu iş.»</p>

  <p>Kapıdan içeri girince karşısındaki masanın ardında oturanın Tony Villiers olduğunu gördü.</p>

  <p>«Kimsiniz siz? Garcia nerede?»</p>

  <p>«Gelemedi.»</p>

  <p>Kapı arkasından kapanınca Bernard aniden geriye döndü. Bu kez Harvey Jackson'la burun buruna gelmişti. İlk kez olarak korkuya kapıldı.</p>

  <p>«Ne oluyor burada?»</p>

  <p>Jackson adamı omuzlarından yakalayıp bir iskemleye oturttu.</p>

  <p>«Otur ve ancak sana sorulan soruları yanıtlamak için aç ağzını.»</p>

  <p>Villiers cebinden bir <span class="t11">Smith Wesson</span> tabanca ile bir susturucu çıkarttı.</p>

  <p>«Ateş ettiğim zaman ses çıkmaması için Profesör, ama eminim bunu biliyorsunuz.»</p>

  <p>«Ne oluyor burada, hiçbir şey anlamıyorum...»</p>

  <p>Villiers tabancayı masanın üstüne bıraktı.</p>

  <p>«Arjantinle yaptığınız konuşmalarla kabaran telefon faturanız hakkında konuşacağız. Şundan bundan, <span class="t11">Exocet</span> roketlerinden... Ha, bir de Donner adında insanlardan... »</p>

  <p>Bernard korkmuştu ama aynı zamanda çok da kızmıştı.</p>

  <p>«Kimsin sen?»</p>

  <p>«Üç gün önceye kadar Falklandlarda olduğum için ölüleri ben de gördüm. İngiliz Özel Hava Servisi Alayından bir subayım.»</p>

  <p>«Orospu çocuğu!»</p>

  <p>«Tam üstüne bastın. Birisinin zamanında dediği gibi İngiliz ordusunda SS birliklerine en fazla yaklaşan kişileriz bizler. Böyle olup olmadığını bilemiyorum, ama bildiğim bir şey varsa o da şu: eğer istediklerimi söylemezsen bununla sol dizkapağını parçalarım.»</p>

  <p>Tabancayı aldı.</p>

  <p>«Ulster'de İrlanda Cumhuriyetçi ordusundan öğrendiğimiz pis bir oyun. Eğer yine de konuşmazsan bu kez sağ dizini parçalarım. Ondan sonra ömrünün sonuna kadar koltuk değneğiyle dolaşırsın.»</p>

  <p>Odanın öteki ucundaki rafın üzerinde bir vazo vardı. Villiers tabancalı elini kaldırdı, silahtan hafif bir takırtı çıktı, vazo paramparça oldu.</p>

  <p>Bernard'a yetmişti bu kadarı.</p>

  <p>«Donner'in kim olduğunu biliyor musunuz?» diye sordu.</p>

  <p>«Evet. Onun bu ülkedeki Arjantin ajanlarına birkaç gün içinde <span class="t11">Exocet</span> roketleri teslim etmeye söz verdiğini de biliyorum. Bunları nereden alıyor?»</p>

  <p>«Bana söylemedi. Hatta, bildiğim kadarıyla kimseye açıklamadı bunu.»</p>

  <p>Villiers nişan almak için tabancayı kaldırdı.</p>

  <p>«Hayır, hayır... dinleyin beni.»</p>

  <p>«Dinliyorum, ama inanılır bir şey olmasına gayret et.»</p>

  <p>«Bretanya kıyıları açıklarında <span class="t11">Exocet</span>'leri denedikleri <span class="t11">Ile de Roc</span> diye bir, ada var. Buraya en yakın liman <span class="t11">St. Martin</span>'dir. Donner orada bir ev tuttu. Adaya gönderilmek üzere köyden geçen <span class="t11">Exocet</span> nakliye kamyonlarından birini kaçırmak istediğini sanıyorum.»</p>

  <p>Yüzünden akan terlere ve bitkin haline bakılırsa bildiklerini söylemekteydi. Villiers başını sallayıp Jackson'a döndü.</p>

  <p>«Peki Harvey. Git ve beni arabada bekle.»</p>

  <p>Jackson yanıt vermedi. Kapıyı kapatıp çıktı. Tahta merdivenlerde ayak sesleri duyuldu. Bir sessizlik oldu sonra.</p>

  <p>Villiers tabancayı masaya bıraktı, bir sigara yaktı, elleri pardösüsünün ceplerinde olarak ayağa kalktı.</p>

  <p>«İngilizleri pek sevmiyorsun. Neden acaba?»</p>

  <p>«Bizi 1940'dcı Almanlara bırakıp kaçtınız,» dedi Bernard. «Babamı kurşuna dizdiler, köyümü yakıp yerle bir ettiler. Annem...» Yılların umutsuzluğuyla omuzlarını silkti.</p>

  <p>Villiers dönüp odanın öteki ucuna yürüdü, duvara asılı tahtanın üstündeki kâğıtlara baktı. Bernard ise masanın üzerindeki tabancaya bakıyordu.</p>

  <p>«Babam savaşta gizli servisin Fransız bölümünde çalışıyordu,» dedi Villiers. «Direnişle çalışmak için üç kere paraşütle Fransa'ya atladı. Sonunda kendisine ihanet ettiler, tutuklanıp Paris'te <span class="t17">Rue de Saussales</span>'deki Gestapo merkezine götürüldü. Üç gün süreyle öyle ağır bir sorguya çekildi ki bugün bile sağ ayağı sakattır.» Elleri yağmurluğunun cebinde olarak döndüğünde Bernard'ın şimdi tabancayı eline almış olduğunu gördü. «Sözümü bitirmeme izin verin, Profesör. En iyi yeri en sona sakladım. Kendisine işkence yapan kişi Gestapo hizmetinde olan bir Fransız'dı. Her yerde bulacağınız o faşistlerden biri.»</p>

  <p>Bernard anlaşılmaz birşeyler mırıldanarak ateş etti. Villiers aynı anda dizüstü çökmüş cebinden bir <span class="t11">Walther PPK</span> tabancası çıkarmıştı. Bernard'ın alnında bir delik belirdi, Fransız arka üstü yere yuvarlandı. Villiers adamın elindeki <span class="t11">Smith Wesson</span> tabancasını aldı, ışığı söndürdü, aşağı indi. Küçük kapıdan geçip dışarı çıktı. Az İlerde duran bir arabanın ışıkları yandı, Citroën kaldırıma yaklaştı. Villiers sürücünün yanına geçti. Jackson, «Ona bir fırsat tanıdın mı?» diye sordu.</p>

  <p>«Elbette.»</p>

  <p>«Tahmin edebiliyorum. Peki neden zavallıyı başta vurup bitirmedin işi? Şimdi kendini daha iyi mi hissediyorsun? Herkes, sanki boktan bir kovboy filmindeymiş gibi, silah çekme hakkına sahip midir?»</p>

  <p>«Sen arabayı sürmene bak, Başçavuş.»</p>

  <p>Villiers bir sigara daha yaktı.</p>

  <p>«Özür dilerim. Binbaşımın beni bağışlayacağını umarım, Kendisinin bir ahlâkçı olduğunu unutmuştum.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner bir şişe şampanya daha ısmarladı. Monterà'ya, «Hiç içmiyorsun,» diyerek kadehini doldurmaya çalıştı. Monterà elini uzattı.</span></p>

  <p>«Teşekkür ederim. Şampanya iyi gelmiyor bana.»</p>

  <p>«Saçma. Şampanyadan bıkan insan yaşamdan bıkmış demektir. Siz de öyle düşünmüyor musunuz. Bayan Legrand?»</p>

  <p>«Aslında saçma bir deyiş, hiçbir anlamı yok.»</p>

  <p>Donner güldü. «Bunu sevdim işte. Düşündüğünü açıkça söyleyen bir kadın. Dobra dobra. Oysa bizim Wanda düşündüklerini hiç dile getirmez. Duymak istediğinizi sandığı şeyleri söyler hep. Öyle değil mi, Wanda?»</p>

  <p>Kızın ezildiği açıkça görülüyordu. Ellerinin titremesini saklamak için gümüş pullu gece çantasına sımsıkı sarılmıştı. Yüzünden öfkesi belli olan Gabrielle konuşmak için ağzını açtı. Raul elini kadının eli üzerine koydu.</p>

  <p>«Bayan Jones, size Arjantin'de nasıl tango yaptığımızı göstermek benim için büyük bir zevk olacaktır.»</p>

  <p>Wanda'nın yüzünde derin bir şaşkınlık belirdi, Donner'e baktı. Donner kıza aldırış bile etmeden kendi kadehini doldurdu. Wanda kararını vermiş olarak ayağa kalktı.</p>

  <p>«Sevinirim,» diyerek piste doğru yürüdü.</p>

  <p>Monterà, Gabrielle'e, «Çok uzun sürmez,» diyerek gülümsedi. «Seni rahatsız ederse bana bir işaret et, yeter. Sakallıya benzetirim onu da.»</p>

  <p>«Buna garanti verebilir misin acaba?»</p>

  <p>Sanki Donner orada değilmiş gibi Monterà uzanıp kadını öptü, sonra pistte bekleyen Wanda'nın yanına gitti.</p>

  <p>«Çok hoş,» dedi Donner. «İyi gösterilere bayılırım. Ben de bir dans hak ettim bu arada?»</p>

  <p>Gabrielle şampanyasından yudum aldı.</p>

  <p>«Sizinle hiçbir şart altında dans edebileceğimi sanmıyorum, Bay Donner. Çok basit aslında: sizden hoşlanmıyorum.»</p>

  <p>Donner'in öfkesi yalnız gözlerinden okunabiliyordu.</p>

  <p>«Ben çok inatçıyım. Ardınızı bırakmayabilirim.»</p>

  <p>«Erkekler!» Gabrielle başını salladı. «Hepiniz küstahsınız. Aptalca erkek küstahlığı. Birbirinizden hiç farkınız yok. Bencil. Kadınlara hor görüyle davranıyorsunuz. Bunu biliyor muydunuz? İlginiz bile aslında bir hakaretten başka bir şey değil.»</p>

  <p>Donner sakin görünmeye çalışıyordu.</p>

  <p>«Demek aslında hoşlanmadığınız ben değilim, bütün erkekler? Peki kahraman albayımız ne oluyor bu arada? O başka, öyle mi?»</p>

  <p>«O yalnızca kendisidir. Bir şey almaz, verir.»</p>

  <p>Gabrielle bunu sanki kendisi için söylermiş gibiydi.</p>

  <p>«Bu size bir çelişki olarak gelebilir ama ben çok iyi anlıyorum.»</p>

  <p>Donner karşılık vermeye fırsat bulamadan yanıbaşında şef garson belirdi.</p>

  <p>«Bay Donner?»</p>

  <p>«Evet, benim.»</p>

  <p>«Telefonla arayan olursa diye bara adınızı yazdırmışsınız. Birisi sizi arıyor, efendim.»</p>

  <p>Donner adamın ardından gidip telefonu açtı. «Donner.»</p>

  <p>«Ben Nikolai. Dinle, Garcia'dan bir haber var. Bernard kendisine bu öğleden sonra dört gün içinde St. Martin'den <span class="t11">Ile de Roc</span>'a gidecek konvoyların ayrıntılarını bildiren bir not bırakmış. Bunlardan ancak biri senin işine yarayabilir. Ayın yirmi dokuzunda sabahın çok erken saatlerinde o bölgede olacak.»</p>

  <p>«Öbür gün yani?»</p>

  <p>«Evet. Başarabilecek misin?»</p>

  <p>«Evet. Sabaha <span class="t11">Chieftain</span>'le uçarız. Albayı da yanıma alırım.»</p>

  <p>«Çok iyi. Legrand'ı nasıl buldun?»</p>

  <p>«Gerçekten çok etkileyici. Onun da bizimle gelmesini önereceğim.»</p>

  <p>«Gelir mi dersin?»</p>

  <p>«Olabilir. Birbirlerine deliler gibi âşıklar.»</p>

  <p>«Aslında kötü bir fikir değil,» dedi Belov.</p>

  <p>«Neden?»</p>

  <p>«Bilmiyorum. Kadında pek çıkaramadığım bir şey var. Bir önsezi diyebilirsin.»</p>

  <p>«Öyleyse iyice araştır geçmişini.»</p>

  <p>«Bunu yapacağımdan hiç kuşkun olmasın. Yarın seni Beyaz Ev'de ararım.»</p>

  <p>Donner telefonu kapattıktan sonra bir sigara yakarken uzun uzun Gabrielle'e bakıp Belov'un söylediklerini düşündü. Kadın gerçekten çok çok güzeldi ama iş bununla bitmiyordu. Yaşamı boyunca hiçbir güçlük çekmeden umursamadan kullanmıştı kadınları. Başını şaşkın bir hayranlıkla sallarken hayatında bir kadını böylesine istediğini hatırlamadığını düşündü. Wanda pistten onun yüzünü görünce Monterà'ya, «Bu hanım sizin için çok önemli, değil mi?» diye sordu.</p>

  <p>«Benim için her şeydir o.»</p>

  <p>«Öyleyse Donner'i gözden kaçırmayın. İstediğini elde etmeye alışkındır.»</p>

  <p>Müzik bitince Monterà gülümseyerek kızın elini öptü.</p>

  <p>«Onun için fazla iyisiniz.»</p>

  <p>«Yanılıyorsunuz,» diye acı acı gülümsedi Wanda. «Bu işten başka hiçbir şeye yaramam ben.»</p>

  <p>Masaya geldiklerinde Donner de telefondan dönüyordu.</p>

  <p>Monterà'ya, «Bir telefon aldım,» dedi. «O işimiz Cumartesi olacakmış. Yani yarın Lancy'ye gitmemiz gerek. Beyaz Ev diye çok güzel bir tatil evi kiraladım orada.»</p>

  <p>Monterà'nın kalbi duracak gibi oldu. «Öyle diyorsanız... »</p>

  <p>Donner, Gabrielle'e döndü. «Böyle bir yerde iki gün geçirmek ister miydiniz?»</p>

  <p>«Sanmıyorum.» Ama o anda Monterà'nın yüzünü görünce kendilerine ne kadar az zamanları kalmış olduğunu düşündü. Bir an Ferguson'la olan işini tümüyle unuttu.</p>

  <p>«Bir düşünün,» dedi Donner.</p>

  <p>Gabrielle ayağa kalktı. «Artık bana izin verseniz, çok yorgunum... »</p>

  <p>«Elbette. Benim için büyük bir zevkti.»</p>

  <p>Donner ikisinin arkasından baktı, faturayı ödedi, sonra Wanda'ya hiçbir şey söylemeden lokantadan dışarı yürüdü. Yüksek topuklu ayakkabıları üzerinde bir türlü dengesini bulamayan Wanda da umutsuzca arkasından koştu erkeğinin. Wanda kendisine yetiştiğinde Donner kaldırımda durmuş, taksi beklerken bir sigara yakıyordu. Kıza bakmadan, «Beni içerde aptal yerine koydun,» dedi.</p>

  <p>«Özür dilerim, Felix.»</p>

  <p>«Senin için birşeyler düşünürüm artık. Çok özel bir şey, kolay kolay unutamayacağın bir şey... »</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle eve dönünce kendisine bir viski hazırlayıp öfkeyle yürümeye başladı odanın içinde.</span></p>

  <p>«Hayatımda bu adam kadar iğrenç bir şeye rastlamadım. Nefret ettiğim her şeyin simgesi sanki. Onunla iş yapmak zorunda mısın?»</p>

  <p>«Korkarım ki öyle, ama unut onu artık. Bak sana bir şey getirdim.» Monterà cebinden küçük bir paket çıkardı. «Bu öğleden sonra beni bıraktığında alışverişe çıktım.»</p>

  <p>Paket kâğıdının üstünde Cartier yazıyordu. Gabrielle içinden kadife bir kutu çıkardı. Kutunun içinde bir yüzük, daha doğrusu üç renkli altından içiçe geçmiş üç yüzük vardı.</p>

  <p>«Buna Rus nişan yüzüğü derler,» dedi Monterà. «Genellikle sol elin küçük parmağına takılır.»</p>

  <p>«Biliyorum.»</p>

  <p>«Ölçüsü için bir tahminde bulundum. Uymazsa istediğin zaman Cartier'de Mösyö Bresson'u ara. Gerekeni yapacaktır. Parmağına ben takabilir miyim?» Monterà kadının uzattığı parmağına taktı yüzüğü. «Biraz bol gibi.»</p>

  <p>Gabrielle gözlerini yüzükten ayırmadan başını salladı.</p>

  <p>«Hayır,» diye mırıldandı. «Tam geldi.»</p>

  <p>«Bir armağan... benim sana... » Erkek duraksadı, gülümsedi.</p>

  <p>«Beklediğim büyük an geldi ve ben söyleyecek söz bulamıyorum. Ama yine de bunu gerektiği biçimde yapmalıyım. Şimdi jet uçakları için kendini biraz yaşlı bulan ve bu yüzden idaresi pek kolay olamayacak olan yaşlıca bir bombardıman uçağı pilotu ile evlenmek için pek uzak da olsa bir olasılık var mı?»</p>

  <p>Gabrielle'in gözleri dolmuştu, elini erkeğin kolu üzerine koydu.</p>

  <p>«Raul, senden bir şey istesem... »</p>

  <p>«Ne istersen.»</p>

  <p>«Biraz yürüyüşe çık. Bir süre yalnız kalmak istiyorum.»</p>

  <p>«Özür dilerim. Evime dönüyorum şu halde. Belki de sabah gitmeden önce seni bir daha görürüm.»</p>

  <p>«Hayır.» Kadın panik içindeydi. «Buraya dönmeni istiyorum.»</p>

  <p>«Nasıl istersen, sevgilim.» Monterà kadını hafifçe öptü. «Yarım saat.» Sonra çıkıp gitti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">illiers telefonu açınca Gabrielle, «Benim,» dedi.</span></p>

  <p>«Bana bir haberin var mı?»</p>

  <p>Gabrielle derin bir soluk aldı.</p>

  <p>«Donner bu gece lokantada yanımıza geldi. Raul'a işin Cumartesi sabahı yapılacağını ve yarın sabah Lancy'ye gitmeleri gerektiğini söylediğini duydum. Orasının nerede olduğunu bilmiyorum.»</p>

  <p>«Bretanya'da. Bizim bildiğimiz gerçeklere uyuyor bu.»</p>

  <p>«Donner benim de onlarla birlikte gitmemi istedi. Kaldıkları evin adı Beyaz Ev'miş.»</p>

  <p>«Kabul ettin mi?»</p>

  <p>«Daha fazlasına katlanamayacağını, Tony. İşi bırakmak istiyorum.»</p>

  <p>«Bunun senin için güç olduğunu biliyorum. Ama yine de yapılması gerek. Monterà için ne düşündüğünün farkındayım. Bir insan olarak ben de hayranım kendisine, ama o bizim düşmanımız Gabrielle. Biz kişilerden söz etmiyoruz. <span class="t11">Exocet</span>'leri durdurmaktan söz ediyoruz.»</p>

  <p>«Boşuna konuşuyorsun.»</p>

  <p>«Pekâlâ. Seni zorlamayacağım. Sen olmadan idare etmeye çalışırım. Ama bu kararını Ferguson'a sen kendin bildirmelisin. Kararını değiştirirsen sabah beni ara.»</p>

  <p>Villiers telefonu kapattıktan sonra Londra'da <span class="t17">Cavendish Place</span>'in numarasını çevirdi. Karşısına Harry Fox çıktı.</p>

  <p>«Cepheden haberler kötü,» dedi Villiers. «Gabrielle ile konuştum. İşler yolunda ama kendisi görevi bırakmak istiyor.»</p>

  <p>«Peki, sen bırak öyleyse, ben hallederim.»</p>

  <p>Gabrielle bir içki hazırlayıp sinirlerini yatıştırmak için bir yudum aldı. Ne olursa olsun bu işi yapması gerekiyordu. Oturup Ferguson'un Londra numarasını çevirdi. Telefona daha ilk çalışta Ferguson çıktı.</p>

  <p>«Ferguson.»</p>

  <p>«Gabrielle.»</p>

  <p>Adamın sesi hemen değişti. «Dışarda mıydın, yavrum? Seni birkaç kere aradım akşamüstü.»</p>

  <p>«Yemeğe çıkmıştım. Neden aradın?»</p>

  <p>Adamın sesinde bir duraksama olunca Gabrielle'in içi korkuyla doldu bir anda.</p>

  <p>«Söylemesi öyle kolay değil. Annen ile üvey babanı aradık ama anladığımız kadarıyla Yunan adalarına bir yat gezisine çıkmışlar.»</p>

  <p>Bir tek şey olabilirdi.</p>

  <p>«Richard mı?» diye fısıldadı kadın.</p>

  <p>«Evet, yavrum. Böyle bir haberi iletmek zorunda kaldığım için gerçekten çok üzgünüm. Port Stanley yakınlarında bir uçuş sırasında kaybolmuş, öldüğü sanılıyor.»</p>

  <p>«Tanrım.»</p>

  <p>Gabrielle, kardeşini bir an denizci üniformasıyla, okul bitirme töreninde görür gibi oldu. Yakışıklı, güler yüzlü bir çocuk.</p>

  <p>«Bu haberin üzerinde bırakacağı etkiyi tahmin edebiliyorum, bu durum altında seni işten geri çekmek daha doğru olacak sanırım.»</p>

  <p>«Hayır,» dedi Gabrielle yorgun bir sesle.</p>

  <p>«Bir anlamı kalmadı artık bunun. Şimdi olmaz. Teşekkür ederim, iyi geceler, generalim.»</p>

  <p>Gabrielle bir süre elindeki telefona baktı, sonra Villiers'in numarasını çevirdi.</p>

  <p>«Fikrimi değiştirdim, Tony. Raul ve Donner'le bu Lancy denilen yere gideceğim yarın. Ama evin adresini bilmediğim için sana veremeyeceğim.»</p>

  <p>«Önemi yok. Harvey ile ben bu geceden arabayla yola çıkarız.» Villiers durakladı. «Bir şey mi oldu? Neden fikrini değiştirdin?»</p>

  <p>«Richard ölmüş. Savaşta. Bu işin artık sona ermesi gerek, Tony. Çok ölü verdik artık.»</p>

  <p>«Tanrım,» diye Villiers telefonu kapattı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">F</span><span class="p11">erguson derin bir göğüs geçirdi. «Esaslı kız.»</span></p>

  <p>«Çekilmeyecek mi?» diye sordu Harry Fox.</p>

  <p>«Hayır.»</p>

  <p>«Haberi nasıl karşıladı?»</p>

  <p>«Ne bileyim ben, Harry? Bütün sorun kendini ne kadar süre kontrol altında tutabileceği...»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">M</span><span class="p11">onterà geldiğinde kapı aralıktı. Kapatıp oturma odasına girdi.</span></p>

  <p>«Gabrielle?»</p>

  <p>«Buradayım.»</p>

  <p>Kadın karanlıkta yatağında yatıyordu. Monterà elektrik düğmesine uzanırken.</p>

  <p>«Ne olur ışığı yakma, Raul,» dedi.</p>

  <p>Monterà yatağın kenarına oturdu.</p>

  <p>«Bak sevgilim, eğer iyi değilsen giderim ben. Önemli değil.»</p>

  <p>«Hayır.» Gabrielle erkeğe uzandı. «Beni bırakma. Seni yatakta, yanımda istiyorum.»</p>

  <p>Monterà soyundu, elbiselerini bir iskemleye atıp kadının yanına girdi. Gabrielle döndü, kollarını erkeğin boynuna doladı, sonra patlayan bir baraj gibi bütün acıları, bütün korkulan birden boşandı, hüngür hüngür ağlamaya başladı.</p>

  <p>«Ne oldu?» diye sordu Monterà.</p>

  <p>«Bir şey yok, Raul. Konuşma. Sıkı sıkı tut beni.»</p>

  <p>Monterà kadını küçük bir çocukmuş gibi okşayarak avuttu, az sonra Gabrielle uyuyakalmıştı.</p>

  <p class="p8"><span class="t12">m</span></p>

  <p>&nbsp;</p>
</body>
</html>
