<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 10</title>
</head>

<body>
  <h1 class="h11">BÖLÜM 10</h1>

  <p class="Paragraf-Stili-1"><span class="baslik">C</span><span class="p11">harles de Gaulle havaalanında Yüzbaşı George Corwin bir sütuna yaslanmış gazetesini okuyordu. Saat dokuzu geçtiği için dışarısı karanlıktı. Garcia ise gazete satıcısının önünde oyalanırken Raul Monterà Gümrük kapısından çıktı. Üzerinde eski meşin pilot ceketi, bacağında blucini, boynunda eşarbı vardı. Corwin, Dördüncü Grubun verdiği fotoğraftan hemen tanıdı adamı. Garcia hemen o yana seğirtti.</span></p>

  <p>«Albayım, sizi görmek benim için büyük bir onur. Juan Garcia emrinizde, efendim.»</p>

  <p>«O onur bana ait,» dedi Monterà kibarca. «Acaba bana albay dememeniz daha doğru olmaz mı?»</p>

  <p>«Elbette. Özür dilerim.» Garcia, Monterà'nın elindeki çantayı almaya çalıştı.</p>

  <p>Hafifçe kızmaya başlayan Monterà, «Ben taşıyabilirim,» dedi.</p>

  <p>«Nasıl isterseniz. Şöyle buyrun. Arabam hemen kapı önünde. Size Neuilly Caddesinde güzel bir daire tuttum.»</p>

  <p>Monterà ile Garcia arabaya binip uzaklaşırlarken George Corwin de siyah Rover'e binmişti. Sürücünün omzuna dokundu.</p>

  <p>«Şu yeşil Peugeot, Arthur. O nereye giderse biz de oraya gidiyoruz.»</p>

  <p>Daire modern ve lükstü ama sade bir görünümü vardı. Dünyanın herhangi bir yerinde rastlanacak binlerceden biri. Tek özelliği yolun hemen karşısındaki Boulogne ormanına bakmasıydı.</p>

  <p>«Umarım burada rahat edeceksiniz, albayım.»</p>

  <p>«Çok güzel,» dedi Monterà. «Sanırım pek çok kalmayacağım zaten.»</p>

  <p>«Senor Donner ile olayda Rus çıkarlarını temsil eden Belov, eğer uygunsa, sizi sabah saat sekizde görmek istiyorlar.»</p>

  <p>«Pekâlâ. Ne olacak ondan sonra?»</p>

  <p>«Hiç bilmiyorum. Senor Donner gizlilikte çok ısrarlı. Belki de yarın biraz daha açık konuşur.»</p>

  <p>«Öyle olacağını umalım.» Monterà adamı kapıya kadar geçirdi. «Yarın görüşürüz şu halde.»</p>

  <p>Monterà, Garcia'yı uğurladıktan sonra oturma odasına döndü, balkona çıktı. En sevdiği kentlerden biri olan Paris şimdi belki de Gabrielle demekti artık.</p>

  <p>Heyecandan titreyerek telefon rehberlerini alıp karıştırmaya başladı.&nbsp; Umutsuzdu. Pek çok Legrand vardı ama Matmazel Gabrielle diye biri yoktu.</p>

  <p>Belki de Londra'daydı kadın. Kensington numarası beynine kazınmıştı. Neden olmasın? Kendisi konuşmasa bile hiç olmazsa onun sesini duyardı. Londra numarasını da uzun uzun çaldırdıktan sonra hiçbir cevap alamayınca telefonu kapattı. Modern mutfağın buzdolabında şarap ve seri vardı. Monterà bir kadeh buz gibi Manzanilla doldurup balkona çıktı. İçkisini yudumlarken kadını düşünüyor ve kendini yaşamında hiç olmadığı kadar yalnız hissediyordu.</p>

  <p>«Neredesin Gabrielle?» diye mırıldandı. «Gel bana.»</p>

  <p>Kimi zaman işe yarardı bu. <span class="t17">San Carlos</span>'tayken onu düşünmek, onun varlığını hissetmek birkaç kere hayatını kurtarmıştı. Ama şimdi boşunaydı. İçkisini bitirdi, kendini birden bitkin hissederek gidip yattı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11">ir mil kadar ötede Victor Hugo Caddesinde Gabrielle de kendi dairesinin balkonuna yaslanmıştı. Bir gerçekdışılık vardı her şeyde. Ağır çekimde bir düş gibi, kendisi, kendisi değil de bir gözlemciydi sanki. Buralarda bir yerde Raul vardı. Corwin telefon edip adamın beklenmekte olduğunu söylemişti o akşam.</span></p>

  <p>Telefonu çalınca içeri koştu. «Geldi,» dedi Corwin. «Onu de Neuilly Caddesinde bir apartmana kadar izledim. Küçük bir rüşvetle aldım adresini. Yazdırıyorum.»</p>

  <p>Gabrielle adresi yazdı. «Şimdi ne yapmam gerekiyor? Gidip kapıyı mı çalayım?»</p>

  <p>«Pek parlak bir fikir değil bu. Bu kararı Binbaşı Villiers'e bırakalım, olmaz mı? O da yarın geliyor.»</p>

  <p>Telefon kapanınca Gabrielle elindeki adrese dikkatle bakıp ezberledi, sonra kâğıdı küçük parçalara yırtıp çöpe attı.</p>

  <p>«Şimdi yalanlar başlıyor,» diye mırıldandı sonra. «Aldatma ve ihanet.»</p>

  <p>Dönüp ağır ağır oturma odasına yürüdü.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11">elov'un Donner'e verdiği adres Monmartre'da Gaston Roux adında birinin işlettiği küçük bir gece kulübüydü. Gaston Roux, çizgili takım elbisesi çok usta bir terzinin elinden çıkma ufak tefek bir adamdı. Bir avukat, hatta varlıklı bir işadamı olabilirdi. Aslında bir işadamı sayılabilirdi, ama tek fark işinin suç olmasıydı. Uyuşturucudan beyaz kadın ticaretine kadar el attığı her işteki acımasızlığı Paris'te ün salmıştı.</span></p>

  <p>«Bana adam gerek,» dedi Donner, Roux'nun mükemmel konyağını yudumlarken.</p>

  <p>«Aracım bunu sağlayacak en iyi kişinin siz olduğunu söyledi.»</p>

  <p>«Belirli bir ünüm vardır, bayım. Doğrudur. Kaç kişi gerekiyordu?»</p>

  <p>«Sekiz.»</p>

  <p>«Ortak dostumuz eski askerleri yeğlediğinizi ve birinin de eski bir muhabereci olması gerektiğini söylemişti.»</p>

  <p>«Evet öyle.»</p>

  <p>«Epey güç bir iş. Bana daha ayrıntılı bilgi verebilir misiniz?»</p>

  <p>«Veremem.»</p>

  <p>Roux bir daha denedi. «Acaba silah atılma olasılığı var mı?»</p>

  <p>«Evet, o yüzden adam başına yirmi beş bin frank veriyorum.»</p>

  <p>Roux başını salladı. «Adamlara ne kadar süre ihtiyacınız olacak?» ,</p>

  <p>«İki üç gün bir yerde oturup kendilerinden beklenileni öğrenecekler. Gerçek iş üç dört saatten fazla sürmeyecektir.»</p>

  <p>Roux derin bir soluk aldı.</p>

  <p>«Pekâlâ. Koşullarım şunlar: Aracı olarak bana yüz bin frank. Buna karşılık size otuzar bin frank bulacağım adamlar söylediğiniz takdirde göz kırpmadan büyükanalarını bile vururlar.»</p>

  <p>«Doğru yere geldiğime emindim.»</p>

  <p>Donner parmaklarını şaklatıp kapının önünde duran Stavro'yu çağırdı. Stavro getirdiği çantayı masanın üstünde açtı. İçi banknot doluydu.</p>

  <p>Donner banknot paketlerini birbiri ardından attı masaya.</p>

  <p>«Onlar için iki yüz kırk bin, yüz bin de size. Üç yüz elli bin olsun, bozuk para kullanmayı hiç sevmem.»</p>

  <p>«Paranın tümünü peşin mi veriyorsunuz?»</p>

  <p>«Neden olmasın? Size olan güvenimi gösteriyorum diyelim.»</p>

  <p>Roux, altın dişlerini göstererek gülümsedi.</p>

  <p>«Sizden pek hoşlandım, bayım. Gerçekten pek hoşlandım. Anlaşacağımızdan emin olduğum için size uyacak birkaç kişi hazırlamıştım. İçlerinden istediğinizi seçebilirsiniz. Eğer benimle gelirseniz bu işi hemen burada bitirebiliriz.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">İ</span><span class="p11">ki sokak ötedeki binanın üstünde Roux ve Oğlu, Cenaze Levazımatı yazıyordu.</span></p>

  <p>Roux kapıyı açıp önden içeri girerken, «Yasal bir iş,» dedi. «Bazı girişimlerime belirli bir saygınlık görüntüsü vermek için kurdum burasını, ama tek oğlum Paul ise işi öylesine ciddiye aldı ki, bilemezsiniz.»</p>

  <p>«Zevkler tartışılmaz,» dedi Donner.</p>

  <p>Roux adamı karanlık bir koridordan geçirdi. Çeşitli bölmelerde gerçekten hazırlanmış tabutlar vardı, içerdeki ağır çiçek kokusu insanı bayıltacak gibiydi.</p>

  <p>Koridorun ucundaki kapalı kapının ardından mırıltılar geliyordu. Roux kapıyı açınca üç cenaze arabası ile iki kamyonun bulunduğu bir garaja girdiler. İçerde bekleyen on onbeş kişiden dördü iskambil oynuyor, diğerleri sigara içip çene çalıyorlardı. Donner'ın çoktandır görmediği kadar vahşi görünüşlü bir gruptu bu, hele çoğunluğunun otuz kırk yaşlarında olması bu işte epey eski olduklarının kanıtıydı. Roux, Donner'e döndü.</p>

  <p>«İki dakika kadar dışarda beklerseniz kendilerine durumu açıklarım.» Hafifçe gülümsedi. «Tuttuğum insanlarla aramda belli bir anlayışın bulunmasını isterim, özel bir şey, bilmem anlatabildim mi, bayım?»</p>

  <p>«Elbette.»</p>

  <p>Donner ile Stavro küçük bir kapıdan arka avluya çıktılar. Stavro, Donner'in sigarasını yaktı.</p>

  <p>Donner, «Epey vahşi görünüyorlar, bunlarla başa çıkabilecek misin?» diye sordu.</p>

  <p>«Dikkatli bakarsan öyle olmadıklarını görürsün.»</p>

  <p>«Göreceğiz bakalım.»</p>

  <p>Roux kapıyı açtı. «Buyrun beyler.»</p>

  <p>Adamlar şimdi sıra halinde dizilmişlerdi, Donner hepsine teker teker baktı. «Durumu anlattım,» dedi Roux. «Hepsi de katılmak istiyorlar.» Diğerlerinden biraz ötede duran birini gösterdi. «Muhabere uzmanı olan bu. İstediğinizi seçebilirsiniz.»</p>

  <p>Donner kendi görüşüne göre en berbat görünenlerden sekizini seçti. Parmağıyla seçtiklerinin göğüslerine dokunup sıranın sonuna geldiğinde seçilmeyenler arasında kırık burunlu iriyarı biri, «Bok!» diyerek Donner'in ayakkabısına okkalı bir tükürük savurdu.</p>

  <p>Donner adamın suratına bir tokat indirdi. Adam birden kendini kaybeder gibi oldu, öfkeyle bir çığlık atarak Donner'i öldürmek niyetiyle üzerine atladı. Ancak her nasılsa karşısına Stavro çıkmıştı. Stavro adamın sağ bileğini yakalayıp büktü. Adamın bileğinin kasları koparken boğazından korkunç bir çığlık koptu. Stavro adamın bileğini bırakmadan bir köşedeki sandıklara doğru itti. Adam yüzü kan içinde yere yığıldı.</p>

  <p>«Fikrini değiştirmek isteyen var mı?» diye sordu Donner.</p>

  <p>Sonra Stavro'dan yana başını salladı. «Sizi uyarıyorum, başınızda bu arkadaş olacaktır.»</p>

  <p>Hiçbiri kıpırdamadı. Hatta soluk bile almadılar. Yalnızca derin bir göğüs geçiren Roux Donner'e bir sigara uzattı.</p>

  <p>«Bu paranın insanı baştan çıkarıcı gücü ne müthiş bir şey, değil mi, bayım?»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">F</span><span class="p11">erguson erken çekilmişti yatağına, ama uyumak için değil de yatağında daha rahat çalışabilmek için. Telefon çaldığında işlerini bırakmak üzereydi. Arayan Harry Fox'du.</span></p>

  <p>«Şimdi Paris'te George Corwin'den bir haber aldım, efendim. Raul Monterà gelmiş. Kendisini Garcia karşılayıp Avenue de Neuilly'de bir apartmana götürmüş. Corwin, Gabrielle'e adresi vermiş.»</p>

  <p>«İyi,» dedi Ferguson.</p>

  <p>«Ben hâlâ kadın için endişeliyim, efendim, Kendisinden çok şey istiyoruz.»</p>

  <p>«Biliyorum. Ama bunu başarabilecek bir insandır o.»</p>

  <p>«Ama efendim, siz gerçekte kadını kendi amaçlarınız için kullanırken bu arada onu mahvediyorsunuz.»</p>

  <p>«Olabilir. Diğer yandan Güney Atlantikte şimdiye kadar kaç kişi öldü Harry? Her iki yandan. <span class="t11">Belgrano</span> battığında kaç kişi kayboldu biliyor musun? Bu kan dökümünü durdurmamız gerek, yoksa buna inanmıyor musun?»</p>

  <p>«Elbette inanıyorum, efendim.» Fox'un sesi çok bitkindi.</p>

  <p>«Tony ne zaman geliyor?»</p>

  <p>«Yarın akşam Fransız saatiyle beşte.»</p>

  <p>«Öyleyse yarın öğleden sonra sen oraya git, Harry. Onu Corwin'le sen karşıla. Durumu en ince ayrıntılarına kadar anlatmanı istiyorum.»</p>

  <p>«Gabrielle'in bu işe karıştırılmasından hiç hoşlanmayacaktır, efendim.»</p>

  <p>«Yani kadını hâlâ seviyor mu demek istiyorsun?»</p>

  <p>«İş bu kadar basit değil,» dedi Fox. «Beş yıl evli yaşadılar. Evet, çok kötü günler geçirmiş olabilirler ama bir ilişki öyle kolaylıkla gözardı edilemez. Gabrielle, Tony için hâlâ çok önemli.»</p>

  <p>«Daha iyi ya, ona bir zarar gelmemesi için elinden geleni yapacak demektir. Yarın gece buraya dönmeni istiyorum, Harry.»</p>

  <p>«Başüstüne, efendim.»</p>

  <p>«Işığımı söndürmeden başka söyleyecek sözün var mı?»</p>

  <p>«Fransız bağlantısı ne olacak, efendim? İşe onları karıştırma zamanı gelmedi mi?»</p>

  <p>«Hayır. Hele şu anda, asla. Donner'in ne yapmak istediğini hâlâ bilmiyoruz. Fransızlar şimdi kendisini tutuklayacak olurlarsa, iyi bir avukat bir saate kalmadan çıkartır herifi.»</p>

  <p>«Hiç olmazsa Pierre Guyon'la konuşsanız, efendim.»</p>

  <p>«Peki, bunu düşünürüm, Harry. Haydi git yat artık.»</p>

  <p>Ferguson telefonu kapattıktan sonra arkasına yaslanıp Fox'a söz verdiği gibi düşünmeye başladı. Fransız Güvenlik Servisi, <span class="t11">Service de Documentation Exterieure et de Contre Espionage</span>, ya da kısa adıyla <span class="t15">SDECE</span>, dört bölüme ve pek çok daireye bölünmüştür. En ilginci, daha çok Eylem Servisi olarak anılan Beşinci Bölümdür. Bu bölümün başındaki Albay Pierre Guyon, Ferguson'un en eski dostlarından biriydi. Ferguson telefonu açıp Paris kodunu çevirdi, duraksadı, sonra da devam etmeden kapattı. Bir kumar oynadığının farkındaydı, tüm mesleğini ortaya atıyordu. Ama yıllardır haber alma işinde çalışmış olmakla bilenen güdüleri durumu olduğu gibi bırakmasını söylemekteydi. Ferguson içgüdüsünün sesine uydu. ışığı söndürüp uyumaya koyuldu.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">R</span><span class="p11">aul Monterà o gece şaşılacak kadar iyi uyudu; son haftaların gerilimi ve yorgunluğu iyice etkilemişti kendisini. Sabah kalktığında saat on olmuştu. Yıllardır her sabah koşma alışkanlığını edinmişti. Bunu ancak Rio Gallegos'ta sefere çıktığı günler aksatmıştı. Artık kendisi için bir sabah duası haline gelen biçimiyle Gabrielle'e hayali bir günaydın dedikten sonra pencereye gitti. Dışarda şiddetli bir yağmur vardı, Boris de Boulogne sisler içindeydi. Monterà birden ferahlamış gibiydi. Bir gece önce öylesine yorgundu ki, bavulunu bile açmamıştı. Şimdi gidip bavuldan eski siyah eşofmanını, koşu ayakkabılarını çıkardı, buzdolabından bir bardak portakal suyu içtikten sonra dışarı çıktı. Yağmuru severdi. Çevresini saran bu ıslak perde kendisine bir kapalılık duygusu verir, yalnız kendisine ait bir dünyaya girmiş gibi olurdu. Sırılsıklam ıslanarak ve bu halinden zevk duyarak koşmaya başladı. Parkta bir tek kendisi değildi koşan. Onun gibi koşan, yürüyen, köpeğini gezdiren insanlar, hatta bir de atlı bile vardı. Neuilly Caddesinde park etmiş bir süt kamyonetinin arkasında oturan George Corwin, Monterà'nın göl yönünden kendisine doğru koşmasını gizlice izliyordu. Monterà arabadan birkaç adım ötede durdu, soluk soluğaydı. Arabanın yanındaki küçük delikten Corwin adamın birkaç poz fotoğrafını çekti. Monterà karşıya geçerken apartmanının kapısı önünde siyah bir Mercedes durdu. İçinden Garcia, ardından Donner ve Belov çıktılar.</span></p>

  <p>«Şuna bak hele,» diye söylendi Corwin. «Sevgili Nikolai'nin ta kendisi.»</p>

  <p>Üç adam dönüp binaya girmeden fotoğraf makinesi yine çalıştı. Stavro silecekleri düzeltmek için arabadan inince Corwin onun da birkaç poz fotoğrafını çekti. Stavro arabaya girince Corwin bir sigara yakıp arkasına rahatça yaslandı, beklemeye başladı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">R</span><span class="p11">aul Monterà, Donner'den hiç hoşlanmamıştı. Adamda sanki kendisini rahatsız eden uygunsuz bir şey vardı. Belov'dan hoşlanıyordu oysa. Kendi tarafı için çalışan mantıklı bir insan. Monterà komünizm davasına büyük bir yakınlık duymamakla birlikte bunu anlayabiliyordu. Mutfaktan tepsiyi getirip masanın üzerine bıraktı.</span></p>

  <p>«Kahve içer misiniz, beyler?»</p>

  <p>«Siz bize katılmıyor musunuz, albayım?» diye sordu Donner.</p>

  <p>«Ben kahve içmem. Sinirler için çok kötüdür.»</p>

  <p>Monterà mutfağa gidip bir fincanla döndü.</p>

  <p>«Çay.»</p>

  <p>Donner güldü; sesinde duyulan hoşnutsuzluğun karşılıklı olduğunu belirten bir şey vardı.</p>

  <p>«Bir Güney Amerikalı'dan beklenmeyecek bir davranış,» dedi.</p>

  <p>«Bizlerin zaman zaman ne kadar şaşırtıcı şeyler yaptığımızı bilemezsiniz. İngiliz donanması bu konuda epey bir fikir sahibi oldu artık.»</p>

  <p>«Ben de sizin gibi düşünüyorum, albayım.» diye Belov araya girdi. «Çay içmek çok uygarca bir alışkanlıktır. Biz Ruslar yüzyıllardır çayla yaşıyoruz.»</p>

  <p>«Beyler, işimize dönsek iyi olur sanırım,» dedi Garcia.</p>

  <p>«Senor Donner belki de bize bu konuda daha ayrıntılı bilgi vermek isteyecektir.»</p>

  <p>«Elbette. Ben yalnızca Albay Monterà'nın gelmesini bekliyordum. Talihimiz yaver giderse işi bir iki gün içinde bitirebiliriz. Bu da tam zamanında olur sanırım, bu sabah gazetelerden okuduğum kadarıyla <span class="t17">San Carlos</span>'taki İngiliz birlikleri harekete geçmek üzereymişler.»</p>

  <p>Monterà bir sigara yaktı.</p>

  <p>«Peki, sizin şu ana kadar yaptıklarınız nelerdir?»</p>

  <p>Donner gerçek olan bir temelin sahte bir hikâyeyi daha inandırıcı yaptığını biliyordu.</p>

  <p>«Bildiğiniz gibi Libyalılarda pek çok <span class="t11">Exocet</span> var, ancak Arap dünyasından gelen baskı üzerine Kaddafi bunları Arjantin'e resmen veremedi. Ama bu dünyada her işi yapmanın bir yolu olduğunu da ben iyi bilirim.»</p>

  <p>«Eee?» dedi Monterà.</p>

  <p>«Bretanya'da eski bir bombardıman uçağı havaalanına yakın bir yerde kıyıda bir ev tuttum. Lancy diye bir yer. Şimdi kullanılmıyor ama pistleri işe yarar durumda. İki ya da üç gün sonra İtalya'dan İrlanda'ya gitmekte olan bir <span class="t11">Herkül</span> nakliye uçağı oraya inecek. Uçakta en son model On adet <span class="t11">Exocet</span> roketi olacak.»</p>

  <p>«Aman Tanrım!» dedi Garcia.</p>

  <p>«Siz, Albay Monterà, o malları göreceksiniz. Tatmin olmuşsanız Paris'te sizi bekleyecek olan Senor Garcia'ya telefon edeceksiniz, o da daha önce yaptığınız anlaşmaya göre üç milyon sterlinlik altını Cenevre'ye götürecek.»</p>

  <p>«Sizi kutlarım,» dedi Monterà. «Savaş yönetmenin gerçek yolu bu işte.»</p>

  <p>«Ben de hep öyle düşünmüşümdür,» diye devam etti Donner, «İrlanda'ya değil de, Dakar'a uçacak olan <span class="t11">Herkül</span>'e sizin de binmek isteyeceğinizi sanıyorum. Orada iş konusunda çok açık fikirlilerdir. <span class="t11">Herkül</span> yakıt ikmali yapacak, Rio'ya gidecek, orada da yeni bir ikmalden sonra Arjantin'de istediğiniz yere inecektir.»</p>

  <p>Odaya bir sessizlik çöktü. «Müthiş bir şey,» diye mırıldandı Garcia.</p>

  <p>«Ya siz ne düşünüyorsunuz, albayım?»</p>

  <p>«Ben profesyonel bir askerim. Emredileni yaparım, düşünmem. Benim bu sözünü ettiğiniz yerde ne zaman olmamı istiyorsunuz?»</p>

  <p>«Öbür gün. Özel uçağımla gideceğiz oraya» Donner ayağa kalktı.</p>

  <p>«O zamana kadar keyfinize bakın. Paris'tesiniz. Doğrusu Güney Atlantik'teki günlerinizden sonra bu tatili hak ettiniz.»</p>

  <p>Monterà gidip kapıyı açtı. «Ben sizinle yine ilişki kurarım,» dedi Donner çıkarken.</p>

  <p>Rus ile Donner koridorda ilerlerken Garcia bir an geride kaldı.</p>

  <p>«Ne diyorsun?»</p>

  <p>«Ondan hoşlanmadım,» dedi Monterà. «Ama önemli değil bu.»</p>

  <p>«Ben gidiyorum. Önemli bir şey çıkarsa telefon ederim. Senor Donner'in dediği gibi bu arada keyfinize baksanız iyi olur, albayım.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle öğle saatinde ormanda atla bir gezintiye çıkmıştı. Yağmur az önce dinmiş, ortalıkta pek az insan vardı. Kötü bir gece geçirmiş, öğlene kadar uyumuş ve hâlâ kendine gelememişti. Kendini yorgun ve sıkılmış hissediyor, önündeki görevden korkuyordu. Yağmur çiselemeye başladığında Corwin kendini bir ağacın altına attı. Gabrielle'in göl yönünden, o sabah Monterà'nın geldiği yönden, yaklaşmasını seyrediyordu. Kadının yanaklarına renk gelmişti, şahaneydi. Corwin ortaya çıktığı anda Gabrielle dizginleri çekti.</span></p>

  <p>«Sen misin?»</p>

  <p>Kadın inince Corwin o sabah çektiği fotoğrafları çıkartıp kendisine verdi.</p>

  <p>«Ben atı tutarım, sen şunlara bak.»</p>

  <p>Gabrielle ilk resme baktı.</p>

  <p>«Ufak tefek olanı Juan Garcia,» dedi Corwin. «İri yarı olanı Donner, diğeri de <span class="t15">KGB</span>'den Belov. Monterà'yı tanıyorsun.»</p>

  <p>Gabrielle resme bakarken midesinde bir düğümlenme hissetti, hemen bir sonrakini eline aldı.</p>

  <p>«Bu da Yani Stavro, Donner'in adamı. Epey tehlikeli biri.»</p>

  <p>Gabrielle o sırada Monterà'nın koşarken çekilmiş fotoğrafına gelmişti. Son gücüyle koşuyordu erkek, yüzü apaçıktı, koşma heyecanı ve zevki açıkça görülüyordu. Kadın ona katlanamayacağı kadar büyük bir sevgi hissetti.</p>

  <p>Fotoğrafları verip dizginleri aldı.</p>

  <p>«İyi misin?» diye sordu Corwin.</p>

  <p>«Elbette. Tony kaçta geliyor?»</p>

  <p>«Saat beş sularında. Harry Fox da ondan önce gelecek. Ferguson sen kendisini görmeden önce kocanla konuşmak istiyor.»</p>

  <p>«O benim kocam değil, Bay Corwin.» Gabrielle ata bindi. «Çok büyük bir yanılma bu. Bizim işimizin ise, küçük bile olsa, yanılgının yeri yoktur.»</p>

  <p>Corwin kadının haklı olduğunu biliyordu. Onun ağır ağır uzaklaşmasını izlerken öfke duymaması çok garipti doğrusu.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">C</span><span class="p11">orwin, Jackson ve Tony Villiers Victor Hugo Caddesindeki apartmanın onuncu katına asansörle çıkarlarken, «İşe yarar küçük bir daire,» dedi Corwin. «Bir aydan daha az bir süre için kiralamadıkları için aylığına tuttum.»</span></p>

  <p>«Bölüm bu kadar masrafa dayanır artık,» dedi Villiers.</p>

  <p>«Gabrielle'in biraz ötede oturması yüzünden tuttum burasını. Çok daha uygun...»</p>

  <p>Corwin'in gülümseme girişimi Villiers'in o amansız düşmanlığı karşısında birden sönüverdi.</p>

  <p>«Nerede oturduğunu biliyorum ben, yoksa bu aklına gelmemiş miydi?»</p>

  <p>Böylesine basit bir nokta üzerinde bu kadar öfkeli olmasına Tony'nin kendisi de şaşmıştı. Yorgundu, bütün sorun buradaydı, ölesiye yorgundu. Charles Ferguson'u hatırladıkça da içi nefret ve çaresizlik doluyordu. Asansörden inince Corwin öne geçti, çıkardığı anahtarla kapıyı açtı, anahtarı Villiers'e verdi.</p>

  <p>«Buyur.»</p>

  <p>Daire küçük ama güzeldi, modern bir otel odasını andırıyordu. Harry Fox pencere önünde oturmuş gazetesini okumaktaydı. Villiers adama baktı.</p>

  <p>«İlginç bir şey var mı?»</p>

  <p>«Pek yok.» Fox gazeteyi bıraktı. «San Carlos'tan harekete geçilmesi bekleniyor.»</p>

  <p>Villiers çantasını yatağın üstüne fırlattı.</p>

  <p>«Pekâlâ, anlat bakalım, Harry. Ferguson'u son gördüğümde Gabrielle'i rahat bırakmasını söylemiştim. Neler oluyor şimdi?»</p>

  <p>«Olanlardan hoşlanmayacaksın, Tony.»</p>

  <p>Villiers, Jackson'a, «Bize birer içki hazırla, Harvey,» dedi. «Buna ihtiyacım olacak sanırım.» Sonra Fox'a döndü. «Pekâlâ, anlat bakalım.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11">eyaz Ev'de yaşlı çingene Maurice Gaubert oğlu Paul ile tavşanlara tuzak hazırlarken aşağıdaki ahırın önündeki avluda bir kamyon durdu. İçinden sekiz on kişi indi, kamyonda kalan iki kişi de onlara içerden malzeme yermeye başladılar. Stavro sürücünün yanından inip ahır kapılarını açtı.</span></p>

  <p>«Bay Donner'in adamı,» dedi Paul Gaubert. «Komik adlı olan adam.»</p>

  <p>«Komik olan tek yeri adı,» dedi babası. Elindekileri bırakıp tüfeğini aldı. «Gidip bakalım neler oluyor aşağıda.»</p>

  <p>Baba oğul yaklaşırlarken Stavro da ahırdan çıkıyordu. Bir sigara yakıp kamyona yaslandı.</p>

  <p>«Günaydın bayım,» dedi Maurice Gaubert. «Bu kez epey kalabalıksınız.»</p>

  <p>«Öyle.»</p>

  <p>«Bay Donner de geldi mi?»</p>

  <p>«Yarın gelecek.»</p>

  <p>Paul Gaubert, Stavro'nun sert bakışları altında ağırlığını bir ayağından diğerine aktardı.</p>

  <p>Babası, «Bizden istediğiniz bir şey var mı, bayım?» diye sordu.</p>

  <p>«Yabancılar konusunda çok dikkatli olun.» Stavro cüzdanından iki tane binlik çıkartıp gösterdi. «Anlaşıldı mı?»</p>

  <p>«Anlaşıldı, bayım,» Gaubert parayı aldı. «Sizin işiniz benim işim sayılır. Olağandışı bir şey görürsem hemen size haber vereceğim.»</p>

  <p>Stavro uzaklaşan adamların ardından baktı bir süre, sonra kendi adamlarının kamyondan indirdikleri araç gereci istifledikleri ahıra döndü.</p>

  <p>«Sıraya geçin şimdi, marş marş!» diye seslendi. Adamlar koşup sıraya dizildiler, hazırolda durdular. Stavro önlerinden geçerek tek tek baktı yüzlerine. «Şu andan sonra artık asker sayılırsınız. Bu fikre ne kadar çabuk alışırsanız sizin için o kadar iyi olur.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">C</span><span class="p11">orwin'in kiraladığı Citroën o akşam üzeri Gabrielle'in Victor Hugo Caddesindeki apartmanının önünde durdu. Direksiyonda Jackson, arkada ise Harry Fox ile Villiers vardı.</span></p>

  <p>«İşte durumu öğrendik artık,» dedi Fox.</p>

  <p>«Öyle görünüyor.»</p>

  <p>«Bir şey daha var. Sözünü ettiğim bu Profesör Bernard. Hâlâ Buenos Aires'ten kendisine telefon edip ellerinde kalan birkaç <span class="t11">Exocet</span>'in teknik sorunları konusunda bilgi alıyorlar. Oradaki adamlarımız dün gece iki telefon görüşmesi yapıldığını saptadılar.»</p>

  <p>«Bu pek iyi değil işte.»</p>

  <p>«Biliyorum. Ferguson bunun devam ettirilemeyeceği kanısında. Sen hazır buradayken bu işin de gereğine bakmanı istiyor.»</p>

  <p>«Pekâlâ,» dedi Villiers duygusuz bir sesle.</p>

  <p>«Güzel şimdi Başçavuş beni <span class="t17">De Gaulle</span> havaalanına götürürse Londra uçağına ancak yetişebilirim.»</p>

  <p>«Tamam. Harvey, sen Yüzbaşı Fox'u havaalanına götür. Beni almaya gelme. Yürüyerek dönerim. Sonra görüşürüz.»</p>

  <p>Villiers arabadan inip yürürken Fox kapıyı araladı.</p>

  <p>«Tony.»</p>

  <p>Villiers döndü.</p>

  <p>«Ne var?»</p>

  <p>«Gabrielle'e fazla yüklenme, olmaz mı?»</p>

  <p>Villiers elleri cebinde olduğu halde ifadesizce baktı adamın yüzüne. Sonra hiçbir şey söylemeden dönüp apartmandan içeri girdi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">S</span><span class="p11">eni iyi gördüm,» dedi Villiers.</span></p>

  <p>Gabrielle odunları alev alev yanan şöminenin önünde duruyordu. Üzerinde ipekli elbisesi vardı. Ayakları çıplak, saçları ensesinde toplanmıştı.</p>

  <p>«Ben de seni iyi gördüm. Orası nasıldı?»</p>

  <p>«Kötü bir günde İskoç yaylalarından farksız.»</p>

  <p>Acı acı güldü Villiers.</p>

  <p>«Bana kalırsa, ver Arjantinlilere gitsin. Kuzey <span class="t11">Falkland</span>'a sahip olmak istenecek pek bir şey yok. Armagh ya da Oman'ı yeğlerim.»</p>

  <p>«Peki ne oluyor öyleyse, Tony? Nedir oynadığımız bu oyun?»</p>

  <p>Aralarında yine birden bir yakınlık, bir sıcaklık doğuvermişti. Aşk değil, ama yine de kadının hep olacağını ve hiç kaybolmayacağını bildiği bir şey. Ölene kadar hiç yitirmeyeceği bir duygu.</p>

  <p>«Oyun hepsi, sevgilim.»</p>

  <p>Villiers kendine bir içki doldurdu.</p>

  <p>«Başbakandan, <span class="t17">Galtieri</span>'den, Reagan'dan başlayıp en alt kademelere kadar inen bir oyun.»</p>

  <p>«Peki, bunca yıldır senin oynadığın oyun ne, Tony? Ölüm isteği oyunu mu?»</p>

  <p>Villiers hafifçe güldü.</p>

  <p>«Tanrı yardımcın olsun, Gabrielle, ama bu sorunun yanıtını en az bin kere kendi kendime sorduğumu anlamadın mı daha?»</p>

  <p>Gabrielle kafasının içindekilerini toparlamak istermiş gibi kaşlarını çattı.</p>

  <p>«Tony, sonunda biz mi oyunu kontrol altına alıyoruz, yoksa o mu bizi? İstediğimiz zaman durduramaz mıyız, yoksa bu hep böyle mi devam etmek zorunda?»</p>

  <p>Tony kendini kadına hiç bu kadar yakın hissetmemişti. Karşısına oturdu.</p>

  <p>«Monterà'yı seviyorsun, öyle değil mi?»</p>

  <p>«O, bana bugüne kadar olan en iyi şey.»</p>

  <p>«Bu işe devam edebilecek misin peki?»</p>

  <p>«Sanırım. Başka bir seçenek yok elimde. Ferguson bunu açıkça belirtti.»</p>

  <p>«Bugünlerden birinde onu epey ağır bir kamyon altında ezivereceğim.»</p>

  <p>Kadın gülümseyerek Tony'nin ellerini avuçları içine aldı.</p>

  <p>«Bu daha iyi işte... » dedi Tony.</p>

  <p>«Şimdi bana Monterà ile nasıl bir araya geleceğini konuşalım bakalım.»</p>

  <p>«Bunu nasıl sağlayacaksın?»</p>

  <p>«Çok basit. Corwin onu dün sabah ormanda koşarken gördüğünü söyledi.»</p>

  <p>«Eee?»</p>

  <p>«Çok esaslı koşuyormuş, bu da onun sürekli eğitim altında olduğunu gösterir. Şakır şakır yağan yağmur altında ancak fanatikler, bir tek gününü bile kaçırmak istemeyenler koşar. Bence yarın sabah da orada olacaktır.»</p>

  <p>«Peki ben ne yapacağım?»</p>

  <p>«Yine atla dolaşmaya çıkabilirsin. Anlatayım.»</p>

  <p>Tony sözünü bitirdiğinde kadın istemeye istemeye gülümsedi.</p>

  <p>«Her zaman şaşırtıcı planlar yaparsın sen zaten.»</p>

  <p>«Bazı durumlarda.» Villiers ayağa kalktı.</p>

  <p>«Her neyse, seni gözden kaçırmamaya dikkat edeceğim. Ayağa kalkma, ben kendim çıkartın.»</p>

  <p>Erkek bir an duraksadı, uzanıp kadının elini tuttu. Gabrielle sımsıkı tutundu erkeğin eline. Başını kaldırdığında yüzünde acı dolu bir ifade vardı.</p>

  <p>«Onu seviyorum Tony, bu çok garip değil mi? Hikâye kitaplarında, şiirlerde olduğu gibi. İlk görüşte aşk. Aklımdan çıkaramıyorum onu.»</p>

  <p>«Anlıyorum.»</p>

  <p>«Ve şimdi de bu aşkı eylemimle boğuyorum, başka seçeneğim de yok.» Gözleri dolmuştu. «Çok garip, değil mi?»</p>

  <p>Villiers'in buna verecek yanıtı yoktu. İçinde kendisine, Ferguson'a ve yaşadıkları dünyaya karşı korkunç bir öfke vardı. Kadını alnından öptü, sessizce çıkıp gitti.</p>

  <p class="p8"><span class="t12">m</span></p>

  <p>&nbsp;</p>
</body>
</html>
