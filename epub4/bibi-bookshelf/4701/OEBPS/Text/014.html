<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx1685"></a>BÖLÜM 11</h1>

  <p class="Paragraf-Stili-1"><span class="baslik">E</span><span class="p11">rtesi sabah Gabrielle at sırtında Villiers'in söylediği gibi ormanın hemen çıkışında beklerken yine yağmur yağıyordu. Ortalıkta yaprakların hışırtısından ve yağmurun sesinden başka hiçbir gürültü yoktu. Her şey gerçek dışıydı sanki Gabrielle yine bir düşteymiş de kendini uzaktan seyrediyormuş gibi bir izlenime kapıldı. O sırada ağaçların altında, göl kenarında kara eşofman giymiş biri yokuş yukarı çıkmaya başladı. Raul. Gabrielle bir an erkeğe baktı, sonra dizleriyle hafifçe dürttü hayvanı. Sağında bir hareket oldu, ağaçlar arasından iki kişi çıktı. Biri sakallıydı, diğeri ise blucinli, yamalı ceketli, uzun sarı saçlı bir genç. Gabrielle adamların kendisi için bir tehlike oluşturduğunu anladı. Sakallısı kollarını açarak koşunca at art ayakları üstüne dikildi. Adam bir eliyle dizginleri yakalarken öteki eliyle Gabrielle'in sağ kolunu tuttu. Gabrielle eyerden aşağı çekilirken gerçek bir korkuyla bağırdı. O sırada ikisi de yakalamışlardı artık kendisini. Sakallı kollarını arkaya bükmüş tutuyor, sarı saçlı genci de ceketi altından göğüslerine uzanıyordu.</span></p>

  <p>At dört nala uzaklaşırken sakallı olanı, «Ağaçların altına çek,» dedi.</p>

  <p>Gabrielle bir çığlık attı. Korkudan değil de kendisine el süren tüm erkeklere duyduğu nefretten...</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">İ</span><span class="p11">lk çığlığı duyan Monterà başını kaldırdığında bir kadının atın üzerinden çekildiğini görmüştü. Gabrielle'i tanımamıştı ama başı dertte olan bir kadın vardı önünde. Koşucu ayakkabıları ıslak çimenlerin üstünde hiç ses çıkarmayarak hızını arttırdı. Gabrielle yerdeydi şimdi. Sakallı adam kendisini kaldırmaya çalışıyor, diğeri ise seyrediyordu. Monterà gencin üzerine yıldırım gibi indi, böbreklerine şiddetli bir darbe indirdi. Delikanlı acı bir çığlık kopartarak dizüstü çöktü. Sakallı olanı başını kaldırdığında yüzüne bir tekme yedi.</span></p>

  <p>Ancak yumuşak ayakkabılar fazla bir zarar vermemişti. Adam bir kere yuvarlandı, ayağa fırlarken de cebinden bıçağını çıkardı.</p>

  <p>Gabrielle de aynı anda doğrulmuştu. Monterà kadının yüzünü gördü, şaşkın bir halde güdüsel bir hareketle ona doğru uzandı.</p>

  <p>Sakallı üzerine gelirken bir çığlık attı Gabrielle. Monterà kadını itip boğa güreşçisi gibi yana kaydı, adam yanından geçti.</p>

  <p>Raul Monterà'nın gözlerini kan bürümüştü şimdi. Daha önce hiç böyle bir duyguya kapılmamıştı. İki ayağı üstünde dengesini bulup bekledi. Eli bıçaklı adam bir daha saldırdı üstüne. Monterà adamın bileğini yakaladı, kolunu havaya kaldırıp yana büktü. Sakallı adam bir çığlık attı, Monterà elinin kenarıyla adamın boynuna sert bir darbe indirdi, adam yere devrildi. Sarı saçlı delikanlı ise bir ağacın dibinde kusuyordu. Gabrielle yüzü gözü çamur içinde, sapsarı kesilmiş bir halde bir ağaca yaslanmıştı.</p>

  <p>«Gabrielle! Tanrım!» Monterà kadını kollarından tutarken gülüyordu.</p>

  <p>«Sen hiçbir işi yarım yapmazsın, değil mi?» dedi Gabrielle.</p>

  <p>«Bunun bir yararını görmedim şimdiye kadar. Bu işte ya adam gibi dövüşürsün ya da kaçarsın. Dur atını getireyim.»</p>

  <p>At bir kenarda sakin sakin otluyordu. Monterà hayvanı dizginlerinden çekip getirdi.</p>

  <p>«Binecek misin?»</p>

  <p>«Sanmıyorum.»</p>

  <p>Sakallı adam inleyerek doğrulmaya çalıştı. Delikanlı da şimdi ağaca yaslanmış duruyordu.</p>

  <p>«Bu hayvanları ne yapmamı istersin? Polis çağırayım mı?»</p>

  <p>«Bırak gitsinler. Cezalarını yeteri kadar verdin zaten.»</p>

  <p>Parkın kapısına doğru yürümeye başladılar.</p>

  <p>«İnanılmaz bir şey bu,» diyordu Monterà. «Dün geldim buraya. Paris adresini bilmiyordum, Londra'daki evine telefon ettim ama cevap veren çıkmadı.»</p>

  <p>«Eh, buradayım da ondan.» Gabrielle'in şimdi gerekli sözleri söylemesi sırası gelmişti. «Ama neler olup bitiyor, Raul? Savaştasın. Neden Buenos Aires'te değilsin?»</p>

  <p>«Uzun hikâye. Ben hemen karşıda De Neuilly Caddesinde oturuyorum, ya sen?»</p>

  <p>«Victor Hugo Caddesinde.»</p>

  <p>«Uzak değilmiş.» Erkek gülümsedi. «Bana mı gidiyoruz, sana mı?»</p>

  <p>Gabrielle öylesine sevinçliydi ki, bir an için her şeyi unuttu.</p>

  <p>«Raul, seni gördüğüme ne kadar sevindim bilemezsin.»</p>

  <p>Uzanıp erkeği öptü. Bir an kucaklaştılar. Monterà'nın gözlerinin içi gülüyordu.</p>

  <p>«Şu anda sıcak bir banyo sana iyi gelir.»</p>

  <p>Gabrielle gülümsedi.</p>

  <p>«Arabam ahırda.»</p>

  <p>«Ne bekliyoruz öyleyse?»</p>

  <p>Kollarını birbirlerinin beline dolayıp yürümeye başladılar.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">O</span><span class="p11">nlar gittikten sonra Tony Villiers ile Harvey Jackson ağaçların arasından çıkıp iki saldırgana yaklaştılar. Sakallı adam ayağa kalkmış kolunu tutuyordu. Yüzü acıyla buruşmuştu. Delikanlı ise yine kusmaya başlamıştı.</span></p>

  <p>«Ben size kadını biraz korkutmanızı söylemiştim,» dedi Villiers. «Ama siz kurnazlık etmeye kalkıştınız. Hak ettiğinizi de buldunuz.»</p>

  <p>Jackson cebinden birkaç banknot çıkartıp sakallı adamın cebine soktu.</p>

  <p>«Beş bin frank.»</p>

  <p>«Yetmez. Kolumu kırdı.»</p>

  <p>«O senin kötü talihin,» dedi Jackson bozuk Fransızcasıyla.</p>

  <p>Villiers, Gabrielle'in adamların ellerinde nasıl kıvrandığını hatırladıkça öfkesinden kuduracak gibi oluyordu.</p>

  <p>«Öteki kolunu da kırarız,» diye mırıldandı.</p>

  <p>Sakallı adam korunmak istercesine kolunu kaldırdı.</p>

  <p>«Hayır, hayır! Yeter peki!»</p>

  <p>Delikanlıya döndü, sağlam eliyle omzunu tuttu, sendeleye sendeleye yürüdüler.</p>

  <p>«Pis amatörler,» diye Jackson söylendi. «Bunu düşünmemiz gerekirdi.»</p>

  <p>Ama Villiers dönmüş ve yola doğru hızlı adımlarla yürümeye başlamıştı bile.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">ictor Hugo Caddesindeki daire büyük, yüksek tavanlı, yüksek pencereli, havadar bir yerdi. Mobilyalar basit ama zevkliydi. Monterà dev bir yeşil mermer banyonun kenarında otururken Gabrielle bir tepsi içinde iki fincan çayla mutfaktan geldi. Çırılçıplaktı. O da gömme banyonun öteki yanına girip oturdu.</span></p>

  <p>«Bize!» diye Monterà fincanını kaldırdı.</p>

  <p>«Bize!»</p>

  <p>Gabrielle yine bir anda içinde bulunduğu berbat durumu unutmuştu. Şimdi yalnızca o anı ve birlikte olduklarını düşünebiliyordu.</p>

  <p>Monterà sıcak suyun içinde arkasına yaslanıp çayından bir yudum aldı.</p>

  <p>«Bunu daha önce de yapmamış mıydık?»</p>

  <p>Gabrielle kaşlarını çatarak erkeğin sağ omzu altındaki on beş yirmi santim uzunluğundaki çirkin yara izini okşadı.</p>

  <p>«Nedir bu?»</p>

  <p>«Şarapnel. O gün talihli bir gündü benim için.»</p>

  <p>Gabrielle yine bilmezlikten geldi.</p>

  <p>«Uçuyor muydun yani? <span class="t11">Falkland</span>larda mı?»</p>

  <p>«Malvinas'da.» Monterà gülümsedi. «Bunu hiç unutma. Evet, Gabrielle adında bir <span class="t11">Skyhawk</span> bombardıman uçağındaydım. Televizyon haberlerinde sık sık verildi.»</p>

  <p>«Şaka ediyorsun.»</p>

  <p>«Uçağın burnunda iri harflerle yazılıydı. Sevgilim sen pek çok kez geçtin <span class="t17">San Carlos</span>'tan.»</p>

  <p>Gabrielle birden Harrods'un televizyon bölümündeki sahneyi, spikerin sesini. <span class="t17">San Carlos</span> üzerinde alçaktan uçan uçakları, <span class="t11">Skyhawk</span>'ın parçalanışını, halkın alkışlarını hatırladı.</p>

  <p>«Hayatımda televizyon yıldızı olacağım hiç aklıma gelmezdi,» diye acı acı gülümsedi Monterà.</p>

  <p>Gabrielle gerçekten kızmıştı.&nbsp;</p>

  <p>«Bu yaşta savaşta jet uçağıyla uçuyorsun, ha? Bu kadar komik bir şey duymamıştım bugüne kadar.» Erkeğin yüzüne dokundu. «Gerçekten çok mu kötüydü, Raul?»</p>

  <p>«Pek çok kere cehenneme gidip geldim. Çevremde genç genç insanların paramparça olduklarını gördüm. Rio Callegos'tan ayrıldığımızda pilotlarımızın yarısını kaybetmiştik. Boşuna hem de.»</p>

  <p>«Anlat, Raul. Anlat ve kurtul, sevgilim.»</p>

  <p>Gabrielle erkeğin ellerine uzandı. Birbirlerini tutarak oturdular.</p>

  <p>«Boğa güreşçisi olan dayımı hatırladın mı?»</p>

  <p>«Evet.»</p>

  <p>«Arenaya girmeden önce diz çöküp Meryem Ana'ya dua ederdi. Beni hayvanların boynuzlarından koru derdi. Ben de son birkaç haftada pek çok kere o boynuzlarla karşılaştım »</p>

  <p>«Neden ama, Raul? Neden?»</p>

  <p>«İşim bu da ondan. Pilotum ben. Başka seçeneğim yoktu. O çocuklar kendi başlarına cehenneme giderken ben bir masa başında oturabilir miydim? <span class="t11">Falkland</span> Körfezine ne ad verdik, biliyor musun? Ölüm Vadisi.»</p>

  <p>Erkeğin yüzünün derisi gerilmişti.</p>

  <p>«Arenada kırmızı bir kapı vardır; boğanın içeri girdiği kapı. Korku Kapısı derler. O kapıdan ölüm gelir, Gabrielle. Beni öldürmeye kendini adamış kara bir canavar. <span class="t17">San Carlos</span>'a uçarken benim için o kapıyı kapalı tutan tek şey sendin. En kötü anlarımda, uçağın kontrolünü kaybettiğimde, paraşütle atlamaya hazırlandığımda yemin ederim senin kullandığın o Opium parfümünün kokusunu duydum. Çılgınca bir düşünce belki. Ama seni yanımda hissediyordum.»</p>

  <p>«Ne oldu sonra?»</p>

  <p>Monterà'nın bütün gerginliği kaybolmuş gibiydi.</p>

  <p>«Buradayım işte, öyle değil mi?» Gülümsedi. «Kontrol tablosunda senin bir fotoğrafın da olmalıydı. Dönüşümde bir tane verirsin.»</p>

  <p>«Dönüşünde mi?» Dehşete kapılmıştı kadın. «Bir daha oraya dönüp uçmayı düşünmüyorsun herhalde.»</p>

  <p>Monterà omuzlarını silkti.</p>

  <p>«Burada birkaç gün kalacağım. Döndüğümde ne olacağını bilmiyorum.»</p>

  <p>«Burada ne yapıyorsun?»</p>

  <p>«Hükümetin verdiği bir görev.» Bir bakıma gerçeği söylüyordu. «Fransızların bize koydukları silah ambargosu başımıza pek çok sorun açtı. Peki senin ne işin var burada?»</p>

  <p><span class="t15">«Paris Match</span> için bir dizi hazırlıyorum.»</p>

  <p>«O değerli baban tarafından desteklenerek mi?»</p>

  <p>«Evet. Bir duvarda Degas, diğerinde de Manet ile.» Gabrielle dizleri üstüne doğrulup erkeği dudaklarından öptü, dilini ağzından içeri kaydırdı. «Senin ne esaslı olduğunu unutmuştum.»</p>

  <p>«Yine o sözcük mü? Başka şey düşünmez misin sen?»</p>

  <p>«Şimdi düşünemem, ama hemen yatağa: götürürsen belki aklıma gelir.»</p>

  <p>Daha sonra, yarı açık perdelerden gelen ışık altında Gabrielle dirseği üzerinde doğrulup uyuyan erkeği seyretti. Yüzü gergindi, uykusunda acı çekiyordu. Birden alnında ter tanecikleri belirdi, gözlerini iri iri açtı. Kadın erkeğin alnına düşen saçlarını kaldırıp bir çocukmuş gibi öptü.</p>

  <p>«Bir şey yok, yanındayım ben.»</p>

  <p>Hafifçe gülümsedi Monterà. «Yine o rüyayı gördüm. Öyle sık görüyorum ki. Hani sana Londra'da anlatmıştım.»</p>

  <p>«Alçalan kartal.»</p>

  <p>«Evet, pençelerini uzatmış... »</p>

  <p>«Sana söylediklerimi unutma. Kanat flaplarını indir. Kartallar da üzerinden kayıp giderler.»</p>

  <p>Monterà kadını üzerine çekip ensesini öptü. «Ne güzel kokuyorsun. Ilık, kadınca...»</p>

  <p>Gabrielle bir daha uyandığında erkeği yanında bulamadı. Korkunç bir panik duygusuna kapılmıştı. Doğrulup yatağın yanındaki saate baktı. Dört olmuştu. O sırada Monterà üzerinde siyah eşofmanı olduğu halde içeri girdi. Elinde bir gazete vardı.</p>

  <p>«Senin mektup kutunda buldum.»</p>

  <p>Yatağın kenarına ilişip gazeteyi açtı. «İlginç bir şey var mı?» diye sordu kadın.</p>

  <p>«Evet. İngiliz birlikleri <span class="t17">San Carlos</span> köprübaşından içerlere yürüyorlar. <span class="t11">Skyhawk</span>'lar piyade birliklerine saldırmışlar. İkisi düşürülmüş.»</p>

  <p>Gazeteyi bir yana atıp elleriyle yüzünü örttü.</p>

  <p>«Haydi gel biraz yürüyelim.»</p>

  <p>«Peki. Beş dakikada hazır olurum.»</p>

  <p>Gabrielle giyinirken Monterà kendisini oturma odasında bekledi. Kadın geldiğinde üzerinde blucin ve Londra'dan hatırladığı ceket vardı.</p>

  <p>Aşağı indiler, Gabrielle'in arabasıyla Boulogne ormanına gidip el ele uzun bir yürüyüş yaptılar.</p>

  <p>«Şimdi çok daha sakinlemiş görünüyorsun,» dedi Gabrielle.</p>

  <p>«Bunun nedeni sensin.»</p>

  <p>Yağmur altında bırakılmış iki iskemleye oturmuşlardı.</p>

  <p>«Kimi insan uyuşturucu, kimi de içki kullanır, ama ben Gabrielle tutkunuyum.»</p>

  <p>Kadın uzanıp erkeği öptü.</p>

  <p>«Çok iyi bir insansın, Raul. Şimdiye kadar tanıdığım erkeklerin en iyisi.»</p>

  <p>Kalkıp kol kola park yerine yürüdüler. «Halimiz ne olacak?» diye sordu Gabrielle.</p>

  <p>«Yani benim niyetlerimin saygın olup olmadığını mı soruyorsun? Hiç kuşkun olmasın. Uygun olan ilk anda evleneceğim seninle, yalnızca Manet ile Degas'a sahip olmak için olsa bile.»</p>

  <p>«Peki ya çok yakın gelecekte?»</p>

  <p>«Talihliysek bir iki günümüz var sayılır, ondan sonra Arjantin'e dönmeliyim.»</p>

  <p>Gabrielle neşeli görünmeye çalıştı.</p>

  <p>«Hiç olmazsa bu gecemiz garanti, desene. Haydi gel yemek yiyip dans edebileceğimiz bir yere gidelim.»</p>

  <p>«Neresini önerirsin?»</p>

  <p>«Montmartre'da Paco diye bir yer var. Brezilyalı. Müziği çok güzeldir.»</p>

  <p>«Paco'ya gidelim öyleyse. Seni saat sekizde alırım. Tamam mı?»</p>

  <p>«Tamam.»</p>

  <p>Gabrielle otoparkın karşı tarafında Tony Villiers'i görünce öfkeye kapılmaktan kendini alamadı.</p>

  <p>«Senin evini önünde bırakırım.»</p>

  <p>Monterà'nın evinin önüne gelince de arabadan indi, kaldırımda bir iki dakika konuştu erkekle, sonra üstünü değişmek üzere kendi evine gitti. Karşı kaldırımda bir sırada gazete okuyan Nikolai Belov'un adamlarından biri arabanın plakasını not etti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle eve dönünce kapının çalmasını beklerken odanın içinde bir aşağı bir yukarı dolaşmaya başladı. Kapı çalınca gidip Villiers'i içeri aldı.</span></p>

  <p>Öfkeden yüzünden düşen bin parçaydı.</p>

  <p>«Bildirecek bir şey var mı?» diye sordu Villiers.</p>

  <p>«Silah ambargosu konusunda hükümetinin verdiği bir görevle gelmiş buraya.»</p>

  <p>«Bu her şey demek olabilir. Başka?»</p>

  <p>«Bir şey daha var, durmadan beni izlemeni istemiyorum. Bunda çok ciddiyim, Tony. Durumum zaten güç, bir de sen güçleştirme.»</p>

  <p>«Yani seni sıkıntıya mı sokuyorum?»</p>

  <p>«Ne dersen de sen. Bu gece sana kesinlikle ihtiyacım yok. Montmartre'da yemek yiyeceğiz.»</p>

  <p>«Sonra da buraya mı geleceksiniz?»</p>

  <p>Gabrielle gidip kapıyı açtı. «Hepsi bu kadar, Tony.»</p>

  <p>«Pekâlâ, merak etme. Harvey ile başka işimiz var bu gece.»</p>

  <p>Villiers gidince Gabrielle gidip banyoya girdi. Heyecanla bekliyordu geceyi. Ne olursa olsun, o gece kendisinindi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">W</span><span class="p11">anda el telefonu ile geldiğinde Donner duştaydı.</span></p>

  <p>«Belov seninle konuşmak istiyor.»</p>

  <p>Donner ellerini kurulayıp telefonu aldı.</p>

  <p>«Ne var, Nikolai?» Yüzünden hiçbir şey belli olmadan bir süre dinledi. «Bu çok ilginç işte. Evet, yeni bir haber alırsan bana bildir. Örneğin bu gece bir yere çıkarlarsa mutlaka haber ver bana.»</p>

  <p>Telefonu kıza geri verdi. «Sıkıntılı bir şey mi?» diye sordu Wanda.</p>

  <p>«Anladığım kadarıyla bizim savaş kahramanı kendisine bir kız arkadaş bulmuş. Belov'un aldığı habere göre Victor Hugo Caddesinde yaşayan çok güzel bir genç kadın.»</p>

  <p>«Orada oturduğuna göre çok paralı demek.»</p>

  <p>«Mantıklı bir varsayım. Adı Gabrielle Legrand. Belov beni durumdan haberdar edecek. Eğer dediği kadar güzelse bir görmeye değer.»</p>

  <p>«Evet öyle.»</p>

  <p>Wanda el telefonunu kapının yanındaki sehpaya bıraktı.</p>

  <p>«Başka bir şey ister miydin?»</p>

  <p>«Evet. Gelip sırtımı ovabilirsin.»</p>

  <p>«Nasıl istersen.»</p>

  <p>Kız ağır ağır soyunurken belirli bir korkuya kapılmıştı. Tanımadığı bir kadından korkuyordu. Altıncı duyusu bunun kendisi için çok kötü olacağını söylemekteydi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">M</span><span class="p11">onterà yanında getirdiği tek elbise olan lacivert moherini beyaz bir gömlek ve siyah kravatla giydi. Taksinin arkasında otururlarken Gabrielle, «Çok şıksın,» dedi.</span></p>

  <p>«Senin yanında soluk bir lekeden başka bir şey değilim.»</p>

  <p>Gabrielle'in üstünde Arjantin Büyükelçiliğinde giydiği gümüş renkli mini elbise vardı.</p>

  <p>«Son olarak çıktığımızda bana Thames nehri kıyılarının geceyarısı romantikliğini göstermiştin. Acaba bu gece için neler hazırladın bana, çok merak ediyorum.»</p>

  <p>Gabrielle gülümseyerek erkeğin elini tuttu. «Fazla bir şey değil. Yalnızca kendimi.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11">elov bir daha telefon ettiğinde Donner televizyonda <span class="t11">Falkland</span> haberlerini izliyordu.</span></p>

  <p>«Montmartre'da Paco diye bir Brezilya lokantasına gittiler,» dedi Rus.</p>

  <p>«Çok ilginç. Yemekleri iyi midir?»</p>

  <p>«Fena sayılmaz; ama müziği şahanedir. Genç hanım Maurice Legrand adında çok zengin bir sanayicinin kızı.»</p>

  <p>«Adam ne iş yapıyor?»</p>

  <p>«Akla gelebilecek her şeyi. Marsilya'da merkezi. O batarsa Fransız Merkez Bankası da batar!»</p>

  <p>«Şimdi çok daha ilginç olmaya başladı,» dedi Donner.</p>

  <p>«Peki, gerisini bana bırak.» Donner telefonu kapatıp Wanda'ya döndü. «Haydi, cicilerini giy şimdi, dansa gidiyoruz.»</p>

  <p>Belov, Donner'le konuştuktan sonra bir süre kaşlarını çatmış, düşünerek oturdu. Irana Vronsky mutfaktan kahve getirip adamın yanına bıraktı.</p>

  <p>«Bir şey mi var?»</p>

  <p>«Bilmiyorum. Bu Legrand denilen kadın. Ortada uyumsuz bir şey var gibime geliyor.»</p>

  <p>«Ne gibi?»</p>

  <p>«Bilemiyorum. Bütün iş de burada zaten.»</p>

  <p>«Öyleyse kafanı rahat ettir. Bir numaralı kontrolden geçir kadını.»</p>

  <p>«Çok güzel bir fikir. Sabah büroya gidince ilk iş olarak buna bakarsın.»</p>

  <p>Belov kahveden bir yudum alınca yüzünü buruşturdu, «Monterà haklıymış. Pis bir şey bu kahve. Bir fincan çay yapma olanağı var mı?»</p>

  <p class="p8"><span class="t12">m</span></p>

  <p>&nbsp;</p>
</body>
</html>
