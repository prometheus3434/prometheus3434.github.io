<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 3</title>
</head>

<body>
  <h1 class="h11">BÖLÜM 3</h1>

  <p class="Paragraf-Stili-1"><span class="baslik">K</span><span class="p11">ristal avizelerin aynalı duvarlarda yansıyarak kocaman salonu ışığa boğdukları Elçilik balosu çok görkemliydi. Titizlikle giyinmiş güzel kadınlar, tören üniformaları içinde yakışıklı subaylar, mor ve erguvaniler içinde kilise büyükleri... Dansedenler hafif müziğin eşliğinde dönerlerken aynalar sanki çok eski zamanların bulanık anılarını yansıtıyor gibiydiler.</span></p>

  <p>Bir köşede çalan üçlü gerçekten iyiydi ve müzikleri de Raul Monterà'nın sevdiği türdendi. Cole Porter, Rodgers ve Hart, Irving Berlin. Ama yine de sıkılıyordu Monterà. Elçinin çevresindeki küçük gruptan özür dileyerek ayrıldı, yanından geçen bir garsondan bir bardak Perrier suyu aldı, sütunlardan birine dayanarak dalgın dalgın sigarasını tüttürmeye başladı. Yüzü solgundu, görünürdeki sakinliğine rağmen parlak gözleri sürekli hareket halindeydi. Üniforması üstüne tıpatıp uymuştu, madalyalar da çok gösterişli duruyordu göğsünde. İçinde, bu tür olayları değersiz bulan ve daha eylemci bir şey özlediğini belirten bir enerji, bir yerinde duramamazlık vardı.</p>

  <p>Birden vekilharcın sesi kalabalığın gürültüsünü bastırdı.</p>

  <p>«Matmazel Gabrielle Legrand.»</p>

  <p>Monterà iş olsun diye başını kaldırdığında karşısındaki aynadan kadının kapı önünde durduğunu gördü.</p>

  <p>Bir an soluksuz kalmış gibiydi. Donmuş gibi baktı bir süre, sonra yaşamı boyunca görmüş olduğu bu en güzel kadını daha iyi görmek için ağır ağır kapıya döndü. Gabrielle'in o sabah Ferguson'un evinde olduğu gibi bantlanıp ensesinde toplanmamış olan saçları en şaşırtıcı özelliklerinden biriydi; sapsarı ve <span class="t15">La Coupe Sauvage</span> denilen Fransız biçiminde kesilmişti. Yanlardan omuzlarına kadar sarkmasına rağmen kenarları kısa ve kıvırcık yapılmış, inanılmaz güzellikte bir yüzü çerçevelemekteydi.</p>

  <p>Gözleri yemyeşildi, çıkık elmacık kemikleri kendisine bir İskandinav havası veriyordu. Üzerinde Yves St. Laurant'dan simli ve boncuklu bir elbise vardı. O mevsim mini etekler yeniden moda olduğundan eteği diz kapaklarının epey üstündeydi. İnce topuklu gümüş ayakkabılarla üzerinde <span class="t15">Beni ister al, ister b</span><span class="t15">ı</span><span class="t15">rak, umurumda bile de</span><span class="t15">ğ</span><span class="t15">il</span> diyen küstah bir ifade vardı. Raul Monterà, gerektiğinde bütün dünyayı böylece karşısına almayı umursamayan bir kadın görmemişti. Kadın da onu görmüş, garip ve mantıksız bir heyecana kapıldığını farkederek sanki başka birisini arıyormuş gibi başını çevirmişti.</p>

  <p>Önüne epey içkili olan genç bir Arjantinli yüzbaşı çıktı. Monterà adamın bir süre kadını rahatsız edişini izledikten sonra kalabalığı yararak yanına yaklaştı.</p>

  <p>Kusursuz bir fransızcayla, «Geldin demek sevgilim,» dedi. «Bir saattir seni arıyordum.»</p>

  <p>Kadının refleksleri çok güçlüydü. Hiç duraksamadan döndü, parmaklarının ucunda yükselip erkeği yanağından öptü.</p>

  <p>«Gecemi şaşırdığımı sanacaktım az daha.»</p>

  <p>«Emrinizdeyim, albayım.»</p>

  <p>Yüzbaşı şaşkınlık içinde geri çekildi. Monterà, Gabrielle'e baktı, kahkahalarla güldüler.</p>

  <p>Erkek kadının ellerini tuttu.</p>

  <p>«Bu iş başınıza çok gelir herhalde?»</p>

  <p>«Oh dört yaşımdan beri.»</p>

  <p>Kadının yeşil gözlerinde bir gölge dolaştı.</p>

  <p>«Erkek cinsi konusundaki fikirlerinize pek yararlı olmamıştır sanırım,» dedi Monterà.</p>

  <p>«Eğer erkekleri sevip sevmediğimi soruyorsanız, aşırı bir sevgim yoktur. Genelde yani.»</p>

  <p>Monterà kadının ellerini inceledi. «Çok iyi.»</p>

  <p>Kadın şaşırmıştı. «İyi olan ne?»</p>

  <p>«Yüzük yok.»</p>

  <p>Monterà doğrulup topuklarını birbirine vurdu.</p>

  <p>«Albay Raul Carlos Monterà emrinizde, hanımefendi. Yalnız bu dansı değil, bu gece boş olan bütün danslarınızda size eşlik etmek benim için bir zevk olacaktır.»</p>

  <p>Kadının elini alıp piste çekti. Üçlü orkestra ağır bir fokstrot olan <span class="t17">Our Love is Here to Stay</span>'i çalmaya başlamıştı.</p>

  <p>«Ne kadar da uygun,» dedi kadını kendisine çekerken.</p>

  <p>Buna verilecek bir karşılık olamazdı. Birlikte çok uyumlu dans ediyorlardı.</p>

  <p>Gabrielle erkeğin yanağındaki yara izine dokundu.</p>

  <p>«Bu nasıl oldu?»</p>

  <p>«Top mermisi şarapneli. Hava çarpışması.»</p>

  <p>Gabrielle rolünü iyi oynuyordu.</p>

  <p>«Ne zaman? Ben doğduğumdan bu yana Arjantin savaşmadı ki.»</p>

  <p>«Başka bir insanın savaşı. Bin yıl önce. Çok uzun bir hikaye.»</p>

  <p>Gabrielle yaraya bir daha dokundu. Monterà inleyerek, İspanyolca, «İlk görüşte aşk diye bir şey duymuştum, ama bu da çok komik,» dedi kendi kendine.</p>

  <p>«Neden?» diye aynı dilde sordu kadın. «Yüzyıllardır şairler ancak bu tür aşkların yaşanmaya değer olduklarını söylemiyorlar mı?»</p>

  <p>«İspanyolca da mı biliyorsunuz? Tanrım, bu kadının mucizelerinin sonu yok mu?»</p>

  <p>«İngilizce de, almanca da. Rusçam pek iyi değil ama.»</p>

  <p>«İnanılmaz bir şey.»</p>

  <p>«Güzel vücutlu bir sarışın için mi?»</p>

  <p>Monterà kadının sesindeki acılığı farkedince hafifçe gerileyip yüzüne baktı.</p>

  <p>«Seni kırdıysam özür dilerim. İsteyerek değildi. Ama daha terbiyeli davranmayı öğreneceğim. Bana biraz zaman tanımalısın.»</p>

  <p>Müzik kesilip de pistten ayrılırlarken Gabrielle aynı soluksuzluğu hissetti.</p>

  <p>«Şampanya?» diye sordu erkek. «Fransız olduğuna göre içkin budur sanırım.»</p>

  <p>«Elbette.»</p>

  <p>Monterà geçen bir garsona parmaklarını şaklattı, uzatılan tepsiden bir kadeh alıp kadına verdi.</p>

  <p>«Dom Perignon - yalnızca en iyisi. Bu gece dost kazanmak ve insanları etkilemek amacındayız.»</p>

  <p>«Buna ihtiyacınız olduğunu sanırım.»</p>

  <p>Monterà kaşlarını çattı. «Anlayamadım.»</p>

  <p>«Bu akşam televizyonda bir haber vardı. Parlamentoda Falkandlar hakkında sorular. Donanmanız o bölgede manevraya çıkıyormuş galiba.»</p>

  <p>«<span class="t11">Falkland</span> değil, bizim için Malvina Adaları.»</p>

  <p>Monterà omuzlarını silkti. «Üzerinde tartışmaya değmez eski bir kavga. Politikacıların işi. Bana kalırsa İngilizler bu yakınlarda bizimle bir anlaşmaya yanaşacaklar.»</p>

  <p>Gabrielle bir şey söylemedi, erkeğin koluna girdi, balkon kapısından dışarı çıktılar. Monterà geçen bir garsondan kadına bir kadeh şampanya daha aldı.</p>

  <p>«Sen içmez misin?» diye sordu Gabrielle.</p>

  <p>«Çok içmem, hele şampanya hiç içmem. İçimi allak bullak eder. Yaşlanıyorum.»</p>

  <p>«Saçma.»</p>

  <p>«Kırk beş yaşındayım. Ya sen?»</p>

  <p>«Yirmi yedi.»</p>

  <p>«Tanrım, bir daha o kadar genç olabilmek...»</p>

  <p>«Yaş yalnızca insanın düşüncesindedir. Herman Hesse bir kitabında gerçekte gençliğin ve yaşlılığın yalnızca sıradan insanlar arasında varolduğunu söylemiştir. Daha yetenekli ve özellikli insanlar kimi zaman yaşlıdırlar kimi zaman da genç, tıpkı bazen mutlu, bazen kederli oldukları gibi.»</p>

  <p>«Böylesine bilgelik... Nereden geliyor bunlar?»</p>

  <p>«<span class="t11">Sorbonne</span>'a daha sonra da Oxford'a gittim. St. Hughs diye bir kız kolejine. Ortalıkta bir tek erkek bile yoktu şükür. Şimdi gazeteciğim. Serbest çalışıyorum.»</p>

  <p>Arkalarında orkestra <span class="t17">A Foggy Day in Landon Town'</span>ı çalmaya başlamıştı.</p>

  <p>«Senin kentinde bir yabancıydım,» diye şarkıyı söylemeye başladı Monterà.</p>

  <p>«Asla. Benim kentim Paris'tir. Fred Astair filmde o şarkıyı söylerken haklıydı ama. Herkes hiç olmazsa yaşamında bir kere Thames kıyısında yürümelidir, özellikle de geceyarısı.»</p>

  <p>Monterà gülümseyerek kadının ellerini tuttu. «Çok güzel bir fikir. Ama önce birşeyler yiyelim. Sen epey iştahlı bir kıza benziyorsun. Sonra da biraz daha şampanya... ardından ne gelirse artık... »</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">ışarda şiddetli bir yağmur yağıyor, sokağın ucu sisten görünmüyordu bile. Erkeğin Gabrielle'e bulduğu yağmurluk da, saçlarına örttüğü eşarp da sırılsıklam kesilmişti. Kendisi ise üniformasının üzerine kaputunu geçirmişti.</span></p>

  <p>Resmi arabası kendilerini izlerken kilometrelerce yürümüşlerdi yağmur altında. Gabrielle'in ayaklarında Elçilik hizmetçilerinin birinden aldığı düz topuklu ayakkabılar vardı.</p>

  <p>Birdcage Walk, Saray, St. James Park. Monterà bir başkasının yanında kendini hiç bu kadar mutlu hissetmemişti.</p>

  <p>Westminster Köprüsüne doğru yürürlerken, «Bu kadarı yetmedi mi?» diye sordu.</p>

  <p>«Daha değil. Sana özel bir şey için söz vermiştim, unuttun mu?»</p>

  <p>«Ah, kusura bakma, unutuyorum işte.»</p>

  <p>Köprüye geldiklerinde kadın nehir kıyısına yöneldi.</p>

  <p>«İşte burası. Kentin en romantik yeri. O eski filmde Fred Astair koluma girer ve araba arkamızdan ağır ağır gelirken bana bir şarkı söylerdi.»</p>

  <p>«İyi ama o günden bu güne trafik epey değişti. Kaldırım kenarı park etmiş arabalarla dolu artık.»</p>

  <p>Başları üzerindeki Big Ben geceyarısını çalmaya başladı.</p>

  <p>«Büyücülerin saati,» dedi. Gabrielle «Bu rehberli turdan memnun oldun mu?»</p>

  <p>Erkek bir sigara yakıp korkuluğa dayandı.</p>

  <p>«Hem de nasıl! Londra'yı severim. Güzel kenttir.»</p>

  <p>«Ama İngilizleri pek o kadar sevmiyorsun galiba?»</p>

  <p>O olağanüstü algılama yine başını göstermişti işte. Monterà omuzlarını silkti.</p>

  <p>«Zararsız insanlar. Cranwell'de Hava Kuvvetlerinde eğitim. İşlerinde en iyisiydiler. Ama onlar için biz Güney Amerikalılar hep yabancıyız, <span class="t18">(*)</span><span class="t15">dago</span>'yuz. Bir dago iyi bir pilotsa bunun nedenleri onların kendisini çok iyi yetiştirdiklerindendir.»</p>

  <p><span class="t11">(*) Dago : Güney Amerikal</span><span class="t11">ı</span><span class="t11">lar ve</span> <span class="t11">İ</span><span class="t11">talyan -</span> <span class="t11">İ</span><span class="t11">spanyol kökenliler için kullan</span><span class="t11">ı</span><span class="t11">lan a</span><span class="t11">ş</span><span class="t11">a</span><span class="t11">ğı</span><span class="t11">lay</span><span class="t11">ı</span><span class="t11">c</span><span class="t11">ı</span> <span class="t11">bir söz.</span></p>

  <p>«Palavra,» dedi Gabrielle. Birden kızmıştı. «Sana hiç bir şey borçlu değiller. Sen büyük bir pilotsun. En iyilerinden birisin.»</p>

  <p>«Öyle mi dersin? Sen bunu nasıl bilebilirsin ki?»</p>

  <p>Yağmur artık iyice şiddetlenmişti. Monterà arkadan gelen arabasını çağırdı.</p>

  <p>«Seni eve bırakayım artık.»</p>

  <p>«Çok iyi olur,» dedi Gabrielle. Erkeğin elini tuttu, koşa koşa arabaya döndüler.</p>

  <p>Kensington Palace Bahçelerindeki apartmanın oturma odasındaki Pisarro tablosu gerçekten güzeldi. Elinde brendi kadehiyle ayakta duran Monterà yakından inceliyordu resmi. Gabrielle saçlarını fırçalayarak çıktı yatak odasından. Üzerinde kendisine epey büyük gelen bir erkek bornozu vardı.</p>

  <p>«Gözlerim mi beni yanıltıyor, yoksa bu gerçek bir Pissaro mu?» diye sordu Monterà.</p>

  <p>«Korkarım babam felaket zengindir. Elektronik, silah falan. Merkezi Marsilya'da, beni de şımartmaya bayılır.»</p>

  <p>Monterà bornoza bakarak, «Senin gibi bir kızın yirmi yedi yaşına çeşitli güçlüklerle karşılaşmadan erişmesini beklemek safdillik olur,» dedi. «Evlisin sanırım?»</p>

  <p>«Boşandım.»</p>

  <p>«Anlıyorum.»</p>

  <p>«Peki ya sen?»</p>

  <p>«Karım dört yıl önce öldü. Kan kanseri. Ben oldum olası güç bir insan olduğum için her şeyi annem hazırlamıştı. O tip bir kadındır. Karım bir aile dostunun kızıydı.»</p>

  <p>«Bir Monterà'ya uygun birşey, öyle mi?»</p>

  <p>«Tam üstüne bastın. Annemle birlikte oturan on yaşında bir kızım var. Adı Linda. Ben iyi bir baba değilim, çok sabırsızım bir kere.»</p>

  <p>«Buna inanmam.»</p>

  <p>Erkek yaklaşmış, kadını kolları arasına almıştı. Dudakları okşar gibi yüzünde dolaşıyordu.</p>

  <p>«Seni seviyorum. Bunun nasıl olduğunu sorma, ama gerçek. Ömrüm boyunca senin gibi birine rastlamadım.»</p>

  <p>Monterà kadını öptü, Gabrielle bir an karşılık verir gibi oldu, sonra hafifçe itti erkeği. Gözlerinde korkuyu andıran bir şey vardı.</p>

  <p>«Lütfen Raul, hayır. Şimdi olmaz.»</p>

  <p>Monterà kadının ellerini avuçları içine aldı.</p>

  <p>«Anlıyorum. İnan bana, gerçekten anlıyorum. Seni sabaha arayabilir miyim?»</p>

  <p>«Evet, lütfen.»</p>

  <p>Monterà kadını bıraktı, kaputunu alıp kapıya yürüdü. Çıkarken dönüp öylesine sevimli bir gülümsemeyle arkasına baktı ki, kadın koşup ellerini erkeğin omuzlarına dayadı.</p>

  <p>«Bana karşı çok iyi davranıyorsun. Buna alışkın değilim. Hele erkeklerden, hiç değilim. Bana biraz zaman tanı.»</p>

  <p>«İstediğin kadar.» Monterà yine gülümsedi. «Karşında bu kadar kibar oluşuma ben bile şaştım.»</p>

  <p>Gabrielle kapanan kapıya yaslandı. İçinde o güne kadar hiç bilmediği bir sevinç vardı.</p>

  <p>Monterà Elçilik arabasına bindikten hemen sonra Tony Villiers yakınlardaki bir kapı aralığından çıktı. Bir sigara yakıp giden arabanın arkasından baktı, sonra bakışlarını Gabrielle'nin dairesine çevirdi. Tam o anda ışıklar sönmüştü. Villiers birkaç dakika daha bekledikten sonra yürüdü gitti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">T</span><span class="p11">ümgeneral Charles Ferguson yatağında oturmuş çalışırken kendisini Londra'nın Batı Yakasındaki Güvenlik Servisinin Genel Müdürlüğüne direkt olarak bağlayan kırmızı telefon çaldı.</span></p>

  <p>«Ferguson.»</p>

  <p>Harry Fox, «Washington'da <span class="t15">CIA</span>'dan şifreli bir telgraf var efendim,» dedi. «Arjantinlilerin birkaç güne kadar <span class="t11">Falkland</span>lara saldıracaklarını söylüyorlar.»</p>

  <p>«Öyle mi? Peki, Dışişleri ne diyor buna?»</p>

  <p>«Boş lâfmış diyorlar, efendim.»</p>

  <p>«Başka bir şey mi bekliyordun yani? Gabrielle'den bir haber var mı?»</p>

  <p>«Henüz yok.»</p>

  <p>«İlginç bir nokta, Harry. Raul Monterà Arjantin'in gerçek savaş deneyimi olan birkaç pilotundan biri. Bir harekâta başlayacak olsalardı onu geri çağırırlardı.»</p>

  <p>«Onu Londra'da bırakmak daha kurnazca bir şey olurdu, generalim.»</p>

  <p>«Haklısın. Her neyse, sabaha görüşürüz. Öğlene kadar Gabrielle'den bir haber çıkmazsa, ben onu ararım.»</p>

  <p>Ferguson telefonu kapatıp kâğıtlarının üzerine eğildi yine.</p>

  <p class="p8"><span class="t12">m</span></p>

  <p>&nbsp;</p>
</body>
</html>
