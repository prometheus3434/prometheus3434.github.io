<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 15</title>
</head>

<body>
  <h1 class="h11">BÖLÜM 15</h1>

  <p class="Paragraf-Stili-1"><span class="baslik">D</span><span class="p11">onner çıkartma gemisinin dümen köşkünde durmuş lomboz deliğinden tekneye bakıyordu. Ambar çelik bir gövdeydi. Kargo olarak kendi adamlarına ait sandıklar ve adamların hâlâ içinde bulundukları kamyon vardı. Onun ötesinde de çelik çıkartma kapıları. Hafif bir rüzgâr denizi dalgalandırmışsa da <span class="t11">St. Martin</span>'den yola çıkmalarından bu yana pek gecikmemişlerdi. Genç bir üsteğmen olan kaptan, köşkünden çıkıp dümenciye, «Beş derece iskele,» dedi.</span></p>

  <p>«Beş derece iskele, efendim.»</p>

  <p>«Tamam.»</p>

  <p>Üsteğmen Donner'e döndü. «Az kaldı. Yirmi dakika daha.»</p>

  <p>«Karaya indiğimizde size bir içki ikram edebilirim herhalde?»</p>

  <p>Genç subay başını salladı.</p>

  <p>«Ben sizi karaya çıkartır çıkartmaz hemen <span class="t11">St. Nazair</span>e'e gideceğim. Güdümlü Füze Karargâhına elektronik aygıtlar götürüyorum.»</p>

  <p>Donner gülümsedi. «Başka bir zaman öyleyse.»</p>

  <p>Çıkartma teknesi pek büyük olmayan rıhtıma yanaşmıştı. Görünürde kumsala çekilmiş bir iki küçük yelkenliyle yeşil renkli bir sürat motoru vardı.</p>

  <p>Çıkartma teknesinin burnundaki kapılar açılınca kamyon özel olarak yapılmış bir beton yola indi. Donner de kamyonun yanında yürüyordu. Yolda, içinde üniformasının üstüne kürklü bir başlık geçirmiş olan yaşlıca bir adamın içinde oturduğu bir cipten başka bir şey yoktu.</p>

  <p>«Yüzbaşı Leclerc?»</p>

  <p>«Evet, benim,» dedi Donner.</p>

  <p>«Şu lanet yağmurdan bir an önce kurtulalım yüzbaşı. Adım Binbaşı Espinet, buranın komutanıyım. Sizi yerinize götüreyim. Kamyonunuz beni izlesin.»</p>

  <p>Donner Stavro'ya başıyla işaret edip subayın yanına bindi. Yola çıktıklarında, «Rıhtımda çok esaslı bir motor gördüm,» dedi. «Sizin galiba.»</p>

  <p>Espinet gülümsedi. «Hayatımın gururu. Akerboon yapımı. Çelik gövde, çifte uskur. Otuz beş mil yapar.»</p>

  <p>«Şahane bir şey.»</p>

  <p>«Bu lanet yerde vakit öldürmeye yarıyor. Pek ahım şahım bir yer değil.»</p>

  <p>«Eh, İmparatorluk kaybedilince elden ne gelir,» dedi Donner.</p>

  <p>Yolun iki yanında çoğu yıkıntı halinde olan taş köy evleri vardı.</p>

  <p>«Bu kıyılardaki adaların çoğunda olduğu gibi bura halkı da yıllar önce terk etti burasını,» dedi Espinet.</p>

  <p>«Zaten güçbela yaşıyorlardı. Sebzecilik ve balıkçılık. Yılda on franklık bir banknot görmedikleri olurdu.»</p>

  <p>Limanın üzerindeki tepeye çıkınca, kış aylarında Atlantik'ten esen fırtınalara dayanacak biçimde yapılmış düz damlı beton barakalardan oluşan çirkin kamp göründü. On beş metre yüksekliğindeki beton kulenin tepesinde dört yanı camlı bir gözetleme odası, bir yanında da çelik bir yangın merdiveni vardı. Gördüğünün ne olduğunu çok iyi bilen Donner, «Bu nedir?» diye sordu.</p>

  <p>«Telsiz odasının bulunduğu kule. Füze denemesi yapıldığında orada bir tür kısa dalga tarayıcısı da kullanırız, o yüzden kuleyi yapmak gerekti.»</p>

  <p>Daha ilerde bir dizi depoyu andıran bir dizi bina vardı.</p>

  <p>«Füze depoları mı?» diye sordu. Donner.</p>

  <p>«Evet. Burada yeraltında saklamak zorundayız. Önümüzde yalnızca okyanusun olması burasını ideal bir deneme yeri yapıyor, ama hava zaman zaman korkunç olabiliyor. İki kış öncesinde bir ay kadar boşalttık adayı.»</p>

  <p>«Buradakilerin yarısının sivil olduğunu söylüyorlardı.»</p>

  <p>«Evet, öyle. Askeri personel on sekiz kişi. Üç subay.»</p>

  <p>Espinet cipi küçük alana doğru çevirdi.</p>

  <p>«Kusura bakmayın ama şiveniz bir garip geldi kulağıma.»</p>

  <p>«Annem Avusturalyalıydı,» dedi Donner.</p>

  <p>«Şimdi anlaşıldı,» diye güldü Espinet.</p>

  <p>Kapısının önünde siyah kamuflaj üniformalı ve siyah bereli iki askerin beklediği beton barakalardan birinin önünde durdular. Biri çavuş, diğeri yüzbaşıydı. Espinet arabadan inince, «Pierre Jobert, yardımcım,» diye subayı tanıştırdı.</p>

  <p>Tanıştırma töreninden sonra yorgun tavırlı, ince bıyıklı bir genç olan Yüzbaşı, «Kahve hazır efendim,» dedi.</p>

  <p>«Çok iyi. Yanında biraz da konyak vardır umarım...» Espinet, Donner'e döndü. «Çavuş Deville adamlarınızı yerlerine götürür.»</p>

  <p>«Onlara bir iki çift laf edeyim, hemen yanınıza gelirim.»</p>

  <p>İki subay lojmana girince Donner az ilerde park etmiş olan kamyonun yanında bekleyen Stavro'ya doğru yürüdü.</p>

  <p>«Monterà hâlâ bağlı mı?»</p>

  <p>«Arkada, çocukların yanında.»</p>

  <p>«İyi. Ben komutanla bir içki içeceğim. Ben içeri girer girmez telsiz kulesini ele geçir, sonra planımızı adım adım uygula. Şu anda yalnızca on sekiz askeri personel var. Geri kalanı sivil. Düşündüğümden de azmış.»</p>

  <p>«Birkaçı da garanti izindedir,» dedi Stavro.</p>

  <p>Donner gülümsedi.</p>

  <p>«Talihleri varmış öyleyse.»</p>

  <p>Dönüp yürüdü, Çavuş Deville'in açık tuttuğu kapıdan içeri girdi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">S</span><span class="p11">tavro kamyonun arkasına geçince yardımcısı olarak atadığı adamlardan Jarrot, kendisine bir çanta uzattı. Tam o anda Çavuş Deville geldi yanlarına.</span></p>

  <p>«İlk durak astsubayların kantini, ondan sonra diğerlerinin yerlerini göstereceğim.»</p>

  <p>Stavro adamın kasıklarına bir tekme indirdi. Çavuş yere yığılırken kamyondan uzanan eller kendisini içeri çektiler.</p>

  <p>«Tamam Claude, haydi iş başına,» dedi Stavro.</p>

  <p>Jarrot ile telsiz uzmanı olan Faure ellerinde birer çanta olduğu halde yere atladılar. Üçü birden koşarak telsiz kulesinin altına vardılar. Stavro kapıyı açıp döne döne yukarı çıkan merdivende öne geçti. Dar balkona çıktığında rüzgâr kendisini duvara doğru savurduğundan serbest eli ile korkuluğu tuttu. Rıhtım açık olarak görülüyordu olduğu yerden, ancak deniz ve adanın yüksek yerleri sisle örtülüydü. Jarrot ile diğer adam da arkasından balkona çıktılar. Telsiz odasının kurşun geçirmez camından içeri baktılar.</p>

  <p>Odada üç telsizci ve ortadaki masada oturan iki tekniker astsubay vardı. Stavro kapıyı açıp içeri girerken hepsi şaşkınlıkla başlarını kaldırıp baktılar. Stavro çantasını çavuşların arasındaki masanın üzerine koydu.</p>

  <p>«İyi günler çocuklar,» diyerek çantanın fermuarını açıp içinden bir <span class="t11">Schmeisser</span> makinalı tabanca çıkardı.</p>

  <p>«İkinci Dünya Savaşında SS'ler bunu kullanırlardı. Hâlâ çalışır, o yüzden tartışarak bana zaman harcatmayın.»</p>

  <p>Çavuşlardan biri elindeki tabancayı çekerek havaya fırladı. Kendi çantasından bir AK tüfeği çıkarmış olan Jarrot dipçiğini adamın başına indirdi. Çavuş inleyerek yere yığıldı.</p>

  <p>Diğer astsubayla üç telsizci ellerini kaldırdılar. Stavro çantasından çıkardığı çelik kelepçeleri masanın üstüne fırlattı.</p>

  <p>«Ordu fazlası, Fransız askeri cezaevlerinde kullanılan türden.» Keyfine diyecek yoktu. «Ucuza kapattık.» Jarrot'a döndü. «Bu şeref sana ait, Claude.»</p>

  <p>İki dakika sonra dört adam elleri kelepçelenmiş olarak yerde yatıyorlardı. Faure telsiz aygıtlarının üzerine eğilmişti bile.</p>

  <p>«Bir sorun var mı?» diye sordu Stavro.</p>

  <p>Faure başını salladı.</p>

  <p>«Çoğu normal askeri telsizler.»</p>

  <p>«İyi. Ne yapacağını biliyorsun. Tekne ile bağlantı kur, adaya yaklaşabileceklerini söyle ve bana tahmini varış saatlerini öğren.»</p>

  <p>«Tamam.» Faure telsizlerden birinin başına geçti.</p>

  <p>Stavro, Jarrot'a döndü.</p>

  <p>«Bay Donner onsekiz askeri personel demişti. Beşi gitti, on biri kaldı.» Sırıttı. «Şimdi bir de astsubay kantinini ziyaret edelim, Claude. Sen öne geç.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11">inbaşı Espinet'in bürosunda pencere önünde, elinde bir kadeh konyakla duran Donner iki adamın telsiz kulesinin arka kapısından çıktıklarını görmüştü. Stavro kamyonun direksiyonuna geçti, Claude kenara atlayıp cama tutundu, kamyon hareket etti.</span></p>

  <p>«Bize ne zaman iş vereceksiniz binbaşım?» diye sordu Donner.</p>

  <p>«Acele yok. Önce biraz buraya alışın bakalım. Bu lanet yerde zamandan bol şey yoktur.»</p>

  <p>«Benim için hiç de öyle değil.» Donner cebinden ucu susturuculu bir <span class="t11">Walther</span> tabanca çıkardı.</p>

  <p>Espinet gözleri yuvalarından fırlamış halde ayağa fırladı.</p>

  <p>«Ne demek oluyor bu?»</p>

  <p>«Çok basit. Adaya el koyuyorum.»</p>

  <p>«Çıldırmışsın sen! » Espinet, Jobert'e döndü. «Pierre, nöbetçi odasını ara.»</p>

  <p>Donner ateş etti. Espinet'in beynine giren kurşun adamı sırtüstü devirdi. Susturucu nedeniyle hiç ses çıkmamış olması ölümünü daha da korkunçlaştırmıştı.</p>

  <p>«Sen kimsin?» diye sordu Jobert.</p>

  <p>«Kafanı kullan. Ülkemin savaş halinde olduğunu ve daha fazla <span class="t11">Exocet</span>'e ihtiyacımız bulunduğunu bilmen yeter. Az sonra bir tekne yanaşacak buraya ve elimizden geldiği kadar çok füze alacağız, sen de bize yardımcı olacaksın.»</p>

  <p>«Sen öyle san,» dedi Jobert.</p>

  <p>«Ooo, bugün bütün kahramanlığımız ve Fransızlığımız üzerimizde, öyle mi? Donner susturucunun ucunu adamın kaşları arasına değdirdi.</p>

  <p>«Sana ne denirse onu yapacaksın, aksi halde birliğini alana dizip hep üçüncü adamı vururum.»</p>

  <p>Jobert karşısındaki adama inandı, gözlerinde birden bir umutsuzluk belirdi, omuzları çöktü. Donner bir konyak daha doldurup kadehini kaldırdı.</p>

  <p>«Haydi haydi, suratını asıp durma. Bak, Espinet'in yerinde de olabilirdin. Ölmüş olurdun şimdi. Şimdi işimize bakalım artık.»</p>

  <p>Barakalardan birinin yanında park etmiş duran kamyona doğru yürüdüler. Stavro ile Jarrot soldaki barakadan çıkıyorlardı. Karşı barakadan da Donner'in üç adamı çıktı o anda.</p>

  <p>«Telsiz odasında beş, astsubay kantininde altı, karşıki barakada da iki onbaşı,» dedi Stavro. «Hepsi de elleri arkadan kelepçeli ve yüzüstü yatıyorlar.»</p>

  <p>«Geriye üç askeri personel kalıyor.» Donner, Jobert'e döndü. «Onlar nerede, Yüzbaşı?»</p>

  <p>Jobert ancak bir an duraksadı. «Füze deposunda nöbetçiler.»</p>

  <p>«Güzel. Şimdi de sivillere gelelim. Yirmi kişi var, değil mi?»</p>

  <p>«Sanırım.»</p>

  <p>«Şu anda kaçı füze depolarında?»</p>

  <p>«Beş kişi kadar. Nöbetleşe çalışıyorlar. Diğerleri ya yemekteler, ya da uyuyorlardır.»</p>

  <p>«Çok iyi. O zaman bize yolu gösterirsen gidip kendimizi tanıştıralım, olmaz mı?»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">W</span><span class="p11">anda samanlığın penceresinden mutfaktaki Rabier'i görebiliyordu. Adam bir süredir masa başında oturmuş peynir ve ekmek yiyor, durmadan konyak İçiyordu. Wanda açtı, üşümüştü. Samanlığın köşesine gitti, yerdeki kapağı kaldırıp merdivenden aşağı indi. Şimdi Roux'nun adamlarının barınak olarak kullandıkları ahırdaydı. Bölmelerde uyku tulumları, ortadaki masanın üstünde çeşitli araç gereç ve silah vardı. Wanda kapıyı aralayıp başını dışarı uzattı. Hâlâ yağmur yağıyordu. Parmaklarının ucuna basarak mutfak kapısına doğru yürüdü. Mahzen penceresinden bakmakta olan Gabrielle kızı gördü.</span></p>

  <p>«Wanda!» diye fısıldadı. «Bu tarafa!»</p>

  <p>Villiers yerinden fırladı.</p>

  <p>«Ne oluyor?»</p>

  <p>Wanda bir an duraksadı, sonra duvara doğru koşup pencerenin önünde eğildi.</p>

  <p>«Pilot Rabier dışında hepsi gitti.»</p>

  <p>«Biliyorum,» dedi Gabrielle. «Aşağı gel de bizi kurtar buradan.»</p>

  <p>Wanda başını salladı.</p>

  <p>«Rabier nöbette ama.»</p>

  <p>Kalkıp arka kapıya gitti, kapıyı sessizce açarak aralık duran mutfak kapısının önünde durakladı. Rabier yeni bir şişe konyak açıyordu. Wanda onun yanından ayaklarının ucuna basarak geçip koridor kapısını açtı. Ancak bütün özenine rağmen kapı gıcırdamıştı. Rabier kaşlarını çatarak dışarı kulak verdi, elindeki konyak şişesini bırakmadan koridora çıktı.</p>

  <p>Wanda koridorda ancak bir an duraksamıştı.</p>

  <p>Ev sessizdi. Mahzene inen kapıyı açıp merdivenlerden aşağı indi. El yordamıyla elektrik düğmesini ararken, «Gabrielle, neredesiniz?» diye fısıldadı.</p>

  <p>«Buradayız, Wanda!»</p>

  <p>Wanda mahzen kapısında durup delikten içeri baktı, Gabrielle ile Villiers içerdeydiler. Kapının üstündeki sürgüyü fazla zahmet çekmeden çekti, ama alttaki o kadar kolay olmayacaktı. Diz çöküp iki eliyle asıldı sürgüye. Birden arkasında bir hareket oldu, bir el saçlarına yapışıp başını geriye çekti, kız ayağa kalkmak zorunda kaldı. Dönünce Rabier'le burun buruna geldi!</p>

  <p>«Yaramaz kız,» dedi Rabier. «Seni yaramaz seni!»</p>

  <p>Pilot körkütük sarhoştu, şişeyi kızın ağzına sokup kaldırdı. Ateş gibi içki boğazını yakıyordu Wanda'nın. Rabier pis pis gülerek şişeyi kenardaki rafa bıraktı.</p>

  <p>«Şimdi sana ne yapman gerektiğini öğreteceğim.»</p>

  <p>Ağzını kızın ağzına yapıştırdı, bir eliyle saçlarına asılırken diğer eliyle göğüslerini mıncıklamaya başladı. Gabrielle öfkeyle bir çığlık attı, Villiers kadını bir yana itip demir parmaklıklar arasından elini uzatıp Rabier'in saçlarını yakaladı ve olanca gücüyle adamı kapıya doğru çekti.</p>

  <p>«Şişe, Wanda!» diye bağırdı. «Şişe!»</p>

  <p>Wanda için Rabier artık kendisini kullanan erkeklerin simgesi olmuştu. Yıllardır çektiği kahır öldürücü bir öfke gibi kabarıyordu içinde. Konyak şişesini yakaladığı gibi Rabier'in başına indirdi. Adam bir çığlık attı, sendeledi, Wanda bir kere daha vurdu. Rabier dizüstü çöktü. Wanda bir tekmede adamı yere serdi. Öfkesi şimdi kendisini öylesine güçlü kılmıştı ki, sürgüye asıldığında kolaylıkla çekebildi. Gabrielle ile Villiers dışarı çıktılar.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">T</span><span class="p11">elefon çaldığında Ferguson duştan henüz çıkmıştı. Villiers'i dinledi.</span></p>

  <p>«Tamam, Tony. Olduğun yerde kal. Bırak bundan sonrasını Fransızlar halletsinler. İyi iş becerdin.»</p>

  <p>Telefonu kapatıp havlusunu tutarak oturma odasına koştu.</p>

  <p>«Harry, hangi cehennemdesin, Harry?»</p>

  <p>Fox çalışma odasının kapısında belirdi. «Beni mi istediniz, efendim?»</p>

  <p>«Tony işi başardı. Şimdi Fransızların harekete geçmeleri gerek. Paris'te Albay Guyon'u bul bana. Çok acele.»</p>

  <p>Yatak odasına koşup giyinmeye başladı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">R</span><span class="p11">abier'i bağlayıp kilere sokan Villiers adamın <span class="t11">Walther</span> tabancasını almayı ihmal etmemişti.</span></p>

  <p>«Ferguson'un Paris'e doğru yola çıktığına eminim,» dedi.</p>

  <p>«Yine de harekete geçmeleri epey zaman alır,» dedi Gabrielle. «Raul ne olacak bu arada? Bir şeyler yapmalısın, Tony.»</p>

  <p>«Biliyorum.» Villiers Leclerc'e döndü. «<span class="t11">Chieftain</span>'i <span class="t11">Roc Adas</span><span class="t11">ı</span>nın kumsalına indirebilir misin?»</p>

  <p>Leclerc gülümsedi.</p>

  <p>«Donner bu işe çok şaşırır doğrusu, ayrıca adamlarımdan beş altısını da alabiliriz.»</p>

  <p>Villiers dönüp adamlara baktı. hepsi de güçlü kuvvetli görünüyorlardı, ancak sıradan bir askerden çok entelektüellere benziyor ardı, içlerinden ikisi gözlüklüydü de.</p>

  <p>«Bunlar teknisyen değil mi? Elektronik uzmanları?»</p>

  <p>«İnan bana aynı zamanda çok iyi askerlerdir. Tek eksiğimiz silah.»</p>

  <p>«Donner'in adamlarının kaldığı yerde tüfek falan var,» dedi Wanda. «Az önce gördüm.»</p>

  <p>Leclerc adamlarına döndü.</p>

  <p>«Yürüyün o halde. Ne bekliyoruz?»</p>

  <p>Önlerine geçip dışarı çıktı. Gabrielle elini Villiers'in koluna koydu.</p>

  <p>«Dikkatli ol, Tony ve ne olur geç kalma.»</p>

  <p>«Merak etme sen.» Villiers kadını alnından öpüp kapıya doğru yürüdü.</p>

  <p>«Tony?»</p>

  <p>«Efendim?»</p>

  <p>«Senin her zaman daha iyi şeylere lâyık olduğunu düşünmüşümdür.»</p>

  <p>«Senden de iyi mi?»</p>

  <p>«Asla, bunu kabul edemeyecek kadar kendini beğenmişin biriyim ben. Yaptığın işlerden söz ediyorum. Ferguson ile karanlık oyunlarından çok daha değerlisin sen. Biraz mutluluğa hakkın var. İkimiz arasında geçen şeyler için üzgünüm... pek çok şey için üzgünüm aslında.»</p>

  <p>Villiers gülümseyince, ilk tanıştıklarından kadar sevimli oluverdi birdenbire.</p>

  <p>«Yanılıyorsun,» dedi. «Ben hiç de üzgün değilim. İşler yolunda gittiği sürece harikaydı. Seni hiçbir şeye değişmezdim.»</p>

  <p>Erkek dışarı çıktı, az sonra da Peugeot arabanın sesi duyuldu, ardından derin bir sessizliğe gömüldü ortalık.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">E</span><span class="p11">spinet'nin odasında Raul Monterà elleri hâlâ ipekli eşarpla bağlı olarak iskemlede oturuyordu. Üzerine bir battaniye serilmiş binbaşı bir kenarda yatmaktaydı. Donner dolaptan bir şişe şampanya çıkardı.</span></p>

  <p>«Herifçioğlu zevkliymiş doğrusu. <span class="t17">Krug 71.</span> Mükemmel bir yıl. Ne yazık ki içkiyi soğutacak zamanımız yok. İnsan hayatta her istediğini elde edemez, ne yaparsın.»</p>

  <p>Parmağı ile mantarı çıkartırken güldü. «Benimle bir kadeh içer miydin?»</p>

  <p>«Bildiğin gibi içki bana pek yaramıyor,» dedi Monterà.</p>

  <p>«Bana ise çok yarıyor.» Donner bir kadeh doldurup pencereye gitti. «İşlerin yolunda gittiğini kabul etmek zorundasın. Planlama gibisi yoktur.»</p>

  <p>«Silah sesleri duydum.»</p>

  <p>«Pek az ama. Füze depolarındaki nöbetçiler bir iki el silah attılar benimkiler tarafından biçilmeden. Bu da çok yararlı aslında. Seni beyninde bir kurşunla yüzüstü bıraktığımızda çok daha inandırıcı olacak. Onların silahından çıkma bir kurşunla tabii... »</p>

  <p>Açılan kapıdan Stavro girdi.</p>

  <p>«Tekne ile bağlantı kuruldu mu?» diye sordu Donner.</p>

  <p>«Evet, otuz beş dakikaya kadar burada olacaklar.»</p>

  <p>«Her şey kontrol altına alındı mı?»</p>

  <p>«<span class="t11">Exocet'</span>leri kamyonlara yükleyen on sivil dışında herkes kilit altında.»</p>

  <p>«Mükemmel. Sen oraya git ve işleri hızlandır. Biz de birkaç dakikaya kadar geliriz. Albay için ilginç olabilir.» Stavro çıktı. Donner kadehini bir daha doldurup Monterà'ya kaldırdı. «Çok kalmadı, ahbap.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">C</span><span class="p11"><span class="t11">hieftain</span> uçağında Leclerc'in yanında oturan Villiers bulutlar arasında yükselen adayı görmüştü. Denizden yüz metre yüksekte uçuyorlardı. Suyun yeşil yüzeyi beyaz dalgalarla kabarmıştı.</span></p>

  <p>«Rüzgâr inişe elverişli olacak mı?» diye sordu Villiers.</p>

  <p>«Yeterli sanırım. Bizim dikkat etmemiz gereken şey o yamaçlardan inen rüzgârın oluşturduğu hava boşlukları.»</p>

  <p>Kapkara bir canavar gibi kendilerini bekliyordu ada. Bir yanında yüz metreyi aşan yamaçlar, diğer yanında ise dik bir eğimle limana inen bir düzlük vardı.</p>

  <p>«Geldiğimizi göreceklerini biliyorsun herhalde,» dedi Leclerc.</p>

  <p>«Bundan kaçınamayız.»</p>

  <p>«Biliyorum. Elimizden bir şey gelmeyeceği için bari adanın ortasından geç de neler olup bittiğini görelim. Biraz panik ve karışıklık her zaman yararlıdır.»</p>

  <p>Leclerc uçağı iki tepenin arasından geçirip birden alçalınca otuz metre kadar altlarında kampın beton barakaları ile füze depoları görüldü. Donner ile Raul Monterà depolara doğru yürüyorlardı. Donner korku ile başını havaya kaldırdı, Monterà'yı iterek depolara giden tünele soktu. Leclerc üzerlerinde bir tur daha atıp burnunu denize doğru çevirdi. Stavro da uçağı tünelin ağzından görmüştü. Donner ile Monterà yanına geldiklerinde, «Bundan hiçbir şey anlamadım,» dedi. «Bizim uçağımızdı o. Neler oluyor?»</p>

  <p>«Villiers, aptal herif!» diye bağırdı Donner.</p>

  <p>«Başka kim olabilir ki? Kimbilir evde neler oldu?»</p>

  <p>Denizden doğru gelip yamaçların ardında kaybolan uçağa baktı.</p>

  <p>«Peki ne yapmaya çalışıyorlar,» dedi Stavro. «Bu kayalıkta inecek yer yok ki.»</p>

  <p>«Var. Deniz çekilmişse yamaçların altında geniş bir kumsal var. Fransız Hava Kuvvetleri geçen yıl oraya inilebileceğini kanıtladı. Ama uzun vadeli olarak ele alındığında uygulaması güç diye vazgeçtiler.»</p>

  <p>«O halde ne yapacağız şimdi? Gelen Villiers ise Fransızlara haber vermiştir. Bir anda komandolarla sarılıveririz.»</p>

  <p>«Hele gidip bir içeri bakalım,» dedi Donner.</p>

  <p>Monterà'yı iteledi yine. Tünelden geçip ışıldaklarla aydınlatılmış geniş bir beton depoya girdiler. Füzeleri taşımak için özel olarak yapılmış kamyonlardan dördü yükleme rampalarına yanaşmışlardı. <span class="t11">Aerospatiale</span> şirketi tulumları giymiş sivil personel özel hidrolik krikolarla füzeleri yüklüyorlar, çevrelerinde silahlı adamlar bekliyorlardı.</p>

  <p>Başlarında Jarrot vardı. «Ne aşamadasınız?» diye sordu Donner.</p>

  <p>«Şansımız yaver giderse yirmi dakika sonra limana doğru yola çıkabiliriz.»</p>

  <p>Donner Stavro'ya döndü.</p>

  <p>«Ben burada kalacağım. Sen yanına birkaç kişi alıp tepeye çık. Bu yana geçmek isteyen olursa durdurursun. Bize ihtiyacımız olan zamanı sağlayacaksın.»</p>

  <p>Stavro pis pis sırıttı. «Size özel olarak garanti veriyorum, patron.» Jarrot'ya döndü. «Haydi yürü, Claude. İş çıktı bize.»</p>

  <p>Tünelin çıkışına doğru koştular. Donner bir sigara yaktı. «Villiers ha! İnanılmaz bir şey.» İçinde hiçbir kötülük olmayarak güldü. «Herif en az benim kadar ustaymış demek!»</p>

  <p>«Ne demiştin?» diye sordu Monterà. «Biraz planlama... »</p>

  <p>«İnsanın talihi her gün yaver gitmez ki.»</p>

  <p>«Peki şimdi ne olacak?»</p>

  <p>«Bekleyip göreceğiz, ahbap, ama hiç olmazsa Espinet'in odasında, konforlu bir şekilde. Krug şişesini masasının üstünde bırakmıştım, soğuk olmasa da onu yarım bırakmak yazık olur.»</p>

  <p>«İşin bitik,» dedi Monterà. «Bunu sen de biliyorsun.»</p>

  <p>«Göreceğiz ahbap, göreceğiz.» Donner sırıtarak adamı tünelin ağzına doğru iteledi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">L</span><span class="p11">eclerc rüzgârı hesaplayarak iniş için bir deneme yaptı. Ancak o anda tepeden aşağı öyle bir hava akımı olmuştu ki az daha alabora olacaklardı. Güç bir dönüş yapıp bu kez dalgaların hemen üstünden yaklaştı kumsala.</span></p>

  <p>Tekerlekler suya değiyor gibiydi. Bir anda ıslak ama sert kumların üstünde buldular kendilerini, uçak hızla ilerlerken iki yana sular fışkırıyordu. Leclerc kumsalın ucuna kadar gitti, rüzgâra karşı döndü, motorları kapattı.</p>

  <p>«Denizin kabarmasına ancak bir saat var, ondan sonra bir daha havalanamayız.»</p>

  <p>«Umurumda bile değil,» dedi Villiers. «Uçak bizim değil yâ.»</p>

  <p>Rabier'den aldığı tabancayı çıkartıp kontrol, etti, yine cebine soktu. Leclerc'in adamları kapıyı açıp birer birer yere atlamaya başlamışlardı bile. Hepsinde Beyaz Ev'den aldıkları silah ve cephane vardı. Villiers bir <span class="t11">Armalite</span> tüfeği ile bir el bombası alıp onlara katıldı. Erler yarım daire biçiminde Villiers'in çevresinde toplandılar.</p>

  <p>«İçinizden savaş deneyimi olan kim var?»</p>

  <p>Leclerc uzun boylu, sağlam yapılı, çelik çerçeveli gözlüğü buğulanmaya başlamış birini gösterdi.</p>

  <p>«Çavuş Albray, Çad'da Lejyon'da iki yıl kaldı. Pek çok kere savaş koşulları altında yaşamıştır. Bizlere gelince... » Omuzlarını silkti.</p>

  <p>«Peki,» dedi Villiers. «Size söyleyeceğim bir tek şey var. O hayvanlara eşit bir fırsat tanımak gibi izci oyunları yok. Gerekirse sırtlarından vuracaksınız, çünkü aynı durumda onlar bunu yapmaktan çekinmeyeceklerdir. Yürüyün şimdi.»</p>

  <p>Villiers dönüp tepelere doğru koşmaya başladı.</p>

  <p>Uçaktayken aşılmaz gibi görünen tepeler aslında hiç de öyle değildi. İki tepe arasında ortasından bir su akan epey geniş bir yarık vardı. Biraz yorucu olmakla birlikte kolay bir yoldu.</p>

  <p>On dakika sonra tepenin üstüne çıkmışlar, kayalıklar ve çalılıklar arasından öte yana inmeye başlamışlardı. Villiers sisler arasında sesler duyunca Leclerc ile adamlarının dikkatlerini çekmek için elini kaldırıp işaret verdi.</p>

  <p>Bir kayanın üzerine çıkınca Jarrot'nun ardında üç kişi olduğu halde yamaçtan yukarı çıktıklarını gördüler. Villiers yalnızca en arkadan gelen Stavro'yu görüyordu. Lancy'deki evde iskemleye bağlı duran Harvey Jackson'un işkenceye uğramış yüzü gözlerinden gitmiyordu.</p>

  <p>Cebinden elbombasını çıkartıp dişiyle fünyesini çekti. Bir kere olsun o buz gibi sakinliğini ve eğitimini unutmuştu.</p>

  <p>«Stavro, ulan orospu çocuğu!» diye bağırdı. «Al sana Harvey Jackson'dan bir armağan.»</p>

  <p>Elbombasını yamaçtan aşağı yuvarladı.</p>

  <p>Duyduğu sesten başka bir uyarıya ihtiyacı olmayan Stavro dönüp tepe aşağı koşmaya başlamıştı bile. Yağmur ve sis arasında bir anda kaybolmuştu. Arkadaşları onun kadar çabuk davranamadılar. Bir patlama, ardından çığlıklar duyuldu. Villiers, <span class="t11">Armalite</span>'ini hazır ederek kenara yaklaştı. Daracık boğaz bir kasap dükkânına dönmüştü, Jarrot ile üç arkadaşı ağır yaralıydılar. Villiers'in yanına gelen Fransız askerlerinin yüzlerinde dehşet okunuyordu. Villiers silahını omzuna kaldırıp emeklemeye çalışan yaralılardan birini devirdi.</p>

  <p>Leclerc, Villiers'i yakalayıp çevirdi. «Tanrı aşkına, yetmez mi bu yaptığın?»</p>

  <p>Tam o anda bir el silah sesi işitildi, bir kurşun Leclers'in kulağının üstünden girip beynine saplandı, adam sırtüstü tepeden aşağı yuvarlandı. Çavuşlardan biri, dizi üstüne doğrulup ateş eden Jarrot'yu salvo ateşine tutmuştu bile. Kurşunlar adamı olduğu yerde döndürdü, kamuflaj ceketi alevler içinde yanmaya başladı.</p>

  <p>Askerler Villiers'in yanında durup aşağıdaki sahneye bakarlarken konuşmuyorlardı.</p>

  <p>Genç çavuşlardan biri, «Hepsi bu kadar mı, efendim?» diye sordu.</p>

  <p>Villiers başını salladı.</p>

  <p>«Aşağıda üste başkaları ve mutlaka ele geçirmek istediğimiz Felix Donner var. Yüzbaşınız için çok üzgünüm. İyi bir adamdı, ama savaşta iyi olmakla, şerefli olmakla sağ kalamazsınız, en azından bu günlerde. Umarım dersinizi öğrenmişsinizdir. Aşağı indiğimizde sakın unutmayın.»</p>

  <p>Silahına yeni bir şarjör yerleştirdi.</p>

  <p>«Şimdi yürüyün bakalım, dediklerimi yaparsanız burnunuz bile kanamadan kurtulursunuz buradan.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">E</span><span class="p11">spinet'nin odasındaki Donnet elbombasını ve onu izleyen silah seslerini duymuştu. Kadehi elinde olduğu halde pencereye yaklaşınca Stavro'nun barakaların öte yanındaki yamaçtan aşağı koşarak indiğini gördü.</span></p>

  <p>«Beklenmedik bir şey mi oldu yoksa?» diye sordu Monterà.</p>

  <p>Donner hâlâ gülümseyerek döndü, ancak gözleri soğuk ve kapkaraydı.</p>

  <p>«Sen benim iyi bir insan oluşuma güveniyorsun, değil mi?» Monterà'nın yanına gidip suratına sert bir tokat indirdi. Monterà yere yuvarlandı. Donner kapıyı açıp dışarı çıkarken Stavro da füze depolarına giden tünele doğru koşuyordu. Stavro patronunu görünce yönünü değiştirdi.</p>

  <p>«Durum nedir?» diye sordu Donner.</p>

  <p>«Villiers bizi boğazda yakaladı. Yanında en az yarım düzüne adam vardı.»</p>

  <p>«Jarrot ile ötekiler?»</p>

  <p>«Elbombası. Ben ancak güçbela kurtardım canımı. Şimdi ne yapacağız?»</p>

  <p>Donner, en azından kendi geleceği konusunda kararını vermiş olduğu halde, düşünür gibi yaptı. İş berbat olmuştu, burası kesindi. Villiers ile adamlarının adada bulunmaları daha büyük bir birliğin pek uzak olmadığı anlamına geliyordu. Son nefesine kadar ancak budalalar savaşırdı. Kayaların dibinde bekleyen <span class="t11">Chieftain</span> ise beklenmedik bir nimetti.</p>

  <p>«Telsiz odasına git,» dedi Stavro'ya «Teknenin kaptanıyla bağlantı kur. Ancak ne yaparsan yap, adama buradaki durumu söyleme, yoksa hemen geri dönüp sıvışır. Benim olanca hızıyla buraya gelmesini emrettiğimi söyle. O işi halledince diğerlerini topla, sizi limanda beklerim.»</p>

  <p>«Peki <span class="t11">Exocet</span>ler ne olacak?»</p>

  <p>«O iş geride kaldı artık. Bu işten sıyrık almadan yakamızı kurtarırsak başarılı sayılırız. Haydi git şimdi.»</p>

  <p>Stavro çıktı. «Sanırım arkadaşına gözünü kırpmadan ihanet ediverdin,» dedi Monterà.</p>

  <p>«İşe karışmasaydı, ne yapalım!» Donner, Krug şişesine uzandı. «Şunu bitireyim bari.»</p>

  <p>«Gidecek hiçbir yerin yok. Sonun geldi, yoksa daha anlamadın mı bunu?»</p>

  <p>«Gidecek bir yer her zaman vardır, ahbap; hele kumsalda bir uçak ve onu uçuracak bir Arjantinli kahraman varsa.»</p>

  <p>Donner kadehini bir yudumda boşaltıp duvara fırlattı. Villiers adamlarına yere yatmalarını söyleyip kayalığın kenarına doğru sürüklenerek gidip baktığında Stavro'nun telsiz kulesinin kapısından içeri girdiğini gördü. Tüm üs bir harita gibi önündeydi şimdi. Füze depolarının giriş tünelini gösterdi.</p>

  <p>«Buraya gönderilmeden önce brifingden geçmiş olmalısınız,» dedi Çavuş Albray'a. «<span class="t11">Exocet</span>ler şurada mıdır?»</p>

  <p>«Evet. Telsiz odası da kulenin tepesindedir.»</p>

  <p>Donner'in adamlarından ikisi de sağ tarafta alçak ve uzun beton bir barakanın önünde nöbet tutmaktaydılar.</p>

  <p>«Ya burası?» diye sordu Villiers.</p>

  <p>«Planlardan hatırladığım kadarıyla yakıt deposu.»</p>

  <p>Villiers başını salladı. «Üs personelini oraya kapatmış olmalılar.»</p>

  <p>Limana doğru bakan Albray, «Balıkçı teknesi görünürlerde yok,» dedi.</p>

  <p>«Şu anda gelmek üzeredir. Donner işlerin sarpa sardığım anlamış olsa bile burada tek başına kalmayı istemeyecektir. Diğer yandan Rusluğu tutup da vatanı için kendini feda etmeyi düşünmüş de olabilir. O zaman tekneye buradan uzaklaşmasını emredecektir ki, doğrusu bizim için çok yazık olur bu. Onun da diğerleri gibi ele geçirilmesi çok iyi olurdu.»</p>

  <p>«Peki şimdi ne yapacağız öyleyse?» diye sordu Albray.</p>

  <p>«Seninle ben kuleye gideceğiz. Sanırım orada yalnızca şimdi içeri girenden başka kimse yoktur. Stavro ve belki de bir telsizci.» Askerlere döndü. «Çavuş Albray ile bana beş dakika tanıyın, sonra saldırın. O yakıt deposunun önündeki ikisini yakalayın, sonra şu tünelin ağzını kapatın. Dışarı çıkmak isteyen olursa hemen ateş edin. Sözlerimi sakın unutmayın; adamlara hiçbir şans tanımayacaksınız, çünkü onlar bunu size kesinlikle tanımayacaklardır.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">illiers'le çavuş beton barakalardan birinin çevresinden dolanıp kuleye üç metre kadar yaklaştılar. Villiers kulenin dışından balkona yükselen çelik merdiveni işaret etti.</span></p>

  <p>Sonra elinde tabancası olduğu halde öne geçip tırmanmaya başladı. Albray, onun beş altı metre kadar yükselmesini bekledi, sonra kulenin altındaki kapıya koşup içeri girdi.</p>

  <p>Tam o anda Yani Stavro da döner merdivenin en üst basamağındaydı. Tabancası kılıfındaydı ama refleksleri kusursuzdu. Albray ile üniformasını bir anda algıladı; çavuş makineli tabancasını ateşlediği sırada dönüp ortalıktan kaybolmuştu bile. Albray bir an bile düşünmeden ardından koştu.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">K</span><span class="p11">ulenin içinden gelen silah seslerini duyduğunda Villiers yarı yola varmıştı. Bir elinde silahı olduğu halde tek eliyle demirlere tutunup bekledi. Aşağı baktığı anda o yükseklik korkusu yeniden sardı tüm benliğini. Yakıt deposunun önündeki nöbetçiler kendisine bakıyorlardı, hatta silahlarını doğrultmaya bile başlamışlardı. O anda Leclerc'in adamları karşıki barakaların arasından ateş ederek fırladılar. Villiers'in tepesinde telsizci korkuluktan eğilmiş tabancasını uzatıyordu. Villiers bir anda tüm korkularını unutup güdüsel bir hareketle tek elle ateş etti. Adam bir çığlık atıp gözden kayboldu, Villiers tırmanmaya devam etti.</span></p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner tabancasını çekerek pencereye koştu. Raul Monterà kıs kıs güldü arkasından.</span></p>

  <p>«Sanırım bu kez biraz geç kaldın, dostum.»</p>

  <p>Donner cevap vermeye gerek duymadan kapıyı aralayıp dışarı baktı. Yakıt deposunun nöbetçileri yerde yatıyorlar, Leclerc'in adamlarından biri de kapının kilidini açmaya çalışıyordu. Sokağın öteki ucundan silah sesleri gelmekteydi, adamlarından ikisi liman yönünde kaçıyorlardı.</p>

  <p>Donner kapıyı kapattı, Monterà'yı tutup kaldırdı, arka taraftaki mutfağa soktu. Hiçbir korku belirtisi göstermeden arka kapıyı açtı.</p>

  <p>«Haydi düş bakalım önüme!» diyerek adamı dışarı itti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">illiers balkondan içeri bakınca ölü telsizciden başkasını görmedi. Adamın makineli tabancası bir yana fırlamıştı. Villiers onun silahını alıp rüzgârda savrulan telsiz odası kapısına doğru yürüdü. İçerde de kimse yoktu. Arkasında bir ayak sesi duyup döndü. Stavro, elinde otomatik silahı olduğu halde kapının önünde belirmişti. Stavro'nun yüzünde profesyonel bir katilin soğuk kararlılığı vardı. Makineli tabancaya karşı şansını düşündü ve kararını verdi. Büyük bir dikkatle tabancasını yere bıraktı. Villiers makineli tabancasını kaldırdı. Stavro güldü.</span></p>

  <p>«Yapamazsın, Binbaşı Villiers. Bir İngilizce yakışan bir hareket olmaz bu, öyle değil mi?»</p>

  <p>Villiers adama yaklaştı.</p>

  <p>«Yani ben bir centilmenim, onu mu demek istiyorsun?»</p>

  <p>«Onun gibi bir şey işte.»</p>

  <p>Stavro'nun yıllardır ceketinin sağ kolunda taşıdığı kemik saplı balıkçı bıçağı avcunun içine düşmüştü. Başparmağı ile sustalının düğmesine bastığı anda kolu birden yukarı savruldu, bıçak Villiers'in çenesinin altına süründü.</p>

  <p>Böyle bir hareketi bekleyen Villiers makineli tabancasını attı, adamın kolunu usta bir hareketle savuşturdu, her iki eliyle bileğini yakaladı. Stavro bir çığlık kopardı, sustalı elinden düştü. Villiers adamın kolunu yukarı doğru bükerek kıvırmaya devam ediyordu. Stavro'nun kasları parçalanmaya başlamıştı. Adamın çığlıkları göğü yırtarken Villiers onu arkasından yakaladığı gibi korkuluktan aşağı fırlattı.</p>

  <p>Donner ile Monterà da tam o an subaylar kantininin arka kapısından çıkmışlardı. Stavro'nun cesedi yere çarptı, Donner yukarı bakınca balkondaki Villiers'i gördü. Çavuş Albray da arkasındaydı. Çavuş makineli tabancasını ateş etmek için doğrulturken Donner, Monterà'yı kalkan gibi önüne çekti. Balkonda Villiers çavuşun dirseğine vurdu.</p>

  <p>«Bu işi bana bırak.» Sonra koşar adımlarla merdivenden aşağı inmeye başladı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner ile Monterà kampın arkasındaki boğaza girdiler, yamacı tırmanıp tepenin kenarına doğru yürüdüler. Donner Arjantinliyi iteleyip duruyordu.</span></p>

  <p>«Kaçacak yerin kalmadı dedim sana,» dedi Monterà.</p>

  <p>«Var oysa. Sen bizi buradan uçakla kaçıracaksın, Albay Monterà.»</p>

  <p>Tepenin kenarına varmışlardı. <span class="t11">Chieftain</span> uçağı sise rağmen altlarında görünüyordu. Ancak bir aksilik vardı ortada. Deniz aç dalgalar halinde kumsala saldırmaktaydı. Uçağın indiği alanın yarısı sularla örtülmüştü.</p>

  <p>«İşte şimdi işin bitik,» dedi Monterà. «Bak da gör!»</p>

  <p>«Yürü diyorum sana!»</p>

  <p>Donner adamı itti, ikisi birden taş toprak yığını ile birlikte kayarak aşağı indiler. Monterà sırtüstü düşmüş, elleri bağlı olduğu için dönemiyordu. Donner onu tutup kaldırırken yukardan bir taş yağmuru yağdı üzerlerine. Donner dönüp sislere doğru körlemesine ateş etti, sonra Monterà'yı yakasından yakalayıp sürüklemeye başladı. Uçağa varınca adamı gövdesine yaslayıp tabancasını gırtlağına dayadı. Bir eliyle cebinden çakısını çıkartıp ipek eşarbı kesti.</p>

  <p>Bir adım geriledi sonra.</p>

  <p>&nbsp;«Haydi şimdi doğru içeri gir bakalım, hemen gidelim buradan.»</p>

  <p>Monterà'nın yüzü sakindi, ancak gözlerindeki ifade Donner'i geri dönmeye zorladı. Tony Villiers koşa koşa geliyordu. Walter tabancası sağ elindeydi. On metre kadar ötede durdu.</p>

  <p>«Bırak artık onu, Donner!»</p>

  <p>Donner, hafifçe Monterà'ya dönmüş bir halde, «Dediğim gibi işlerin pek rast gitmediği günlerden biri işte,» dedi.</p>

  <p>«Sakın onunla oyun oynamaya kalkışma,» diye uyardı Monterà.</p>

  <p>«Haklı olabilirsin ahbap, ama ben artık kaçmaktan bıktım.»</p>

  <p>Donner elindeki tabancayı doğrultarak döndü. Villiers ardarda üç el ateş etti. Birinci kurşun Donner'in omzuna saplanıp adamı çevirirken, diğerleri belkemiğini buldu. Donner yüzüstü yere yığıldı, sular üzerini örtmeye başladı.</p>

  <p>Monterà yerde yatan adama bakıyordu.</p>

  <p>«Planlama gibi bir şey yoktur,» diye mırıldandı.</p>

  <p>«Ne dedin?»</p>

  <p>«Önemli değil. Gabrielle iyi mi?»</p>

  <p>«Evet, Beyaz Ev'de bekliyor. Talihimiz yaver gitti orada. Wanda Jones kurtardı bizi.»</p>

  <p>«Uçağın pilotu kimdi?»</p>

  <p>«Fransız yüzbaşısı, Leclerc.»</p>

  <p>Uzaklardan bir vızıltı duyuldu, Monterà bulutların altında yaklaşan üç helikopteri gösterdi.</p>

  <p>«Bunlar da kim?»</p>

  <p>«Yanılmıyorsam geç kalmış olan Fransızlar.. Komandolar herhalde. Bu mereti buradan uçurabilir misin?»</p>

  <p>Monterà çevresine bakındı.</p>

  <p>«Önümüz temiz değil, gördüğün gibi su birikintileri var. Neden sordun?»</p>

  <p>«Senin burada bulunmaman çok iyi bir fikir diye düşündüm de. Ben bile seninle şansımı denemeye hazırım. Bu iş konusunda epey gürültü kopacak, içinde olmamayı yeğlerim. Fransızlara hiçbir borcum yok. <span class="t11">Sheffield, Coventry</span> ve <span class="t11">Atlantic Conveyor</span>'u batıran <span class="t11">Exocet</span>leri size onlar sattılar.»</p>

  <p>«Ama aynı füzeleri size de sattılar, dostum.»</p>

  <p>«Doğru. Bu da bir şey kanıtlar ki, ne kanıtladığını şu anda pek kestiremiyorum. Haydi söyle, gidiyor muyuz, kalıyor muyuz? İnsan bir kere ölür nasıl olsa.»</p>

  <p>«Tamam, kabul,» dedi Monterà.</p>

  <p>Monterà pilot koltuğuna oturdu, Villiers de yanına geçip kapıyı kapattı. Motorlar kulakları sağır eden bir gürültüyle çalıştılar.</p>

  <p>«Ne diyorsun?» diye bağırdı Villiers.</p>

  <p>Monterà cevap bile vermedi. Yüzünde garip, donuk bir gülümseme vardı. Uçağın arkasını rüzgâra verip levyeyi çekti. <span class="t11">Chieftain</span> birden sarsıldı, kumsalın en uzun olduğu yönde ileri fırladı. Su birikintilerine girip çıkıyorlar, Monterà ise levyeyi düz tutmak için olanca gücünü harcıyordu. Uçak aniden havalandı, bir kanadı hafifçe yana yattı, tekerlekler dalgaların üstünde kaymaya başladı. Çok hızlı gidiyorlardı şimdi motorun gürültüsü de kulakları sağır edecek kadar artmıştı. Monterà ancak o an levyeyi çekti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">E</span><span class="p11">vde iki saat kadar bekleyen Gabrielle sonunda dayanamayıp Wanda ile havaalanına gitti. Hâlâ şiddetli yağmur yağdığı için hangara girdiler.</span></p>

  <p>«Bu iş sona erdikten sonra ne yapacaksın?» diye sordu Gabrielle.</p>

  <p>Wanda omuzlarını silkti.</p>

  <p>«Tanrı bilir. Felix beni yanına aldığında bir sokak kadınıydım. Bir düş bu benim için. Kaldırımdan lükse. Ama artık uyanmam gerek sanırım.»</p>

  <p>Başını salladı.</p>

  <p>«Domuzun biriydi, ondan ödüm patlardı.»</p>

  <p>«Peki neden kaldın yanında?»</p>

  <p>«Sokaklara dönmekten daha çok korktuğum için.»</p>

  <p>«Peki ya şimdi?»</p>

  <p>«Bilmem. İlginç şeyler olabilir gibi geliyor şimdi.»</p>

  <p>«Benim dergi dünyasında epey dostum var,» dedi Gabrielle.</p>

  <p>«Yüzün kameraya çok uygun sanırım. Belki de birlikte bir şeyler yaparız.»</p>

  <p>«Yani Vogue'un orta sayfasında Wanda Jones mu demek istiyorsun?» Kız gülümsedi. «Bak, bu ilginç olur işte.»</p>

  <p>Uzaktan bir motor sesi duyuldu, <span class="t11">Chieftain</span> deniz yanında belirdi, inmek için rüzgâra çevirdi burnunu.</p>

  <p>«Şu anda bir şey geldi aklıma,» dedi Wanda.</p>

  <p>«Ya gelen onlar değilse? Ya başarısızlığa uğramışlarsa? Uçaktan Donner inerse?»</p>

  <p>Gabrielle gerçek bir şaşkınlıkla kıza döndü.</p>

  <p>«Yani Donner gibi bir insanın Tony Villiers'in üstesinden gelebileceğini gerçekten düşünüyor musun?» Bir kahkaha attı. «Daha öğrenecek pek çok şeyin var, Wanda.»</p>

  <p>Gabrielle dönüp inmiş olan uçağa doğru yürüdü.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">U</span><span class="p11">çak durdu, ama Monterà motoru kapatmadan bekledi.</span></p>

  <p>«Çabuk olabilir misin? Buradan bir an önce gitmek istiyorum ben.»</p>

  <p>«Yani kalmayacak mısın?» diye sordu Villiers.</p>

  <p>«Kalmak için bir nedenim yok ki.»</p>

  <p>«Bana sorarsan sağ kanadın hemen altında bir neden var.»</p>

  <p>Monterà yan camı çekip Gabrielle'e baktı. Kadın sevinçle gülüyordu. Heyecanla elini salladı. Monterà, Villiers'e döndü.</p>

  <p>«Lütfen, Tony.»</p>

  <p>İlk kez olarak adıyla hitap ediyordu, sesinde gerçek bir ıstırap vardı.</p>

  <p>«Pekâlâ,» dedi Villiers. «Ama ben de seninle gidiyorum. Nereye gidiyoruz?»</p>

  <p>«Başladığımız yere. Brie-Comte-Robert'e.»</p>

  <p>«Sonra?»</p>

  <p>«Bu gece Buenos Aires'e giden bir Air France var, ona yetişmek istiyorum.»</p>

  <p>Monterà uçağın burnunu çevirip hızlandırdı. Gabrielle gülmüyordu artık, Ağzı sessiz bir çığlıkla aralanmıştı. Bir an sonra uçağın yutar gibi aştığı pistin ardında bir nokta olarak kaldı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">C</span><span class="p11">harles de Gaulle havaalanı pek kalabalık değildi; Tony Villiers uluslararası yolcu salonunun dışındaki gazetecinin önünde beklerken Monterà da Air France bankosunda el çantasını bagaja veriyordu. Dönüp sigarasını yakarken eski pilot ceketi ve blucini içinde çok zarif bir görünüşü vardı.</span></p>

  <p>«Tanrım, heriften bayağı hoşlanmaya başladım,» diye düşündü Tony, Monterà yanına geldiğinde «İşler yolunda mı?» diye sordu.</p>

  <p>«Rio'da aktarma yapacağım. Belirli bölgelere uçuş yasağı konmuş. Kimse tehlikeye girmek istemiyor anladığım kadarıyla. Önemli değil. Bu koşullar altında bile on yedi on sekiz saatte Buenos Aires'de olurum.»</p>

  <p>«Sonra ne olacak peki? Yine Rio Gallegos ve o <span class="t11">Skyhawk</span> filosu mu?»</p>

  <p>«Sen ne diyorsun?»</p>

  <p>«Tam o kutsal kaçık tiplerdensin sen. Savaşı kaybettiniz, Raul. Bitti artık. Akşam gazetelerini gördün. Komandolar Port Stanley'e ellerini kollarını sallaya sallaya yürüyorlar. Herkes bunun mümkün olmadığını söyledi ama başardılar işte. İngiliz ordusu ile zafer arasında yalnızca Stanley çevresindeki sekiz on bin askerinizle hava kuvvetlerinizden geriye kalan birkaç uçak var.»</p>

  <p>«Doğru söylüyorsun. Ben Avrupa'da oyun oynarken adamlarım orada paramparça oluyorlardı.»</p>

  <p>«Sen de onlara katılmak istiyorsun, öyle mi?» Villiers gerçekten öfkeli olmasına şaşıyordu.</p>

  <p>«Biliyorum biliyorum, söylemene gerek yok. Bir onur sorunu bu.»</p>

  <p>«Onun gibi bir şey işte.»</p>

  <p>«Peki ya Gabrielle? Kız seni seviyor, bunu biliyorsun. Bir uzmanım ben Gabrielle konusunda. Başarısız bir uzman belki, ama söylediğimi de çok iyi biliyorum. Sana baktığı gibi bir kere olsun bakmadı bana. Öyle gülümsediğini hiç görmemiştim.»</p>

  <p>«Gabrielle ile benim aramda, bütün bu olanlardan sonra hiçbir şey kalmadı.»</p>

  <p>«Sen lâf anlamaz mısın, be adam. Kızcağız içinden çıkamadığı bir çukura gömülmüştü. Bütün kozlar Ferguson'un elindeydi.»</p>

  <p>Hoparlörde Monterà'nın adı duyuldu. Sigarasını yere atıp üstüne bastı.</p>

  <p>«Bu iş de burada biter,» diye gülümsedi.</p>

  <p>Villiers adamın uzattığı elini kavradı.</p>

  <p>«Talihin açık olsun. Korkarım bu dileğe ihtiyacın olacak.»</p>

  <p>«İnsanın ölümü çabuk olduktan sonra ne önemi var?» dedi Monterà.</p>

  <p>Kapıya doğru yürüdü, dönüp, «Gabrielle için elinden geleni yap Tony,» diye seslendi.</p>

  <p>Villiers bara gidip bir köşeye oturdu, bir kahve ile bir konyak ısmarladı. Kendini çok huzursuz hissediyordu. Lanet olsun herife diye söyleniyordu kendi kendine. Düşmandı o, ama yine de çok yazıktı.. Bir konyak daha içti, sonra gidip bir telefon buldu, Londra'yı aradı.</p>

  <p>«Charles de Gaulle'den telefon ediyorsun herhalde?» dedi Ferguson. «Raul Monterà'yı uğurladın, değil mi?»</p>

  <p>«Nereden biliyorsun?»</p>

  <p>«Brie-Comte-Robert'e indiğin andan beri Pierre Guyon ve SDECE tarafından izlenmektesin, Tony.»</p>

  <p>«Öyleyse neden gitmesine engel olmadın?»</p>

  <p>«Onu yalnız Arjantinliler istiyorlar da ondan. Fransızlar bu olay konusunda hiçbir şey bilmek istemiyorlar. Böyle bir olay olmadı, anlaşıldı mı?»</p>

  <p>«Elbette, efendim. Her zaman gördüğüm karabasanlardan biriydi.»</p>

  <p>«Yine kahramancılık oynamaya gitti sanırım.»</p>

  <p>«Onun gibi bir şey.»</p>

  <p>«Eh, bizi ilgilendirmez bundan ötesi. Senden istediğim önemli bir şey daha var, Tony. Gabrielle konusunda. Haber aldığıma göre bu gece Paris'e dönecekmiş.»</p>

  <p>«Benden istediğiniz nedir, efendim?»</p>

  <p>«Bildiğin gibi işin ortasında Gabrielle'in sinirleri bozulmaya başlamıştı, Tony. Bırakıp gitmek istiyordu hani?»</p>

  <p>«Eee?» Villiers birden çok kötü bir şey duyacağını hisseder gibi oldu.</p>

  <p>«Onun kendini toparlaması için sert bir önlem almam gerekiyordu, o yüzden kendisine Richard'ın savaşta kaybolduğunu, hayatından ümit kesildiğini söyledim.»</p>

  <p>«Yani doğru değil miydi bu?»</p>

  <p>«Son aldığım haberlere göre kardeşi çok iyiymiş. Hâlâ savaşıyor kuşkusuz.»</p>

  <p>«Seni orospu çocuğu!» Villiers telefonu Ferguson'un yüzüne kapattı.</p>

  <p>Çıkış kapısına doğru koşmaya başladığı anda birden durdu sonra. Monterà'ya yetişemezdi artık. Çok geç kalmıştı. Yorgun bir tavırla terminal çıkış kapısına doğru yürürken Gabrielle'e durumu nasıl anlatacağını düşünüyordu.</p>

  <p class="p8"><span class="t12">m</span></p>

  <p>&nbsp;</p>
</body>
</html>
