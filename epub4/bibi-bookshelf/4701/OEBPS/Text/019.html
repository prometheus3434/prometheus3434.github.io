<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 16</title>
</head>

<body>
  <h1 class="h11">BÖLÜM 16</h1>

  <p class="Paragraf-Stili-1"><span class="baslik">B</span><span class="p11">uenos Aires'in dışında Plate Nehrinin üstündeki tepelerden birindeki büyük evin terasında oturan <span class="t17">Donna Elena Llorca de Monterà</span> örgü örüyordu. Genç kızlığından beri yapmadığı bir şeydi bu aslında, ancak bugünlerde ellerini meşgul edecek hiçbir işten kaçınmamaktaydı.</span></p>

  <p>Kapıda bir hizmetçi kız göründü. «Sizi görmek isteyen biri var <span class="t17">Donna Elena</span>. Bir hanım.»</p>

  <p><span class="t17">Donna Elena</span> kaşlarını kaldırdı. «Bir hanım mı?»</p>

  <p>«Bir Fransız. Senorita Legrand.»</p>

  <p>«İçeri buyur et,» dedi Elena de Monterà.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle açık kapının önünde bir an durakladı, sonra ağır ağır yürüdü.</span></p>

  <p>«<span class="t17">Donna Elena</span> siz misiniz?»</p>

  <p>Yaşlı kadın bir süre ifadesiz bir yüzle baktı Gabrielle'e, sonra başını salladı.</p>

  <p>«Evet, oğlumun ne demek istediğini anlıyorum. Her şeyi anladım şimdi.»</p>

  <p>«Nerede o?» diye sordu Gabrielle. «Onu görmem gerek. Çok önemli bir şey söyleyeceğim.»</p>

  <p>«Ama olanaksız bu. Raul şimdi Rio Gallegos'da, filosundan kalan birkaç kişiyle savaşta.»</p>

  <p>Gabrielle masanın öteki yanındaki iskemleye çöker gibi oturdu.</p>

  <p>«Linda burada mı peki? Linda ile sizden öyle çok söz etmişti ki.»</p>

  <p>«Linda'yı arkadaşlarının evine gönderdim. Bu durumda en iyisi buydu.»</p>

  <p>«Yani onun her an ölüm haberini bekliyorsunuz, öyle mi?»</p>

  <p>«Olabilir.» Yaşlı kadın bir sigara yakıp paketi Gabrielle'e uzattı. «Ucuz bir marka, hamalların kullandıkları cinsten, ama başkasını içemiyorum. Oğlum Fransa'dan döndüğünde güvenlik kurallarını hiçe sayarak bana her şeyi anlattı. Sizi çok seviyor.»</p>

  <p>«Biliyorum.»</p>

  <p>«Öyle seviyor ki, İngiliz Gizli Servisi hesabına çalışmış olmanız umurunda bile değil. Kardeşinizin ölümüne de çok üzülmüş. Bunun ikiniz arasında kalacak bir şey olduğunu söyledi?»</p>

  <p>«Ama yalan söylediler bana!» Gabrielle ellerini iki yana açtı. «Bizimkiler bana yalan söylediler, işten vazgeçmemem için. Richard hâlâ <span class="t11">İ</span><span class="t11">nvicible</span>'da helikopter pilotu, ama sağ.»</p>

  <p>«Tanrım.» Elena de Monterà bir an elleriyle gözlerini kapattı.</p>

  <p>«Oğlumun uçağının burnuna adınızı yazdığını biliyor muydunuz?»</p>

  <p>«Evet.»</p>

  <p>«Orada beni onun durumundan haberdar eden dostlarım var. Fransa'dan döndüğünde bir sözcük ilave etmiş. Şimdi kayıp Gabrielle yazıyormuş.»</p>

  <p>Gabrielle derin bir soluk aldı. «Onu görmem gerek. Rio Gallegos'a giderim.»</p>

  <p>«Orası askeri bölge şekerim, seni yaklaştırmazlar bile. Diğer yandan hava kuvvetlerimizin komutanı <span class="t17">General Dozo</span> çok iyi dostumdur. Haydi gel içeri gidelim de birkaç telefon edelim.»</p>

  <p>«Bir yapabilseniz,» diye mırıldandı Gabrielle.</p>

  <p>Yaşlı kadın kolunu Gabrielle'in omzuna attı. «Yorgun görünüyorsun. Rosa'ya söyleyeyim de sana bir fincan çay yapsın. Çay içerdin değil mi?»</p>

  <p>İçeri girerlerken Gabrielle kendini tutamayıp gülmeye başladı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">R</span><span class="p11">io Gallegos'da Raul Monterà harekât odasının penceresine gidip dışarı baktığında saat sabahın dördüydü. Bardaktan boşanırcasına yağmur altında yer personeli pistte duran üç <span class="t11">Skyhawk</span>'u uçuşa hazırlıyorlardı.</span></p>

  <p>Monterà ile uçacak genç pilotlar dışarı çıktılar, kendisi de çayını yudumlarken çevresine bakındı. Oda boşalmıştı şimdi. Yalnızca iskemleler, duvarda Malvinds haritası ve sigara dumanı kalmıştı. Biri bir küllüğün kenarında yanan bir izmarit bırakmıştı. Monterà sigarayı söndürdü, başlığını alıp dışarı yürüdü.</p>

  <p>Çok yorgundu, hayatında bu kadar yorgun düştüğünü hatırlamıyordu. Derin bir soluk alıp uçaklara doğru yürürken bir kurmay arabası barakanın köşesinden çıkıp yanında durdu. Açılan kapıdan sırtına kaputunu atmış olan <span class="t17">Lami Dozo</span> göründü.</p>

  <p>«Raul, nasılsın?»</p>

  <p>«Daha kötü de olabilirdi. Dün üç uçak daha kaybettik.»</p>

  <p><span class="t17">Lami Dozo</span> Monterà'ya bir sigara uzattı.</p>

  <p>«<span class="t17">San Carlos</span>'a mı?»</p>

  <p>«Evet.»</p>

  <p>«Bu sonuncu sefer olabilir, Raul. İngilizler Port Stanley dışındaki yaylaları ele geçirdiler. En az dört yüz tutsak aldıklarını sanıyoruz. Menendez'in teslim olması bir iki günlük bir iş artık.»</p>

  <p>«Peki, bütün bu olanlar ne içindi öyleyse?»</p>

  <p>«Bilemiyorum,» dedi <span class="t17">General Dozo</span>.</p>

  <p>«Kendimizi kanıtlamamız için bir savaşa ihtiyacımız olduğunu söyleyenler vardı, ben onların arasında değildim. Bunların şimdi yeni Arjantin için çalışmaya aynı şevkle çalışmaya hazır olduklarını umarım.»</p>

  <p>«Ama yine de devam ediyoruz.»</p>

  <p>«Evet, kimi zaman böyle gerekir.»</p>

  <p>«Sık sık dayımı düşünürüm. Boğa güreşi yaparak ailenin şerefini iki paralık eden dayımı. Gençliğinde onun Mexico City'de pırıl pırıl üniformasıyla arenaya girişini hâlâ görürüm.» Monterà gülümsedi. «Kendimi o günlerde hissediyorum artık. Sanki orada bir yerde bir canavar beni bekliyormuş gibi. Dayım da ne zaman bir son vermesi gerektiğini bilemedi.»</p>

  <p><span class="t17">Lami Dozo</span> çok ciddi görünüyordu. «Doğru değil bu, Raul.»</p>

  <p>«Aslında doğru, General. Büyük sırrı keşfettim artık. Yaşamışım ölmüşüm umurumda bile değil.»</p>

  <p>«Raul, lütfen.»</p>

  <p>«Endişe etmene gerek yok. Döndüğümde iki kulakla bir kuyruk getiririm.»</p>

  <p>Birbirlerini kucaklayıp sırtlarını sıvazladılar.</p>

  <p>«Gitmeden önce seni görmek isteyen biri var,» dedi Dozo. «Şurada, çitin dışında.»</p>

  <p>Monterà adamın işaret ettiği yere bakınca siyah bir araba gördü.</p>

  <p>«Çabuk ol, fazla vaktin kalmadı.»</p>

  <p>Monterà çite doğru yürürken şoför arabadan inip arka kapıyı açtı. <span class="t17">Donna Elena</span> dışarı çıktı.</p>

  <p>«Anne!» Monterà şaşırmıştı.</p>

  <p>Kadın gülümsedi.</p>

  <p>«Yorgun görünüyorsun.»</p>

  <p>«Yorgunum.»</p>

  <p>Esefle gülümsedi Monterà da.</p>

  <p>«Korkarım bana oyun oynamayacak kadar yaşlı olduğumu söyleyeceksin.»</p>

  <p>«Hayır, bunun için zaman kalmadı. Onun yerine sana bir armağan getirdim.»</p>

  <p>Kadın arabaya doğru dönünce Gabrielle içerden çıkıp Monterà'nın önüne dikildi. Neon ışıkları altında sapsarıydı yüzü, sırtında birinin verdiği askeri bir yağmurluk vardı. Monterà bir an kafasına bir darbe yemiş gibi kaldı, sonra Gabrielle'in çok iyi bildiği o gülümsemesiyle baktı kadının yüzüne.</p>

  <p>«Şahanesin. Bunu söyleyen oldu mu hiç?»</p>

  <p>«Söylemelerini istediklerim değil.»</p>

  <p>Gabrielle yaklaşarak erkeğe yakından baktı: sarı pilot giysisi, omuzundaki tabanca kılıfı, sol elindeki başlığı, yağmurdan ıslanmış saçları...</p>

  <p>«Doğru değil bu,» dedi Monterà. «Gelmemeliydin.»</p>

  <p>«Şu anda buradan başka hiçbir yerde olmak istemiyorum. Kayıp Gabrielle değilim artık. Buradayım ve Richard ölmemiş. Ferguson yalan söylemiş bana. O işten çekilmek istediğim için yalan söylemiş, anlıyor musun?»</p>

  <p>Monterà şaşkın şaşkın bakıyordu kadının yüzüne.</p>

  <p>«Tanrım, insanları piyonmuş gibi kareden kareye oynatıyor bunlar,» diye mırıldandı. Sonra bir kahkaha atıp Gabrielle'in teli tutan elini kavradı.</p>

  <p>«Döneceğim, duyuyor musun? Seni seviyorum ve döneceğim. İnan bana.»</p>

  <p>Kadının elini öpüp uçaklara doğru koştu. Az sonra gece motor gürültüleriyle dolmuştu. Uçaklar birbiri ardından piste doğru hareket ederlerken <span class="t17">Donna Elena</span> da arabadan çıkıp Gabrielle'in yanına geldi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">R</span><span class="p11">io Gallegos'daki harekât odasında <span class="t17">Donna Elena</span> ile Gabrielle sobanın yanında oturuyorlardı. <span class="t17">Lami Dozo</span> pencereden yağmurlu gökyüzüne bakıyor, kahvesini içiyordu. Genç bir teğmen içeri girip amirini selamladı, getirdiği telgrafı verdi. General telgrafı okudu, başını salladı, teğmen dışarı çıktı.</span></p>

  <p>«Pek sevinçli görünmüyorsun,» dedi <span class="t17">Donna Elena</span>. «Kötü bir haber mi?»</p>

  <p>«Hedefe varmışlar. Bir <span class="t11">Skyhawk</span> düşmüş.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">Ş</span><span class="p11">afak sökerken Batı <span class="t11">Falkland</span> dağları üzeredeydiler. Ölüm vadisine geldiklerinde sudan ancak yirmi metre yüksekte uçuyorlardı.</span></p>

  <p>Her zaman olduğu gibi her şey göz açıp kapayana kadar bitti. Önce dağlar, sonra İngiliz gemileriyle dolu <span class="t11">Falkland</span> körfezi ve San Carlos. Monterà, sağındaki <span class="t11">Skyhawk</span>'un hemen ardında bir Rapier füzesinden kurtulmaya çalıştığını gördü. Bir patlama, ardından bir alev topu... Monterà tüm ateşlerini üzerinde toplayan İngiliz gemilerinden kaçmak için uçağı sola çevirdi. Şarapnele tutulan uçak sarsıldı. Önünde bir tekne vardı. Monterà bombalarını bırakıp hemen havalandı. Arkaya dönüp baktığında hiçbir patlama olmadığını görünce bir kahkaha savurdu bu saçmalık karşısında.</p>

  <p>«Tanrım, oyunun bu aşamasında bile fünyeleri doğru dürüst yerleştiremiyorlar.»</p>

  <p>«Raul mu?» diye atıldı Gabrielle.</p>

  <p>«Hayır, Raul değil. Son haber aldığımızda onunla öteki pilot dönüşe geçmişlerdi.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">R</span><span class="p11">aul Monterà bin beş yüz metrede bulutlar arasından çıkıp arkasından dumanlar çıkararak hızla denize düşmekte olan diğer <span class="t11">Skyhawk</span>'u kovalamaya devam etti. Bütün kuralları hiçe sayarak telsizden, «Enrico, durumun nasıl?» diye sordu.</span></p>

  <p>Yanıt yoktu. Birden bir <span class="t11">Sidewinder</span> füzesi belirdi, bir alev topu büyüdü ve <span class="t11">Skyhawk</span> paramparça oldu. Bir <span class="t11">Harrier</span> olmalıydı bu. Kötü talih diye buna denirdi işte, çünkü <span class="t11">Harrier</span>'lerin deniz kovalamacası sınırının sonuna yaklaşmışlardı artık. Monterà deneyin verdiği refleksle uçağı çevirdiği anda sağ yanında bir başka <span class="t11">Sidewinder</span>'in geçip denize düştüğünü gördü. <span class="t11">Harrier</span> uçaklarında yalnızca iki <span class="t11">Sidewinder</span> füzesi olduğuna göre şimdi yalnızca 30 mm.lik <span class="t11">Aden</span> toplarını düşünmesi gerekiyordu.</p>

  <p>İlk mermi kuyruğuna isabet etti. <span class="t11">Skyhawk</span> sarsıldı. Pilot bölmesini örten pleksiglas kapak parçalandı, Monterà sol kolunda ve sağ bacağında dayanılmaz bir sızı duydu.</p>

  <p><span class="t11">Harrier</span> yeni bir saldırıya geçmişti. Yine düş görüyordu. Bu kez gerçekti ama. Kartal pençelerini uzatmış üzerine saldırıyordu. Yeni bir merminin sarsıntısıyla uçak yine parçalanır gibi oldu. <span class="t11">Harrier</span> yanından geçti, dönerek bir daha arkasına geçmek için manevra yaptı.</p>

  <p>Üç yüz metreye inmişti şimdi Monterà; Kensington'daki evde ilk düş gördüğünde Gabrielle'in söylediklerini hatırladı birden.</p>

  <p>«Flaplarını indirmeyi hatırla. Kartallar da üzerinden aşıp geçerler.»</p>

  <p>Monterà da bunu yaptı. Taş bir duvara çarpmak gibi bir şeydi bu. Bir an uçağın kontrolünü kaybettiğini sandı. <span class="t11">Harrier</span> pilotu çarpışmayı önlemek için yükselmişti. Monterà fırsatı kaçırmayarak daha da alçaldı.</p>

  <p>Otuz metrede uçağı düzelttiği sırada bunun yaptığı en tehlikeli uçuş olduğunu düşünüyordu. Fırtınada dalgalar on metreyi aşmaktaydı.</p>

  <p>Düşmanına bakınca onun çok yükseklerde olduğunu gördü. Bir parazit, ardından İngilizce bir ses duyuldu.</p>

  <p>«Her kimsen, talihin açık olsun, yaşamayı hak ettin.»</p>

  <p>Uçuş sınırına gelmiş olan <span class="t11">Harrier</span> dönüp <span class="t11">Falkland</span>'a doğru uzaklaştı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">H</span><span class="p11">arekât odasında Gabrielle oturduğu yerde uyukluyordu. <span class="t17">Donna Elena</span> ile Lami Dozo ise pencere önünde sigara içmekteydiler.</span></p>

  <p>«Benim oğlum sersemin biridir, biliyor musun?» diye sordu kadın.</p>

  <p>«Elbette, ama onun gibi sersemler için Tanrıya şükürler olsun. Bizlerin arasıra utanca düşmemiz iyi bir şeydir.»</p>

  <p>Kapı açıldı, genç teğmen hızla girdi içeri. Dozo adamın elinden telgrafı aldı.</p>

  <p>«Bir <span class="t11">Skyhawk</span> daha kaybettik, ama Raul hâlâ uçuyor. Elli mil kadar yaklaşmış üsse.»</p>

  <p>Gabrielle gözlerini ovuşturarak doğruldu. «Bir haber var mı?»</p>

  <p>«Evet,» dedi <span class="t17">Lami Dozo</span>. «<span class="t17">Donna Elena</span> size anlatır. Sakın buradan ayrılmayın.»</p>

  <p>Sonra koşa koşa dışarı çıktı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">S</span><span class="p11"><span class="t11">kyhawk</span> denizden yüz elli metre yükseklikte uçuyor, parçalanmış pilot bölmesinde rüzgar uğulduyordu. Pleksiglasın parçalanmasıyla yüzünden yaralar almış Raul Monterà feci bir haldeydi. Sarı pilot giysisinin kolu ve bacağı kandan kızıla dönüşmüştü.</span></p>

  <p>Rio Gallegos üssü göründüğünde elleri levyelere yapışmış gibiydi.</p>

  <p>«Uçur beni, Gabrielle,» diye mırıldanıyordu. «Boşa çıkarma umutlarımı.»</p>

  <p>Birden önünde sabahın ilk ışıklarıyla parıldayan pist göründü. <span class="t17">Lami Dozo</span>, gözlerini, dürbüne yapıştırmış kontrol kulesinde bekliyordu.</p>

  <p>Raul Monterà'nın hoparlörde bitkin sesi duyuldu.</p>

  <p>«Dosdoğru geliyorum. Kurallara uyacak zamanım kalmadı.»</p>

  <p><span class="t11">Skyhawk</span> alanın kuzey ucundaki barakaların damlarına değecek kadar alçaktan yaklaşırken Monterà kendisini karşılamak için çıkan araçları görebiliyordu. <span class="t11">Skyhawk</span> bir an havada duracak gibi oldu. Monterà son bir kere daha çekti levyeyi ve hayatının en kötü inişini yaparak tekerlekleri piste değdirdi. Uçak pistte zıplayarak ilerledi, olduğu yerde iki kere dönüp durdu.</p>

  <p>Monterà başını öne eğmiş pilot koltuğunda otururken çevresinde sesler duydu, kendisini kaldıran elleri hissetti. Gözlerini açınca <span class="t17">Lami Dozo</span>'yu gördü karşısında.</p>

  <p>Gülümsedi. «İki kulak ve bir kuyruk, değil mi, Generalim?» Sonra kendini kaybetti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">S</span><span class="p11">avaş sona ermişti. Arjantinliler Port Stanley'de silahlarını bıraktılar. Buenos Aires'de öfkeli Arjantinliler <span class="t17">Galtieri</span>'nin başkanlıktan çekilmesini istediler. Aynı gün Londra'da İngiliz Başbakanı Avam Kamarasında yerinden kalkıp şaşkın milletvekillerine İkinci Dünya Savaşından bu yana en şaşırtıcı çarpışma olan bu savaşın sona erdiğini müjdeledi.</span></p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11">uenos Aires'de <span class="t17">Sisters of Mercy Hastanesinde</span> Gabrielle ile <span class="t17">Donna Elena</span> Monterà'nın odasının kapısı önünde bekliyorlardı. Sonunda kapı açılıp Başcerrah dışarı çıktı. Kadınlar ayağa kalktılar.</span></p>

  <p>«Eee?» diye sordu <span class="t17">Donna Elena</span>.</p>

  <p>«Durumu pek iyi değil, ama yaşayacak. Bir daha bu tür saçmalıklar yok kuşkusuz. Jet pilotluğuna paydos artık. İçeri girebilirsiniz.»</p>

  <p>Gabrielle sorgu dolu bakışlarla yaşlı kadına döndü. <span class="t17">Donna Elena</span> gülümsedi.</p>

  <p>«Ben oğluma kavuştum. Zamanım çok artık. Sen gir, ben beklerim.»</p>

  <p>Gabrielle içeri girince Monterà'nın yüzünün mor renkli bir ilaçla sıvandığını, kolu ile bacağının alçıda olduğunu gördü. Hiçbir şey söylemeden gidip yatağın yanında durdu. Monterà kadının varlığını hissetmiş gibi gözlerini açtı.</p>

  <p>«Berbat bir haldesin,» dedi Gabrielle.</p>

  <p>«Düzeleceğim. Hiç merak etme. Doktor keman çalabileceğimi söyledi ve komik olan ne biliyor musun, ben keman çalmasını bilmem.»</p>

  <p>Gabrielle hem gülüyor hem ağlıyordu. Yatağın yanında diz çöküp başını erkeğin başına dayadı.</p>

  <p class="p8"><span class="t12">m</span></p>

  <p>&nbsp;</p>
</body>
</html>
