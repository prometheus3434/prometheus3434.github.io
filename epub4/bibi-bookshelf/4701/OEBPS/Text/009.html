<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 6</title>
</head>

<body>
  <h1 class="h11">BÖLÜM 6</h1>

  <p class="Paragraf-Stili-1"><span class="baslik">L</span><span class="p11">ondra'da Harrods mağazasında alışveriş yapan Gabrielle Legrand televizyon satış bölümünden geçiyordu. Haberleri veren açık bir televizyonun önünde küçük bir kalabalık toplanmıştı. Ekranda <span class="t17">San Carlos</span> körfezindeki gemiler vardı. Henüz film ellerine geçmediği için bir yorumcu o sabah yer aldığı öğrenilen savaşı fotoğraflardan anlatmaktaydı. Bir <span class="t11">Skyhawk</span> uçağına tam isabeti gösteren resim gösterildiğinde kalabalıktan alkış sesleri yükseldi, bir kadın, 'Oh oldu orospu çocuğuna!' dedi. Düşmana bakıyorlardı. Kendi çocuklarını öldürmeye gelen uçaklara. O çocuklardan biri de Gabrielle'in üvey kardeşi Richard'dı. Kadın kardeşinin <span class="t17">San Carlos</span>'tan iki yüz mil açıkta bir uçak gemisinde olduğunu biliyordu, ama bu güvenlik içinde olduğu anlamına gelmezdi. Richard gibi helikopter pilotları her gün tehlikelere göğüs gererek uçarlardı ve Arjantin roketlerinin başlıca hedefleriydi. Gabrielle Tanrının yirmi iki yaşındaki gençleri koruması için dua etti.</span></p>

  <p>Tanrıya şükürler olsun ki bunlarla uçamayacak kadar yaşlı, diye düşündü Raul aklına gelince.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">R</span><span class="p11">aul Monterà o anda Arjantin'in güney ucundan elli mil uzakta ve denizden 150 metre yukardaydı. Kuyruğunun büyük bir bölümünü kaybetmiş ve arkasından dumanlar çıkan bir <span class="t11">Skyhawk</span> uçağını üsse indirmeye çalışıyordu. Kokpitteki delikanlı ağır yaralıydı; Monterà bunu bildiği için normal düzeni çoktan bir yana bırakmıştı.</span></p>

  <p>«Dayan Jose, az kaldı.»</p>

  <p>«Bir yararı yok, albayım.» Çocuğun sesi çok zayıftı. «Düşüyoruz. Daha fazla tutamayacağım.»</p>

  <p><span class="t11">Skyhawk</span>'ın burnu yere doğrulduğu anda Monterà, «Kendini fırlat!» dedi.</p>

  <p>«Soğuktan donmak için mi?» Delikanlı güldü. «Ne gerek var ki?»</p>

  <p>«Teğmen Ortega! Derhal kendini fırlatacaksın! Bu bir emirdir!»</p>

  <p>Bir an sonra çocuk koltuğuyla birlikte havaya fırladı. Monterà üsse koordinatları vererek onu gözleriyle izledi. Kurtarıcıların zamanında yetişeceklerini ummaktan başka bir şey gelmezdi elinden. Ortega suya dalarken üstünden geçti, çocuğun paraşütünden kurtulduğunu gördü. Küçük lastik bot da şişmişti. Birden önündeki tablodan benzinin bittiğini belirten bir vızıltı duyuldu. Monterà bir kere daha geçti çocuğun üzerinden, kanatlarını salladı ve kıyıya doğru uçtu.</p>

  <p>Monterà, Gallegos üssünde pilot bölmesinden indiğinde teknik ekip başkanı Çavuş Santerra uçağı incelemeye başlamıştı bile.</p>

  <p>«Şu kuyruğa bakın, albayım. En az dört top mermisi.. Delik deşik olmuş.»</p>

  <p>«Biliyorum. <span class="t17">San Carlos</span>'dan çıkarken ardımızda iki <span class="t11">Harrier</span> vardı. Santini'yi düşürdüler. Genç Ortega az daha başarıyordu ama elli mil açıkta atlamak zorunda kaldı.»</p>

  <p>«Talihiniz inanılır gibi değil, albayım. Hiç anlamıyorum doğrusu. Günlerce önce ölmüş olmalıydınız.»</p>

  <p>Monterà, kokpitin kenarındaki Gabrielle yazısını okşadı.</p>

  <p>«Bunu iyi bir kadının sevgisine borçluyum. Teşekkür ederim, sevgilim.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">M</span><span class="p11">onterà Harekât Binasında Haberalma Odasına girdiğinde içerde yalnızca İskoç asıllı bir Arjantinli olan Binbaşı Pedro Munro vardı.</span></p>

  <p>«Geldin sonunda, Raul! Bugünlerden birinde artık o kapıdan giremeyeceksin diye ödüm kopuyor.»</p>

  <p>«Teşekkürler. Ortega'dan haber var mı?»</p>

  <p>«Henüz yok. Ne haberler getirdin bakalım?»</p>

  <p>Monterà masanın üstündeki paketten bir sigara yaktı.</p>

  <p>«Cehennemden beterdi. Televizyonda eski bir savaş filmi izler gibi. Tek fark bunun gerçek olması. İnsanlar öldü.»</p>

  <p>«Çok komik,» dedi Munro. «Bana somut bir şeyler söyleyemez misin? Bir şey batırdın mı?»</p>

  <p>«Sanmıyorum. Nedeni de bombalarımın yine patlamayışı. Ordu donatımdan şu fünyelerin zamanında patlamalarını sağlayamaz mısın?»</p>

  <p>Munro şakayı bıraktı. «Çok üzgünüm, Raul. Gerçekten çok üzgünüm.»</p>

  <p>«Ben de öyle.» Monterà dışarı çıktı.</p>

  <p>Yorgun bir halde subay kantinine doğru yürüyordu. Bitkin hissediyordu kendini, her şeyin sonuna gelmiş, bunalmış ve bu işleri yapmayacak kadar yaşlıydı. Birden Gabrielle'in yaşın insanın ruhsal durumu olduğunu söylediğini hatırlayıp gülümsedi. Son günlerde sık sık düşünüyordu kadını. Düşünmediği bir an yoktu aslında. Kalbi ve kafası hep onunla doluydu. Onunla uçuyor, onunla uyuyordu. Her gece gözlerini kapatmadan önce onunla konuşuyordu.</p>

  <p>Kantine girdiğinde ilk gördüğü insan çevresi genç subaylarla sarılı olan <span class="t17">Lami Dozo</span> oldu. General, Monterà'nın yanına yaklaşırken yüzü gülüyordu. Kucaklaştılar.</p>

  <p>«Dün anneni gördüm. Ordu için para topluyordu. Çok iyi görünüyordu.»</p>

  <p>«Linda yanında mıydı?»</p>

  <p>«Hayır, okuldaymış. Dediğim gibi annen çok iyiydi. Oysa sen berbatsın. Bu saçmalık sona ermeli artık, Raul. Haftada on bir görev uçuşu!»</p>

  <p>«On iki. Bugünü unuttun. Lütfen bombalar konusunda birşeyler yapabilir misin? Çoğu patlamamakta ısrar ediyorlar. Atmak için o kadar zahmete katlandıktan sonra çok sıkıcı bir şey doğrusu.»</p>

  <p>«Bir içki iç,» dedi Lami Dozo.</p>

  <p>«Çok güzel bir fikir.» Monterà garsonu çağırdı. «Çay.»</p>

  <p>Generale döndü. «Sen de içer misin?»</p>

  <p>«Çay mı? Ne oldu sana böyle?»</p>

  <p>Monterà garsona başıyla işaret etti.</p>

  <p>«Hiçbir şey. Londra'dayken bir dostum kahvenin sağlığıma iyi gelmediğine inandırdı beni.»</p>

  <p>«<span class="t11">Skyhawk</span>'ının burnuna adını yazdığın bu Gabrielle de kim oluyor?»</p>

  <p>«Sevdiğim kadın.»</p>

  <p>«Kendisiyle tanışma zevkini tattım mı?»</p>

  <p>«Hayır. Londra'da, olmadığı zamanlar Paris'tedir. Başka?»</p>

  <p>«Paris mi? Ne kadar da ilginç. Zamanın kalırsa onu görebilirsin belki de.»</p>

  <p>«Anlamadım»</p>

  <p>«Yarın Paris'e gidiyorsun. Seni şimdi Buenos Aires'e götürüyorum. Yola çıkmadan önce <span class="t17">Galtieri</span> seninle konuşmak istiyor.»</p>

  <p>«Biraz açıklasan iyi olacak,» dedi Monterà.</p>

  <p><span class="t17">Lami Dozo</span> durumu kısaca açıkladı. Sözünü bitirince, «Ne diyorsun?» diye sordu.</p>

  <p>«Dünya çıldırmış diyorum, ne diyeceğim. Ama ben kim oluyorum ki?»</p>

  <p>«Bu bize savaşı kazandırabilir, Raul.»</p>

  <p>«Savaşı kazanmak mı?» Monterà acı acı güldü.</p>

  <p>«Bu savaşı kaybettik bile, General. Daha şimdiden hem de. Hiç başlamamalıydı.</p>

  <p>Çocuklar burada ölürlerken beni oyun oynamam için Paris'e gönderin siz.»</p>

  <p>Monterà yanlarına gelen garsonun elinden kendisine bir fincan çay doldurdu. Elleri titriyordu. Kensington'daki o sabahı, binlerce yıl önce Gabrielle ile birlikte banyo yaptıklarını hatırlayarak gülümsedi.</p>

  <p>«Kahveden çok daha iyidir.»</p>

  <p><span class="t17">Lami Dozo</span> huzursuzlaşmış gibiydi.</p>

  <p>«Dostum, çok büyük işler yaptın. Biraz dinlenmen gerek. Yürü gidelim.»</p>

  <p>«Kendimi kaybediyorum sanıyorsun, değil mi?» Monterà çayını yudumladı. «Yanılıyorsun. Kaybettim bile.»</p>

  <p>Ayağa kalkarlarken Binbaşı Munro geldi Çevresine bakındı, Monterà'yı görünce gülümsedi.</p>

  <p>«Haberler iyi, Raul. Genç Ortega'yı kurtardılar. Ağır yaralı, ama yaşayacak. Denizin soğuk olması kurtarmış oğlanı. Kanamayı durdurmuş.»</p>

  <p>Aynı anda Generali farkedip selama durdu.</p>

  <p>«Talihliymiş,» dedi <span class="t17">Lami Dozo</span>.</p>

  <p>«Umalım benim de onun kadar talihim olsun,» diye söylendi Raul Monterà.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">ört saat sonra Başkanlık Sarayında <span class="t17">Lami Dozo</span>'nun ardından <span class="t17">Galtieri</span>'nin özel çalışma odasına giriyordu.</span></p>

  <p>Galtieri yerinden kalkıp elini uzattı.</p>

  <p>«Benim için büyük bir zevk, azizim Monterà. Davamız uğrunda gösterdiğin çaba kahramanlıklar dolu.»</p>

  <p>«Emrimdeki pilotlardan daha fazla bir şey yapamadım, Generalim.»</p>

  <p>«Takdire layık, ama gerçek değil. Her neyse, <span class="t17">General Dozo</span> bu yeni görevin konusunda sana bilgi verdi sanırım. Sana güveniyoruz.»</p>

  <p>«Elimden geleni yapacağım, Generalim. Gitmeden önce annemi görmeme izin var mı?»</p>

  <p>«Elbette. <span class="t17">Donna Elena</span>'ya sevgilerimi ilet. Seni daha fazla tutmayayım.»</p>

  <p>Başkan Monterà'nın elini bir kere daha sıktıktan sonra Monterà ile <span class="t17">Lami Dozo</span> çıktılar. Galtieri iç telefonun düğmesine basıp Martinez'i çağırdı. Genç yüzbaşı gelince Galtieri Paris'teki Garcia'dan gelen raporu uzattı.</p>

  <p>«Bu çok gizlidir, Martinez. Defterini al da olayın gelişmesini, <span class="t17">General Dozo</span> ile konuşmalarımı ve kararlaştırdığımız planı sana dikte edeyim.»</p>

  <p>«<span class="t17">General Dozo</span> ile Amiral <span class="t17">Anaya</span>'ya da her zamanki gibi birer kopya yapılacak mı?»</p>

  <p>Galtieri başını salladı. «<span class="t17">General Dozo</span> zaten biliyor, Amiral'in de bilmesine gerek yok. Benim özel dosyam için bir kopya yeter.»</p>

  <p>«Başüstüne, Generalim.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">C</span><span class="p11">armela Balbuena elli elli beş yaşlarında bir kadındı. Yüzbaşı olan kocası yedi yıl önce hükümet ile gerillalar arasındaki savaşta ölmüştü. Kadın o günden beri Başkanlık Sarayının kadrosundaydı ve şimdi de kıdemli sekreterdi.</span></p>

  <p><span class="t11">Exocet</span> olayı hakkındaki raporu Martinez kadının eline verdi.</p>

  <p>«Bunu lütfen kendiniz yazın ve yalnızca bir kopyasını özel dosyasına koyun, başka kopya istemez.»</p>

  <p>Kadın raporu, Martinez'in sözlerine kulak asmadan iki kopya yazdı. Birini gidip yüzbaşıya gösterdi.</p>

  <p>«Çok güzel olmuş, senora. Başkan çıktıktan sonra dosyalayabilirsiniz.»</p>

  <p>«Sabaha kadar büro kasasına koyayım,» dedi kadın. «Şimdi artık gidebilir miyim? Yapacak başka işim kalmadı.»</p>

  <p>«Elbette. Yarın sabaha görüşürüz.»</p>

  <p>Kadın odasına gitti, masasını derleyip topladı, yaptığı kopyaları alıp çantasına soktu. Sonra kapıyı arkasından kapatıp çıktı gitti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">H</span><span class="p11">iç çocuğu olmayan Carmela Balbuena bütün sevgisini kardeşinin tek oğlu olan yeğenine vermişti. Fikirlerinde sosyalist olan kadın Galtieri ile onu iktidarda tutan askeri rejimden, binlerce insanın kaybolması sonucunu doğuran bakıcı hükümetten nefret ederdi. Yeğeni de üç yıl önce bir öğrenci gösterisi sırasında sanki yer yarılmış da içine girmiş gibi ortadan kaybolanlar arasındaydı. Bir gece Fransız Büyükelçiliğinde bir kültür toplantısına gittiğinde yeğenine çok benzeyen Amerikalı genç Jack Daley ile tanışmıştı. Daley kadına saygılı davranmış, onu konserlere, tiyatroya götürmüş, saraydaki işi hakkında sorular sormuştu.</span></p>

  <p>Kadın gencin Amerika Büyükelçiliğinde Ticari Ataşe olduğunu ve başka şeyler de olabileceğini anladığı zaman artık hiçbir şey umurunda değildi, istediği her şeyi veriyordu gence, çalıştığı yerdeki değerli bilgileri de. Carmela Balbuena evine giderken önüne ilk çıkan telefon kulübesine girip gence telefon edip bir saat sonrası için <span class="t17">Plaza del Mayo</span>'da randevu verdi. Parkta bir sırada otururlarken raporun kopyasını içine yerleştirdiği gazeteyi uzattı Daley'e.</p>

  <p>«Seni daha fazla tutmayayım,» dedi. «Raporu okudum, dinamit gibi. Yine görüşürüz.»</p>

  <p>Aslında <span class="t15">CIA</span> ajanı olan Jack Daley raporu rahatça okumak için elçiliğe döndü. Okuduktan sonra da hiç zaman kaybetmedi. Rapor yirmi dakika sonra şifrelenmiş, Washington'a iletilmişti bile. Orada alındığından iki saat sonra da <span class="t15">CIA</span> başkanının özel emriyle Londra'da Tuğgeneral Charles Ferguson'a veriliyordu.</p>

  <p class="p8"><span class="t12">m</span></p>

  <p>&nbsp;</p>
</body>
</html>
