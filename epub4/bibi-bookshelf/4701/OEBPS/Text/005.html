<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 2</title>
</head>

<body>
  <h1 class="h11">BÖLÜM 2</h1>

  <p class="Paragraf-Stili-1"><span class="baslik">T</span><span class="p11">uğgeneral Charles Ferguson mümkün oldukça Cavendish Meydanına bakan evinde çalışmayı yeğlerdi. Zevk duyardı bundan. Şöminesi de, içinde yanan ateşi de gerçekti. Ev, George stilinde döşenmişti, perdeler dâhil, her şey birbirine uyumluydu. Villiers'in Saray'daki serüveninin ertesi sabahı saat onda ateşin yanında oturmuş <span class="t11">Financial Times'</span>ı okurken kapı açılıp içeri eski bir Gurka askeri olan uşağı Kim girdi.</span></p>

  <p>«Matmazel Legrand geldi, efendim.»</p>

  <p>Ferguson yarım camlı gözlüğünü çıkartıp gazeteyle birlikte bir kenara dayadı.</p>

  <p>«İçeri al, Kim. Üç kişilik çay lütfen.»</p>

  <p>Kim çıktı, aradan bir dakika geçmeden Gabrielle Legrand içeri girdi.</p>

  <p>Ferguson, yine her zaman olduğu, gibi, yaşamım boyunca gördüğüm en güzel kadın, diye düşündü. Kadının üzerinde beyaz bir gömlek, Donegal tüvitinden eski bir yeşil ceket, ayağında da solmuş binici pantolonu vardı. Sarı saçları kızıl bir bantla alnından geri atılmış, ensesinde topuz yapılmıştı. İri yeşil gözleri duygularını belli etmeden baktı erkeğe, elindeki kamçıyı da hafifçe sol dizine vuruyordu. Çizmeleriyle bir yetmiş vardı boyu. Ferguson sevinçle gülümseyerek kadına yaklaştı.</p>

  <p>«Güzel Gabrielle.» Kadının yanağını öptü. «Bayan Villiers değilsin artık, öyle mi?»</p>

  <p>«Hayır, artık yine kendime döndüm.»</p>

  <p>Sesi İngiliz üst sınıfından olduğunu belirtiyorsa da, kendine özgü bir niteliği vardı. Kamçısını masanın üstüne atıp pencerenin önüne yürüdü, aşağı baktı.</p>

  <p>«Son zamanlarda Tony'yi gördün mü?»</p>

  <p>«Ben <span class="t15">senin</span> görmüş olacağını tahmin ederdim,» dedi</p>

  <p>Ferguson. «Kentte şu anda. İzinliymiş sanırım. Eve uğramadı mı?»</p>

  <p>«Hayır. Ben varken oraya gelmez zaten.»</p>

  <p>Ferguson yumuşacık bir sesle, «Aranızda neler geçti, yavrum?» diye sordu.</p>

  <p>«Her şey ve hiçbir şey. Beş yıl önce sıcak bir yaz mevsiminde birbirimize çılgınlar gibi âşık olduğumuzu sandık. Ben güzeldim, o ise üniforma içinde gördüğüm en yakışıklı erkekti.»</p>

  <p>«Eee?»</p>

  <p>«Uyuşamadık işte. Bu işin kimyası yanlıştı.»</p>

  <p>Kadının sesi çok sakin olduğu halde Ferguson tehlike çanlarının çaldığını duyar gibiydi.</p>

  <p>«Tony'den hoşlanırdım, hâlâ da hoşlanırım, ama ona çok çabuk kızıyordum ve bunun nedenini de bulamıyorum bir türlü.»</p>

  <p>Omuzlarını silkti. «Dolduramadığımız pek çok boşluk vardı.»</p>

  <p>«Üzgünüm,» dedi Ferguson.</p>

  <p>Kim getirdiği gümüş tepsiyi şöminenin yanına bıraktı.</p>

  <p>«Çay,» dedi Ferguson. «Bürodan Yüzbaşı Fox'u çağır, Kim.»</p>

  <p>Gurka çıkınca Gabrielle şöminenin kenarına oturdu. Ferguson da karşısına geçip fincanları doldurdu. Gabrielle çayını yudumlarken gülümsedi.</p>

  <p>«Şahane. İngiliz yanım çaya bayılır.»</p>

  <p>«Kahve dediğin pis bir içecektir.»</p>

  <p>Ferguson kadına bir sigara uzattı. Gabrielle başını salladı.</p>

  <p>«Teşekkür ederim, derhal konuya girsek daha iyi sanırım. Öğle yemeğine randevum var. Ne istiyorsun?»</p>

  <p>Tam o anda Harry Fox içeri girdi. Boynunda bir Muhafız Alayı kravatı, üzerinde gri bir takım elbise vardı. Elindeki dosyayı masaya bıraktı.</p>

  <p>«Gabrielle, bu ne sürpriz böyle!» Kadını gördüğüne gerçekten sevinmişti, eğilip yanağından öptü.</p>

  <p>«Harry.» Kadın erkeğin yüzünü sevgiyle okşadı. «Bu patronun ne işlere kalkışıyor şimdi?»</p>

  <p>Fox, Ferguson'un uzattığı fincanı alıp sorgu dolu bakışlarla baktı amirine. Ferguson başını sallayınca genç Yüzbaşı şöminenin önüne geçti.</p>

  <p>«<span class="t11">Falkland</span> Adaları hakkında ne biliyorsun, Gabrielle?»</p>

  <p>«Güney Atlantikte olduklarını. Arjantin kıyılarından dört yüz mil kadar uzakta. Arjantin hükümeti yıllardır adalarda hak iddia ediyor.»</p>

  <p>«Tamam. Adalar İngiliz toprağıdır ama sekiz bin mil uzakta bir yer de, savunulmayacak kadar uzaktır.»</p>

  <p>«Bilgi için söyleyeyim,» diye Ferguson atıldı. «Şu anda adada yerel savunma güçlerinden destek gören altmış sekiz deniz piyademiz ile bir gemimiz var. <span class="t15">HMS Endurance.</span> İki 20 mm.'lik top ve iki Wasp helikopterine sahip bir buzlu bölge devriye gemisi. Parlamentodaki efendilerimiz ekonomi amacıyla onu hurdaya çıkarmaktan söz ediyorlar.»</p>

  <p>«Ve dört yüz mil ötede de üstün donanımlı, bir hava gücü, büyük bir ordu ve donanma,» diye Fox adamın sözünü tamamladı.</p>

  <p>Gabrielle omuzlarını silkti.</p>

  <p>«Eee? Yani Arjantin Hükümetinin bir istilâya kalkışacağını söylemeye çalışmıyorsunuz ya?»</p>

  <p>«Korkarım söylemeye çalıştığımız bu,» dedi Ferguson. «Ocak ayından beri bütün işaretler bu yönde, <span class="t15">CIA</span> da böyle bir şeyin olasılığı üstünde duruyor. Arjantin üç kişilik bir cunta yönetiminde. Başkan General <span class="t17">Galtieri</span>, ki aynı zamanda Kara Kuvvetleri Komutanıdır, ülkeyi ekonomik bir düzelmeye götürmek zorunda. Ancak ne yazık ki, ülke iflâsın eşiğine gelmiş durumda.»</p>

  <p>«<span class="t11">Falkland</span>'ların istilâsı çok yararlı bir oyalama olacaktır,» dedi Fox. «Halkı başka şeyler düşünmekten alıkoyacaktır.»</p>

  <p>«Romalılar gibi,» diye atıldı Ferguson. «Ekmek ve sirk. Kitleler memnun olsunlar. Bir fincan daha ister miydin?»</p>

  <p>Gabrielle'in fincanını doldurdu.</p>

  <p>«Benim bütün bunlarla ne ilgim var, hâlâ anlayamadım,» dedi kadın.</p>

  <p>«Aslında çok basit.»</p>

  <p>Ferguson başıyla işaret edince Fox masanın üstüne bıraktığı dosyadan aldığı süslü bir davetiyeyi kadına uzattı. Arjantin'in İngiltere Büyükelçisi Ekselans Carlos Ortiz de Rozas, Wilton Crescent'deki Arjantin Elçiliğinde saat yedi buçukta verilecek kokteyl parti ve yemeğe Matmazel Gabrielle Simone Legrand'ı davet ediyordu. Fox yardımcı olmak istercesine, «Belgrave Meydanına çok yakın,» dedi.</p>

  <p>«Bu akşam mı? Olanaksız. Ben bu akşam tiyatroya gidiyorum.»</p>

  <p>«Bu çok önemlidir, Gabrielle.»</p>

  <p>Ferguson'dan aldığı işaret üzerine Fox dosyadan çıkardığı siyah beyaz bir fotoğrafı kızın önüne bıraktı.</p>

  <p>Gabrielle resmi aldı. Kendisine bakan adamın üzerinde jet pilotlarının giydikleri askeri bir uçuş giysisi, sağ elinde uçuş başlığı, boğazında bir eşarp vardı. Genç değildi, hiç olmazsa kırk yaşındaydı ve pek çok pilot gibi fazla uzun boylu da değildi. Şakaklarında kırlaşmış kıvırcık siyah saçları, sakin bakışları ve yüzünde gözüne kadar uzanan bir yara izi vardı.</p>

  <p>«Albay Raul Carlos Monterà,» dedi Fox.</p>

  <p>«Şu anda Elçilik'te Özel Hava Ataşesi.»</p>

  <p>Gabrielle resme dikkatle baktı. Hayatında görmüş değildi adamı, ama yine de çok iyi tanıdığı eski bir dostuyla karşılaşmış gibiydi.</p>

  <p>«Bana ondan söz et biraz.»</p>

  <p>«Kırk beş yaşında. Aristokrat. Annesi <span class="t17">Donna Elena</span>, Buenos Aires sosyetesinin önde gelenlerinden. Babası geçen yıl öldü. Ailesinin sahip olduğu toprak ve sürüler saymakla bitmez. Çok zengin.»</p>

  <p>«Üstelik de pilot mu?»</p>

  <p>«Evet, hem de en tutkulularından. On altı yaşında ilk kez tek başına uçtu. Harvard'da filoloji doktorası yaptı, sonra Arjantin hava kuvvetlerine katıldı. Cromwell'de İngiliz Hava Kuvvetleri tesislerinde eğitim gördü. Güney Afrika ve İsraillilerle de eğitim yaptı.» Ferguson pencereye yürüyerek, «Önemli bir nokta,» dedi. «Bildiğin Güney Amerikalı faşistlerden değildir. Nijerya iç savaşı sırasında Biafralıların Dakota'larında pilotluk yaptı. Fernando Po'dan Port Harcourt'a gece uçuşları. Felâket bir şey!»</p>

  <p>«Sonra bir İsveç soylusu olan Kont Carl Gustaf ve Rosen'le ortaklığa girdi. Biafralılar Minicon adı verilen beş İsveç eğitim uçağı aldılar. Makineli tüfek falan yerleştirdiler bunlara. Monterà bu uçaklarla Mısırlı ve Doğu Alman pilotlarının kullandıkları Rus Miglerine karşı çıkacak kadar çılgındı.»</p>

  <p>Fox, kadına bir fotoğraf daha verdi.</p>

  <p>«Savaş sona ermeden kısa bir süre önce Port Harcourt'ta çekilmiş bu.»</p>

  <p>Erkeğin üzerinde İkinci Dünya Savaşından kalma deri bir pilot ceketi vardı, yüzü yorgunluktan süzülmüş, gözlerinin altı morarmıştı. Yanağındaki yara izi sanki tazeymiş gibi duruyordu. Gabrielle tanımadığı bu erkeğe dokunup onu sakinleştirmeyi düşündü birden. Resmi bırakırken eli titriyordu.</p>

  <p>«Ne yapmamı istiyorsunuz?»</p>

  <p>«Bu gece orada olacak,» dedi Ferguson. «Gabrielle, açık konuşalım, normal zamanlarda pek az erkek dayanabilir sana, ama bir de özel olarak hazırlandın mı?.. »</p>

  <p>Adamın sözü tamamlanmadan havada kalıvermişti.</p>

  <p>«Anlıyorum,» dedi Gabrielle. «Onu yatağıma alacağım, sırtüstü yatacağım, İngiltere'yi düşünüp onun ağzından <span class="t11">Falkland</span> hakkında birşeyler kaçıracağını umacağım, öyle değil mi?»</p>

  <p>«Pek açık konuştun, ama kısacası öyle.»</p>

  <p>«Ne namussuzsun, Charles!» Kadın kalkıp kamçısını aldı.</p>

  <p>«Yapacak mısın?» diye sordu Ferguson.</p>

  <p>«Sanırım. Zaten o oyunu bir kere görmüştüm. Doğrusunu istersen, bu Raul Monterà çok daha ilginç görünüyor.»</p>

  <p>Kapı kadının ardından kapanınca Fox kendisine bir fincan çay daha doldurdu.</p>

  <p>«Yapacak mı dersiniz, efendim?»</p>

  <p>«Elbette. Bizim Gabrielle, yaşam tiyatrosunda rol almaya bayılır. Kadının geçmişi konusunda neler bilmek istiyorsun, Harry?»</p>

  <p>«Tony ile beş yıl mı evli kaldılar?»</p>

  <p>«Evet. Anası İngiliz, babası Fransız. Kız küçükken boşanmışlar. Gabrielle, <span class="t11">Sorbonne</span>'da politika ve ekonomi okudu, bir yıl da Oxford'da St. Hughs'a devam etti. Villiers'le Cambridge Mayıs Balosunda tanışıp evlendiler. Öyle ikinci sınıf üniversitelerin balolarına gitmenin sonu işte. Bizim için kaç kere çalışmıştı, Harry?»</p>

  <p>«Benim doğrudan doğruya ilişkili olduğum operasyonlarda yalnız bir kere, efendim. Sizinle birlikte de dört kere.»</p>

  <p>«Çok esaslı dil bilir. Kaba kuvvetin geçerli olduğu yerlerde işe yaramaz. Gerçek bir ahlâkçıdır bizim Gabrielle. Şu anda ailesinden hayatta kimler var?»</p>

  <p>«Babası Marsilya'da. Annesi ve İngiliz üvey babası Wight Adasında oturuyorlar. Kraliyet Deniz Kuvvetlerinde helikopter pilotu olan yirmi iki yaşında bir de üvey kardeşi Richard var.»</p>

  <p>Ferguson bir puro yakıp masasının ardına geçti.</p>

  <p>«Harry, sen de ben de çok güzel ve üstün nitelikli kadınlarla karşılaşmışızdır, ama Gabrielle hepsinden apayrı bir özelliğe sahiptir. Onun gibi kadına ancak çok özel bir erkek gerek.»</p>

  <p>«Korkarım bu yıl o tiplerden elimizde hiç kalmadı, efendim.»</p>

  <p>«Genellikle hep öyledir, Harry. Şimdi şu Dışişleri dosyalarına bakalım haydi.»</p>

  <p>Ferguson yarım gözlüklerini burnunun tepesine oturttu.</p>

  <p>&nbsp;</p>

  <p class="p8"><span class="t12">m</span></p>
</body>
</html>
