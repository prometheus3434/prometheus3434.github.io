<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 13</title>
</head>

<body>
  <h1 class="h11">BÖLÜM 13</h1>

  <p class="Paragraf-Stili-1"><span class="baslik">V</span><span class="p11">illiers ile Jackson, Orleans ve Tour yolundan arabayla Lancy'ye doğru yola çıktılar. Aradıkları yeri bulduklarında saat henüz sabahın sekiziydi. Jackson çitin yakınlarına gelince arabayı yavaşlattı. Kilitli olan büyük kapının önünden geçti, arabayı hızlandırarak bir virajı dönüp bir ağaçlığın altına girdi. Ağaçların arasından yürüyerek çıkıp havaalanına baktılar.</span></p>

  <p>«Göründüğü kadarıyla savaştan kalma,» dedi Villiers.</p>

  <p>«Hiç hayat izi yok.» Jackson ürperdi. «Böyle yerlerden nefret ederim. Pek çok iyi insan ölmüştür buralarda.»</p>

  <p>Villiers başını salladı. «Ne demek istediğini çok iyi biliyorum.» Yağmur bulutlarıyla dolu olan kapalı gökyüzüne baktı. «Havanın gelecek dostlarımıza güçlük çıkarmamasını dileyelim.»</p>

  <p>«Şimdi ne yapacağız?»</p>

  <p>«Bu <span class="t11">St. Martin</span> denilen yere gidelim. Donner'in evini bulabilecek miyiz bakalım.»</p>

  <p>Dönüp ağaçların arasına girdiler.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle sırtüstü yatmış tavana bakıyordu. Bir süre sonra başını çevirince Monterà'nın kendisini seyretmekte olduğunu gördü.</span></p>

  <p>«Bu sabah nasılsın bakalım?» diye sordu Monterà ciddi bir sesle.</p>

  <p>«İyiyim.» Ne kadar sakin, ne kadar kendinden emin olması gerçekten şaşırtıcıydı. «Dün gece için özür dilerim.»</p>

  <p>Erkek uzanıp kadının elini tuttu, öptü.</p>

  <p>«Bana anlatmak ister miydin?»</p>

  <p>«Anlatacak bir şey yok. Eski hayaletler, hepsi bu.» Erkeğin elini sımsıkı tutuyordu. «Donner'le Bretanya'daki bu işin önemli mi?»</p>

  <p>«Evet. Hükümetimin silah ambargosu yüzünden şiddetle ihtiyacı olan bazı araç gereçleri sağlayacak diyelim.»</p>

  <p>«Peki iş bitince Arjantin'e mi döneceksin? Ne kadar zaman için Raul? İki gün mü? Üç gün mü, ha?»</p>

  <p>«Elimde herhangi bir seçenek yok.»</p>

  <p>«Benim de. O lanet Donner'le paylaşmak zorunda kalsam bile elimizdeki bütün zamanı kullanmam gerek. Ben de seninle Lancy'ye geliyorum.»</p>

  <p>Erkeğin yüzündeki sevinci görmemek olanaksızdı.</p>

  <p>«Sahi mi?»</p>

  <p>«Elbette.»</p>

  <p>Gabrielle olduğu yerde döndü, Monterà yüzünü kadının boynuna gömdü. Gabrielle erkeğin saçlarını okşarken yine tavana bakıyordu. Yalan, aldatma ne kadar kolaydı artık...</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11"><span class="t17">rie-Comte-Robert</span> havaalanında Donner sabırsızlıkla aşağı yukarı yürüyordu. Wanda hangarın duvarına yaslanmıştı. Rabier ise <span class="t11">Chieftain</span> uçağının yanında bekliyordu.</span></p>

  <p>«Nerede bu herif?» diye Donner söylenirken kapıdan giren bir taksi kendilerine doğru dönüş yaptı.</p>

  <p>Raul Monterà, üzerinde blucin ve eski siyah pilot ceketi olduğu halde taksiden indi, dönüp Gabrielle'e yardım etmek için elini uzattı. Donner'in bütün öfkesi uçup gitmişti.</p>

  <p>«Demek sonunda bize katılmaya karar verdiniz?»</p>

  <p>«Evet. Düşününce yapacak daha iyi bir şeyim olmadığını anladım.»</p>

  <p>Monterà kadının arkasında taksinin parasını veriyor, çantaları alıyordu. Blucin ve denizci ceketi içinde bir harikaydı bu kadın. Donner garip bir şaşkınlıkla bu bambaşka bir şey diye düşündü. Bu kadının kendisini istemesini istiyordu.</p>

  <p>«Güzel,» dedi. «Hemen yola çıkalım öyleyse.»</p>

  <p>Dönüp uçağa doğru yürüdüler. Wanda, yüzünde yine o aynı ifadeyle yaklaşıp Monterà'ya baktı. Monterà gülümsedi.</p>

  <p>«Çok fazla üzülüyorsun.»</p>

  <p>«Sen biraz daha endişelensen daha iyi olur belki de.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">S</span><span class="p11"><span class="t11">t. Martin</span> rıhtımındaki küçük barda kahvaltı eden Villiers ile Jackson'dan başka kimse yoktu.</span></p>

  <p>Şişmanca sarışın bir kadın olan sahibi, «Biraz daha kahve ister misiniz?» diye sordu.</p>

  <p>Villiers başını salladı. «Müşteriler nerede?»</p>

  <p>«Her gün gelenler işlerinin başındalar. Bugünlerde pek turist falan da gelmez, bayım. İşler eskiden olduğu gibi değil artık.»</p>

  <p>«Buralarda bir havaalanı var diye duymuştum.»</p>

  <p>«Lancy'de, ama orası da yıllar önce kapandı.»</p>

  <p>Kadın sıcak kahveyi fincanlara boşalttı. «Siz iş için mi geldiniz?»</p>

  <p>«Hayır,» dedi Villiers. «Bir haftadır arabayla Bretanya'da dolaşıyoruz. Biri bize burada deniz balıkçılığının çok iyi olduğunu söylemişti.»</p>

  <p>«Öyledir. Kıyının en iyi balıkları burada tutulur.»</p>

  <p>«Kalacağımız bir yer var mı peki?»</p>

  <p>«Sokağın ilersinde Pomme d'Or diye bir otel var ama beni dinlerseniz oraya gitmeyin, berbat bir yerdir. Emlakçı Hugo'nun elinde epey kiralık yer bulunur. Yaz evleri falan. İnanın bana sizi gördüğüne çok sevinecektir. Dediğim gibi bugünlerde turist falan düşmüyor buraya. Bürosu elli metre ilerde.»</p>

  <p>«Çok teşekkür ederim,» diye en büyüleyici gülümsemesiyle karşılık verdi Villiers.</p>

  <p>«Hemen kendisini ziyaret ederiz.»</p>

  <p>Bürosunu tek başına yönettiği anlaşılan Mösyö Hugo beyaz saçlı, yaşlı bir adamdı. Duvara bölgenin büyük ölçekli bir haritasını asmış, üzerine de kiralık yerlerini göstermek için bazı yerlere küçük kırmızı bayraklar dikmişti.</p>

  <p>«Size köy içinde bir yer bulmak işten bile değil.» dedi. «Ancak en çok bir haftalığına tutmanız gerekir.»</p>

  <p>«Önemli değil,» dedi Villiers. «Ama ben dışarlarda bir yeri yeğlerdim. Birkaç yıl önce burada kalan bir dostum Beyaz Ev diye bir yerden söz etmişti.»</p>

  <p>Yaşlı adam başını salladı, gözlüğünü çıkartıp kırmızı bayraklardan birini gösterdi.</p>

  <p>«Güzel bir ev, ama sizin için biraz fazla büyük. Hem zaten dolu, birkaç gün önce Paris'li bir beye verdim.»</p>

  <p>«Anlıyorum.» Villiers haritaya bakıp Beyaz Ev ile Lancy arasındaki bayraklardan birini işaret etti. «Ya şurası?»</p>

  <p>«Orası tam size göredir, efendim. Fısıltılı Rüzgârlar adında modern bir yazlık ev. Beş yıl önce Nantes'lı bir öğretmen emekliliğini düşünerek yaptırttı. Şu anda yalnız tatillerde kullanıyor. Mobilyalı, iki yatak odalı. Size orasını haftalığı beş yüz franktan verebilirim. Herhangi bir kazaya karşı falan da yüz frank depozito alıyoruz. Peşin tabii.»</p>

  <p>Adam özür dilercesine gülümsedi. «Hayatın acı gerçekleri, bayım, ama parasını ödemeden gidenlere de rastladım bu meslekte.»</p>

  <p>«Sizi çok iyi anlıyorum.» Villiers cüzdanını çıkardı, paraları masanın üstüne bıraktı.</p>

  <p>«Evi gelip göstermemi ister miydiniz?»</p>

  <p>«Buna gerek yok. Yapacak pek çok işiniz olduğundan eminim. Bana anahtarı verin, yeter;»</p>

  <p>«Nasıl isterseniz, bayım.» Yaşlı adam duvardaki tahtadan bir anahtar alıp uzattı. «Sokağın alt başında çok iyi bir mağaza vardır. Madam Dubois bütün isteklerinizi sağlayacaktır.»</p>

  <p>Villiers dışarı çıkıp Citroën'e bindi.</p>

  <p>«Tamam mı?» diye sordu Harvey Jackson.</p>

  <p>«Öyle denilebilir. Beyaz Ev'in nerede olduğunu öğrendim, yakınlarında da bir ev tuttum. Fısıltılı Rüzgârlar.»</p>

  <p>«Aman Tanrım,» diye söylendi Jackson.</p>

  <p>«Şu aşağıdaki dükkânın önünde dur. Birkaç şey almamız gerek.»</p>

  <p>Villiers arkasına yaslanıp bir sigara yaktı. İşler iyi gidiyordu. Şimdi bütün iş Donner, Raul Monterà ve Gabrielle'in gelmesine kalmıştı, ondan sonra oyun başlayabilirdi.</p>

  <p>«Gabrielle de geldi mi?» diye sordu Jackson.</p>

  <p>Rabier de direksiyona geçmiş olan Stavro'nun yanına binerken Villiers başını salladı.</p>

  <p>«Tamam, haydi şimdi eve gidip birşeyler atıştıralım, ondan sonra da Ferguson'u ararız. Dostlarımız da hele evlerine bir yerleşsinler bakalım. Beyaz Eve daha sonra bakarız.»</p>

  <p>Dönüp arabalarına yürüdüler.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">C</span><span class="p11"><span class="t11">hieftain</span> öğleden az önce Lancy'ye indiğinde Stavro büyük bir Peugeot araba ile kendilerini, bekliyordu. Ağaçlar arasından dürbünle uçağı gözetleyen Villiers yolcular çıktıktan sonra uçağın Stavro'nun daha önce kapılarını açtığı hangarlardan birine sokulduğunu gördü. Stavro, Rabier'in kapıları kapatmasına yardım ettikten sonra arabaya bindi.</span></p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">illiers kendisini bulduğunda Harry Fox yemekteydi.</span></p>

  <p>«Ferguson burada değil, Tony,» dedi. «Savunma Bakanlığında genel kurmay başkanları ile yemekte. Bir saat içinde gelir sanırım. Sen neredesin?»</p>

  <p>«Breton kıyılarında bir yerde. İster inan ister inanma Fısıltılı Rüzgârlar denilen bir yazlık köşkteyim.»</p>

  <p>«Peki ya Donner?»</p>

  <p>«Yolun üst başında.»</p>

  <p>«Güzel. Bana numaranı ver, gelir gelmez ararım seni.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner, Beyaz Evin yatak odalarından birisinin kapısını açarak Monterà ile Gabrielle'i içeri aldı. Yüksek tavanlı, dar ve uzun pencereli, şarap renkli duvar kâğıtlı eski biçim bir odaydı burası. Yerden epey yüksek olan rahatsız görünüşlü bir yatak vardı ortada.</span></p>

  <p>«Banyo şu kapının ardında,» dedi Donner. «Her konforumuz var. Stavro yarım saat sonra yemeğin hazır olacağını söyledi. Aşağıda görüşürüz.»</p>

  <p>Adam dışarı çıkınca Monterà yatağın üzerine oturup birkaç kere yaylandı.</p>

  <p>«Aman tanrım, şu gacırtılara bak. Sana olan çılgınca tutkumu bütün dünya duyacak.»</p>

  <p>Gabrielle erkeğin yanına oturdu.</p>

  <p>«Buradan hoşlanmadım, Raul, o adamdan da hoşlanmadım.»</p>

  <p>«Biliyorum, ama benden hoşlanıyorsun, bu da yeter.»</p>

  <p>Dönüp hafifçe öptü kadını.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">J</span><span class="p11">ackson mutfaktan çıktığında Villiers oturma odasında içkisini yudumlayıp Ferguson'un telefonunu bekliyordu.</span></p>

  <p>«Paris radyosunu dinliyordum,» dedi Jackson. «Programı kesip bir haber verdiler. İkinci paraşüt birliği bu sabah Goose Green'e indirme yapmış.»</p>

  <p>«Durum nasılmış?»</p>

  <p>«Amerikan kaynaklarına bakılırsa şiddetli çarpışmalar devam ediyormuş.»</p>

  <p>Villiers iskemleye bir tekme savurdu «Biz de burada oyun oynuyoruz.»</p>

  <p>«Aptallaşma,» dedi Jackson. «Önemli oyunlar bunlar. Bir çorba yaptım, Fransız ekmeği ile peynir de var. Yemek istersen mutfağa gel. Subaylar kantininde kalmak istersen, sen bilirsin.»</p>

  <p>Jackson mutfağa döndüğü anda telefon, çaldı.</p>

  <p>«Durum nasıl, Tony?» diye sordu Ferguson.</p>

  <p>«Gelişmekte.» Villiers ayrıntıları anlattı.</p>

  <p>«Çok iyi,» dedi Ferguson raporu bitince. «Donner'in gerçekten ne yapmak niyetinde olduğunu öğrenir öğrenmez bana telefon et. Sana acele ihtiyacım olabilir, onun için Başçavuş Jackson telefonun başından ayrılmasın.»</p>

  <p>«Başüstüne, efendim. Az önce radyoda Goose Green'deki çarpışmayı dinledik.»</p>

  <p>«Vay canına! Bu daha burada açıklanmadı bile.»</p>

  <p>«Neler oluyormuş?»</p>

  <p>«Şiddetli çatışmalar. Haberalma örgütlerimiz yanılmışlar, Tony. Sandığımızdan çok daha fazla Arjantinli çıktı karşımıza. Birlik komutanının öldürüldüğünü duydum, ama haberlere pek güven olmuyor bu aşamada. Her neyse, seninle bağlantıyı sürdüreceğim.»</p>

  <p>Villiers asık bir yüzle telefonu kapatıp mutfağa girdi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">Ö</span><span class="p11">ğle yemeğinde füme somon balığı. Beluga havyarı ve Krug şampanyası vardı.</span></p>

  <p>«Ben perhizdeyim,» dedi Donner. «O yüzden ben az yedim mi, konuklarım da az yerler. Siz yine içmiyor musunuz, albayım?»</p>

  <p>«Söylediğim gibi şampanya iyi gelmiyor bana.»</p>

  <p>«Ne isterdiniz öyleyse? Bir ev sahibi konuklarının en güç beğenirini bile tatmin etmelidir.»</p>

  <p>Monterà, ne söyleyeceğini bildiğinden gülümsemekte olan Gabrielle'e baktı. O da gülümsedi kadına.</p>

  <p>«Bir fincan çaya ne dersiniz?»</p>

  <p>«Aman Tanrım.» Donner, kapının dibinde duran Stavro'ya baktı. «Git birşeyler yap bakalım.»</p>

  <p>Stavro çıktı. «Artık konuşma zamanı geldi. Donner,» dedi Monterà. «İşimize bakmamız gerek. Zaman bulursan yani.»</p>

  <p>«En iyi zaman şimdiki zamandır.» Donner, Gabrielle ile Wanda'ya döndü, «Bizi mazur görür müydünüz acaba, hanımlar?»</p>

  <p>«Elbette,» dedi Gabrielle. «Ben biraz yürüyüşe çıkacağım.»</p>

  <p>Wanda'ya baktı. «Ya siz, Bayan Jones?»</p>

  <p>Donner bir kahkaha attı.</p>

  <p>«Wanda ve yürüyüş mü? İşte bunu gözümle görsem inanmam.»</p>

  <p>Kız kızararak ayağa kalktı.</p>

  <p>«Teşekkür ederim ama ben bavullarımı açacağım.»</p>

  <p>Wanda çıkınca Donner, Gabrielle'e, «Yalnızca bir şey hatırlatayım,» dedi. «Ahır bölümüne çok esaslı nedenlerden dolayı yaklaşmak yasaktır. Orası dışında istediğiniz yerde gezebilirsiniz.»</p>

  <p>Gabrielle yere kadar inen pencerelerden birini açıp dışarı çıktı.</p>

  <p>Donner ile Monterà oturma odasındaki şöminenin başına geçtiler.</p>

  <p>«Herhangi bir aksilik olmayacağını garanti ediyor musun?» diye sordu.</p>

  <p>«Kesinlikle. Daha bu sabah İtalyan aracım herşeyin yolunda olduğunu bildirdi. <span class="t11">Exocet</span>ler yarın sabah burada olacaklar. Sizin altınların da Cenevre'de aynı durumda olduklarını umarım.»</p>

  <p>«Hiçbir sorun yok, ben garanti veriyorum.»</p>

  <p>Donner bir sigara yaktı.</p>

  <p>«Siz <span class="t11">Herkül</span> uçağı ile gideceksiniz. Peki, Bayan Legrand ne olacak? O da sizinle mi gidiyor?»</p>

  <p>«Sanırım. Eğer kendisini kandırabilirsem.» Monterà ayağa kalktı. «Ben de biraz yürüyeceğim.»</p>

  <p>«Ben de sizinle geleyim o halde. Temiz hava bana da iyi gelir.»</p>

  <p>Monterà'nın söyleyecek bir şeyi olmadığından birlikte dışarı çıktılar.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">M</span><span class="p11">alikânenin epey üstünde, yüksek bir duvarın ardındaki çalılıkların içine saklanmış olan Tony Villiers epey ilginç şeyler görmüştü. Örneğin, zaman zaman evin arka kapısından çıkıp ahırlara giden Stavro. Kapı aralandığında gördüğü kadarıyla ahır bölmesinde birisi vardı.</span></p>

  <p>Ardından Gabrielle terasa çıkmış, çiçek tarhları arasından geçip ağaçlığa doğru yürümüştü. Villiers dürbünüyle izledi kadını. Gabrielle küçük bir gölün yanında ağaçlıktan çıktı, suyun öteki yanındaki yıkık eve doğru yürümeye başladı.</p>

  <p>Villiers'in deneyimli gözü gölün üzerindeki ağaçlıkta bir hareket seçmişti. Dürbünle bakınca ağaçlar arasından uzun saçlı, yamalı blucinli, kolunun altında bir av tüfeği olan biri çıktı, kendisini göstermemeye çalışarak Gabrielle'in ardından yürüdü. Villiers kalkıp koşmaya başladı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle yıkık evin kapısını aralayıp içeri girdi. Av köşkü gibi kullanıldığı anlaşılan odada tahta bir masa, birkaç iskemle, taş bir şömine vardı. Camlar kırıktı, kapının altından yağmur giren yerlerde döşeme çürümüştü. Birden ardında bir ayak sesi duyunca döndü. Kapının önünde zayıf, aksi yüzlü, orta boylu bir genç vardı. Traşı uzamıştı. Giysileri üzerine bol geliyordu, saçları kasketinin altından fırlamıştı. Elinde bir çifte vardı.</span></p>

  <p>«Ne istiyorsun?» diye sordu Gabrielle.</p>

  <p>Delikanlı elinin tersiyle ağzını sildi, gözleri, parıldıyordu.</p>

  <p>«Bunu size ben sormalıyım. Ben bu malikâneyi koruyorum.»</p>

  <p>«Anladım.» Gabrielle masaya yaslandı. «Adın ne senin?»</p>

  <p>Delikanlı sırıttı. «Hah, şimdi oldu işte. Paul benim adım. Paul Gaubert.»</p>

  <p>Gabrielle gencin yanından geçip dışarı çıktı.</p>

  <p>«Buraya gel.» Paul kadının ardından koşup sağ kolunu yakaladı.</p>

  <p>«Saçmalama,» dedi Gabrielle. «Ben Bay Donner'in konuğuyum.»</p>

  <p>Kolunu çekip iki eliyle itti genci. Paul Gaubert bir an sendeledi, şaşkın baktı, sonra birden yüzünde çıplak bir öfke belirdi. Tüfeği atıp kadını kavradı. Gabrielle dizini adamın kasıklarına indirdi. Donner ile Monterà tepeye çıktıkları anda göl kenarındaki manzaraya ve Villiers'in tam zamanında olay yerine yetişmesine tanık olmuşlardı. O kadar uzaktan adamın gözlerindeki soğuk öfkeyi görmeleri olanaksızdı. Villiers bir eliyle Paul Gaubert'in boynunu, diğer eliyle kemerini tutup genci kaldırdı ve savurduğu gibi göle fırlattı.</p>

  <p>«Gaubert!» Donner tepeden aşağı koşarken bağırıyordu.</p>

  <p>Genç korku dolu gözlerle yaklaşan adama baktı, sonra koşa koşa kaçıp gitti oradan.</p>

  <p>«Bir şeyin yok ya?» diye sordu Villiers, Gabrielle'e.</p>

  <p>«İyiyim, ama senaryoyu değiştirsek iyi olur sanırım. Çok tekdüze olmaya başladı bu iş. Dikkatli ol, gelen var.»</p>

  <p>«Ben buralarda yazlık bir evde oturan bir İrlandalıyım. Adım Michael Hogan.»</p>

  <p>İrlanda'daki durum nedeniyle Haberalma Örgütünde adamlarına yerel İrlanda aksanlarını öğreten özel bir laboratuvar kurulmuştu. Villiers, Crossmaglen'in beş mil yakınında doğmuş ve yaşamış gibi konuşabilirdi. Michael O'Hagan da daha önce kullandığı bir addı.</p>

  <p>Monterà telaşla geldi olay yerine. «Gabrielle, bir şey olmadı ya?»</p>

  <p>«Bu beyin sayesinde olmadı.»</p>

  <p>«O'Hagan,» dedi Villiers İngilizce olarak. «Michael O'Hagan.»</p>

  <p>«Size teşekkür etmek isterim, efendim.»</p>

  <p>Donner, Villiers'in elini tuttu. Felix Donner.</p>

  <p>«Burası benim, bu Bay Monterà, kurtardığınız hanım da Bayan Legrand. Bayan Legrand'a saldıran yaratık ise Gaubert adında bir çingene. Onların ortalığa gözkulak olmaları için arazimde kalmalarına izin vermiştim, işte bu da bu insanlara insanmış gibi davranırsan sonunun ne olacağını gösteriyor.»</p>

  <p>«Tanıştığımıza memnun oldum,» dedi Villiers.</p>

  <p>«Siz olay yerine nerden yetiştiniz, Bay O'Hagan?»</p>

  <p>«Ağaçların yol ile birleştiği yerden.» Haritamda yol ararken o adamın Bayan Legrand'ı sinsice izlemekte olduğunu gördüm. Gerisini biliyorsunuz.»</p>

  <p>«Hem de çok iyi biliyoruz. Buralarda mı kalıyorsunuz.»</p>

  <p>Villiers oyun yapmanın anlamsızlığını farkediyordu.</p>

  <p>«Bir dostumla az ilerde yazlık bir evde kalıyorum. Bretanya'yı araba ile dolaşıyoruz.»</p>

  <p>Basit, açık görünmeye çalışmış bunda da başarılı olmuştu.</p>

  <p>«Gelin bir içki içelim,» dedi Donner.</p>

  <p>«Çok teşekkür ederim, ama başka bir zaman belki. Geç kaldım zaten.»</p>

  <p>Donner ısrar etti.</p>

  <p>«Şu halde akşam yemeğine gelin. Arkadaşınızı da getirin.»</p>

  <p>«Yanımda giyecek doğru dürüst bir şeyim yok.»</p>

  <p>«Önemli değil. Resmi bir şey değil zaten. Arkadaşınızı da getirin.»</p>

  <p>«Pekâlâ, ama onun için söz veremem. Başka planları vardır belki.»</p>

  <p>«Yedi buçuk sekiz arası bekliyoruz.»</p>

  <p>Villiers dönüp canlı adımlarla yürümeye başladı.</p>

  <p>«İyi ki çevredeymiş,» dedi Monterà.</p>

  <p>«Yaa, öyle değil mi?» Donner'in kaşları çatılmıştı.</p>

  <p>Villiers eve dönünce traş olup bir duş yaptı. Mutfağa geldiğinde üzerinde koyu renk bir gömlek pantolon ve tüvit bir ceket vardı. Ayağını mutfak taburesine dayayıp paçasını sıvadı ve elindeki <span class="t11">Walther PPK</span> tabancasını sol dizine, ayak bileğinin hemen üstüne bantla bağladı.</p>

  <p>«Düşman hatlarının gerisine mi?» diye sordu Jackson.</p>

  <p>«Eh, ne olacağı önceden bilinmez. İnsanın gizli bir kozu olması her zaman iyidir. Görüşürüz. Sakın yaramazlık yapma.»</p>

  <p>Villiers Citroën'e atlayıp gittikten sonra Jackson kendisine bir fincan kahve daha doldurdu. Tam radyoyu açmak için uzanmıştı ki, birden sanki kapı aralanmış gibi ensesinde bir serinlik duydu. Hızla döndü olduğu yerde. Yani Stavro elinde tabancasıyla kapının önündeydi, arkasında da Roux'nun serserilerinden ikisi duruyordu.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">Y</span><span class="p11">üksek pencerelerin dışında, çimenliğin ötesindeki çam ağaçları turuncu gökyüzüne yapıştırılmış karton şekilleri andırıyordu. İçersi sıcak ve rahattı. Gabrielle'in üstünde sarı elbisesi vardı. Monterà ise mavi bir pamuklu gömlekle blucin giymişti. Donner'in resmi olmamaktan kastı ise, ceket yerine üzerine moher bir kazak geçirmekti.</span></p>

  <p>Donner pencereleri kapatırken dışarı baktı. «Yarın hava bozabilir.»</p>

  <p>«Umalım ki bozmasın,» dedi Monterà. «Yemek şahaneydi doğrusu.»</p>

  <p>«Wanda'nın işi bu, beni ilgilendirmez. İşi üstlendiği zaman gerçekten güzel şeyler yapar.»</p>

  <p>«Güzelden de öteydi,» dedi Gabrielle, erkeğin sesindeki küçümsemeyi farkedince.</p>

  <p>«Mükemmeldi.»</p>

  <p>«Aman bunu sakın kendisine söylemeyin, yoksa kurumundan yanına yaklaşılmaz.»</p>

  <p>Tam o anda elinde bir tepsiyle Wanda içeri girdi. İçlerinde en giyinmişi oydu, üzerinde iki parçalı siyah kadifeden bir gece elbisesi vardı. Monterà ile Gabrielle'e çay getirmişti.</p>

  <p>«Elinden geleni ardına koymuyorsun, değil mi?» dedi Donner. «Peki ya Bay O'Hagan'a ne dersin? Bütün İrlandalılar çay içerler, öyle değil mi O'Hagan?»</p>

  <p>«Bilmem,» dedi Villiers. «Ben kahveyi yeğlerim.»</p>

  <p>Kızın fincanları uzatan eli yine titriyordu. Yeniden öfkeye kapılan Gabrielle Monterà'ya, «Burası çok havasız, biraz dışarı çıkalım mı?» dedi.</p>

  <p>«Neden olmasın?»</p>

  <p>Balkon kapısını açıp dışarı çıktılar.</p>

  <p>«Birbirlerine pek uygun bir çift,» diye Donner arkalarından bakıp söylendi.</p>

  <p>Villiers hafifçe şaşırmış görünmeyi başardı.</p>

  <p>«Evet, öyle denilebilir sanırım.»</p>

  <p>«Bay O'Hagan siz ne iş yaparsınız?»</p>

  <p>«Satış mühendisiyim. Özellikle petrol pompası.»</p>

  <p>«Kuzey Denizinde petrol bulunduğuna göre işleriniz epey iyi olmalı.»</p>

  <p>«Evet öyle.» Villiers saatine baktı. «Çok iyi bir gece geçirdim ama korkarım artık gitmem gerek. Yarın sabah erkenden yola çıkacağız.»</p>

  <p>«Çok yazık. Neyse, yine de tanıştığımıza memnun oldum.»</p>

  <p>Donner adamı ön kapıya kadar geçirdi.</p>

  <p>«Yaptıklarınız için size bir kere daha teşekkür etmek isterim. Adamım Stavro'yu çingeneleri bulması için akşam üzeri gönderdim ama oraya vardığında çoktan tası tarağı toplayıp gitmişlerdi.»</p>

  <p>El sıkıştılar, Villiers bahçeye doğru yürüdü, Donner oturma odasına döndü.</p>

  <p>«Bir şey ister miydin?» diye sordu Wanda.</p>

  <p>«İstemem, haydi sen git yat.»</p>

  <p>«Ama daha çok erken, Felix.»</p>

  <p>Donner başını salladı. «Sen hiç adam olmayacaksın, değil mi?»</p>

  <p>Elini kızın yüzüne doğru kaldırınca Wanda tokat yiyecekmiş gibi irkildi.</p>

  <p>«İşte böyle. Denileni yap ve git yat.»</p>

  <p>Wanda çıkarken Stavro girdi içeri. «Araba hazır mı?» diye sordu Donner.</p>

  <p>«Evet.»</p>

  <p>Donner aralık duran teras kapısına gitti. Çimenliğin öte yanında Monterà'nın yanan sigarasını seçebiliyordu.</p>

  <p>«Hey, siz ikiniz, ben biraz dışarı çıkıyorum.</p>

  <p>İçkilerinizi kendiniz alın, tamam mı?» Sonra Stavro'ya döndü. «Peki, haydi yürü şimdi.»</p>

  <p>Monterà sigarasını tüttürürken parmaklığa dayanmıştı.</p>

  <p>«Annemle kızım hakkında konuşmaktan başka bir şey yapmadım gece boyunca. Seni sıktım sanırım.»</p>

  <p>«Ama onlar senin parçaların, Raul. Bunları bilmek isterim. Önemlidir.»</p>

  <p>«Doğru. Köksüz yaşam, yaşam değildir. Hepimizin zaman zaman başımızı dayayacak bir yere ihtiyacımız vardır. Tam olarak anlayışla karşılanacağımızdan emin olacağımız bir yer.»</p>

  <p>«Benim de böyle bir yerim olsaydı keşke,» dedi Gabrielle.</p>

  <p>Sesinde erkeğin kalbini sızlatan bir dokunaklılık vardı.</p>

  <p>«Ama var, sevgilim. Yarın buradan doğruca Arjantin'e uçuyorum.»</p>

  <p>«Anlamadım.»</p>

  <p>«Lancy'den. Savaş malzemesi yüklü bir uçakla. <span class="t11">Herkül</span> nakliye uçağı. Sen de benimle gelebilirsin.»</p>

  <p>Gidebilirdi de, gerçek olan buydu. Öylesine kolaydı ki bu. Gabrielle o anda erkeğe herşeyi açıklayabilirdi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">V</span><span class="p11">illiers evden içeri girince, «Harvey, neredesin?» diye bağırdı.</span></p>

  <p>Yanıt yoktu, ama evin arka taraflarında bir yerden çok hafif bir radyo sesi geliyordu. Villiers parçayı tanımıştı. Özlem dolu bir ezgi. Otuzların ünlü şarkıcısı Al Bowlly'den <span class="t17">Moonlight on the Highway</span>. Yatak odası kapısı aralık olduğu için Villiers eşikte durakladı. Jackson yatağın öte yanındaki masanın başında oturuyordu. Yanıbaşında da küçük radyosu çalmaktaydı.</p>

  <p>«Hey, Harvey! Ne yapıyorsun orada?»</p>

  <p>Biraz daha yaklaşınca Jackson'un iskemleye bağlı olduğunu gördü. Yanakları yanık içindeydi, herhalde çakmak alevinden... Sağ kulağının hemen üstünde bir kurşun deliği vardı. Kurşun baştan çıkmamış, kafatasının içinde kalmıştı. Görmeyen gözleri duvara bakıyordu.</p>

  <p>Villiers yığılır gibi yatağa oturup arkadaşına baktı. Aden, Oman, Borneo, İrlanda. O kadar çok eylem ve o kadar çok ölüm ve Harvey Jackson hep yıkılmaz adam. Ve sonunda da böyle pisipisine ölmek.</p>

  <p>Arkasında bir kapı çarpılarak kapandı. Villiers'in eli tabancasına uzandı, arkasına dönünce Stavro ile iki silahlı adamla burunburuna geldi.</p>

  <p>«Çetin ceviz,» dedi Stavro. «Ağzından tek söz bile alamadım.»</p>

  <p>«Onları <span class="t15">SAS</span>'da iyi yetiştiriyorsunuz. Binbaşı Villiers,» dedi Felix Donner. «Sizi kutlamak gerek doğrusu.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner içeri girdiğinde Monterà ile Gabrielle şöminenin yanında oturmuş konuşuyorlardı. Donner içeri girip kapıyı kapattı, sırtını ateşe verdi.</span></p>

  <p>«Aman ne güzel. Dışarsı buz gibi.»</p>

  <p>«Çok uzağa mı gittiniz?» diye kibarca sordu Monterà.</p>

  <p>«Yeteri kadar. Bu akşam üzeri Paris'te bir dostum telefon etti. Senin bu sevgilin hakkında bir araştırma yaptırıyordum.»</p>

  <p>«Ne diyorsun sen?» diye yerinden fırladı Monterà.</p>

  <p>«Evet, Bayan Legrand... yoksa Bayan Gabrielle Villiers'i mi yeğlerdiniz? Yoksa daha önce evli olduğunu bilmiyor muydunuz?»</p>

  <p>«Boşanmış,» dedi Monterà. «Aldığınız bilgiler epey eski tarihli sanırım.»</p>

  <p>Gabrielle çıt çıkarmadan bekliyordu.</p>

  <p>«Evet, ama Bay Villiers ya da Binbaşı Villiers kimdi?» diye Donner devam etti. «Esaslı bir adam. Muhafız Alayı ve <span class="t15">SAS</span>. Telefondaki adamım tarifini verince pek çok şey yerli yerine oturdu.»</p>

  <p>Donner gidip kapıyı açtı. Stavro tutsağını içeri iteledi.</p>

  <p>«Albay Raul Monterà, sizi Binbaşı Anthony Villiers'le tanıştırayım,» dedi Donner. «İkinizin pek çok ortak yanınız var sanırım.»</p>

  <p class="p8"><span class="t12">m</span></p>

  <p>&nbsp;</p>
</body>
</html>
