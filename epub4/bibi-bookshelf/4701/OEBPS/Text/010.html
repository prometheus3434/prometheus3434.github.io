<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 7</title>
</head>

<body>
  <h1 class="h11">BÖLÜM 7</h1>

  <p class="Paragraf-Stili-1"><span class="baslik">R</span><span class="p11">aul Monterà, <span class="t17">Vicente Lopez Florida</span>'daki evin balkonuna çıkıp büyük bir zevkle altında uzanan bahçelere baktı. Palmiye ağaçları en hafif bir rüzgârda sallanıyorlar, havuzlarda sular şarıldıyordu, hava mimoza kokusuyla ağırlaşmış gibiydi. Bahçe duvarının ötesinde <span class="t17">Plate Nehri</span> akşam güneşinde gümüş gibi parlamaktaydı.</span></p>

  <p>Annesi ile Linda bir çeşmenin yanındaki bir masa başında oturuyorlardı. Monterà'yı ilk gören kız oldu. Bir sevinç çığlığı kopartıp koşa koşa babasının yanına geldi.</p>

  <p>«Baba! Babacığım! Bilmiyorduk! Geleceğini bilmiyorduk!»</p>

  <p>Kız babasını sımsıkı kucaklayıp gururla baktı yüzüne.</p>

  <p>«<span class="t17">General Dozo</span> ile Rio Gallegos'daydın televizyonda. Ben seni gördüm. Okuldaki bütün kızlar gördüler.»</p>

  <p>«Öyle mi?»</p>

  <p>«Ölüm Vadisindeki <span class="t11">Skyhawk</span> uçaklarını da gördük. Sen de onlardan biriyle uçuyor olmalısın.»</p>

  <p>«Ölüm Vadisi mi? Onu da nereden biliyorsun?»</p>

  <p>«Pilotlar, İngiliz donanmasına saldırdıkları bölgeye öyle diyorlar, değil mi? Okulda iki kızın ağabeyleri orada öldü.» Kız yine babasına sarıldı. «Kurtulduğun için öyle sevindim ki. Yine dönecek misin?»</p>

  <p>«Gallegos'a dönmeyeceğim, ama yarın sabah Fransa'ya gidiyorum.»</p>

  <p>«Ben ata binecektim,» dedi Linda. «Gidip iptal edeyim bari.»</p>

  <p>«Saçmalama,» dedi Donna Elena. «Haydi koş git bakalım. Döndüğünde baban burada olacak.»</p>

  <p>Linda babasına döndü. «Söz mü?»</p>

  <p>«Şerefim üstüne.»</p>

  <p>Linda koşar adımlarla merdivenlerden çıkarken Monterà dönüp annesinin ellerine uzandı.</p>

  <p>«Anne,» diyerek öptü kadının ellerini. «Seni gördüğüme sevindim.»</p>

  <p>Kadın oğlunun yüz hatlarına, boşluk dolu gözlerine baktı.</p>

  <p>«Tanrım, sevgili oğlum ne yaptılar böyle sana?»</p>

  <p>Kadın doğası gereği kendine yeterli, kendini kontrol altında tutabilen bir insandı, daha uzun yıllar önce kendinden fazla birşeyler vermemeyi öğrenmişti. Sonuç olarak aralarında epey resmi bir ilişki vardı.</p>

  <p>Şimdi bütün bunları bir yana bırakıp yerinden kalktı, oğluna sıkı sıkı sarıldı.</p>

  <p>«Seni sağ salim burada görmek ne büyük bir şey, Raul!»</p>

  <p>«Anne.» Monterà'nın gözleri dolu doluydu.</p>

  <p>«Gel, otur yanıma. Anlat.»</p>

  <p>Monterà bir sigara yakıp arkasına yaslandı.</p>

  <p>«Burası ne kadar da güzel.»</p>

  <p>«Geri dönmeyecek misin?»</p>

  <p>«Hayır.»</p>

  <p>«Bunun için Meryem Anamıza teşekkür etmeliyim. Senin yaşında bir insan jet pilotluğu yapsın, duyulmuş bir şey mi bu? Saçmalık bu, Raul. Burada olman başlı başına bir mucize.»</p>

  <p>«Doğrusu gerçekten öyle. Ben de bir iki mum yaksam fena olmaz.»</p>

  <p>«Meryem <span class="t17">Anaya</span> mı yoksa Gabrielle'e mi?»</p>

  <p>Monterà kaşlarını çattı.</p>

  <p>«Bir sigara ver,» dedi annesi. «Bilirsin ben aptal değilim. O <span class="t11">Skyhawk</span>'ında üç kere gördüm seni televizyonda. Kokpitin hemen altındaki yazıyı okumamak olanaksız. Kim bu kadın, Raul?»</p>

  <p>«Sevdiğim kadın,» dedi Monterà.</p>

  <p>«Bana ondan söz et biraz.»</p>

  <p>Monterà sabırsız adımlarla terasta dolaşarak anlattı hikâyeyi.</p>

  <p>Sözü sona erince annesi, «Esaslı bir genç kadın izlenimini veriyor,» dedi.</p>

  <p>«Rastladığım en olağanüstü insan. Benim için yani. İlk gördüğüm anda aşık oldum. Yalnızca o inanılmaz güzelliğinden değil, fiziki tutkudan çok ötelere giden bir neşe var onda.»</p>

  <p>Birden bir kahkaha atınca bütün yorgunluğu geçmiş gibi oldu, yüzünde çizgi falan kalmadı.</p>

  <p>«Anne, öyle fevkalâde bir kadın ki. Oldum olası yaşamda özel bir şey olduğuna inanmışımdır, işte bu özel şey o, anne.»</p>

  <p><span class="t17">Donna Elena Llorca de Monterà</span> derin bir soluk aldı.</p>

  <p>«Söyleyecek bir şey yok şu halde? Herhalde senin uygun gördüğün bir an bana da tanıştıracaksın. Peki, şimdi bana neden Fransa'ya gittiğini söyle bakalım!»</p>

  <p>«Bu olmaz işte. Devlet sırrı. Başkanımızın dava uğruna dediği bir şey için olduğunu söyleyebilirim ancak. Başarılı olduğum takdirde savaşı kazanabileceğimizi söylüyor.»</p>

  <p>«Kazanacak mıyız?»</p>

  <p>«Eğer buna inanıyorsa, her şeye inanır derim ben. Davaya!»</p>

  <p>Monterà terasın kenarına gidip nehre baktı.</p>

  <p>«Şimdiye kadar pilotlarımızın yarısını kaybettik, Anne. Yarısı. Gazeteler yazmazlar bunu. Kalabalık bağırıp çağırıyor, bayraklar sallıyor, <span class="t17">Galtieri</span> demeçler veriyor, ama gerçek <span class="t17">San Carlos</span>'da kasaplıktan başka bir şey yapılmıyor.»</p>

  <p>Kadın kalkıp oğlunun koluna girdi. «Gel Raul, içeri girelim artık.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">H</span><span class="p11">arry Fox elinde iki dosyayla içeri girdiğinde Ferguson belki bininci kez okuyordu <span class="t15">CIA</span>'nın telgrafını.</span></p>

  <p>«Felix Donner hakkında her şey burada, efendim.»</p>

  <p>«Gabrielle burada mı, yoksa Paris'e mi döndü?»</p>

  <p>«Hâlâ <span class="t17">Kensington Saray Bahçeleri</span>nde. Dün gece Legrand'larda yemekteydim, o da oradaydı. Neden sordunuz?»</p>

  <p>«Bunu anlayacağını sanırdım, Harry. Raul Monterà'ya tutulduğu belli. O da kadına âşık oldu. Bunu kullanabiliriz.»</p>

  <p>Harry Fox'un yüzüne bakınca elini kaldırdı.</p>

  <p>«Sakın bana ahlâk dersi vermeye kalkışma şimdi. Bu oyunun adı savaş, evcilik değil.»</p>

  <p>«Doğru, kimi zaman başka bir işte olmayı isterdim ama.»</p>

  <p>«Boş ver şimdi bunları, Bana Donner'den söz et.»</p>

  <p>«Multimilyoner. Donner Geliştirme Şirketinin iş alanları çok geniş. İnşaat, gemicilik, elektronik, akla ne gelirse... »</p>

  <p>«Peki ya Donner?»</p>

  <p>«Dosyadan da görebileceğiniz gibi gazetecilerin sevgilisi, Emlakçılığa çok küçük çaplı başlamış. 1960'larda birden büyümüş.»</p>

  <p>«Hiç geçmişini hatırlamamış mı?»</p>

  <p>«Bütün iş burada, efendim. Mali durumunu göze alınca bir iki milyon sterlin için neden böyle bir işe karıştığını anlamak çok güç.»</p>

  <p>«Ben de bunu düşünüyordum.» Ferguson bir süre kaşlarını çatarak dosyaya baktı. «Burada pis bir koku var. Rus bağlantısı bir kere. Nikolai Belov, Garcia kendisine, yaklaştıktan sonra aradığı adamın Donner olduğundan nasıl emin olabildi?»</p>

  <p>«Çok doğru. Siz ne diyorsunuz, efendim?»</p>

  <p>«Felix Donner'in öksüz olması çok uygun bir nokta. Kore'de onunla tutsak alınan diğerlerinin kampta ölmüş olmaları da.»</p>

  <p>Uzun bir sessizlik oldu.</p>

  <p>Fox, «Siz de benim düşündüğümü mü düşünüyorsunuz, efendim?» diye sordu.</p>

  <p>Ferguson kalkıp şöminenin yanına yürüdü, alevlere baktı.</p>

  <p>«Çok saygın bir işadamı, efendim,» dedi Fox. «Bir anlam çıkmıyor.»</p>

  <p>«Gordon Lonsdale olayı da öyleydi, unuttun mu? Çok saygın bir işadamı. Kanadalı. Aradan bu kadar yıl geçtikten sonra bile gerçek kimliği konusunda kuşkular var.»</p>

  <p>«Ama o Rustu. Profesyonel bir ajandı.»</p>

  <p>«Tam üstüne bastın.»</p>

  <p>«Donner'in de bir Lonsdale olduğunu mu söylemek istiyorsunuz yani?»</p>

  <p>«Bir olasılık bu. Şu anda daha fazla bir şey söyleyemeyiz. Belki de para kazanmaktan başka bir düşüncesi olmayan vicdansız bir işadamıdır. Göreceğiz bakalım.»</p>

  <p>«Peki şimdi ne yapacağız, efendim. Adamı içeri tıkalım mı?»</p>

  <p>Ferguson masası başına döndü.</p>

  <p>«Fransa'dayken epey güç olur bu. Yüksek düzeyde bir şeyler yapabilirim belki, ama durumu kamuoyuna açıklayacak olursak epey gürültü kopar, uzun vadeli avantajlarımızı kaybedebiliriz. Onu suçüstü yakalayabilirsek yanında pek çok kimseyi de sürükleyebiliriz, Harry. Bu ülkede bütün <span class="t15">KGB</span> ajanlarını belki de. Tabii, eğer kendisi düşündüğüm insansa.»</p>

  <p>«Çok haklısınız, efendim.»</p>

  <p>«Şu anda bile ne yapmak istediğini bilmiyoruz. Garcia'ya bile bu konuda bir şey açıklanmamış durumda. O yalnızca Donner'in kendisine gelecek hafta <span class="t11">Exocet</span> vermeyi garanti ettiğini söyleyebiliyor. Bizim şimdi gece gündüz onun ardından ayrılmayacak birine ihtiyacımız var.»</p>

  <p>«Bunu nasıl yapabiliriz ki?»</p>

  <p>«Çok basit. Bu işin anahtarı Albay Raul Monterà'dır ve bizim Monterà ile bağımız da Gabrielle Legrand'dır.»</p>

  <p>Bir süre konuşmadılar. Fox, «Diğer yandan Gabrielle bizden pek hoşlanmıyor, efendim,» dedi.</p>

  <p>«Göreceğiz. Onu çağırsan iyi edersin.»</p>

  <p>Tam o anda kırmızı telefon çaldı. Ferguson. Ciddi yüzle dinledi bir süre.</p>

  <p>«Elbette, efendim.» Telefonu kapattı.</p>

  <p>«Sıkıntılı bir şey mi, efendim?»</p>

  <p>«Genel Müdürdü. Başbakan beni istiyormuş.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner genellikle küçük uçakları sevmezdi bunlar gürültülü ve konforsuz olurlardı. Ama Stavro'nun bulduğu uçağa bir şey diyemedi. Geniş kamaralı, insanın uygar biçimde oturacağı masası, koltuklan olan bir <span class="t11">Navajo Chieftain</span>'dı bu.</span></p>

  <p>Paris dışında <span class="t17">Brie -</span><span class="t11">Comte</span><span class="t17">- Robert</span>'de <span class="t17">özel</span> bir pistten havalanmışlardı. Pilot otuz yaşlarında Rabier adında esmer, zayıf bir adamdı. Stavro'ya bakılırsa Fransız Hava Kuvvetlerinden bir kuşku bulutu içinde ayrılmıştı. Şimdi küçük bir hava nakliye şirketi vardı ve parası dolgun olduğu sürece hiçbir soru sormuyordu. Tam aradıkları insan yani.</p>

  <p><span class="t11">St. Nazair</span>'in güneyinde Vendee üzerindeydiler. Donner pilotun yanına gelince Rabier, «Şuraya ineceğiz,» dedi. «Lancy diye bir yer. İkinci Dünya Savaşında Alman savaş uçakları üssüydü. Birisi daha sonra bir uçuş okulu açtı ama başaramadı. O günden beri de terkedilmiştir.»</p>

  <p>Donner haritada bir noktayı işaret etti.</p>

  <p>«Şu ne demek?»</p>

  <p>«Sınırlı hava sahası. Orada kıyıya yakın bir ada var, <span class="t11">Ile de Roc</span>. Askeri deneme alanı. Oraya yaklaşmayın demek. Korkmayın benim seyir bilgim kusursuzdur.»</p>

  <p>Yirmi dakika sonra Lancy'ye indiler. Dört hangar ve kule hâlâ ayaktaydı, ancak pistler arasında otlar insanın beline yükseliyordu. Ortalıkta bir terkedilmiştik havası vardı.</p>

  <p>Eski harekât binasının önünde park etmiş siyah bir Citroën duruyordu. Uçak o yana doğru gelirken Wanda Brown arabadan indi. Üzerinde blucinle, deri bir avcı ceketi vardı, saçlarına ipekli bir eşarp örtmüştü.</p>

  <p>Donner yere inince Kızı kucaklayıp öptü. «Arabayı nereden buldun?»</p>

  <p>«<span class="t11">St. Martin</span>'de bir garajdan kiraladım. Aradığın yeri buldum sanırım. Buradan beş mil kadar ötede.»</p>

  <p>Cebinden bir deste anahtar çıkardı.</p>

  <p>«Köy emlakçısı bana güvenip anahtarları verdi. Patronumun böyle işlerle uğraşmayı sevmediğini söyledim. Benim hafta sonları için bir aşk yuvası hazırladığımı sandığına eminim.»</p>

  <p>«Seni gören başka ne düşünür ki? Haydi gidelim o halde. Arabayı sen sür. Yani.»</p>

  <p>Stavro direksiyona, Wanda da arkaya geçti. Donner, hâlâ Navajo'nun pilot bölmesinde oturan Rabier'e döndü.</p>

  <p>«En fazla iki saat, sonra Paris'e döneceğiz.»</p>

  <p>«Nasıl isterseniz, efendim.»</p>

  <p>Donner kızın yanına bindi, yola koyuldular.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">A</span><span class="p11">ğaçlar arasına gömülmüş gibi duran evin adı <span class="t17">Maison Blanche</span>'dı. Epey büyüktü ve bir zamanlar heybetli olduğu anlaşılıyordu, ancak şimdi onun da ihmal edilmiş bir havası vardı.</span></p>

  <p>Donner arabadan inip boyaları dökülmüş yeşil tahta kapıya baktı.</p>

  <p>«On dört yatak odası, arkada da ahır,» dedi Wanda.</p>

  <p>«Epey modern bir kalorifer sistemi, yakıt depoları da dolu. Birkaç gün rahat rahat kalabilirsin.»</p>

  <p>«Evin hikâyesi neymiş?»</p>

  <p>«Sahibi Pasifikte sömürgelerde memur. Annesi iki yıl önce ölmüş, emekliliğinde burada yaşamak istiyor, ama evi satmıyor. Mobilyalı. Emlakçı yaz aylarında kiraya veriyor, diğer aylarda boş kalıyor.»</p>

  <p>Wanda kapıyı açıp önden içeri girdi. İçerde uzun zaman yaşamamış evlerin küflü kokusu vardı. Salonda dev bir şömine ile tavandan sarkan büyük bir avize göze çarpıyordu. Wanda pencereleri ve pancurları açıp içerisini aydınlattı.</p>

  <p>«Bir evin tüm konforuna sahip. Şöminede kütükler yanarken düşün bir kere. İyi yapmamış mıyım?»</p>

  <p>«Fevkalâde. Tutabilirsin.»</p>

  <p>«Tuttum bile.»</p>

  <p>Donner kızı kucakladı.</p>

  <p>«Seni kurnaz seni!»</p>

  <p>«Ben seni memnun, etmekten başka bir şey düşünmüyorum.»</p>

  <p>Her zaman olduğu gibi kız yine içinin kıpırdamasına neden olmuştu. Ama şimdi ne zamanı ne de yeriydi bunun. Bir kere daha öpüp ayrıldı.</p>

  <p>«Pekâlâ, şimdi de <span class="t11">St. Martin</span>'i göster bana. <span class="t11">Roc Adas</span><span class="t11">ı</span> görülüyor mu?»</p>

  <p>«Hava iyiyse ufukta bir nokta halinde.»</p>

  <p>«Gidelim haydi.»</p>

  <p>Donner çıkıp gitti. Wanda onu izlemek için döndüğünde Stavro'nun her zaman olduğu gibi kendisine dik dik bakmakta olduğunu gördü. Ürpererek geçti adamın yanından.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">S</span><span class="p11"><span class="t11">t. Martin</span> basit bir köydü. Daracık taş döşeli sokaklar, kırmızı damlı küçük evler, otuz kırk balıkçı teknesi barından ince bir dalgakıran ve beş altı yüz nüfus. İskeleye bağlı askeri bir çıkarma teknesi de vardı. Teknenin içinde bir asker kamyonu duruyordu. Tekne onlar bakarken denize açıldı.</span></p>

  <p>«Demek adaya bununla gidip geliyorlar,» dedi Donner.</p>

  <p>«Sanırım.»</p>

  <p>«Paul Bernard'ın dediğine göre ada komutanının gözbebeği olan bir de sürat motoru varmış.»</p>

  <p>«Evet öyle. Dün bir ara iskeleye bağlıydı.»</p>

  <p>«Çok güzel.»</p>

  <p>Köyden çıkıp dar kıyı yolundan tepeye doğru çıkmaya başladılar. Wanda'nın gösterdiği yoldan geçip iki taş sütun arasından geçerek bir tarlaya girdiler. Donner ile Wanda arabadan indiler. Wanda erkeğe bir dürbün uzattı. Bulundukları yerden aşağı sarp bir yamaç iniyordu, daha aşağıda da dalgalı deniz ve martılar vardı. <span class="t11">Roc Adas</span><span class="t11">ı</span> ufukta bir leke gibiydi. Dürbünü ayar edince burasının denizden dimdik yamaçlarla yükseldiğini gördü. Yalnız tepesinde biraz yeşillik görünüyordu. Ortalıkta askeri bir tesis görünmemesinin nedeni bunların adanın batısında olduğu idi. Dürbünü indirdi.</p>

  <p>«Çok iyi, gidelim artık.»</p>

  <p>Citroën'e döndüler, Stavro arabayı hareket ettirdi Dönüşlerinde yine <span class="t17">Maison Blanche</span>'in önünden geçtiler. Birkaç yüz metre ileride Lancy'ye dönerlerken Donner eğilip Stavro'nun omzuna dokundu.</p>

  <p>«Dur bir dakika. Bunlar da kim?»</p>

  <p>Ağaçların altındaki çayırlıkta bir ateş çevresine dizilmiş üç araba vardı. Arabalar dökülüyorlardı, brandaları yama içindeydi. Ateşin çevresinde konserve tenekelerinden kahve içmekte olan kadınlar da üç zayıf atın otladığı dere kenarında oynayan küçük çocuklar da paramparça giyecekler içindeydiler.</p>

  <p>«Çingeneler mi?» diye sordu Donner.</p>

  <p>«Evet. Emlakçı çevrede göründüklerini söylemişti. İnsana zarar vermezlermiş.»</p>

  <p>«O öyle desin bakalım.» Donner, Stavro'ya döndü. «Gel bakalım. Yani, bu işimize yarayabilir.»</p>

  <p>Ateşe doğru yürürlerken kadınlar başlarını kaldırıp hiçbir şey söylemeden baktılar. Donner ellerini ceplerine soktu.</p>

  <p>«Erkeğiniz nerede bakalım?»</p>

  <p>«Burada.»</p>

  <p>Ağaçların altında beliren adam en az yetmiş yaşındaydı, Sağ kolunun kıvrımında bir tüfek vardı. Mavi beresinin altından bir tutam beyaz saç görünüyordu. Yüzü kapkara ve buruş buruştu.</p>

  <p>«Sen kimsin?» diye sordu Donner.</p>

  <p>«Paul Goubert, Bayım. Aynı soruyu ben de sorabilir miyim?»</p>

  <p>«Adım Donner. <span class="t17">Maison Blanche</span>'in yeni kiracısıyım. Benim toprağımda kamp kurdunuz sanırım.»</p>

  <p>«Ama Bayım, biz her yıl bu mevsimde burada kalırız. Daha önce bir sorun çıkmamıştı.»</p>

  <p>İhtiyarın yanında orta boylu, zayıf yüzlü, aksi suratlı, sakalları uzamış bir genç belirmişti. Onun da üstü başı paramparçaydı. Sağ elinde bir av tüfeği, sol elinde de birkaç tavşan vardı.</p>

  <p>Donner gence bakarken Gaubert, «Oğlum Paul,» dedi.</p>

  <p>«Benim tavşanlarımla, öyle değil mi? St. Martin'deki jandarmalar sizi görseler ne derler acaba?»</p>

  <p>Yaşlı Gaubert kollarını iki yana açtı.</p>

  <p>«Lütfen Bayım, nereye gitsek aynı şey oluyor. Pis çingeneler diyorlar bize. Çocuklarımız açlıktan ölürken yüzlerimize tükürüyorlar.»</p>

  <p>«Pekâlâ.» Donner cüzdanını çıkardı. «Hikâye okuma bana. Kalabilirsin.»</p>

  <p>İki tane binlik banknot çıkartıp Gaubert'in cebine sıkıştırdı.</p>

  <p>«Bu başlangıç. Yabancılardan hoşlanmam, tamam mı?»</p>

  <p>Yaşlı adam paraları alıp baktı, gülümsedi. «Tamam, Bayım.»</p>

  <p>«Ben, ya da Bay Stavro gelene kadar ortalığa gözkulak olun.»</p>

  <p>«Bana güvenebilirsiniz. Bayım.»</p>

  <p>Gaubert Wanda'ya alık alık bakmakta olan oğlunun dizine bir tekme indirdi. Citroën'e dönüp yola koyuldular.</p>

  <p>«Şimdi nereye?» diye sordu Wanda.</p>

  <p>«Paris'e. Bu Arjantinli pilot Monterà için bazı hazırlıklar yapmam gerek. Garcia bana adamın <span class="t11">Falkland</span>larda on iki uçuş yapıp sağ kaldığını söyledi.»</p>

  <p>«Gerçek bir kahraman, ha!» dedi Wanda. «Ben bu tiplerin modasının geçtiğini sanıyordum.»</p>

  <p>«Ben de. Ama bu herif gerçek ve benim işime de çok yarayacak. Onunla işim bittiğimde dünyaya yayılacak ünü.»</p>

  <p>Donner kızın omuzlarına kollunu atıp arkasına yaslandı.</p>

  <p class="p8"><span class="t12">m</span></p>

  <p>&nbsp;</p>
</body>
</html>
