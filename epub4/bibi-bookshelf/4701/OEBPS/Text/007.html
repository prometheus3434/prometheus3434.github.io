<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 4</title>
</head>

<body>
  <h1 class="h11">BÖLÜM 4</h1>

  <p class="Paragraf-Stili-1"><span class="baslik">G</span><span class="p11">abrielle ertesi sabah Monterà'ya kapıyı açtığında banyodan yeni çıkmıştı ve üzerinde yine aynı bornoz vardı. Erkeğin üzerinde ise blucinle eski bir siyah deri pilot ceketi. Beklemeye daha fazla dayanamayıp saat sekizde telefon etmişti.</span></p>

  <p>«Pek resmî olmasın demiştin,» dedi.</p>

  <p>Gabrielle erkeğin yanağına bir öpücük kondurup boynundaki altın haça dokundu.</p>

  <p>«Şahanesin.»</p>

  <p>İngilizce konuştuğu için Monterà da aynı dilde, «Erkekler için kullanılır mı bu deyim?» diye sordu.</p>

  <p>«Şahanesin,» diye ısrar etti kadın. «Rol kesmeyi bırak. Yürüyüşe çıkarız diye düşünmüştüm. Kensington Bahçelerinden geçip Harrods'a. Biraz alışveriş yapmak istiyordum.»</p>

  <p>«Bana göre hava hoş.»</p>

  <p>Monterà bir sigara yakıp kadının giyinmesini beklerken gazete okumaya başladı. Haberler bölümünde bir gün önce Parlamento'da Başbakana <span class="t11">Falkland</span> konusunda sorular sorulduğu yazılıydı. Monterà haberi ilgiyle okumaya başladı, başını ancak Gabrielle odaya girdiğinde kaldırdı.</p>

  <p>Kadın göğüslerini olduğu gibi ortaya çıkaran sarı bir tişört, dizlerinin üstünde sona eren daracık beyaz bir etek ve yüksek topuklu kovboy çizmeleri giymişti. Sarı saçlarının tepesine de bir güneş gözlüğü oturtmuştu.</p>

  <p>«Gidelim mi?»</p>

  <p>«Elbette.»</p>

  <p>Monterà kalkıp kadının geçmesi için kapıyı açtı. Gülümsüyordu yine.</p>

  <p>«Sürprizlerle dolu bir kadınsın. Bunu söyleyen olmuş muydu?»</p>

  <p>«Sık sık.»</p>

  <p>Gabrielle erkeğin yanından geçip dışarı çıktı. Kensington Bahçelerini dolduran kalabalık epey karışıktı: gerçek İngilizlerin yanısıra her türden Arap ve Afrikalı da vardı. Millet çimenlere uzanmış yatıyor, çocuklar parlak güneş altında futbol oynuyorlardı. Gabrielle bütün dikkati üzerinde toplamaktaydı. Erkeğin koluna girdi.</p>

  <p>«Söyler misin bana, neden uçuyorsun sen?»</p>

  <p>«İşim bu da ondan.»</p>

  <p><span class="t15">«Müthi</span><span class="t15">ş</span> <span class="t15">zengin</span> olmalısın. Arjantin Hava <span class="t15">Kuvvetlerinin soylularla dolu oldu</span><span class="t15">ğ</span><span class="t15">unu herkes bilir.</span> <span class="t15">İ</span><span class="t15">stedi</span><span class="t15">ğ</span><span class="t15">in her</span> <span class="t15">ş</span><span class="t15">eyi</span> yapabilirdin.»</p>

  <p>«Açıklıyayım,» dedi Monterà. «Çocukluğumda Mexico City'de oturan bir dayım vardı. Meksika'nın en eski ailelerinden gelirdi, serveti hesaba kitaba sığmazdı, ama çocukluğundan beri yalnızca bir tek tutkusu vardı.»</p>

  <p>«Kadın mı?»</p>

  <p>«Hayır, ciddi konuşuyorum ben. Boğa. Profesyonel bir boğa güreşçisi oldu sonunda. Oysa boğa güreşçileri genellikle çingeneler ya da yoksullar arasından çıktığı için ailesi bundan çok utanmıştı.»</p>

  <p>«Eee?»</p>

  <p>«Mexico City'de Grand Plaza'da onu özel bir gösteri için giydirirlerken ben de yanındaydım. Vücudundaki boynuz izlerini saydım. Tam dokuz kere boynuzlanmıştı. 'Dayı, istediğin her şeyin var,' dedim. 'Paran var, ünün var, gücün var, yine de boğaların ardını bırakmıyorsun. Özel olarak seni öldürmek üzere yetiştirilmiş boğalarla karşılaşıyorsun her hafta. Neden yapıyorsun bunu'?»</p>

  <p>«Ne dedi buna?»</p>

  <p>«Ben buyum, dedi. Bundan başka yapmak istediğim bir şey yok. İşte uçmak da benim için öyledir.»</p>

  <p>Gabrielle yara izine dokundu. «Ölecek duruma gelsen bile mi?»</p>

  <p>«O zaman gençtim. Çok daha budalaydım. Davalara, adalete, özgürlüğe inanırdım. Güzel saçmalar. Şimdi yaşlandım. Bende iş kalmadı artık.»</p>

  <p>«Göreceğiz.»</p>

  <p>«Söz mü bu?»</p>

  <p>«Boş ver şimdi. Dayına ne oldu?»</p>

  <p>«Sonunda boynuzlara yenik düştü.»</p>

  <p>Gabrielle titredi. «Hoşlanmadım.»</p>

  <p>Kadın kendini emniyete almak istermiş gibi sıkı sıkı sarıldı erkeğin koluna. Bahçeden çıkıp Kensington Caddesinde yürümeye başladılar.</p>

  <p>«Şimdiye kadar kendimi tutabildim, ama bu giysiler içinde bir orospuya benzediğini söylemeden duramayacağım,» dedi Monterà. «Bunu bilerek yaptın herhalde, değil mi?»</p>

  <p>«Seni domuz!» diye kadın erkeğin kolunu biraz daha sıktı.</p>

  <p>«Bunun nedenini sormaya <span class="t15">izin</span> var mı?»</p>

  <p>Gabrielle omuzlarını silkti.</p>

  <p>«Önemi var mı? Doğrusunu istersen bilmiyorum. Arasıra oyun oynamak iyi gelir insana, sen o fikirde değil misin?»</p>

  <p>Monterà durdu, hâlâ kolunu tutan kadına döndü hafifçe.</p>

  <p>«Sen hayatımda gördüğüm en güzel şeysin, üzerindeki o korkunç şeylere rağmen hem de.»</p>

  <p>«Çok düşüncelisin.»</p>

  <p>«Rica ederim.»</p>

  <p>Monterà kadını ağzından öptü. «Benim güzel orospum. Seni ne kadar sevdiğimi görmüyor musun? Bu işte hiçbir seçeneğim yok. Bir ahlâk kuralı gibi.»</p>

  <p>Gabrielle'in gözleri dolmuştu. «Tanrım!» diye söylendi.</p>

  <p>«Erkeklerden nefret ederim, sen ise o kadar iyisin ki. Senin gibi bir erkek tanımadım bugüne kadar.»</p>

  <p>Monterà geçen bir taksiyi çağırdı. Araba kaldırıma yanaşırken kadın, «Ne demek oluyor bu?» dedi. «Nereye gidiyoruz?»</p>

  <p>«Eve dönüyoruz. <span class="t17">Kensington Saray Bahçeleri</span>. Öylesine güzel bir adres ki. Rus Elçiliğine de yakın.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">K</span><span class="p11">olunu kadının beline dolamış bir halde yatakta yarı açık pencereden gelen rüzgârla perdelerin salınmasını seyreden Monterà yıllardan beri ilk kez bu kadar huzur içindeydi.</span></p>

  <p>Yatağın yanındaki küçük sehpada bir radyo vardı. Gabrielle uzanıp düğmesine basınca Ella Fitzgerald'ın sesi <span class="t17">Our Love is Here to Stay</span>'le doldurdu odayı.</p>

  <p>«Tam senin için,» dedi.</p>

  <p>«Çok naziksin.»</p>

  <p>Monterà kadının alnını öptü. Gabrielle mutlulukla içini çekerek döndü, karnını erkeğin bacağına yasladı.</p>

  <p>«Çok güzeldi. Bir ara bir daha yapar mıyız?»</p>

  <p>«Soluğumu toparlayacak zaman verirsen.»</p>

  <p>Gabrielle gülümseyerek elini erkeğin karnında dolaştırdı.</p>

  <p>«Zavallı ihtiyarcık. Bak neler diyor. Hele biraz geri gitsene, sana bakmak istiyorum.»</p>

  <p>Aynı yastıkta, bir karış arayla yatıyorlardı Kadının iri yeşil gözleri sanki belleğine kazımak istermiş gibi erkeğin yüzünden ayrılmıyordu.</p>

  <p>«Bana şu yaradan söz et.»</p>

  <p>Monterà omuzlarını silkti. «Nijerya iç savaşı sırasında Biafra'da Fernando Po'dan Port Harcourt'a uçuyordum. Genellikle geceleri uçardık. Dakota uçaklarıyla. Ama acele sağlık malzemesine ihtiyaçları olmuştu.» Gözleri geçmişe çevrilmişti sanki. «Felaket bir de yağmur yağıyordu. Gerçek bir fırtına. Bir Rus Mig'i peşime takıldı. Sonradan öğrendiğime göre Mısırlı bir pilot. Bana ateş etmeye başladı. Birkaç saniye sonra diğer üç personel ölmüştü. İşte bunu o zaman aldım.»</p>

  <p>Eliyle yara izine dokundu.</p>

  <p>«Sen ne yaptın peki?»</p>

  <p>«Yüz elli metreye indim, bir daha üzerime geldiğinde de kanat flaplarını indirdim. Hava ortasında durmak gibi bir şeydir bu.»</p>

  <p>«Peki ya Mig?»</p>

  <p>«Manevra yapacak alanı kalmamıştı. Üzerimden geçip ormana saplandı.»</p>

  <p>«Aferin sana.»</p>

  <p>Gabrielle erkeğin dudaklarını okşadı.</p>

  <p>«Sana karşı çok dürüst davranmak istiyorum, bunu anlıyabiliyor musun?» diye sordu Monterà. «Hiçbir insanın yanında kendimi böyle hissetmemiştim. Sana verebileceğim her şeyi vermek istiyorum.»</p>

  <p>Gabrielle, kendi içindeki sahtecilik yüzünden acı duyuyordu. Güçlükle gülümsedi. «Üzme kendini. Haydi, uyu biraz. Daha önümüzde koskoca bir gün var.»</p>

  <p>«Yanılıyorsun. Koskoca bir yaşam var önümüzde.» Monterà gülümsedi.</p>

  <p>«Ben kentlerin gece görünümlerini oldum olası sevmişimdir. Gençliğimde Paris'in, Londra'nın, Buenos Aires'in sokaklarında geceleri dolaşırken hep bir tılsım hissederdim havada. Sanki hemen sokağın ucunda şahane bir şey beni bekliyormuş gibi bir duygu.»</p>

  <p>«Ne söylemek istiyorsun sen?»</p>

  <p>«Kırk beş. Temmuzda kırk altı olacağım.. Çok geç kaldım. Ama Tanrıya şükürler olsun ki geldin sonunda. Sana burcunu sormamıştım.»</p>

  <p>«Oğlak.» Gabrielle şimdi erkeği kolları arasına almış, dudaklarını alnına dayamıştı.</p>

  <p>«Aslan ve Oğlak. Korkunç bir birleşim. Umutsuz.»</p>

  <p>«Öyle mi?» Gabrielle erkeği öptü. Monterà bir an sonra derin bir uykuya dalmıştı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle pencerenin yanında parka bakarken oturma odasındaki telefon çaldı. Koşarak gidip açtı.</span></p>

  <p>«Sen misin?» dedi Ferguson. «Rapor edecek bir şey yok mu?»</p>

  <p>«Yok.»</p>

  <p>«Şu anda yanında mı?»</p>

  <p>Kadın derin bir soluk aldı, «Evet. Yan odada uyuyor.»</p>

  <p>«İşler kızışıyor. Her şey bir istilâ durumuna işaret etmekte. Londra'da kalacağına emin misin?»</p>

  <p>«Evet. Eminim.»</p>

  <p>«İyi. Ben seni yine ararım.»</p>

  <p>Gabrielle telefonu kapatırken Ferguson'dan, hayatında kimseden etmediği kadar nefret ettiğini düşündü. Yatak odasından ani bir çığlık gelince koşarak içeri gitti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">M</span><span class="p11">onterà'nın gördüğü düş gerçekten bin kere korkunçtu. Uçağın durumunun berbat olduğunu biliyordu, iri iri delikler açılmıştı gövdesinde, ön takım rüzgârda zangır zangır sallanıyordu. Duman dolmuştu içersi, yanık kokuyordu. Çevresindeki plastik kapağı kilitlerinden ancak paniğin verdiği güçle kurtarabildi.</span></p>

  <p>«Tanrım, ne olur beni yakma,» diye düşünürken plastik kapak uçup gitti.</p>

  <p>Kendi kanıyla ısınmış parmakları koltuğunu fırlatacak levyeyi arıyordu. Tam o anda başının üstünden bir gölge geçti. Bir kanat sesi duyuldu. Bakınca, kocaman bir kartalın üzerine saldırmak üzere olduğunu gördü. Korkuyla bağırdı. Ve uyandığı anda kendini Gabrielle'in kolları arasında budu.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">K</span><span class="p11">ocaman bir banyonun içinde karşılıklı: oturmuşlar, porselen fincanlarla çay içiyorlardı, Monterà bir de sigara tüttürmekteydi.</span></p>

  <p>«Bu şey şahane,» dedi.</p>

  <p>«Kahveden daha iyi gelir insana.»</p>

  <p>«Bundan sonra kahve diye bir şey bilmiyorum.»</p>

  <p>«Üzerine yaklaşan bir kartal,» dedi Gabrielle. «Yapacak tek şey var.»</p>

  <p>«Nedir o?»</p>

  <p>«Sen kendin söyledin ya. Kanat flaplarını indir. Kartallar bile mesafeyi ayarlamayıp üstünden geçiverirler.»</p>

  <p>«Çok güzel. Sen bayağı esaslı bir pilot oturmuşsun.» Monterà kalkıp havluyu aldı. «Şimdi ne yapacağız?»</p>

  <p><span class="t15">«Kediler'i</span> bir daha görmek isterdim.»</p>

  <p>«Ama bilet bulmak olanaksız,» dedi giyinmeye başlayan erkek.</p>

  <p>«Sana bir meydan okuma bu, öyleyse.»</p>

  <p>«Kabul. Daha sonra da yemek?»</p>

  <p>«Daphne'de sanırım. Bugün Fransız damarım tuttu. Bir bölgede masa bulmaya çalış.»</p>

  <p>«Emredersiniz, senorita.»</p>

  <p>Monterà pilot ceketini giyerken cebinden cüzdanı düştü. Yere yayılan eşyalar arasında küçük bir fotoğraf da vardı. Gabrielle resmi alıp baktı. Hasır koltukta oturan kadın çok iyi giyimliydi, saçları titizlikle taranmıştı, yüzünde gerçek bir aristokratın tüm kendini beğenmişliğini okumak olasıydı. Yanında ayakta duran iri kara gözlü uzun boylu kız çocuğu da beyazlar giyinmişti.</p>

  <p>«Güzel kız,» dedi Gabrielle. «Sana benziyor. Ama annen geçimi güç bir kadın sanki.»</p>

  <p>«<span class="t17">Donna Elena</span> Llorca de Monterà geçinmesi güç bir kadın mı? Erkek bir kahkaha attı. «Genellikle öyledir.»</p>

  <p>Monterà kapıdan çıkarken durup arkasına döndü. Artık gülümsemiyordu, ama o eski pilot ceketi ve yakası açık gömleği içinde çok kolay incinebilir bir hali vardı.</p>

  <p>«Çok esaslı görünüyorsun,» dedi Gabrielle.</p>

  <p>«Uzun zamandır savaştayım, ondan.»</p>

  <p>«Şimdi de bana sahipsin,» dedi Gabrielle hiçbir art niyeti olmadan.</p>

  <p>«Güzel.» Monterà kadını hafifçe öptü, düşmüş olan resmi alıp bir kenara koydu. «Bu sende kalsın.»</p>

  <p>Erkek gidince Gabrielle tavana bakarak Ferguson'un ölmüş olmasını diledi.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">F</span><span class="p11">erguson, yanında Fox olduğu halde masası başında otururken ansızın kapı açıldı ve Villiers, geldiğini bildirmeye hazırlanan Kim'i iterek içeri girdi.</span></p>

  <p>Kim çekilince Ferguson, «Azizim Tony, bu ne telaş!» dedi.</p>

  <p>«Gabrielle ile bu Arjantinli Monterà arasında neler dönüyor? Dün gece kızı evine kadar izledim, onun için sakın inkâr etmeye kalkışma. Kendisine bir iş verdiniz, öyle değil mi?»</p>

  <p>«Bu seni hiç ilgilendirmez, Tony. Ayrıca Gabrielle'in ne yaptığı da... »</p>

  <p>Villiers bir sigara yakıp pencerenin önüne yürüdü.</p>

  <p>«Tamam, anladık. Ama yine de merak edebilirim, değil mi? Berlin'de verdiğiniz son işte az daha kanaldan ölüsünü çıkartacaktık.»</p>

  <p>«Ama öyle bir şey olmadı,» dedi Ferguson gayet sabırlı bir sesle. «Çünkü, sevgili Tony; sen her zaman olduğu gibi tam anında yetiştin. Bu Monterà işi öyle önemli bir şey değil. <span class="t11">Falkland</span> durumu hakkında bilgi elde etmeye çalışıyor, hepsi bu.»</p>

  <p>«Nasıl ama? Herifle yatarak mı?»</p>

  <p>«Bu seni ilgilendirmez, Tony. İzin verirsen, senin çok daha önemli işlerin olduğunu hatırlatmakta yarar görürüm.»</p>

  <p>Harry Fox, Tony'ye bir kâğıt uzattı.</p>

  <p>«İznini iptal ettiler, Tony. Hemen <span class="t11">Hereford</span>'a gitmeni istiyorlar.»</p>

  <p><span class="t11">Hereford</span>, Bradbury Lines 22'ci Özel Hava Servisi <span class="t15">SAS</span> alayının karargâhındaydı.</p>

  <p>«Neden ama?» diye sordu Tony.</p>

  <p>Ferguson içini çekerek gözlüklerini çıkardı.</p>

  <p>«Çok basit, Tony. Sanırım düşündüğünden de çabuk gideceksin savaşa.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">B</span><span class="p11">elgrave Meydanındaki dairesinde Raul Monterà, Elçilikteki Askeri Ataşeyi dinlerken parçalayacakmış gibi sımsıkı kavramıştı telefonu.</span></p>

  <p>«İki saate kadar Paris'e kalkan bir uçak var, Raul. Onu kaçırmaman gerek. Buenos Aires'e Air France uçağı bu akşam on buçukta. Sana ihtiyaçları var, dostum. Uçağa mutlaka yetişmelisin. Sana şimdi bir araba gönderiyorum.»</p>

  <p>Malvines. Başka şey olamazdı. Her şey yerli yerine oturuyordu şimdi. Ama bir yanda da Gabrielle vardı. Ne yapacaktı? Bu yaşamda tek gerçek mutluluk fırsatım çıktı, onu da tanrılar berbat etmeye kararlılar, diye düşündü.</p>

  <p>Bir el çantasına eşyalarını doldurmaya başladı. Toparlanması bittiği anda kapı da çalmıştı. Monterà, sırtında eski pilot ceketi ve bacağında blucini olduğu halde dışarı çıktığında şoförü kendisini beklerken buldu.</p>

  <p>«Heathrow'a gidiyoruz, albayım.»</p>

  <p>Monterà adamın yanına oturdu.</p>

  <p>«<span class="t17">Kensington Saray Bahçeleri</span> yolundan git. Biraz acele et ama zamanımız çok az.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">K</span><span class="p11">apı çaldığında Gabrielle daha üstünü değişmemiş, ayna karşısında makyaja hazırlanıyordu. Kalkıp aşağı kapıyla bağlantılı telefonu açtı.</span></p>

  <p>«Benim. Raul. Lütfen çabuk aç.»</p>

  <p>Gabrielle yarı açık kapının ardında beklerken kötü bir şeyler olacakmış gibi bir duyguya kapılmıştı. Monterà asansörden çıktı.</p>

  <p>«Yalnızca iki dakika. Paris uçağına yetişmem gerek. Buenos Aires'e çağırıldım.»</p>

  <p>«Neden ama?»</p>

  <p>«Nedeni önemli mi?» Monterà kadını kucaklayıp vahşice öpmeye başladı. Tüm öfkesi ve düş kırıklıklarını dışarı vuruyor gibiydi.</p>

  <p>«Bundan başka bir şey için zamanım yok işte. Hayat cehennem değil de nedir?»</p>

  <p>Dönüp gitti sonra. Gabrielle asansör kapılarının kapandığını duydu. Bir an donmuş gibi kaldı kapının önünde, sonra yatak odasına koşup giyinmeye başladı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">M</span><span class="p11">onterà, Heathrow havaalanında uluslararası yolcu salonuna girmek üzereyken Gabrielle kendisini çağırdı. Monterà arkasına dönünce kadının üzerinde sarı bir tulum olduğu halde, saçı başı darmadağınık, yüzü bembeyaz, kendisine doğru koştuğunu gördü. Gabrielle erkeğin kolları arasına atıldı. Monterà kadını bir sıktı kolları arasında, sonra hafifçe itti.</span></p>

  <p>«Şahane bir görünüşün var.»</p>

  <p>«Saçmalama. Saçım berbat, makyaj yapmadım ve elime ilk gelen şeyi üzerime geçirdim.»</p>

  <p>«Şahanesin. Sana artık sevincin ne olduğunu keşfettiğimi söylemiş miydim? Bunun için sana teşekkür ederim.»</p>

  <p>«Seni seviyorum, Raul. Seni çok seviyorum.»</p>

  <p>Erkek gülümsedi.</p>

  <p>«Biz de bir deyiş vardır. Aşk, dört katıyla iade edilmesi gereken bir armağandır. Ne büyük bir yük yüklüyorsun sırtıma. Ne şahane bir yük!»</p>

  <p>Hoparlörden Monterà çağırılıyordu.</p>

  <p>«Yazacak mısın?» diye sordu Gabrielle.</p>

  <p>«Bu güç olabilir. Ama merak etme, en küçük bir fırsatı bile kaçırmayacağım. Yemin ediyorum, geri döneceğim. Önemli olan bu.»</p>

  <p>Gabrielle erkeğin koluna asılarak çıkış kapısına kadar yürüdü. Monterà son bir kez döndü.</p>

  <p>«Seninle bir anlaşma yapalım. Bir daha ayrılma yok. Bir veda etmek yok. Bu sonuncu olacak. İlk ve son.»</p>

  <p>Erkek gidince Gabrielle bir sütuna yaslanıp hüngür hüngür ağlamaya başladı. Daha sonra telefon kabinine gidip Ferguson'u ödemeli aradı.</p>

  <p>«Gitti. Buenos Aires uçağına yetişmek üzere az önce Paris'e gitti.»</p>

  <p>«Çok ani oldu,» dedi Ferguson. «Nedenini açıkladı mı?»</p>

  <p>«Hayır.»</p>

  <p>«Sesin çok bozuk çıkıyor, Gabrielle.»</p>

  <p>İşte kadın o zaman adama fransızca olarak okullarda hiç öğretilmeyen biçimde ne yapması gerektiğini açık açık söyledi ve telefonu yüzüne kapattı.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle evinin kapısından içeri girdiği anda yatak odasından çıkmakta olan Villiers'le burun buruna geldi.</span></p>

  <p>«Özür dilerim. İznim iptal edildi. Beni acele <span class="t11">Hereford</span>'da bekliyorlarmış. Bir iki şey almam gerekiyordu.»</p>

  <p>Villiers yatak odasına dönüp bavulunu doldurmaya devam etti. Gabrielle tüm öfkesi ve siniriyle erkeğe döndü.</p>

  <p>«Bir yerlerde kesilecek bir iki kafa varmış herhalde, öyle mi?»</p>

  <p>«Sanırım.»</p>

  <p>«Belfast nasıldı bu kez?»</p>

  <p>«Korkunç.»</p>

  <p>«Çok iyi... birbirinize lâyıksınız zaten.»</p>

  <p>Tony sakin sakin bavulunu kapattı. «Bu lâyık olma işi bizim ikimizin arasında özel bir şeydi sanıyordum.»</p>

  <p>«Hayır, Tony. Hayatta ne hak etmiş olursam olayım, seni hak etmemiştim.»</p>

  <p>«Ben ne yaptım ki? Benden bu kadar nefret etmen için ne yaptım?»</p>

  <p>«Bir yabancıyla evlendim,» dedi Gabrielle. «Üniforma içinde şahaneydin, Tony. Ama hemen sonra başladı işte. Çıkan her küçük savaşa gönüllü gitmek zorundaydın. Borneo, Oman, İrlanda. Hatta Vietnam. Resmi Sırlar Yasası olmasaydı senin ve değerli <span class="t15">SAS</span>'ın hakkında neler anlatabilirdim!»</p>

  <p>Tony'nin yüzü ifadesizdi. «Bu konuşmayla bir yere varamayız ama.»</p>

  <p>«Senin iyi yaptığın bir tek şey vardır, Tony. İnsan öldürmek.»</p>

  <p>Tony, kadının Raul Monterà ile yattığı ve hâlâ örtüleri buruşuk olan yatağı işaret etti. Yerden kadının beyaz eteği ile sarı tişörtünü aldı.</p>

  <p>«Görev aşkını çok duydum ama Gabrielle, bu işi biraz fazla ileri götürmek olmuyor mu?»</p>

  <p>Gabrielle'in birden yüzü buruştu, çöker gibi oturdu yatağın üstüne.</p>

  <p>«Onu çok seviyorum, Tony. Aşkın böyle olduğunu bilmiyorum. Ve gitti şimdi. Gitti.»</p>

  <p>Tony çantasını aldı, çaresizce baktı kadına. Konuşmaya çalıştı ama söyleyecek bir şeyi yoktu. Dönüp kadını acısıyla başbaşa bırakarak çıktı, gitti.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">H</span><span class="p11">âlâ masası başında oturan Ferguson yorgun bir tavırla gerindi. Kâğıt, kâğıt ve yine kâğıt. Hiç sonu gelmiyordu. Kalkıp pencerenin yanına yürüdü. Birden açılan kapıdan Harry Fox girdi içeri.</span></p>

  <p>«Telsiz geldi, efendim. Arjantin birlikleri manevra alanından ayrılıp <span class="t11">Falkland</span>lara doğru yol almaya başlamışlar.» Kâğıdı Ferguson'a uzattı. «Bu ne anlama geliyor dersiniz?»</p>

  <p>«Bunu hayatım boyunca bir kere daha söyleyeceğimi hiç sanmıyordum, Harry: ama ister inan ister İnanma, savaş bu!»</p>

  <p class="p8"><span class="t12">m</span></p>

  <p>&nbsp;</p>
</body>
</html>
