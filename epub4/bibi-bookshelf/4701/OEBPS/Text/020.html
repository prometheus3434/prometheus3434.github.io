<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 17</title>
</head>

<body>
  <h1 class="h11">BÖLÜM 17</h1>

  <p class="Paragraf-Stili-1"><span class="baslik">T</span><span class="p11">aksi Pall Mall yönünden Buckingham Sarayına yaklaşırken St. James Parkının ağaçları üstünde soluk bir kış güneşi parıldıyordu.</span></p>

  <p>Tony Villiers'in üzerinde alayının tören üniforması vardı. Taksi sürücüsü, «Büyük bir gün değil mi, bayım?» dedi. «Siz de <span class="t11">Falkland</span>'da mıydınız?»</p>

  <p>«Evet.»</p>

  <p>«Bu çok garip işte. Muhafız Alayının orada olduğunu bilmiyordum.»</p>

  <p>«Eh, bir iki kişi vardık,» dedi Villiers.</p>

  <p>Sürücü dikiz aynasından arkaya bakıp sırıttı.</p>

  <p>«Onlara dünyanın kaç bucak olduğunu gösterdik, değil mi?»</p>

  <p>«Evet gösterdik.»</p>

  <p>Victoria anıtını geçip ana kapıdan avluya girdiler. Villiers taksiden İnerken cüzdanını çıkardı.</p>

  <p>«Para istemez, bayım, bu da benden olsun.»</p>

  <p>Villiers sarayın kapısından giren kalabalığın arasına karıştı. Deniz, hava ve kara kuvvetleri, yanlarında o gün için özel alınmış şapkalarıyla karıları ve sevdikleriyle içeri girmekteydiler.</p>

  <p>Kırmızı halı kaplı merdivenlerden çıkıp tören salonuna girerlerken hepsinde bir heyecan ve neşe seziliyordu. Salonun ortasında Kraliçenin oturacağı yüksekçe bir platform vardı.</p>

  <p>Askeri bir bando hafif müzik çalıyor, konuklar yerlerini alırlarken salondan mırıltılar yükseliyordu. Her madalya alanın törene iki kişi getirme hakkı vardı. Villiers'in getirecek kimsesi yoktu. Böyle olmasını da yeğlemişti. Kendisine gösterilen yere oturup çevresindeki mermer heykellere, duvarlardaki tablolara, heyecanlı kalabalığa baktı.</p>

  <p>Bando, Kraliçe girerken marşa başladığı sırada herkes sustu.</p>

  <p>Tören verilen madalyaların önemine göre yürütülmekteydi. Önce Deniz Kuvvetleri, sonra Kara ve ardından Hava Kuvvetleri. Adı söylenenler gidip Kraliçenin elinden madalyasını alıyor, bir iki kelime konuşuyordu.</p>

  <p>O sabah Üstün Hizmet Madalyası alanların sayısı hiç de az değildi. Villiers'in sırası geldiğinde Kraliçenin önüne gidip madalyayı göğsüne iliştirmesini bekledi.</p>

  <p>«Bu konuda pek söylenecek pek bir şey yok, değil mi Yarbay Villiers?»</p>

  <p>«Binbaşı Villiers, efendim.»</p>

  <p>Kraliçe madalyayı Villiers'in göğsüne iliştirirken bir daha gülümsedi.</p>

  <p>«Bu sabah yayınlanan terfi listesini henüz görmediniz sanırım.»</p>

  <p>Villiers durumu hâlâ pek kavramış sayılmadan yerini bir başkasına terkederek kraliçenin önünden çekildi. Villiers merdivenin ait basamağında durup kutuyu açtı, madalyaya bir kere daha baktı. Sonra cebine indirip kapıya doğru yürüdü. Kapıdaki nöbetçiler kendisini selamladılar. Sağda solda bir iki fotoğraf makinesi çatırtısı duyuldu. Ama Villiers pek aldırış etmeden St. James Parkına doğru yürüdü. Nereye gideceğini bilmiyordu. Bir sigara yakmak için durakladığında yanıbaşında siyah bir Bentley durdu. Direksiyonda Harry Fox vardı.</p>

  <p>Açılan arka kapıdan Ferguson'un başı göründü.</p>

  <p>«Seni çok iyi gördüm, Tony. Büyük bir gün, öyle değil mi?»</p>

  <p>«Öyle denilebilir.»</p>

  <p>«Gabrielle'in geçen ay Buenos Aires'te albayıyla evlendiğini duydum.»</p>

  <p>«Biliyorum,» dedi Villiers. «Bana yazmıştı.»</p>

  <p>Ferguson başını salladı. «Yarbaylığa terfi ettirildiğini duydun mu? Ordunun en genç yarbayısın şu anda.»</p>

  <p>«Biliyorum.»</p>

  <p>«Güzel. İçeri gir.» Ferguson arkasına yaslandı.</p>

  <p>«Neden?»</p>

  <p>«Sevgili Tony, terfi işini kim ayarladı sanıyorsun? Ben yaptım elbette, hem de doğum günü armağanı olsun diye değil. Amacıma uyuyor da ondan. Bu terfiden alayının hiç memnun olmadığını da belirteyim laf arasında.»</p>

  <p>«Yani bana bir görev mi vereceksiniz?»</p>

  <p>«Elbette. Haydi evlat, gir içeri. Fazla zamanım yok. Saat ikide Savunma Bakanlığında toplantım var.»</p>

  <p>Villiers bir an adamın sözlerine kapılacak gibi oldu. Sonra Beyaz Ev'deki Gabrielle'i ve yüzündeki ifadeyi hatırladı. Ferguson ile karanlık oyunlarından çok daha değerlisin sen. Biraz neşeye hakkın var. Villiers kapıyı kapattı. Dönüp yürüyecekken Ferguson başını dışarı uzattı.</p>

  <p>«Ne biçim oyun bu, Tony? Nereye gidiyorsun?»</p>

  <p>«Parkta yürüyüşe.» Villiers ağaçlığa doğru yürüdü.</p>

  <p>Harry Fox'un yüzünde sevinçli bir ifade vardı.</p>

  <p>«Sanırım onu artık kaybettiniz, efendim.»</p>

  <p>«Saçmalama. Geri dönecektir. Haydi sür bakalım, Harry.»</p>

  <p>Ferguson arkasına yaslandı, çantasından çıkardığı dosyayı okumaya başladı.</p>

  <p class="p2"><span class="t28">SON</span></p>

  <p><span class="t1">&nbsp;</span></p>
</body>
</html>
