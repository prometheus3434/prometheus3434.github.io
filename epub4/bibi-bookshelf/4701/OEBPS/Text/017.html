<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 14</title>
</head>

<body>
  <h1 class="h11">BÖLÜM 14</h1>

  <p class="Paragraf-Stili-1"><span class="baslik">R</span><span class="p11">oux'nun adamlarından ikisi, ellerinde <span class="t11">Armante</span> silahları olduğu halde duvara yaslanmış duruyorlardı. Stavro, Villiers'i odanın içine doğru iterek <span class="t11">Walther PPK</span> tabancasını Donner'e fırlattı. Donner silahı havada yakaladı.</span></p>

  <p>«Bunu dizine bağlı bulduk.» Donner Monterà'ya döndü. «Gerçek bir profesyonel. Albay Monterà bu durumun tatlı Gabrielle'in bu olaydaki rolü konusunda çok büyük bir soru işareti çıkardığını anlamışsınızdır artık. Onun size karşı tümüyle dürüst davranmadığı duygusuna kapıldım doğrusu. Bunun tek açıklaması onun karşı taraf hesabına çalıştığı olmalı.»</p>

  <p>Monterà kadına dönüp sakin bir sesle, «Doğru mu bu?» diye sordu.</p>

  <p>«Evet.»</p>

  <p>«Tanrım! Şimdi her şeyi anlıyorum. Her şey Londra'da başladı, değil mi? Ne kadar da uygundu ama. Sonra Paris ve Bois.»</p>

  <p>Gabrielle'in gözlerinden alevler fışkırıyordu. Konuşmak istiyor, ağzını açamıyordu. Gözlerini kırpmadan bakıyordu erkeğe. Ağzını açtı ama boğazından ses çıkmadı.</p>

  <p>Onun yerine konuşan Villiers oldu.</p>

  <p>«Anlamaya çalış, Monterà. Helikopter pilotu olan üvey kardeşi Stanley'de uçarken öldü.»</p>

  <p>Gabrielle duygusunun olanca gücüyle tırnaklarını avuç içlerine batırıyordu. Titremeye başladığı anda Monterà hiç beklenilmedik bir harekette bulunarak kadının etlerini sımsıkı kavrayıp ayağa kaldırdı.</p>

  <p>«Önemli değil, sakin ol.» Sanki yalnızmışlar gibi konuşuyordu. Kolunu kadının omuzlarına attı. Donner yeşil kumaş kaplı bir kapıyı açıp içersini işaret etti.</p>

  <p>«Şuraya albay. Yapmak istediğiniz her neyse içerde yapın. Ben kahraman binbaşı ile biraz konuşmak istiyorum.»</p>

  <p>Telefon çaldığında Nikolai Belov Paris'te yatmak üzereydi. Telefonu Irana açtı.</p>

  <p>«Donner seni arıyor.»</p>

  <p>Belov telefonu aldı. «İşler nasıl?»</p>

  <p>«İlginçten de öte. Dinle bak.»</p>

  <p>Donner gecenin olaylarını kısaca anlattı. Sözleri bitince, «Fransız Haber almasındaki dostların arasında gerekli araştırmayı yaptın mı?» diye sordu.</p>

  <p>«Çok ayrıntılı olarak hem de. Son raporu bir saat önce aldım. Sana sabah telefon edecektim. Senin hareketlerin konusunda herhangi bir düzeyde hiçbir bilgi yok. Seni bekleyen yok yani, tuzak falan da kurulmamış.»</p>

  <p>«İyi ama İngiliz Gizli Servisi durumdan haberdar olmalı. Nasıl öğrendiler acaba?»</p>

  <p>«Kadının işe karışması ve Monterà ile ilgilenmesi bunun güç olmadığını kanıtlıyor. Zincirin halkası Monterà'ydı. Kadın onunla Londra'da tanıştı, sonra herhalde bir rastlantıyla Paris'te bir daha görüştü. Ama bunun bir rastlantı olduğuna emin olamayız artık. Zamanlamaya dikkat edersen Gizli Servisin kendisinin Paris'e ne zaman geleceğini öğrenmiş olduğunu görürsün eğer açığa çıkmışsak bu ancak Arjantin'de olmuş olabilir.»</p>

  <p>«Eh, mantıklı bu.»</p>

  <p>«Hâlâ devam etmekte kararlı mısın?»</p>

  <p>«Devam etmemek için bir neden yok ki.»</p>

  <p>«Güzel, benden istediğin bir şey var mı?»</p>

  <p>«Var. Bu işin ters gitmesi durumunda ana­vatanda bir tatil yapmam gerekecek. <span class="t11">Chieftain</span> uçağı ile Finlandiya'ya kadar gidebilirim. Orada inecek uygun bir havaalanı söyleyebilir misin?»</p>

  <p>«Elbette. Perinö. Sık sık kullandığımız bir yerdir. Oradan sonraki yolculuğun için gerekeni yaparım. Ha, aklıma gelmişken ilginç bir haber vereyim sana. Paul Bernard, Seine yakınlarında bir depoda başından vurulmuş olarak bulundu.»</p>

  <p>«Sahi mi? Ayrıntılar?»</p>

  <p>«Polis soruşturmayı sürdürüyor.»</p>

  <p>«Pekâlâ. Ben seni daha sonra ararım.»</p>

  <p>Belov telefonu kapattıktan sonra bir süre düşündü.</p>

  <p>«Ne var?» diye sordu Irana. Adam gülümseyerek kadının elini tuttu.</p>

  <p>«Bu yıl ikimiz de iznimizi kullanmadık. Moskova'ya gitmeye ne dersin?»</p>

  <p>«Ne zaman?»</p>

  <p>«Hemen şimdi. Saat yedideki <span class="t17">Aeroflot</span>'a yetişebiliriz.»</p>

  <p>«Anlıyorum. İçinde kötü bir duygu var, değil mi?»</p>

  <p>«Çok hafif, işleri rastlantıya bırakmayacak kadar da yaşlıyım bu işte.»</p>

  <p>Belov yine gülümsedi. «Sen hemen telefon et de yerlerimizi ayırt.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner'in Monterà ile Gabrielle'i soktuğu oda bir çeşit bir şarap deposu ve uşak odası olup penceresinde kalın demir parmaklık vardı. Gabrielle bir sandığın üzerine oturdu, Monterà bir sigara yakıp kadının konuşmasını bekledi.</span></p>

  <p>Gabrielle derin bir soluk alıp erkeğin yüzüne baktı.</p>

  <p>«Sana geçmişimden söz edebilir miyim?»</p>

  <p>«Fena olmaz.»</p>

  <p>«Tony ile beş yıl evli kaldık. Altı ay önce de boşandık. Sana kendim hakkında söylediğim her şey gerçektir. Yalnızca annemin İngiliz olduğunu ve ben daha küçükken bir İngilizle ikinci bir evlilik yaptığını söylememiştim.»</p>

  <p>«Böylece üvey kardeşin de anlaşılmış oldu.»</p>

  <p>«Evet. Sana söylediğim gibi gazetecilik yaptım, ancak yabancı dillere karşı da büyük bir yatkınlığım vardır. Çocukluğumdan beri böyledir bu. Tony sık sık İngiliz Gizli Servisinin anti-terörist örgütü olan Dördüncü Gruba çağırılırdı. Grubun başında olan Tuğgeneral Ferguson çeşitli zamanlarda kendileri hesabına çalışmam için bana başvurdu. Öyle büyük işler falan değil. Genellikle dil yeteneğim yüzünden.»</p>

  <p>«Ben de bu olaylardan biri miydim?»</p>

  <p>«Evet. <span class="t11">Falkland</span>lara karşı bir harekete geçilip geçilmeyeceğini öğrenecektim.»</p>

  <p>Monterà bir kahkaha attı.</p>

  <p>«Oysa benim bundan haberim bile yoktu» Başını salladı. «Saflık işte. Beklenmedik olayların en mutlusu.»</p>

  <p>«Zaten iş baştan sarpa sardı. Aşkın ne olduğunu bilmiyordum, Arjantin Elçiliğinde kapıdan içeri baktığım anda seni gördüm. »</p>

  <p>«Evet, müthiş bir andı o.»</p>

  <p>«Seni unutamıyordum. Savaş başladığında, senin pilotluk yaptığını bilmediğim halde senin için çok üzülüyordum. Sonra bu lanet <span class="t11">Exocet</span> işi başlayınca Ferguson beni çağırttı. Senin düşman olduğunu söyledi.»</p>

  <p>«Bunda haklıydı da.»</p>

  <p>«Ama ben pes etmek istedim, sen yüzüğü verdikten sonra artık yalan söyleyemiyordum.»</p>

  <p>«O anda da kardeşinin haberini aldın?»</p>

  <p>«Bu gereksiz adam öldürmenin sona ermesini istiyorum, Raul. Her iki taraf için de. Hepimiz için. Yarın o <span class="t11">Exocet</span>'leri Arjantin'e götürecek olursan yeniden kan dökülecek demektir.»</p>

  <p>Monterà derin bir göğüs geçirerek başım salladı.</p>

  <p>«Benim tarafım savaşı kaybediyor, Gabrielle. Belki de elimizdeki tek koz bu <span class="t11">Exocet</span>ler. Ne yapmamı istiyorsun? Bir Arjantinliyim ben. Senin Ferguson haklı, düşmanım.»</p>

  <p>Gabrielle kalkıp erkeğin yanına gitti, Monterà kolunu kadının beline doladı.</p>

  <p>«Çok yorgunum, Raul. Kesin olarak bildiğim tek şey de seni sevdiğim.»</p>

  <p>Kadın başını erkeğin omzuna dayadı, Monterà eğilip onun altın saçlarını öptü.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">D</span><span class="p11">onner oturma odasına dönünce Villiers, «Şimdi ne olacak?» dedi. «Çakmakla yeni oyunlar mı?»</span></p>

  <p>«Buna gerek kalmadı. Paris'teki kaynaklarım bana planlarımı uygulamamda bir sakınca olmadığını bildirdiler. Lâf aramızda, zavallı Bernard'ı sen temizledin, değil mi?»</p>

  <p>«O da kim?» diye sordu Villiers.</p>

  <p>«Ben de öyle tahmin etmiştim zaten.» Donner gülümsedi. «Neler anlattı sana? <span class="t11">St. Martin</span> yolunda konvoylar mı? Şafak sökerken pusu mu? Peri masalları bunlar. Benim çok daha parlak planlarım var.» Donner bir kadeh viski doldurdu. «Oyunun bu aşamasında kılına bile zarar vermek aklımın ucundan geçmez binbaşı. Moskova'daki <span class="t15">KGB</span> merkezinde seni sapa sağlam isteyeceklerdir. Müthiş bir bilgi madeni olacağından eminim. Sakın bana konuşmayacağını söyleme. Bu günlerde çok esaslı ilaçlar keşfettiler.»</p>

  <p>Dönüp Stavro'ya başını salladı. «Ötekileri de buraya getir.»</p>

  <p>Stavro uşak odasının kapısını açtı, Monterà ile Gabrielle kapıda göründüler.</p>

  <p>«Onları ne yapacaksın?» diye sordu Monterà. «Önemli olan seni ne yapacağım, albay.»</p>

  <p>Bir sessizlik oldu. Monterà çok sakin bir halde bekliyordu.</p>

  <p>«Evet, bu işin içinde bir bit yeniği olduğunu bilmeliydim.»</p>

  <p>«Tam üstüne bastın şimdi. Binbaşı Villiers benim yarın <span class="t11">St. Martin</span> yolunda konvoyu basacağımı sanıyordu. Füzeler oradan deneme alanı olan <span class="t11">Roc Adas</span><span class="t11">ı</span>na götürülürler.»</p>

  <p>«Eee?»</p>

  <p>«Sen de yarın sabah İtalya'dan on tane <span class="t11">Exocet</span> yüklü bir <span class="t11">Herkül</span> uçağının Lancy'ye inmesini bekliyorsun. Kaddafi ile Libyalıların bir armağanı.» Donner sırıttı. «İkiniz de yanılıyorsunuz.»</p>

  <p>Odanın öteki ucundaki kapıya gidip dışarı çıktı, bir dakika sonra üzerinde bir Fransız subayı ceketi olduğu halde döndü.</p>

  <p>«Tam da uymuş, değil mi? Kendimi tanıtayım. 23. Füze Alayından dokuz kişilik bir birliğin komutanı Yüzbaşı Henri Leclerc. Yarın sabah <span class="t11">Roc Adas</span><span class="t11">ı</span><span class="t11">'</span>na götürmek üzere rıhtımda bir tank çıkartma gemisinin beklediği birlik.»</p>

  <p>«Dur tahmin edeyim gerisini,» dedi Villiers. «Birlik <span class="t11">St. Martin</span>'e bile gidemeyecek. Onların yerini siz alacaksınız.»</p>

  <p>«Onları buraya getirip bir değiştirme yapacağız diyelim.»</p>

  <p>«Sonra da <span class="t11">Roc Adas</span><span class="t11">ı</span>na gideceksiniz.»</p>

  <p>«Adada yalnızca otuz sekiz kişi var. Fazla güçlük çekeceğimizi sanmıyorum. Ahırda yetiştirdiğim beyler bu işlere pek yatkındırlar.»</p>

  <p>«İhtiyacın olan <span class="t11">Exocet</span>'leri depodan alacaksın. Bunu başaramayacaksın işte.»</p>

  <p>«Neden olmasın? Adayı bir kere ele geçirdik mi, iki saat bize yeter de artar bile. İşareti verince bir açık deniz balıkçı gemisi gelip adamları da, füzeleri de alacak. Panama bandıralı tekne denize açılınca da o bölgede avlanan yüzlerce gemiden biri olacak.»</p>

  <p>Planda bir hata arayan Villiers, «Fransız Füze Karargâhı ile bağlı istasyonları arasında belirli bir kontrol olması gerek,» dedi. «<span class="t11">Roc Adas</span><span class="t11">ı</span>ndan yanıt alamayınca bunun nedenini öğrenmek isteyeceklerdir.»</p>

  <p>«Ama yanıt alacaklar. Gerekli radyo bağlantısını sağlayacağız. Bu iş için adamlarım arasında eski bir muhabereci yar. Bir nokta daha var, radyo bağlantısı üç saat kesilmedikçe acil duruma geçmiyorlar. Bu da bize gereken zamanı sağlıyor.»</p>

  <p>O ana kadar hiç konuşmadan dinlemiş olan Monterà, «Ama bu iş başarılı olamaz ve sen de bunu biliyorsun,» dedi.</p>

  <p>«Doğru. Dünyanın Arjantin hükümetinin bu eylemine karşı tepkisi korkunç olacak. Birleşmiş Milletlerdeki kavgayı hayal edebiliyorum. Fransızların ne yapacaklarını ise ancak Tanrı bilir.»</p>

  <p>«Ama bu Arjantin hükümetinin bir eylemi değil ki.»</p>

  <p>«Değil elbette, ama öyle göründüğü sürece aynı yola çıkar. Hele biz gittikten sonra adada Arjantin'in en büyük hava kahramanlarından birinin cesedi bulununca her şey yerli yerine oturacak. Kaza dediğin her an olabilir... » Donner viskisini tazeledi. «Hükümetinden senin gibi birini yollaması için o kadar ısrar etmemin nedeni neydi sanıyorsun?»</p>

  <p>Monterà kendisine hâkimdi. «Bu kadar zahmete girmek neden peki?»</p>

  <p>«Çok basit. Siz savaşı zaten kaybetmişsiniz, dostum. Bu akşam haberleri dinleseydin İngiliz paraşütçülerinin Goose Green diye bir yerde kazandıkları büyük zaferi duyardın. Birliklerinin geri kalan bölümü de Port Stanley'e doğru yürüyüşe geçmişler. Üzülerek söylüyorum, bunlar dünyanın en iyi eğitilmiş askerleridir. <span class="t17">Galtieri</span> büyük bir yanlışlık yaptı. Hükümeti nasıl olsa düşecek, ama benim tasarladığım boyutta bir skandal ise Arjantin'i paramparça edecektir.»</p>

  <p>«Korku, karışıklık ve kararsızlık,» dedi Villiers. «Sizin bir ülkeyi ele geçirmek için klasik yönteminiz.»</p>

  <p>«Böyle demeyelim isterseniz. Dost bir devletin sağlayacağı üslerden yararlanan bir Rus donanmasının Güney Atlantik'te serbestçe dolaşabilmesi fikri çok çekici geliyor insana.»</p>

  <p>«Gerçekten esaslı adammışsın,» dedi Gabrielle.</p>

  <p>«Söylemiştim ama, değil mi?»</p>

  <p>«Peki sonra ne olacak?» diye Villiers sordu.</p>

  <p>«Çok basit. <span class="t11">Roc Adas</span><span class="t11">ı</span> komutanının sürat motoruyla Stavro ile ben <span class="t11">St. Martin</span>'e döneceğiz. Oradan da uçağımızla önce Finlandiya'ya, oradan da sevgili vatanıma. Yıllardır uzakta kaldım vatanımdan. Dediğim gibi sen de benimle geleceksin. Moskova'da sana bayılacaklar. Sen de tabii,» diye Gabrielle'e döndü. «Seni arkada bırakamam, değil mi? Bir zarar verilemeyecek kadar da güzelsin.»</p>

  <p>Monterà ilk kez o an kendini kaybetti. Ellerini kaldırarak bir adım ileri çıktı. Stavro nöbetçilerden birinin elinden <span class="t11">Armalite</span>'ını çekip tersini çevirdi, dipçiğiyle Arjantinlinin karnına bir darbe indirdi. Monterà yere yığıldı. Gabrielle koşup erkeğin yanında diz çöktü. Donner onlara bakarken kahkahalarla gülüyordu.</p>

  <p>«Doğrusu bu evde yeteri kadar mahzen var, kapıları sağlam, pencereleri demirli. Biraz soğuk ama.» Stavro'ya döndü. «Üçünü bir araya sok. Garip bir durum ama, ısınmak için belki de hep birlikte kucaklaşırlar.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">H</span><span class="p11">olün üstündeki merdiven sahanlığında karanlıkta çömelmiş duran Wanda konuşulanların çoğunu duymuştu. Stavro ile iki muhafızın Villiers, Gabrielle ve Monterà'yı mahzene indiğini bildiği kapıdan içeri soktuklarını gördü. Bir süre sonra Stavro ile adamlardan biri döndüler. Muhafız çıkarken Donner de oturma odasının kapısında göründü.</span></p>

  <p>«Her şey yolunda mı?»</p>

  <p>«Evet,» dedi Stavro. «O hücrelerin kapıları sağlamdan da öte. Sürgüler üç santim kalınlığında var. Koridorda da bir adam bıraktım.»</p>

  <p>«Güzel. Adamlara sabah altıda işe başlayacağımızı söyle ve Rabier'in sarhoş olmamasına dikkat et.»</p>

  <p>«Tamam. Wanda ne olacak?»</p>

  <p>«Evet, Wanda. Ona özel bir şey söz vermiştim. Sana sahip olabilir.»</p>

  <p>«Ciddi misin?»</p>

  <p>«Elbette, hayırlı olsun.»</p>

  <p>Donner oturma odasına döndü. İçi korku ve iğrenmeyle dolarken Wanda bayılacak gibi olmuştu. Stavro holü geçip merdivenlerden çıkmaya başladığında yerinde doğruldu, karanlıkta ellerini öne uzatarak arka kapıya doğru yürüdü. Kapıyı açtığı anda içerden taşan ışıkta Stavro kızı görmüştü.</p>

  <p>«Wanda!»</p>

  <p>Wanda içeri girdi, kapıyı arkasından kapattı ve olanca hızıyla arka merdivenlerden aşağı koştu. Stavro da aşağı indiğinde o arka kapıyı açıp ağaçların arasında kaybolmuştu bile. Wanda ağaçlar arasında elini gözlerine siper ederek koştu bir süre. Sonra durup dinledi. Stavro'nun sağ tarafta bir yerde olduğunu anladı. Adam zaman zaman öfkeyle kendisine sesleniyordu. Wanda parmaklarının ucuna basarak ilerledi.</p>

  <p>Birkaç dakika sonra önünde binalar belirince bir daire çizip ahırların arkasına varmış olduğunu anladı. Artık iyice ıslanmış, tirtir titriyordu. Yürürken üstteki samanlığa çıkmak için. duvara dayanmış bir merdiven gördü. Ahırdaki adamların konuşmalarını dinleyerek sessizce yukarı tırmandı.</p>

  <p>Samanlığa varınca dönüp merdiveni itti. Merdiven yağmurdan çamurlaşmış toprağa sessizce düştü, Wanda samanlığın kapısını kapattı. Aşağıdan kahkahalar ve gelişigüzel yerleştirilmiş kalasların arasından ışık geliyordu. Kız bir at battaniyesi buldu, bir köşeye kıvrıldı, üzerini samanla örttü. Stavro'yu düşündükçe hâlâ titriyordu. Yavaş yavaş kendini toparladı ve biraz sonra da uyudu.</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">N</span><span class="p11">ereye gittiğini ancak Tanrı bilir,» dedi Stavro. «Dışarda karanlık ve yağmur dışında bir şey yok.»</span></p>

  <p>«Gidecek yeri yok nasıl olsa, bize zarar da veremez,» diye Donner dudak büktü. «Ben Wanda'mı iyi tanırım. Yağmurdan iyice ıslanınca dönecektir buraya. Sen şimdi git de adamları bir kontrol et.»</p>

  <p>Stavro çıkınca Donner Fransız subayı ceketini bir daha denedi. Gerçekten de mum gibi uymuştu üzerine. <span class="t15">KGB</span>'de rütbesi albaydı. Moskova'ya dönünce hizmetleri karşılığında kendisini generalliğe terfi ettirirlerdi kuşkusuz. O üniforma da kimbilir ne kadar yakışırdı kendisine!</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">G</span><span class="p11">abrielle, Villiers'in ceketini sırtına atmış, bir köşede uyukluyordu. Monterà sigara paketini çıkardı, paket boşalmıştı. Villiers adama bir sigara uzattı.</span></p>

  <p>«Bana çocukluğumda gördüğüm bir reklamı hatırlatıyorsun,» dedi. «Çevresi güzel kadınlarla dolu pipo içen bir adam. Altında da şöyle yazıyordu: Onda başka erkeklerde olmayan ne var? Yanıt ise tütünün markasıydı. Senin sırrın nedir peki?»</p>

  <p>«İlişkiler aslında çok basittir,» dedi Monterà. «Ya olur ya da olmaz. Çaba harcamak zorunda kaldığında kaybetmişsin demektir.»</p>

  <p>«Öyleyse benim daha ilk baştan başım dertteydi desene,» dedi Villiers. «Bütün zamanımı çaba harcamakla geçiriyordum.» Gabrielle'e baktı. «Esaslı bir kızdır.»</p>

  <p>«Biliyorum.»</p>

  <p>«Bilirsin tabii,» diye Villiers acı acı söylenip köşedeki sıraya gidip oturdu, ısınmak için dizlerini göğsüne çekti. Avludaki ayak sesleriyle uyandı bir daha. Başını kaldırıp baktığında bir Landrover'in garajdan çıktığını gördü. Direksiyonda Stavro, yanında Donner vardı. İkisi de üniformalıydılar. Monterà da Villiers'in yanına geldi, cipin bahçe kapısından çıkışını seyrettiler.</p>

  <p>«Başladı,» dedi Monterà.</p>

  <p>«Öyle görünüyor.»</p>

  <p>Gabrielle Villiers'in ceketine sıkı sıkı sarınarak yanlarına geldi. «Ne yapacağız şimdi?»</p>

  <p>«Şimdilik hiçbir şey,» dedi Villiers. «Çünkü yapacağımız bir şey yok.»</p>

  <p class="p8"><span class="t12">a</span></p>

  <p class="Paragraf-Stili-1"><span class="baslik">2</span><span class="p11">3. Güdümlü Füze Alayından bir birlik, subayları sürücünün yanında olmak üzere üç tonluk bir askeri kamyonla giderlerken sabah saat altıda Lancy yakınlarında bir dönemeçte yolu kapatan bir Landrover'le karşılaştı. Şiddetli bir yağmur yağıyordu. Üniforması üzerine askeri bir yağmurluk atmış olan Donner kollarını sallayarak kamyona doğru koştu. Kamyon yavaşladı, subay camı indirip başını dışarı uzattı.</span></p>

  <p>«Ne oldu?»</p>

  <p>«Yüzbaşı Leclerc misiniz?» diye sordu Donner.</p>

  <p>«Evet.»</p>

  <p>«Ben şu anda <span class="t11">Ile de Roc</span>'da görevli olan Binbaşı Dubois'yim. Bu sabah sizi almak üzere dün gece St. Martin'e geçtik, ancak bu korkunç yağmur epey bir sorun yarattı. Ana yol sular altında kaldığından size başka bir yol bildirmek için buraya geldim.»</p>

  <p>«Teşekkür ederim,» dedi Leclerc.</p>

  <p>«Bir şey değil. Landrover'i izlerseniz sizi kısa sürede o yola çıkartırım.»</p>

  <p>Landrover, arkasında kamyon olduğu halde avluya girdiğinde Monterà camın önünde durmuş, parmaklıklardan dışarı bakıyordu. Villiers ile Gabrielle adamın yanına geldiler.</p>

  <p>«Şimdi ne oluyor?» diye sordu Villiers.</p>

  <p>Donner ile Stavro Landrover'den indiler, Yüzbaşı Leclerc de kamyondan atladı. Sarışın, gözlüklü bir gençti. Yağmurdan ıslanan camlar yüzünden görmekte güçlük çekiyordu.</p>

  <p>«Tam olarak neredeyiz?» diye sordu.</p>

  <p>Ağır kapıları açıldı, Roux'nun adamları koşarak dışarı çıktılar. Hepsi üniformalıydı ve ellerinde ya tüfek ya yarı makineli tüfek vardı. Herşey birkaç dakika içinde olup bitti, resmi birliğin erleri silah zoruyla kamyondan indirilip Leclerc'le birlikte götürüldüler.</p>

  <p>Villiers, Monterà'ya döndü. «Kurnaz herif, değil mi?»</p>

  <p>Dışardaki taş merdivenlerde çizme sesleri duyuldu, sürgüler çekildi, kapılar açılıp kapandı. Birden kendi kapıları da açıldı. Eşikte Stavro ile iki adamı duruyorlardı.</p>

  <p>«Dışarı, Albay.»</p>

  <p>Monterà duraksadı. Uzanıp Gabrielle'in elini tuttu, sonra dışarı çıktı. Kapı kapanıp da Villiers kolunu omzuna attığında hiçbir şey, söylemedi kadın. Villiers kapıdaki küçük parmaklıklı delikten bakınca karşı hücredeki genç Fransız subayının da dışarı bakmakta olduğunu gördü.</p>

  <p>«Kimsin sen?» diye sordu.</p>

  <p>«23. Güdümlü Füze Alayından Yüzbaşı Henri Leclerc. Kuzum neler oluyor burada?»</p>

  <p>«Sanırım <span class="t11">Ile de Roc</span>'a ayak basabilmek için sizin ve adamlarınızın kimliklerine girecekler.»</p>

  <p>«Neden ama?» Villiers durumu anlattı. Hikâye bitince Leclerc, «Peki döndüğünde buradan nasıl gidecek?» diye sordu.</p>

  <p>«Lancy'de eski pistte kendisini bekleyen bir <span class="t11">Navajo Chieftain</span> uçağı var.»</p>

  <p>«Her şeyi düşünmüş desene.»</p>

  <p>«Ve bizim de elimizden hiçbir şey gelmez. Buradan çıkıp orduyu genel alarma bile geçirsek geç kalmış oluruz. <span class="t11">Ile de Roc</span>'a uçak inemez. Helikopterlerin inmeleri bile bir sorun oluyor.»</p>

  <p>«Bu doğru değil,» dedi Leclerc. «Oraya atanmadan önce sıkı bir brifingden geçirildim. Ben de pilot olduğum için uçuş koşulları ile yakından ilgilendim. Geçen yıl adanın kuzey ucuna küçük uçaklar indirebilmişler.»</p>

  <p>«Ben orada yamaçlar olduğunu sanıyordum.»</p>

  <p>«Öyledir, ama deniz çekilince geniş ve sert bir kumluk ortaya çıkar. İniş bir sorun değilmiş. Ancak deniz öyle çabuk geri geliyormuş ki, uygulama olanaksızmış.»</p>

  <p>Villiers kapıya öfkeyle bir tekme indirdi. Battaniyeye sarınmış olan Wanda samanlığın penceresinden bakınca bütün gece üzerlerinde yattığı adamların kamyonun arkasına bindiklerini gördü. Donner, Stavro ve pilot Rabier merdivenin altındaydılar. Donner, siyah bir ipekli eşarpla Monterà'nın ellerini önden bağladı.</p>

  <p>«Bak ne kadar iyi davranıyoruz,» dedi. «Ama doğrusunu istersen cesedini bulduklarında bileklerinde iz görmelerini istemiyorum.»</p>

  <p>«Gerçek bir centilmenmişsin.»</p>

  <p>Stavro, Monterà'nın ağzına bir mendil soktu.</p>

  <p>Donner, Rabier'e döndü.</p>

  <p>«Bundan sonra tek başınasın. O mahzenler Bastille zindanları kadar sağlam ama sen yine de onları gözden uzak tutayım deme. Beş altı saat sonra döneriz biz.»</p>

  <p>«Bana güvenebilirsiniz, bayım.»</p>

  <p>«O Wanda orospusu gelirse onu da ben dönene kadar aşağı kapat.»</p>

  <p>Stavro direksiyona geçmişti. «Hazırım,» dedi.</p>

  <p>Donner kamyona bindi, yola koyuldular. Rabier dönüp eve girdi. Avluda derin bir sessizlik vardı şimdi. Wanda pencerenin kenarına yaslanıp yağmurun sesini dinlemeye başladı.</p>

  <p class="p8"><span class="t12">m</span></p>

  <p>&nbsp;</p>
</body>
</html>
