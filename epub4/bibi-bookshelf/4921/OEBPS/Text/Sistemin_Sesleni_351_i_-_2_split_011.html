<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistemin Seslenişi - 2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="filepos77726"></div>

  <div class="calibre1" id="filepos87061">
    <p class="calibre11"><span class="calibre5"><span class="bold"><span class="calibre7">KURABİYENİN GÜCÜ</span></span></span></p><br class="calibre1" />

    <p class="calibre8">Biliyor musunuz, bir kısım <span class="bold">insanların kurabiyeleri</span> olan <span class="bold">tanrıların gücü</span> nereden geliyor?…</p>

    <p class="calibre8">Neden bu kadar insan, mum yakıp adakta bulunuyor tanrılara, azizlere, türbelere?</p>

    <p class="calibre8">İnsanların bir çoğunun cevap aldığı bu kurabiyeler, hangi kuvvetle varlıklarını devam ettiriyorlar?</p>

    <p class="calibre8">Azizlere, türbelere mum yakanların bir kısmının muradı nasıl oluşuyor?</p>

    <p class="calibre8">Allah, onlara hile mi (<span class="bold">mekr</span>) yapıyor?</p>

    <p class="calibre8">Önce, isterseniz geçen haftalarda çıkan son iki yazının konusunu hatırlayalım…</p>

    <p class="calibre8">“<span class="bold">Bâtın</span>”ın, zâhirde gizli olduğunu… <span class="bold">Sâfiye</span>nin, <span class="bold">emmare</span>de, kabın rengine göre açığa çıktığını… Tüm mertebelerin, aslında tek bir mertebe olup; “<span class="bold">Ganî</span>” orijinin, zâhirin şekil ve kalıbına büründüğünü…</p>

    <p class="calibre8">Güneş ışığının tek renk olmasına rağmen, prizmayla çok renkliliğinin açığa çıkması gibi; sâfiyenin de, alt bilinç tezahürlerinde renklenmesi olayını…</p>

    <p class="calibre8">Elektriğin, ampulün camının renginde görünmesini… ve dahi ortaya koymak istediğini ortaya koyduğunu… anlatmıştık!.</p>

    <p class="calibre8">Bunları göz önünde tutarak eğilelim konuya…</p>

    <p class="calibre8">Kişi, kurabiyesinden, toteminden, ya da bir türbeden bir şey istemeğe gittiği zaman…</p>

    <p class="calibre8">Âhrete geçmiş olanların gavs mertebesi düzeyindekileri bir yana koyarsak… Diğerlerinin de bu yaşama müdahale etme kuvveleri olmadığını hatırlarsak…</p>

    <p class="calibre8">Oraya gidip dilekte bulunan kişinin dileğine kim icabet etmektedir? Ki, böylece o kişinin arzusu yerine gelmekte?</p>

    <p class="calibre8">Bundan önceki iki yazıda, <span class="bold">hükmün</span> nereden ve nasıl geldiğinden söz etmiştik… Anlatmaya çalışmıştık ki…</p>

    <p class="calibre8"><span class="bold">Dışarıdan değil, senden! Varlığından açığa çıkan her şey, “sen”den kaynaklanıyor!.</span></p>

    <p class="calibre8">Allah, sana dışarıdan müdahale etmiyor!… Özünden geliyor zâhirine, Allah’ın takdiri…</p>

    <p class="calibre8">Başaramıyorsan, nedenini kendinde ara!. Gerçekten, tüm kalbinle istesen, o şeyin oluşmamasına engel ancak <span class="bold">takdir</span> olabilir!.</p>

    <p class="calibre8">Evet bunu da anladıysak…</p>

    <p class="calibre8">Sanırım, “<span class="bold">kurabiyedeki güç kaynağı”</span> çıktı ortaya!.</p>

    <p class="calibre8"><span class="bold">“Sen”deki Allah’ın yaratıcılığı!.</span></p>

    <p class="calibre8">Yöneliyorsun, <span class="bold"><span class="underline">vereceğine İNANÇLI olarak</span></span> <span class="bold">diliyorsun</span>; oluşması için <span class="bold"><span class="underline">himmetini</span></span> <span class="bold">o konu üzerinde topluyorsun</span> ve öylece talep ediyorsun… Dileğin oluyor!.</p>

    <p class="calibre8"><span class="bold">Kurabiyen sana icabet etmiş oluyor!!!.</span></p>

    <p class="calibre8">Putuna yaktığın mum; türbeye bağladığın çaput; adadığın horoz ya da kurban, senin dileğini yerine getirdi sanıyorsun!. Alnındaki gözlüğü sokakta arıyorsun!. Oysa <span class="bold">o şey, senin konsantrasyon objen</span>!</p>

    <p class="calibre8"><span class="bold">Anlatılanları anlamıyorsan, durum kötü!…</span></p>

    <p class="calibre8"><span class="bold">Anlamadığını da anlayamıyorsan, işte o zaman durum, vahim!.</span></p>

    <p class="calibre8">Dünya hayatı bir oyun ve eğlenceden başka bir şey değildir!.</p>

    <p class="calibre8">Başrolünde sen varsın <span class="bold">oyununun</span>!.</p>

    <p class="calibre8">Daima sen dürüstsündür, <span class="bold">değerler</span><span class="bold"><span class="underline">ine</span></span> <span class="bold">GÖRE</span>; başkaları eğri!.</p>

    <p class="calibre8"><span class="bold">Zannındaki göresel doğrularla</span> perdelenirsin, anlayışının sınırlılığı yüzünden; ama bakarsın ki bir gün, <span class="bold">senin eğriler</span> çok iyi bir yerde; şaşarsın!. Nereden çıktı bu, diye…</p>

    <p class="calibre8">Eleştirmezsin kendini, <span class="bold">niye bu bana böyle yaptı</span> veya böyle göründü, diye; gördüğüne, davranışına göre hüküm verip suçlarsın karşındakini; aklarsın kendini!..</p>

    <p class="calibre8">Oysa, ortaya koyduğun davranış karşılaştırmıştır seni, o hoşuna gitmeyenle!.</p>

    <p class="calibre8">İdrakında güneş tutulmuş; karanlıkta, yanlış değerlendirmeler yapmış; sonucunda bunlarla karşılaşmışındır!.</p>

    <p class="calibre8"><span class="bold">Ararsan kendinde ara; her ne var ise, kendinde var</span>! Diyen Zâtın bu işareti, neye idi acaba? “<span class="bold">Karşılaştığını oluşturan sensin</span>” de var mı ki bu uyarıda?</p>

    <p class="calibre8">Oyunu<span class="bold">nun</span> baş rolünde sen varsan; kaderini yaşıyorsan; başına gelenleri, <span class="bold">bâtınından çıkarttıklarınla</span> davet ediyorsan… Kurabiyelerini üretip, kâh o kurabiyelerden medet umup; kâh yiyorsan; bazen de <span class="bold">elinle yaptığın kurabiye</span> sert gelip dişini kırıyorsa; kime ne şikâyet hakkın olabilir ki?</p>

    <p class="calibre8"><span class="bold">Anlayışı sınırlıya anlatmada zorlandığım şu…</span></p>

    <p class="calibre8">Sen kendi oyununun baş aktörü veya aktristisin!… Sen, oyun bitince tek başına sahneden ayrılacak, tek başına gideceksin kulübene ya da sarayına!… <span class="bold">Sahnede kalacak, orada oyunda sahip oldukların</span>!</p>

    <p class="calibre8"><span class="bold">Kendini yetiştirmek için varsın bu dünyada… Kurabiyelerle, manitu para ya da seksle oyalanmak senin kârın değil!. Tapınmaktan vazgeç artık, manitupara’ya; ya da, manitusekse!</span></p>

    <p class="calibre8"><span class="bold">Boğulmak üzeresin suda; sana el uzatanı beğenmeyip, vermiyorsun elini!. Kurtulmak istiyorsan, vereceksin elini!. Al elimi, diyeni beklersen, bulursun bu arada ölümü!</span></p>

    <p class="calibre8">İnsan gençken bir deli kanlı oluyor sakin ve objektif düşünemiyor!..</p>

    <p class="calibre8">Yaşlanınca da akıl gücünü kaybediyor, tüm yaşamı boyunca bağlandıklarından kopup, gerçekçi değerlendirme yapamıyor!..</p>

    <p class="calibre8">Muhasebe yeteneğini kaybediyor; değerlendirmeleri alt-üst oluyor; <span class="bold">ne için yaşadığını unutuyor</span>; hedefi, <span class="bold">semanın krallığı</span> olmak yerine, <span class="bold">yeryüzü sultanlığı</span> oluyor!. <span class="bold">Başlıyor insanlarla didişmeye</span>!</p>

    <p class="calibre8">Oysa, bâtılı seçen, kendi seçmiştir!. Ve sen, bâtıl için yaratılmışsa, mücadeleyle onu asla kurtaramazsın!. Talebi yalnızca odur onun!</p>

    <p class="calibre8">Rasuller ve onların yolundan gidenler, asla <span class="bold">insanlarla didişmezler</span> ve mücadele etmezler!. Onlar, yaşamlarını korumak zorunda kalmadıkça kimseyle de savaşmamışlardır! Çünkü bilirler ki, <span class="bold">herkes ne için yaratılmışsa, ona o kolaylaşacak ve o yolu seçecektir</span>!. Bunun içindir ki <span class="bold">rasuller yalnızca tebliğ ile görevlidirler; onların yolarından gidenler de</span>!… Ama onlardan öğrendiklerini <span class="bold">dünya sultanlığı</span> için kullananlar da elbette ki çıkar!</p>

    <p class="calibre8"><span class="bold">Dostlarım bilelim ki biz Allah için yaratıldık!.</span></p>

    <p class="calibre8"><span class="bold">Kurabiyelerden medet ummayı bırakıp, kendimizdekini fark edelim; ve O’nu idrak edip, gereğini yaşamaya çalışalım ..</span></p>

    <p class="calibre8"><span class="bold">Dostumuz, bizi enfüsîmizdekine yönlendiren, onu anlatan ve yolunu gösterendir.</span></p>

    <p class="calibre8"><span class="bold">Düşmanımız, bizi çokluk mücadelesine sürükleyip, ömrümüzü dedikodu, gıybet gayyâsında tüketendir.</span></p>

    <p class="calibre8">Gününüzün ne kadarı ulaşmayı çok istediğiniz hedefe dönük uğraşı ile değerleniyor?…</p>

    <p class="calibre8">Gününüzün ne kadarı, yarınki hayatta sizin için bir değer ifade etmeyecek kişi veya nesnelerin laklakası ile tükeniyor?</p>

    <p class="calibre8"><span class="bold">Sohbet ehliyseniz, sözünüz ilim olsun, dedikodu değil!</span></p>

    <p class="calibre8">Dostum tekrar ediyorum…</p>

    <p class="calibre8"><span class="bold">Kurabiyenin kuvvesi senin inancından geliyor!.</span></p>

    <p class="calibre8"><span class="bold">O kuvveyi kurabiyeye vermek yerine hedefine ulaşmak için kullanırsan, semanın krallığına erersin.</span></p>

    <p class="calibre8"><span class="bold">Bâtınındaki Allah’a iman et ve ona göre yaşa!</span></p>

    <div class="calibre1"></div>

    <div class="mbppagebreak" id="calibre_pb_12"></div>
  </div>
</body>
</html>
