<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistemin Seslenişi - 2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="filepos230543"></div>

  <div class="calibre1" id="filepos239890">
    <p class="calibre6"><span class="bold"><span class="calibre7">KANDIRAMADIM!</span></span></p><br class="calibre1" />

    <p class="calibre8">Yutturamadım bilgisayarıma!.</p>

    <p class="calibre8">PC’de yazarken, yaptığım harf hatalarını düzeltme görevini yapan bir dosya var… Bu dosya, bir kelimeyi yanlış yazarsam, hemen ana programın devreye girip, kelimenin yanlış olduğu yolunda ikaz etmesini sağlıyor… Bende ise o dosyanın çalışmasını sağlayan “<span class="bold">mssp2_tr.lex</span>” dosyası kayıp!… Bu yüzden, yazarken yaptığım hataları, otomatik olarak görme imkânım yok…</p>

    <p class="calibre8">Sordum bilgisayarcı arkadaşlara, onlar da bulamadı ki, bana yollasınlar!.</p>

    <p class="calibre8">Ben de hemen Türk zekâsını devreye sokup olaya çözüm getirmeye çalıştım…</p>

    <p class="calibre8">“<span class="bold">mssp_tr.lex</span>” dosyasının adını değiştirdim “<span class="bold">rename</span>” ile ve oraya “<span class="bold">2</span>”yi ilave ettim… Oldu “<span class="bold">mssp2_tr.lex</span>”!..</p>

    <p class="calibre8"><span class="bold">OLMADI !.</span></p>

    <p class="calibre8">PC'ye yutturamadım! Kandıramadım PC'yi!…</p>

    <p class="calibre8">Lisanı hâl ile bana şöyle cevap verdi PC:</p>

    <p class="calibre8"><span class="bold">-Et beyinli sende!… Bol sıfırlı enflasyon beyinli!.. Zekân sıra beni kandırıp, çıkarına ulaşacağını sandın değil mi?</span></p>

    <p class="calibre8">İsim değiştirmekle, içerik değişmeyeceğini ne zaman anlayacaksın?</p>

    <p class="calibre8">İçerikte benim aradığım olmadıktan sonra, ne kadar isim değiştirirsen değiştir, arzuladığına kavuşamayacağını ne zaman anlayacaksın?</p>

    <p class="calibre8"><span class="bold">Hiç mi aklın yok!.</span></p>

    <p class="calibre8"><span class="bold">Ne kadar zeki olursan ol, akıllı olmadıkça hiç bir yere varamaz; sürünmekte devam edersin!.</span></p>

    <p class="calibre8"><span class="bold">Sistemden akıllılar yarar sağlar!. Zekiler ise nal toplar!.</span></p>

    <p class="calibre8"><span class="bold">İsmini sûfi koymakla, adamın içi, şuuru sûfi mi olur?</span></p>

    <p class="calibre8"><span class="bold">İsmini “müslüman” koymakla, bilinci “</span><span class="bold"><span class="underline">İslâm’ı kabul etmiş</span></span><span class="bold">” mi olur?</span></p>

    <p class="calibre8"><span class="bold">İsmini “mütevekkil” koymakla, adam “</span><span class="bold"><span class="underline">tevekkül sahibi</span></span><span class="bold">” midir?</span></p>

    <p class="calibre8"><span class="bold">Adı “mümin” ise, “</span><span class="bold"><span class="underline">şuurunda iman mı vardır</span></span><span class="bold">”?</span></p>

    <p class="calibre8"><span class="bold">İçinden çıktığın ülkenin nüfusu, yüzde 99 Müslüman, diyerek, insanlar, senin gibi beni de aldatmaya kalksa da; yüz binde kaç tane “</span><span class="bold"><span class="underline">iman ehli</span></span><span class="bold">” ve kaç tane “</span><span class="bold"><span class="underline">İslam Dinini anlayarak kabullenmiş</span></span><span class="bold">” insan vardır?</span></p>

    <p class="calibre8"><span class="bold">Senin yazdıklarını “</span><span class="bold"><span class="underline">oku</span></span><span class="bold">”duğunu sandığın insanlardan kaçı, yazdıkların istikametinde yaşamlarına yön verecek şekilde “</span><span class="bold"><span class="underline">oku</span></span><span class="bold">”yorlar?</span></p>

    <p class="calibre8"><span class="bold">Sonra da, “</span><span class="bold"><span class="underline">Biz Ahmed Hulûsi’yi okuyoruz</span></span><span class="bold">”, diyebiliyorlar?</span></p>

    <p class="calibre8"><span class="bold">Sen hiç, gül denmekle, devedikeninin yapı; şeker denmekle sulfatanın tad değiştirdiğini gördün mü?</span></p>

    <p class="calibre8"><span class="bold">Sen bu zekânla, ellerinle ürettiğin benim gibi bir PC’yi bile kandıramazken; kendini Yaratanı nasıl aldatıp; adını, “mümin”, “müslim” koymakla cennete gireceğini sanıyorsun!.</span></p>

    <p class="calibre8"><span class="bold">Et beyinli!.</span></p>

    <p class="calibre8"><span class="bold">Hormon yemekten, beyninin devreleri altüst olmuş!.</span></p>

    <p class="calibre8"><span class="bold">Beyinsiz yaşam, genel yaşam tarzın olmuş!.</span></p>

    <p class="calibre8"><span class="bold">Okuduğunu anlamadan, gereğini yaşamadan, jimnastik yapar gibi namaz kılarak, tanrını kandırmaya çalışıyorsun!</span></p>

    <p class="calibre8"><span class="bold">Günde 36 defa ölü kardeşinin çiğ etini yerken, oruçlu olduğunu iddia ediyorsun!. Yamyamlık yaşam zevkin olmuşken, vahşileri eleştiriyor; onlara atıp-tutuyorsun!.</span></p>

    <p class="calibre8"><span class="bold">Hayatında bir defa “</span><span class="bold"><span class="underline">Kelime-i Tevhid</span></span><span class="bold">”i fark etmemiş; “Kelime-i</span> <span class="bold"><span class="underline">şahadet</span></span><span class="bold">”in ülkesinden geçmemiş insanlara, “evliyâ”dan, mürşit, diyorsun!.</span></p>

    <p class="calibre8"><span class="bold">Ne zaman anlayacaksın, içeriğin, kavramın önemli olup, ismin sonradan geldiğini?</span></p>

    <p class="calibre8">Ne zaman idrak edeceksin, isimlendirmekle, müsemmanın değişmeyeceğini?</p>

    <p class="calibre8"><span class="bold">Ne zaman kavrayacaksın, yaşam düzeninin içeriğe göre sistemde gelişme gösterip; her birimin içeriğine göre sistemde yerini alacağını?</span></p>

    <p class="calibre8"><span class="bold">Hâlâ anlamayacak mısın, “ben şuyum” demekle “şöyle olunmayacağını”?</span></p>

    <p class="calibre8"><span class="bold">Sen bu et beynini, en az benim inorganik beynim kadar bile çalıştırmadan, aklını kullanmadan, nasıl düşünebiliyorsun cennete girebileceğini?</span></p>

    <p class="calibre8"><span class="bold">İşin gücün başkalarını adam(!) etmeye uğraşmak, onların kılık-kıyafetlerine şekil verip, devleti Müslüman etmeğe çalışmak!!!</span></p>

    <p class="calibre8"><span class="bold">Behey gâfil! “</span><span class="bold"><span class="underline">İslâm</span></span><span class="bold">”ın bahçesinden geçmemiş, “</span><span class="bold"><span class="underline">iman</span></span><span class="bold">”ın nelere nasıl olması gerekliliğinin ucuna değmemiş bu içeriğinle; ismin ne olursa olsun, hiç bir yere varamayacağını ne zaman anlayacaksın?</span></p>

    <p class="calibre8"><span class="bold">“Âhir zamanda adı mümin, müslim olan bin kişinin bir mescidi dolduracağı halde, içlerinden birinde bile iman bulunmayacağı” yolundaki ALLAH RASULÜ işaretini hiç mi dikkate almıyorsun?</span></p>

    <p class="calibre8"><span class="bold">Dünya nüfusunda, Müslümanların ilk defa Hıristiyanları geçip, sayıları 1.5 milyara uzandığı yazıldıysa; sen, içeriğin mi bu sayıda, olduğunu düşünüyorsun?</span></p>

    <p class="calibre8"><span class="bold">Aldatma kendini!.</span></p>

    <p class="calibre8"><span class="bold">Kandırma kendini!.</span></p>

    <p class="calibre8"><span class="bold">İçler acısı pişmanlığa salma kendini!.</span></p>

    <p class="calibre8"><span class="bold">Tüm yaşamın, kelimede ve isimde geçti!.</span></p>

    <p class="calibre8"><span class="bold">O yüzden bir defa bile “OKU”yamadın Kutsal Kitabı!..</span></p>

    <p class="calibre8"><span class="bold">O yüzden “OKU”yamadın Kur’ân-ı Kerîmi!.</span></p>

    <p class="calibre8"><span class="bold">Hep kelimeden yola çıktın ve bu açmazın içine düştün!.</span></p>

    <p class="calibre8"><span class="bold">Şunu anlayamadın!.</span></p>

    <p class="calibre8"><span class="bold">İsimler, kelimeler yalnızca birer işaret levhalarıdır… Sen o işaret levhalarını yüklenip, kendini zengin sandın!.</span></p>

    <p class="calibre8">Ahmak, bilgi ezberleyip, kendini âlim, ârif, veli sandı!.</p>

    <p class="calibre8"><span class="bold">İçerik?… Bomboş!… Tamtakır!…</span></p>

    <p class="calibre8"><span class="bold">Amaç, içeriğe ulaşıp onu elde etmektir!.. İşaret levhası kolleksiyonu yapmak, değil!.</span></p>

    <p class="calibre8"><span class="bold">“Rıbâ”, dedi; sen ise bunun hangi uygulamanın ismi olduğunu anlamadan, enflasyonun yüzde yüz olduğu ülkede, üç kuruşu olan ihtiyarı emekliyi, “FAİZ”ci diye değerlendirip, ateşle korkutup, ele muhtac ettin!… “</span><span class="bold"><span class="underline">Kâr payı</span></span><span class="bold">” ismiyle, önce “faiz” dediğine bu kez helâl elbisesi giydirdin!.</span></p>

    <p class="calibre8"><span class="bold">“</span><span class="bold"><span class="underline">Harama bakma</span></span><span class="bold">” dedi; gözüne gözlük, kafana örtü koyup, eve tv sokmadın!.. Oysa, “</span><span class="bold"><span class="underline">bakma</span></span><span class="bold">”nın, “</span><span class="bold"><span class="underline">haram olanı arzulama!</span></span><span class="bold">” içeriği taşıdığını anlamadın!.</span></p>

    <p class="calibre8"><span class="bold">Tüm yaşamın, denizin üstünde kelimeler teknesinde geçti, bir türlü</span> <span class="bold"><span class="underline">kavram ve içerik denizine dalamadın</span></span><span class="bold">!.</span></p>

    <p class="calibre8"><span class="bold">Kelime ve isimler perdesinden bir kere olsun geçemedin!..</span></p>

    <p class="calibre8"><span class="bold">“Allah”, dedi; Tanrı yaptın!.</span></p>

    <p class="calibre8"><span class="bold">“Rasul”, dedi, peygamber ettin!.</span></p>

    <p class="calibre8"><span class="bold">“Semâ”, dedi, gök ettin!</span></p>

    <p class="calibre8"><span class="bold">“İslâm Dini”ni yani “</span><span class="bold"><span class="underline">Allah sistem ve Düzenini kavra”</span></span> <span class="bold">dedi, “Müslümanım” diyerek işi bitirdiğini sandın!.</span></p>

    <p class="calibre8"><span class="bold">Şuurunda zerre kadar</span> <span class="bold"><span class="underline">Hazreti Muhammed’in</span></span> <span class="bold">tebliğ ettiği “</span><span class="bold"><span class="underline">iman</span></span><span class="bold">” anlayışı yokken; “müminim” diye kendini etiketleyerek, “iman” içeriğine sahip olduğunu ZAN ve iddia ettin!</span></p>

    <p class="calibre8"><span class="bold">Daha beynin mikrovoltun üstüne çıkmamışken, evrensel aydınlatıcı “mürşid” olduğunu sandın!.</span></p>

    <p class="calibre8"><span class="bold">Zavallı et beyinli, isim ve kelime perdeli, hayâl kulu!.</span></p>

    <p class="calibre8"><span class="bold">Şuur olduğunun bilincine ermemiş; “</span><span class="bold"><span class="underline">yukarda allah var</span></span><span class="bold">” diyen, tanrı kulu!</span></p>

    <p class="calibre8"><span class="bold">Sen bu bol sıfırlı kafa kağıdınla, ülkende, değerliyim diye kendini aldatırsın; ama, her rakkamı değer olan “</span><span class="bold"><span class="underline">ötekiler</span></span><span class="bold">”in ülkesine gittiğin zaman; sıfırlarının sıfır olduğunu gördüğünde, hâlin nice olur bilemem!.</span></p>

    <p class="calibre8"><span class="bold">Haydi var git, kendini aldatmaya devam et!… Kendini, âlim, ârif, velî, mürşid, müceddid, mehdi diye aldatmaya devam et; ve bu arada birazcık akıl bulursan, bir akıl hastahanesinde kendine oda ara!.</span></p>

    <p class="calibre8"><span class="bold">Belki sana orada,</span> <span class="bold"><span class="underline">önemli olanın isim ve kelime değil; içerik ve kavram olduğunu</span></span> <span class="bold">fark ettirebilirler! Seni kelime ve isimle uğraşmak yerine, onların işaret ettikleri,</span> <span class="bold"><span class="underline">olayları ve kavramları irdelemeye</span></span> <span class="bold">yönlendirebilirler!.</span></p>

    <p class="calibre8"><span class="bold">Umarım bundan sonra,</span> <span class="bold"><span class="underline">içerik değiştirmeden isim değiştirerek bir yere varamıyacağını</span></span> <span class="bold">anlamış; beni boş yere oyalamaktan vazgeçmiş olursun!”</span></p>

    <p class="calibre8">Tövbe, estağfirullah!.</p>

    <p class="calibre8">Bir harf ile oynayıp, zeki Türk milletinden bir fert olarak, soruna bir çözüm bulayım, dedim; işitmediğim lâf kalmadı!. PC, benden akıllı çıktı!.</p>

    <p class="calibre8">Kahrol, gerçekleri acı acı yüzüme vuran PC!… Çernobil virüsü gelsin hakkından!…</p>

    <p class="calibre8">Doğruları hazmedemediğimiz yerde, biz de işte böyle kaba güçle örteriz onları!. Yaşasın virüsler, virüslüler!. Onlar gelir gerçeklerin hakkından hepsini imha ederek; ve de <span class="bold"><span class="underline">sonuçlarına katlanarak</span></span>!</p>

    <p class="calibre8">Elbet bir gün, seninle başa çıkacak üç paralık bir <span class="bold">akıl bulabilirim</span> bir yerlerde…</p>

    <p class="calibre8">Bunun için de, bugünden tezi yok, bizim “<span class="bold">Wayne</span>”deki “<span class="bold">Homedepot</span>”dan aldığım, kripton ampullü el feneriyle dolaşmaya başlayacağım, yağmursuz bulutsuz güneş altında, açık havada dolaşmaya, aklı aramaya!..</p>

    <div class="calibre1"></div>

    <div class="mbppagebreak" id="calibre_pb_28"></div>
  </div>
</body>
</html>
