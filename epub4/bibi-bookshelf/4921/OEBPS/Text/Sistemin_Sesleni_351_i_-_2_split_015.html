<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistemin Seslenişi - 2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="filepos117456"></div>

  <div class="calibre1" id="filepos129297">
    <p class="calibre11"><span class="calibre5"><span class="bold"><span class="calibre7">AĞZINDAN ÇIKANI</span></span></span></p><br class="calibre1" />

    <p class="calibre8">Bilirsiniz dostlarım çok meşhur bir deyimdir bu…</p>

    <p class="calibre8">“<span class="bold">Ağzından çıkanı kulağın duyuyor mu?</span>”denir…</p>

    <p class="calibre8">Hiç düşündünüz mü bunun üzerinde biraz derin olarak?</p>

    <p class="calibre8">Buna yakın anlamda başka bir deyiş daha vardır…</p>

    <p class="calibre8">“<span class="bold">Dili belâsı!</span>” denir… Bazen de o “<span class="bold">dîli belâsı</span>” olur!.</p>

    <p class="calibre8">Elbette ki, “<span class="bold">ağız</span>” ve “<span class="bold">dil</span>” yalnızca bir araç… Alet!.. Ona hükmeden ise beyin!(?) (mi)…</p>

    <p class="calibre8">Hani bir de başka bir deyiş vardır gene…</p>

    <p class="calibre8"><span class="bold">“Büyük lokma ye, ama büyük söz söyleme!”</span></p>

    <p class="calibre8">Sözün büyüklüğü metreküple ölçülmüyor herhalde!</p>

    <p class="calibre8">Bunlara özetle işaret ettikten sonra, esas üzerinde durmak istediğimiz hususa gelelim.</p>

    <p class="calibre8">Söylediğiniz söz, ağzınızdan çıkan nereden geliyor acaba?</p>

    <p class="calibre8">Beyinden derseniz; elbette doğru!… Ama beyinde nasıl oluşuyor ve beyinden hangi etmenle açığa çıkıyor o fikir?</p>

    <p class="calibre8">Neden ağzımızdan çıkanın sonuçlarını yaşamaktayız?..</p>

    <p class="calibre8">Başımıza gelenlerin pek çoğu, geçmişte, hiç farkında olmadan bizden çıkanlardır… Belki bazılarını unutmuşuzdur bile… O an söyler geçeriz!..</p>

    <p class="calibre8">Sonra o söylediklerimizin sonuçları ile karşılaşınca da başlarız feryâdı figâna!.</p>

    <p class="calibre8"><span class="bold">“Nereden geldi bu başıma!”</span></p>

    <p class="calibre8">Talep senden çıktı!… Sen öyle olmasını istedin ve oldu!.</p>

    <p class="calibre8">Sen unutursun ama Allah unutmaz!.</p>

    <p class="calibre8">Ne ektiysen onu biçeceksin!.</p>

    <p class="calibre8">Dön geriye ve bak… Yazdıklarını, söylediklerini, düşündüklerini hatırlamaya çalış…</p>

    <p class="calibre8">Sen onu öylece düşündüğün anda, onun sonuçlarını da yaşamağa mahkûm ettin kendini… Ve lâkin bunun hiç farkında değilsin!.</p>

    <p class="calibre8">Hatırlayın şu uyarıyı:</p>

    <p class="calibre8">“Nefsinizde olanı (DÜŞÜNDÜĞÜNÜZÜ) açıklasanız da, açıklamasanız da, varlığınızdaki Allah size muhasebesini (sonuçlarını) yaşatır!”</p>

    <p class="calibre8">Şimdi isyana kalkabilirsiniz, “iyi ama ben nasıl düşünceme hâkim olabilirim” diyerekten… Bu hüküm veya oluş, açıklandığı zaman, bazıları da bunu yapmışlardı… <span class="underline">Ama bir şey değişmedi</span>!…</p>

    <p class="calibre8"><span class="bold">“Ve len tecide lisünnetillahi tebdila”</span></p>

    <p class="calibre8"><span class="bold">“Allah’ın sünneti (SİSTEMİ) kesinlikle değişmez!”</span></p>

    <p class="calibre8"><span class="bold">Unutmayın ki, Allah’ın ezelde yaratmış olduğu SİSTEMİ açıklayan Allah Rasulü, bu itirazlara karşı, bu sistemin işlemeyeceği yolunda bir açıklama getirmedi!.</span></p>

    <p class="calibre8">Atılan bir okun, havada giderken kendi kendine bir anda istikamet değiştirip başka bir yöne gittiğini gördünüz mü hiç?</p>

    <p class="calibre8"><span class="bold">Fikir, beyinden atılan ok gibidir</span>!. Düşünüldüğü anda işlevini yerine getirmeğe başlar!. Fikrin yaratıcısı Allah’tır!.</p>

    <p class="calibre8"><span class="bold">“Attığın zaman sen atmadın Atan Allah’tı!.”</span></p>

    <p class="calibre8"><span class="bold">“Seni de, fiîllerini de Allah yarattı!.”</span></p>

    <p class="calibre8">"<span class="bold">Allah</span>" ismiyle işaret edileni gökte bir “<span class="bold">TANRI</span>” gibi anlarsan, elbette bu muammayı çözemez; sayısız açmazla karşı karşıya kalırsın!…</p>

    <p class="calibre8">Bir de, “<span class="bold">Allah</span>” adıyla işaret edilenin, kendi varlığında gerçekte mevcut olan <span class="bold">BÂKÎ</span> olduğunu anlayabilsen… İşte o zaman muamma çözülmeye başlayacak!.</p>

    <p class="calibre8"><span class="bold">“Sizde istek oluşmaz Allah istemedikçe!.”</span></p>

    <p class="calibre8">Biraz daha çözüldü değil mi olay şimdi; eğer <span class="bold">isteyenin</span> gerçek kimliğini fark edebildiysek..</p>

    <p class="calibre8">Sen, “<span class="bold">fâni</span>”sin ezelden ebede… <span class="bold">Allah</span>, <span class="bold">“Bâkî”</span> ezelden ebede!.</p>

    <p class="calibre8">“<span class="bold">Yok</span>”tan ne var olur ki?… “<span class="bold">Yok</span>”!</p>

    <p class="calibre8">Öyle ise var sanılan türlü görüntündeki, “<span class="bold">Bâki</span>”, <span class="bold">AHAD</span>!.</p>

    <p class="calibre8">Ben gâfil, sanırım ki, “<span class="italic">ben diledim</span>”; oysa tüm melekler ve rasihûn şahâdet eder ki dileyen yalnızca “<span class="bold">Bâkî</span>”!.</p>

    <p class="calibre8">O zaman hemen bir ampul yanar ârifânın beyninde!…</p>

    <p class="calibre8"><span class="bold">“Hükmettiğimiz bir şeyin olmasını dilersek ol deriz; ve olur”!.</span></p>

    <p class="calibre8">Yukarıdaki mi dileyen; yukarıda, gökte bir yerlerde mi?…</p>

    <p class="calibre8">Yoksa, algıladığın veya algılayamadığın her şeyin hakikati olup; tümünden de “<span class="bold">Ganî</span>” olan; “<span class="bold">Bâkî</span>” mi?</p>

    <p class="calibre8">Senden, senin takdirini açığa çıkaranı tenzih ederim!.</p>

    <p class="calibre8">Hükmü veriyorsun; beyninle açığa çıkarıp, dilinle ortaya atıyorsun!… Sonra da, verdiğin hükmün &nbsp; sonuçlarını yaşayınca, şaşırıp kalıyorsun; “<span class="italic">ben böyle olmasını istememiştim</span>”, diye!.</p>

    <p class="calibre8">Değerli dostlarım…</p>

    <p class="calibre8">Eğer irfân yolunu tutmak istiyorsak…</p>

    <p class="calibre8">Ârif olmaya çalışalım her an; dilimizle “<span class="bold">Söyleyen</span>”i fark edelim!. Dillerde “<span class="bold">hitap eden</span>”i, fark edelim… Ve dahi, dillenenlerden, takdir edilmiş hükmü ve başa gelecekleri algılamaya çalışalım!.</p>

    <p class="calibre8">“<span class="italic">Ne düşünüyor benim hakkımda O</span>”; diye merak ediyorsan…</p>

    <p class="calibre8">Sorma karşındakine; kendine dön; düşüncene bak!.. Orada gördüklerin senin hakkındaki diledikleridir!.</p>

    <p class="calibre8">Sevdiğini düşünüyorsan; bil ki seviliyorsun Allah indinde!.</p>

    <p class="calibre8">Sevmeyip uzaklaşmak istiyorsan, senin uzaklaşman takdirden oluşuyor demektir!.</p>

    <p class="calibre8">Başarmayı kafana koymuşsan; başarmanı dilemiştir… Bıkıp yüz çeviriyorsan; ondan uzaklaşman takdirdekidir!.</p>

    <p class="calibre8">Zor bir yazı bu…</p>

    <p class="calibre8">Bilemiyorum işaret etmek istediklerimin ne kadarını fark ettirebileceğim; ama işaretimin ne olduğunu anlarsan, çok şeye bakış açın değişecek ve değerlendirmelerin çok daha huzurlu yapacak seni!.</p>

    <p class="calibre8">Diyen falancayı, değil; “<span class="bold">Dileyen</span>”i görerek, yaşamaya başlayacaksın artık ve kavgan bitecek!. Cehenneminin ateşi soğuyacak ve selâmet hâsıl olacak senin için!.</p>

    <p class="calibre8"><span class="bold">Ezelden ebede “SİSTEM”de inan ki hiç bir değişiklik yok ve olmaz!. Herkes, kendisinden çıkanların, düşüncesinden çıkanların sonuçlarını yaşayacak… Başına gelecekler hep kendisinden açığa çıkanların sonuçları olacak!.</span></p>

    <p class="calibre8">Bu yüzden de, “<span class="bold">Hasîb</span>”, yani, <span class="bold">yaptıklarının sonuçlarını görücü ve yaşayıcı olarak nefsin yeter</span>, denmiştir.</p>

    <p class="calibre8"><span class="bold">“Hasîb”lik, gelecekte bir günde değil; her dem, yaşanmaktadır; tıpkı tüm esmâ gibi!.</span></p>

    <p class="calibre8">Öyle ise, iyi düşünmeye çalışalım ki, iyiyle karşılaşıp, iyi yaşayalım!.</p>

    <p class="calibre8">Karşındaki için ne düşünürsen; kim olursa olsun, senin için de o düşündüğün oluşacaktır; bunu sakın unutma!</p>

    <p class="calibre8">Çark-ı felek dönüyor ve SİSTEM çalışıyor!.</p>

    <p class="calibre8"><span class="bold">Allah, “Bâkî”!.</span></p>

    <div class="calibre1"></div>

    <div class="mbppagebreak" id="calibre_pb_16"></div>
  </div>
</body>
</html>
