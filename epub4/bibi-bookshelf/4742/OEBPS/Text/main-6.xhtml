<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc"><a id="bookmark0"></a>[RUHİ MÜCERRET]</h1>

  <p>Kalbin ya paramparça kırılmak ya da taş gibi katılaşmak zorunda kaldığı bu dünyayı terk ediyorum.</p>

  <p><span style="font-weight:bold;">[NICHOLAS CHAMFORT’un intihar notu, 1741-1794]</span></p>

  <p><a id="bookmark1"></a><span style="font-weight:bold;">Yalan, aptallaştırır; hakikat, delirtir</span></p>

  <p>Hakikat, ölümü aydınlatırken hayatı karartır.</p>

  <p><a id="bookmark2"></a><span style="font-weight:bold;">[ALPER CANIGÜZ]</span></p>

  <p>Hiçbir şey göründüğü gibi değildir. Çünkü hiçbir şey görüntüden ibaret değildir.</p>

  <p>Bu kadim kaide, benim hikayemde de geçerli.</p>

  <p>Yalan insanı aptallaştırır, hakikat ise delirtir.</p>

  <p><span style="font-weight:bold;">*</span></p>

  <p>Dün gece Nazlı Hilal gittiğinden beri, acıklı bir beste çalmaktayken yaylım ateşine tutulan orkestra gibi dağılmıştım. Kaburgalarımdan içeri bir klima taktırmalıyım ki kalbim yanmasın. Ah, o gözlerini her kırpışında içimde bir ada sulara gömülüyordu. Onun-layken kendimi hem bir ziyafette, hem de zehirlenmiş gibi hissediyordum. Nazlı Hilal’e benzeyen bir voodoo bebeği yapıp ona “Seni seviyorum” diyerek öpücükler kondursam... Öyle çaresizim ki kara büyüden aşk namına medet umuyorum.</p>

  <p>Figen Negatif’in pişirdiği kahve midemin astarını delmişti.</p>

  <p>Helaya vardım. Haftanın her günü idrarım başka renkte akıyor: Pazartesi mavi, Salı turuncu, Çarşamba yeşil, Perşembe kırmızı...</p>

  <p>Salona dönüp koltuğa kurulunca tekrar hülyalara daldım.</p>

  <p>Kader, bütün ihtimallerin toplamıdır. Kıyametse, tüm ihtimallerin aynı anda gerçekleşmesi. Yanan mısır tarlasındaki korkuluk gibiydim. Varlığımın bir mana ve ehemmiyeti kalmamıştı. Kendimi ancak rüyalarda evimde hissediyordum. Hürriyetim ufalanmıştı. Aşk elinde patlarsa avucunu yalarsın. İnkar, kendini kandırmanın en</p>

  <p>rağbet gören türüdür. Ardından avutma gelir. Şümullü biçareliğime inkar kâr etmiyor, akut bedbahtlığım avuntuya mahal bırakmıyordu.</p>

  <p>Müebbet perhize mahkumum. Zira beslenecek bir gövdem yok. Silme psikolojik bir olgudan ibaretim. İsmimle müsemmayım. Künhüme varılabilir fakat imdadıma yetişilemez. Bende müspet yahut menfi her şey nazari. His var, vaka yok. Fikir mevcut, zikir mahdut, fiil namevcut.</p>

  <p>Buhranlar geçiren bendenizi hafakanlar basarken Avni Vav teşrif etti: “Ruhi Bey, haberler kötü.”</p>

  <p>“Hayırdır, gene n’oldu?”</p>

  <p>Nefes nefeseydi: “Civan Kazanova... trafik kazası geçirmiş.” “Subaru’ya bir şey olmuş mu?!” Hay aksi! Civan’ın durumunu sormak için açtığım ağzımdan çıkan münasebetsiz lakırdıya bakın hele.</p>

  <p>“Kül olup şehre saçılmış. Geriye sadece küllüğü kalmış.” Türünün son temsilcisi bir kuş gibi kederle öttüm: “Civan nasıl?” Avni Bey elindeki altıpatların topuzuna mermi yerleştiriyordu: “O çocuğun öcünü alacağız...”</p>

  <p>“Civan öldü mü?! Silahı nereden buldun? Kimden intikam alacağız?”</p>

  <p>“Genç dostumuz sizlere ömür. Tabanca hep yanımdaydı. Masum Cici’nin derisini tuzlayacağız... Lütfen hazırlanın da gidelim.”</p>

  <p>“Masum Cici’yi vurdum ya? Siz de şahitsiniz Avni Bey?” “Kolpacı bizi perdahladı. Hepsi dalga dümendi. Saklandığı deliği buldum. Derim ki, madrabazı tez elden zımbalayalım!”</p>

  <p>“Civan...” Kalbime müthiş bir yük bindi. Gözlerimden ütü gibi buhar püskürmeye başladı. “Civan, önceki gece Masum’un cesedini arabaya atıp gitmişti. Masum yaşıyor ve Civan mı öldü yani?”</p>

  <p>“Vaziyet biraz karışık mirim. Yolda anlatırım.”</p>

  <p>“Fakat... Biz intikam meleği değiliz?”</p>

  <p>“Bugün öyleyiz.”</p>

  <p>Yatak odamdaki keman kutusundan çıkardığım tüfeği, namlu aşağı gelecek şekilde omzuma astım. Üstüme de uzun bir pardösü giydim. Salona döndüm: “Ben hazırım.”</p>

  <p>Figen Negatif ardımızdan yetişti: “Ruhi Bey? Sabah sabah nereye böyle?”</p>

  <p>“Kainatta bahar temizliği yapmaya.”</p>

  <p>Merdivenden inerken Avni Bey’e sordum: “Civan’ı Masum Cici mi öldürdü?”</p>

  <p>“Hiç şüphesiz.”</p>

  <p>Basamaklarda kederden perişanlığa, kahırdan mahva adım atı-yordum. Hayatımın tüm bereketi kaçmıştı. Civan Kazanova... gencecik çocuk! Daha tabutumu taşıyacaktı. Cenaze namazımı kılacak, mezarımda dua okuyacaktı. Torununun torunu, uzaktan akrabandır. Ondan fazla şey umamazsın. Fakat, Civan birkaç ay zarfında can ciğer ahbabım olmuştu. Hoyratlığıma, huysuzluğuma, hınzırlığıma katlanmıştı. Daima hürmetkar, her dem neşeli, fasılasız amadeydi. Benden çok daha âkil, mümtaz ve muteberdi. Ona yadigar bıraktığım İstiklal Madalyasını çocuklarına devredecekti... Ah, benim kem talihim... Ne yazık ki dünyanın dönüşündeki intizam, zamanın akışında yok...</p>

  <p>Masum Cici’yi nedenini bilmeksizin vurmuştum. Artık biliyordum. Bu sefer elimden kurtulamayacaktı.</p>

  <p>Dış kapının önünde, AIDS kapmış bir Kartal bizi bekliyordu. Beyaz. Avni Vav şoför koltuğuna kuruldu: “Atla paşam.”</p>

  <p>Ön koltuğa yerleştim: “Bu arabayı da nereden buldunuz?”</p>

  <p>“Üvey kızımın üvey oğlundan.”</p>

  <p><span style="font-weight:bold;">*</span></p>

  <p>Bugün günlerden neydi? Tabii ya, Perşembe.</p>

  <p>İstanbul, hiç süpürülmemiş gibi görünüyordu. Şehir ters çevrilmiş, kanalizasyon yerüstüne çıkmıştı sanki.</p>

  <p>Avni Vav, anlattıklarını Kartal’ın kirli ön camından okuyor gibiydi: “Haydarpaşa Garı’nda şahit olduğumuz kaza var ya, hani tren gemiye çarpmıştı, işte o iş Masum Cici’nin başının altından çıktı. Zehra Zarifoğlu’nu ayartıp ketenpereye getirmiş. Kızcağız da, malum, kendini gar binasından atıverdi. Allah rahmet eylesin. Zülfikar Bey, torununa Masum’un tuzak kurduğunu ve onu intihara sürüklediğini anlamıştı. Sizden bu nedenle Masum Cici’yi haklamanızı istedi.”</p>

  <p>Sahte bir şiveyle konuştum: “Maşallah bârekallah... Avni Bey, pimpirikli dahi dedektif Adrian Monk sizi görse komplekse girer alimallah.”</p>

  <p>“Teveccühünüz.”</p>

  <p>“Peki, dazlak hortlağın yerini nasıl tespit ettiniz? Nereye gidiyoruz?” diye sual ettim.</p>

  <p>“Bu fasarya fırıldakçının bir şirketi var. Şile’de. Malum, ben hafiye romanları yazıyorum Ruhi Bey. İz sürmede üstüme yoktur.”</p>

  <p>“Benim yüzümden! Civan’a Masum Cici’yi bulmasını ben söylemiştim Avni Bey!.. Onu katilin ayağına yolladım!”</p>

  <p>“Yanılıyorsunuz azizim. Sizi temin ederim, Civan’a bir zararınız dokunmadı. Aksine gayet fayda sundunuz. Müsterih olun.”</p>

  <p>“Çok pişmanım... Kabahati kimseye atamıyorum da. Herkes öldü... Ben gene kazık gibi çakıldım kaldım...”</p>

  <p><a id="bookmark3"></a><span style="font-weight:bold;">Canlı bağlantı</span></p>

  <p>İki elim kan içinde Her yanım yara içinde Gözüm toprağın içinde Âlem beni sağ sanıyor</p>

  <p><a id="bookmark4"></a><span style="font-weight:bold;">[HAYRİ KURU, 1899-1977,</span> <span style="font-weight:bold;font-style:italic;">Tekrar-ı Cinâyât: Hortlak Rutini]</span></p>

  <p>Avni Vav, tıknefes Kartal’ı bir paulownia bahçesinin önünde durdurdu. Bahçede perili bir kulübe. Pencerelerinden yarasalar her an sökün edebilir. Havaya bir tuzak tenhalığı hakim. Sırat köprüsünde iki baletiz. Ağaçların içine eşekarıları kendi demokratik uygarlıklarını kurmuş. Vızır vızır tartışıyorlar. Yaş pasta kıvamındaki toprakta iki adımda bir kayıyorduk. Budaklı kulübedeki metalik asansörle yerin yedi kat dibine indik. Pardösümün altındaki tüfeği kontrol ettim. Avni Vav da belindeki altıpatları ceketinin yan cebine nakletti.</p>

  <p>“Bismillahirrahmanirrahim. ”</p>

  <p>Kapı açıldı.</p>

  <p>Parfüm şişesi gibi aydınlık bir ofis. Rayları sökülmüş metro istasyonunu veya rafları boşaltılmış süpermarketi andırıyor. Civelek oğlanlar, ahu kızlar; resmî davete katılmış Legolar gibi giyinmişler. Plastik ve camdan kesilme geometrik cisimlerin arasından tayyörlü bir kızıl çıkageldi. Ne güzel, ne de çirkin. Birleşmiş Milletler stajyeri gibi tarafsız: “Hoş geldiniz Ruhi Bey. Size nasıl yardımcı olabilirim?” Namım buralara kadar ulaşmıştı demek.</p>

  <p>“Biz, Masum Cici’yle görüşecektik.”</p>

  <p>“Dilerseniz siz şöyle buyurun, birer kahve için, ben de Masum</p>

  <p>Bey’e geldiğinizi haber vereyim.” Kız, cümlelerindeki her noktalama işaretinde, piyano tuşlarını andıran dişlerini göstererek gülümsüyordu.</p>

  <p>“Eyvallah.”</p>

  <p>Avni Vav’la ikimiz deri koltuklara iliştik. Miki Fare’nin birinci dereceden akrabasına benzeyen bir kızın servis ettiği kahveleri keyifsizce höpürdetiyoruz. Avni Bey, sağı solu tetkik ediyor. Göz kararı kadastro yapıyor. Ben de paravanların arasında belirip kaybolan dilberlere içimden puan veriyorum. İntikam, tabiatı gereği, nezaket sınırlarını aşar. Lâkin biz saksıdaki süs biberleri gibi bakınıyoruz.</p>

  <p>Yeraltında ayarım bozuldu. 1 dakika yarım saat sürüyor. Bıktırıcı bir tatil. Civan’ı düşünüyorum. Tüm o ölen akrabalarımı, arkadaşlarımı. Belki hepimiz ölüyüz? Masum Cici nasıl dirildi? İhtimal, bu dünya, öbür dünyadır? Bilmediğimiz sırlar vardır? Hatırladıklarımız aslında yaşanmamıştır? 100 yılı devirince, otomatikman ya filozof oluyorsunuz ya deli.</p>

  <p>Avni Vav kulağıma eğildi: “Güvenlik görevlisi yok, çok tuhaf.”</p>

  <p>“Çokoprens almaya gitmiştir” diye fikir yürüttüm.</p>

  <p>Kahveler bitmişti. Teyakkuzdan rehavete doğru seyrediyorduk. Birden “Beni anlamaya çalışmaktan vazgeç Avni Vav!” diye haykırdım.</p>

  <p>“N’oldu, Ruhi Bey?”</p>

  <p>“Ben, Ruhi değilim, Masum Cici’yim!” dedim.</p>

  <p>Kelimeler benim ağzımdan çıkıyordu, fakat konuşan ben değildim. Lokal anestezi ile ameliyat edilmek gibi.</p>

  <p>Hayret, Avni Vav duruma şaşırmamıştı: “İstiklal Harbi gazisi Ruhi Mücerret’i telefon olarak mı kullanıyorsunuz?!”</p>

  <p>“Tam isabet! Canlı bağlantı!” Dehşete gark olmuştum. Hakikaten, Masum Cici’nin el kuklasıydım! Mümkünü yok, kendi namıma konuşamıyor, dilime söz geçiremiyordum!</p>

  <p>Avni Vav silahını çekip ağzıma soktu! “Derhal buraya gelmezsen Ruhi Mücerret’i öldürürüm!” Şoktaydım.</p>

  <p>Namlunun tadını pek beğenmedim. Masum Cici’nin hoparlörü olan hançeremden susuz gargara sesi duyuldu.</p>

  <p>Koridorun köşesinde tam teçhizatlı bir vurucu tim belirdi. HK 416 tüfeklerinin lazer pointer’larından çıkan kırmızı ışınlar üstümüzde dolaşıyordu!</p>

  <p>Öldürmem gereken düşman içime kaçmıştı! Biricik silah arkadaşım, tabancasını takma dişlerimin arasına daldırmıştı! Ve robot asker mangası, otomatik tüfeklerini bize nişanlamıştı!</p>

  <p>Askerlerden biri kaskının ardından “Silahlarınızı bırakın, teslim olun!”</p>

  <p>Neden ateş etmiyorlardı? Avni Vav’ın muhakkak bir bildiği vardı. Aziz dostumun eli titriyor, namlu ağzımda takırdıyordu! Gözleri dolmuştu. Tehdit ile blöf arasındaki muallak boşlukta on saniye kadar sallandım. Asansörün kapısı açıldı. Pardösülü, sarışın bir afet-i devran zuhur etti. Saçını, Van Gogh boyamıştı sanki. Önce askerlere, ardından bize bakıp halojen lamba gibi sıcak gülümsedi. Anlaşılan, manzarayı beğenmişti. Hatunun güzelliği ile zekası arasındaki uçurum baş döndürücüydü. İçeriye yöneldi. Askerlerin yanından geçti. Topuklu ayakkabılarının vezinli takırtıları duyuluyordu. Fesüphanallah.</p>

  <p>DUF! DUF! DUF! DUF! DUF! DUF! DUF! DUF! DUF!</p>

  <p>Askerler patır patır düşüp yere serildiler! Arka tarafta personelin panik çığlıkları duyuldu. Zemine yayılan kan, siyah üzüm pekmezi kıvamındaydı.</p>

  <p>Sarışının ellerindeki bir çift Smith&amp;Wesson’ın [M-29,44 Mag-num] namluları tütüyordu! Bir anda ortalık salça festivali alanına dönmüştü. Askerlerden biri doğrulmayı denedi. Kurtarıcı meleğimiz öyle bir tekme indirdi ki, adamın kaskıyla birlikte suratı da dağıldı!</p>

  <p>Avni Vav silahını nihayet ağzımdan çekti. İkimiz de sarışına bakakalmıştık.</p>

  <p>“Masum Cici’ye zarar vermenize müsaade etmeyeceğim!” Elimle ağzımı sımsıkı kapattım. “Immmph! Hınnnmmm! Imppp!” Dilim ve damağım arasındaki basınçla baş etmeye çalışıyordum.</p>

  <p>Sarışın, bize doğru seğirtti: “Benim adım Fujer. Doktorum. Size yardım etmek için buradayım. Haydi, Masum Cici’nin işini bitirelim!”</p>

  <p><a id="bookmark5"></a><span style="font-weight:bold;">Son nefesim yahut Cici cinayet</span></p>

  <p>Bundan sonrasını ancak müzik anlatabilir.</p>

  <p><span style="font-weight:bold;">[IVAN TURGENYEV1818-1883]</span></p>

  <p>Camları jaluzili odanın kapısını nazikçe açıyorum. Masum Cici sigara yakıyor. Kaçıp saklanacağını veya bize mukavemet edeceğini sanmıştım. Gayet sakindi: “Şu anda bu odada dört kamera var... Canlı yayında cinayet işlemek isteyen, buyursun.”</p>

  <p>Şu Masum Cici o kadar da gaddar değil anlaşılan. Hatta iyi kalpli bile sayılır. Baksanıza, bir tek kendisinin manyak olduğunu sanıyor.</p>

  <p>Hiç tereddüt etmeden içeri dalıyorum. Bir an öylece dikiliyorum: “Kolla kendini harami bozuntusu!”</p>

  <p>“İnsanlık için küçük bir adım, fakat bir bunak için büyük bir cüret!” diyerek dudağını büküyor. Pardösümün altından Berthier’yi çıkarıp nişan almaksızın ateş ediyorum: DUF! Masum Cici’nin dazlak kafası, kızıl bir bulutun içinde kalıyor!</p>

  <p>Muz kabuğuna basıp kayarak yeri öpmüş maymun kadar şaşkın bakıyor.</p>

  <p>Can çekişirken devasa egosunun altında eziliyor.</p>

  <p>Sigarası ağzından düşüyor.</p>

  <p>“Tüm... kötülüklerin... sona erdiğini görebilmek için... kıyamete... ermek isterdim!” diyor ve kollarını denizyıldızı şeklinde açarak ruhunu teslim ediyor.</p>

  <p>Tüfeğim elimden düşüyor.</p>

  <p>Kalbimin içinden bir tel çekiliyor. Vadem doldu. Mükemmel zamanlama! Cinayeti, ecel randevusuna denk getirdim! Dünyayı kurtarır kurtarmaz dünyadan kurtuluyorum! Lâkin... dilim dizginlenmiş vaziyette. Konuşamıyorum. Masum Cici’nin masasındaki kan birikintisinde Nazlı Hilal’in sureti mi yansıyor?</p>

  <p>0 ila 100 yaş arasındaki 10 saniyelik süre bitti bile.</p>

  <p>Canımın, bedenimden tarihî ve upuzun bir kılıç gibi çıktığını hissediyorum.</p>

  <p>Ve son nefesimi veriyorum.</p>

  <p><span style="font-weight:bold;">*</span></p>

  <p>îşte, Civan Kazanova karşımda!</p>

  <p>Ölüm dediğin, kavuşmadır!</p>

  <p>“Ruhi Bey...”</p>

  <p>“Civan, canım oğlum...”</p>

  <p>Sırtüstü uzanmış vaziyetteyim. Nazlı Hilal’in yüzü beliriyor! Avni Vav, Ozan, Fujer, hepsi etrafımdalar.</p>

  <p>Askerî törenlerdeki gibi bir dakika sessizlik.</p>

  <p>“Ne?! Yaşıyor muyum yani?.. Sen, Civan?..”</p>

  <p>“îkimiz de öldük efendim. Fakat geri döndük.”</p>

  <p>“Neden? Nasıl?”</p>

  <p>“Bir çizgi romandaki dua sayesinde.”</p>

  <p>“Bu bana reva mı Civan?..”</p>

  <p>“Ruhi Bey... Kelime-i şahadet...”</p>

  <p>Karşımda, tüm sevdiklerimin gözleri yaşlarla dolup taşmıştı.</p>

  <p>“Siz?..”</p>

  <p>“Ben, Serpil Silahlıperi” dedi gencecik bir kız.</p>

  <p>Yanındaki küçük cimcime “Benim adım da Sahra, çok memnun oldum beyefendi” diye cıvıldadı.</p>

  <p>Dünya ben öldükten sonra daha hızlı dönecekti. Ve hayat başka romanlarda devam edecek...</p>

  <p>Herkesle tek tek vedalaştım.</p>

  <p>Yazık ki ömrün ilk ve son nefeslerinde kahkahaya yer yoktur.</p>

  <p>Nazlı Hilal avucumu öptü: Bir anlık ebediyet... Şimdiye dek bizi hayat ayırmıştı, artık ölüm ayıracak. Cennete gidersem, meleklerden onun bir fotoğrafını isteyeceğim.</p>

  <p>Allah’a ısmarladık sabırlı okuyucum. Siz de hakkınızı helal edin n’olur.</p>

  <p>“Eşhedü en lâ ilâhe illallah, ve eşhedü enne Muhammeden sulullah.”</p>

  <p>[«u)l &nbsp;&nbsp;&nbsp;<span style="font-weight:bold;font-style:italic;">XAA.a</span> jl <span style="font-weight:bold;font-style:italic;">j</span> &lt;uil <span style="font-weight:bold;">V|</span> ‘‘-l} <span style="font-weight:bold;">V</span> j’i</p>

  <p><a id="bookmark6"></a><span style="font-weight:bold;">[Şimdi reklamlar.]</span></p>

  <p><br /></p>
</body>
</html>
