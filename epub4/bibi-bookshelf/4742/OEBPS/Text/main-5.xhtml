<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a><span style="font-weight:bold;">Tüm insanlığın inandığı pembe yalanlar</span></h1>

  <p>Kesik Baş İlköğretim Okulu’nun öğretmenler odasındaki televizyondan, canlı yayınlanan Ankara’daki 19 Mayıs kutlama törenini izliyordum: Ruhi Mücerret kürsüye davet edildi.</p>

  <p>Onun ekranda söylediği cümleler, aynı anda benim ağzımdan da çıkıyordu. Çenemi kapatamıyordum. Kelimeler kan gibi dökülüp saçılıyordu:</p>

  <p><span style="font-weight:bold;font-style:italic;">“Biz savaşı CNN’de izleyemedik... Philips LCD televizyonlar yoktu... Muharebeyi uzaktan kumanda edemedik... Siperde, bombardıman dinince Dardanel ton balığı konservesi yiyip Sütaş ayranı kafaya diktikten sonra afiyetle bir Marlboro tüttüremedik... Yorgunluk kahvesini ancak harpten 70 sene sonra höpürdetebildim: Jacobs Gold... Görüyorum ki sizler atletizmin dikenli yollarında Adidas’la-rmızla son sürat ilerliyorsunuz. Biz ise şehitlerin ayağındaki kara lastikleri söküyorduk. Yaylım ateşi başlayınca yalınayak yayalık tat vermiyordu zira. [...] Muhtaç olduğunuz kudret... internetteki alışveriş sitelerinde mevcuttur. Kızlara tavsiyem... J’adore’dan şaşmayın... Erkeklere nasihatim... J’adore’u takip edin...”</span></p>

  <p>Bunun anlamı ne? Ruhi Bey’in beynine gönderilen sinyaller yanlışlıkla bana da mı geliyor?</p>

  <p>Ankara’daki sahaya yağmurla birlikte bir helikopter iniyordu. Yağmurun aksine yere değmeden havada asılı kalmıştı. Helikopterin içinden kar maskeli bir komando timi, makineli tüfeklerle Ruhi Mücerret’i taradı!!! Son Gazi, paramparça dağılan kürsüden uçarak ıslak çimlere devrildi. Bir çığlık boğazıma kadar yükseldi fakat sesim çıkmıyordu. Kabuslardaki gibi. Can çekişen Ruhi Bey’le bir ağızdan <span style="font-weight:bold;font-style:italic;">“Kaderini çizerken cetvel kullanamazsın... Fakat BMW kullanabilirsin”</span> dedim. Gözyaşlarını, yanaklarımın asfaltında sıcak lastik izleri bırakıyordu: <span style="font-weight:bold;font-style:italic;">Bin... yaşa!”</span></p>

  <p>Odadaki diğer öğretmenler bir televizyona bir bana bakıyorlardı. Her zamankinden daha şapşal görünüyorlardı. Sanırım ben de öyle.</p>

  <p>Dışarı fırladım. Bahçedeki arabama doğru yalpalayarak yürürken, ne yapmam gerektiğini düşünüyordum. Olimpiyat halkaları gibi içiçe geçmiş fasit dairelerin birinden diğerine atlıyordum.</p>

  <p>Salya sümük ağlıyordum. Yapışkan bir yağmur yağıyordu sanki.</p>

  <p>Dünya ters dönmüştü ve göğe doğru düşüyordum.</p>

  <p>Telefonum çaldı. Fujer. “Civan, Ruhi Mücerret ölmedi.”</p>

  <p>“Onu vurdular Fujer, 100 yaşındaki bir kahramanı, reklam kokan bir cesede dönüştürdüler!”</p>

  <p>“Beni dikkatli dinle. Eğer bu meseleyle ilgili herhangi bir şey yapılmazsa, Ruhi Mücerret’in sorununa ben çözüm bulacağım. Anladın mı?”</p>

  <p>Hüngürdüyordum. “Fujer... Hiçbir şey anlamıyorum...”</p>

  <p>Sinirlenmişti: “Ruhi Bey yaşıyor! Bunun nesini anlamıyorsun? Boş yere ağlama Civan, sana yakışmıyor!”</p>

  <p>“Yaşıyor mu? Bunu nasıl bilebilirsin?” Arabamın yanma gelmiştim. Mecalim tükenmişti. Düşmemek için bir elimi cama dayamıştım.</p>

  <p>“Tekrar ediyorum: Problemi de çözeceğim.”</p>

  <p>Fujer Fuji, Ruhi Mücerret’in beynindeki çipi ameliyatla alabileceğini söylüyordu. Fakat bunu ifade ederken telefonda ‘Beyin, çip, ameliyat’ kelimelerini kullanmak istemiyordu. Bense beyinsiz olduğum için bir beyin cerrahıyla konuştuğumu idrak edemiyordum. Zırıldayarak sordum: “American Express kredi kartı üzerine yemin eder misin?”</p>

  <p>Telefon kapandı: Diiiiiiit.</p>

  <h1 id="sigil_toc_id_4"><a id="bookmark1"></a><span style="font-weight:bold;">Mutsuz kimselerin şerrinden sakın</span></h1>

  <p>Duaların kabul olsun istiyorsan, başkaları için dua et.</p>

  <p><span style="font-weight:bold;">[OKELLO OCULI]</span></p>

  <p>Fujer Fuji haklıydı. Ruhi Mücerret’in gövdesine saplanan 17 kurşuna rağmen ölmediği müjdelenmişti.</p>

  <p>İlk tıbbi müdahaleyi Ankara’da yaptıktan sonra, Ruhi Mücerret’i Genelkurmay Başkanlığı’na ait bir jetle İstanbul’a naklettiler. Askerî hastanede tedaviye başlandı. Bütün bunlar, Pakt’ın portföyünde envaiçeşit beyin bulunduğuna işaretti.</p>

  <p>Ruhi Bey’i hastanede geçirdiği her gün ziyaret ediyorum. İlk gidişimde bebekler gibi uyuyordu. Onun bir zamanlar gerçekten bebek olduğuna inanmak zordu. Yaşlı bir adam olmak için doğmuştu. Altında hiç yara bulunmadığını bilsem de, bacakları ve gövdesindeki sargıların görünümü beni rahatsız etmişti. Başucunda bir saatten fazla bekledim. Dalgınlaştığım bir anda, sesiyle irkildim: “Hâlâ burada mısın?”</p>

  <p>“Evet efendim, yanınızdayım.”</p>

  <p>Derin nefesler alarak, iniltili bir sesle devam etti: “Sana değil, kendime diyorum Civan... Her defasında, ertesi gün gözümü öbür dünyada açacağımı düşünüyorum... Lâkin heyhat...”</p>

  <p>“Su ister misiniz? Şişelenmiş <span style="font-weight:bold;font-style:italic;">Hayat</span> suları sizi ferahlatacaktır.”</p>

  <p>“Benim nezdimde en muteber kaynak suyu <span style="font-weight:bold;font-style:italic;">Erikli’</span>dir. Tadını bu kauçuk dilimle ben bile ayırt edebiliyorum.”</p>

  <p>Şifonyerin üstündeki cam sürahiden bardağa doldurduğum suyu içmesi için doğrulmasına yardım ettim. Markaları hiç anmamışız gibi.</p>

  <p>Suyu birkaç yudumda içti. “Elhamdülillah” diyerek bardağı geri verdi. “Biliyor musun Civan, bazen... alakasız laflar telaffuz ediyorum. Bu da beni yeise sürüklüyor.”</p>

  <p><span style="font-weight:bold;font-style:italic;">Bilmez miyim?</span> “Kanaatimce gayet insicamlı konuşuyorsunuz.”</p>

  <p>“Hayır... Korkum o ki, son nefeste kelime-i şahadet getiremeyeceğim.”</p>

  <p>“Müsterih olunuz lütfen. Sizin itikadınızın sağlamlığına dair bilgi, ahret arşivlerindeki dosyalarda zaten kayıtlıdır.”</p>

  <p>“İnşallah...”</p>

  <p>“Ayrıca, ölüm döşeğinde değil, normal şartlarda ne söylediğiniz önemlidir.”</p>

  <p>“Kim demiş?”</p>

  <p>“AvniVav.”</p>

  <p>“Uçarken yumurtluyor...” dedi ve tekrar uykuya daldı.</p>

  <p>Ruhi Mücerret’in doktoruyla baş başa görüştüm. Bana olayın total sahteliğiyle uyumlu otomatik kıtırbomları dizdikten sonra kulağıma eğilip “Parietal lobdaki çipi de alacağız” diye fısıldadı.</p>

  <p>Artık emindim: Bu dünyadaki her iş, aptalların söylediği yalanlara bağlıydı.</p>

  <p>Hastaneden ayrılırken asansörden inince Avni Vav’la karşılaştık. Birkaç saniye durup bakıştık. Yanıma sokuldu ve sır verircesine fısıldadı: “Söylediğimiz tüm sözler ya dua ya bedduadır.”</p>

  <p>“O halde iyiliğe ulaşmayı mı, kötülükten kaçınmayı mı dilemeli?”</p>

  <p>“Evvela, mutsuz kimselerin şerrinden sakın” dedi ve asansöre binip düğmeye bastı. Tam o esnada tekerlekli sedyeye yatırılmış kan revan içinde bir adam acil servise taşınıyor, “Allah’ım!.. Yardım et! Ölmek istemiyorum!” diye haykırıyordu.</p>

  <h1 id="sigil_toc_id_5"><a id="bookmark2"></a><span style="font-weight:bold;">Uçurumun dibini boylamadan önce manzaranın tadını çıkar</span></h1>

  <p>Her şey yolundaysa, yeterince hızlı gitmiyorsunuz demektir.</p>

  <p><span style="font-weight:bold;">[MARIO ANDRETTI]</span></p>

  <p>Savaşlar, uçak kazaları ve suikastlardan sağ salim kurtulan tescilli gazi, tüm dünyanın gündemindeydi.</p>

  <p>ABD Başkanı Barack Obama bile Ruhi Mücerret’ten bahsediyordu.</p>

  <p>Tüm bu görkemli anormalliklere ben sebep olmuştum.</p>

  <p>Ozan için oyuncak askerler neyse, Masum Cici için Ruhi Mücerret oydu.</p>

  <p>Pakt’m degmancı katilleri, şarlatan doktorlarla paslaşıyordu.</p>

  <p>Tüm insanlığa umut veren pembe yalanlar tasarlıyorlardı.</p>

  <p>Dünyanın ontolojik dingildekliğiyle uyumlu bir katakulli.</p>

  <p>Sekiz gün sonra her şey yeniden değişti.</p>

  <p>Arabayla eve dönerken, sorular, stadyumdan dağılan holiganlar gibi kafama doluşuyordu: Son gazinin beynindeki şeytantırnağı-nı sökecekler miydi? Serpil Silahlıperi’yle eski günlerdeki mutluluğumuzu güncelleyebilecek miydik? Sahra’ya babalık edebilecek miydim? Masum Cici hepimizi öldürürse?! Tam da kafatasımdaki dijital leblebi sayesinde, Masum Cici’ye hedefleri tanıtmıştım. Terör çorbasında benim de tuzum bulunuyordu.</p>

  <p>Subaru’nun teybinde Ghazal Shakeri’nin <span style="font-weight:bold;font-style:italic;">Song of the Red Dervish’ı</span> çalıyordu.</p>

  <p>Üzgündüm.</p>

  <p>Eve ulaştığımda kapıyı Serpil Silahlıperi açtı. Kalbimin kurdelesini tutup çekerek fiyongunu çözdü. Varlığı, varlığıma kesinlik kazandırıyordu.</p>

  <p>Evcilik oynuyorduk sanki.</p>

  <p>İş elbisem olan polyester eşofmanı çıkarıp, penye eşofmanımı giydim.</p>

  <p>Beş dakika sonra Serpil Silahlıperi’yle balkonda çay içiyorduk.</p>

  <p>Yanımdaki masada Ülker Dido, yo Eti Hoşbeş, ı-ıh Nestle Crunch duruyordu.</p>

  <p>Ozan ile Sahra arka bahçede çimlerin arasındaki kertenkele, solucan ve böcekleri izliyorlar. Çiçeklerin taçyapraklarım koparıyorlar.</p>

  <p>“Nazlı Hilal ne zaman dönecek?” diye sordu Serpil.</p>

  <p>“Saat yedide.”</p>

  <p>Başını omzuma yasladı. Ve evrendeki tüm taşlar yerine oturdu. Sessizce iç çekti. Onsuz ben bir hiçtim. Serpil Silahlıperi’nin yerine başkasını koyamazdım. Kaderim, anlamım, benliğim onun tasarrufu altındaydı.</p>

  <p>Usulca saçlarını kokladım.</p>

  <p>Bedri Dubara’nın en az Timur Tümör kadar tiksinç olduğunu bilmiyordu. Ziyanı yok.</p>

  <p>Ölüm bizi bir kavuşturup bir ayırıyordu. Kaderimiz, birkaç kaderin sayfalarının copy-paste edilmesiyle oluşturulmuştu sanki. Alın-yazımız bir intihaldi. Nedenler ile sonuçlar arasında münasebet yoktu. Ufukta ecelin bayrakları belirmişti. Aşkımız bir moladan ibaretti.</p>

  <p>Gönlümün biricik sultanıydı. Serpil’le aramızdaki bağın sağladığından başka bir hayat yoktu bana. Lütfü da hoştu, kahrı da. Beni yaşatan şey, işte bu kırk kancalı zırdelilikti. Ruhi Mücerret “Cennet insanın doğal ortamı, anavatanıdır” demişti. Serpil Silahlıperi’nin yamndayken, yuvamdaydım.</p>

  <p>Şükürler olsun.</p>

  <p>Ecel tarafından nakavt edilmekten son anda kurtulmuştum. Enkaz altında can veren nişanlım dirilmiş, hiç doğmayan çocuğum büyümüştü. Kemik iliği dokusu nakline ihtiyaç duyan yeğenimin iyileşmesi için ben seçilmiştim. Ruhi MücerretTe tanışmıştım. Piyango bana çıkmıştı. Bunca şansı bir insan taşıyabilir mi? Her şey daha ne kadar iyiye gidebilir? Zirveyi mesken tutmak kimsenin harcı değildi. Uçurumun dibini boylamadan önce manzaranın tadına varmaya bakıyordum. Benim saadetim, sanırım başkalarının hayatında açılabilen türde bir paketti. Nazlı Hilal, Ozan, Serpil Silahlı-peri, Sahra, Ruhi Mücerret ve tabii Masum Cici’yi sevindiren bir vasıtadan ibaretti. Fujer Fuji? Ona faydam dokunmamıştı. Aksine hep o beni kollamıştı...</p>

  <p>“Deprem olduğu gece....” dedim, “bana ne söyleyecektin?”</p>

  <p>“Efendim canım?”</p>

  <p>“Telefonda konuşuyorduk. Sen en son ‘Sevgilim, bak ne diyeceğim...’ dedin ve hat kesildi. Yıllarca, sözünün devamını merak ettim.”</p>

  <p>“Haaa? Şey, ‘Jasmin Dizdar’m <span style="font-weight:bold;font-style:italic;">Beautiful People</span> filmine gidelim’ diyecektim.”</p>

  <p>Bu cümleyi duysaydım, <span style="font-weight:bold;font-style:italic;">Beautiful People</span>’ı muhakkak seyrederdim. O zaman belki bir teselli kırıntısı ruhumu mahvolmaktan korurdu. Ve her şey bambaşka bir şekilde cereyan ederdi?</p>

  <p>Ne zaman düşünmeye başlasam kafam karışıyor.</p>

  <h1 id="sigil_toc_id_6"><a id="bookmark3"></a><span style="font-weight:bold;">Hainin göğsündeki şeref madalyası</span></h1>

  <p>TIME dergisinin kapağındaki fotoğrafta Ruhi Mücerret son derece yakışıklı görünüyor. Hastanede, Pakt’m gözetiminde tutulduğu sürede, kafasındaki reklam yongasını da çıkarmışlar. Dün Masum Cici, telefonda, dilediğim zaman benim de “programı sonlandırabi-leceğimi” söyledi.</p>

  <p>Yeldeğirmeni’ndeki eve vardığımda kapıyı Ruhi Bey açıyor. Figen Negatif kayıp. Bu iyiye işaret.</p>

  <p>“TIME’a kapak olmuşsunuz!” deyip elimdeki dergiyi sallıyorum.</p>

  <p>Oralı değil. “Hatalı mübalağalar insanı küçültür” diyerek sakız paketi uzatıyor: “Vivident ister misin?”</p>

  <p>Demek, hâlâ reklam mahkumu?! “Ne?!”</p>

  <p>“Sakin ol delikanlı. Sakıza tövbeli misin yoksa? Unutma ki, tövbekarın saygınlığını, geçmiş günahlarının büyüklüğü belirler.”</p>

  <p>Emin olmak için ona soru sormayı deniyorum. Zira reklam mesajları en çok cevap cümlelerine yerleştiriliyor: “Pardon... Immm... Sizin için ne yapabilirim?”</p>

  <p>“Ne gibi?”</p>

  <p>“Benden bir şey isteyin. Herhangi bir şey.”</p>

  <p>Neşeli bir havada konuşuyor: “Sony televizyonumun karşısında, IKEA kanepeme kurulmuş, üzerimde Pierre Cardin robdöşambr, ayağımda Twigy terliklerle otururken daha ne isteyebilirim?.. Hah! Mandalinalı Schweppes! Sonra da bilek güreşi yaparız?”</p>

  <p>Reklam çipi hâlâ oradaydı! “Ta-ta-tamam. Ameliyattan sonra hızla iyileştiniz...”</p>

  <p>“Elhamdülillah. İlaçlar iyi geliyor.”</p>

  <p>Sıradan cümlelerle ilerleyen bu konuşma benim için büyük bir trajediydi: “Sizinle hakkıyla alakadar olamadım. Beni affedebilecek misiniz?” Titreyen dudaklarımı ısırıyordum.</p>

  <p>Şefkat dolu bir sesle “Ah pırlanta evladım. Şu son günlerimde nazıma katlandın, kahrımı çektin. Benim gibi müşkülpesent bir kar-toloza refik oldun” dedikten sonra portmantoda asılı üniformasının yakasındaki İstiklal Madalyası’nı söküp geldi. Madalyayı, tişörtümdeki Emiliano Zapata’nın kulağına iğneledi. Elini omzuma koydu: “Bu emanet artık şenindir Civan.”</p>

  <p>Şok, tüm düşüncelerimi silip süpürdü: “Ciddi misiniz... Ruhi Bey?”</p>

  <p>“Her ne kadar manevi değeri yüksek olsa da, onu mana âlemine götüremem.”</p>

  <p>Ruhi Mücerret’e yavaşça sarıldım. Onun kırılgan bedenini incitmekten çekiniyordum. Oysa beni şaşırtıcı bir güçle kucaklayınca gözlerimden yaşlar aktı.</p>

  <p>Bir an önce harekete geçmeliydim. Ruhi Bey’e teşekkür etmeye bile hakkım yoktu. Kalbimin çarpıntısından, madalya titriyordu. Güçbela “Halletmem gereken bir işi var, tekrar döneceğim” diyebildim. <span style="font-weight:bold;font-style:italic;">‘Seni kahraman yapacak denli büyük, kazanabileceğin kadar kolay savaşlara katılmak’</span> diye bir şey olmasaydı ben icat ederdim.</p>

  <p>Ve göğsümde asla hak etmediğim mükafatla, kaçarcasına uzaklaştım.</p>

  <h1 id="sigil_toc_id_7"><a id="bookmark4"></a><span style="font-weight:bold;">Gepetto’nun şahidi Pinokyo</span></h1>

  <p>Ben peynirden vazgeçtim Kapandan kurtulmaktır Ah yegane dileğim</p>

  <p><a id="bookmark5"></a><span style="font-weight:bold;">[FRANSA FARELERİNİN MARŞI]</span></p>

  <p>Kalın zırh, seni kendinden korumaz.</p>

  <p>En büyük dertler ve belalar, kabul etmediğimiz hatalarımızdan kaynaklanır.</p>

  <p>Öfkenin rüzgarı beni Meşrutiyet Köyü’ne savurmuştu: Pakt’ın koridorlarında sert adımlarla ilerliyorum. Şeytan burada bir dizi rekor kırmış ve başyapıtlara imza atmıştı sanki.</p>

  <p>Elemanlar, kalkan olarak kullandıkları monitörlerin ardından kafalarını uzatıp bana bakıyorlar.</p>

  <p>Odasına hışımla daldığımda Masum Cici koltuğunda doğruldu. Tek başınaydı. Gözlerini neredeyse hiç kırpmıyordu. Yüzündeki gülümseme esintisine bakılırsa korktuğu filan yoktu. Lüks içinde yaşayan problemsiz canavar, benimle alay ediyordu.</p>

  <p>“Senin derinden çanta yapıp içine b.k dolduracağım!” deyip yumruğumu masaya vurdum.</p>

  <p>Dravdan irkildi. Birini taklit ediyormuş gibi farklı bir ses tonu ve abartılı tavırlarla “Hiiiiiii! Ben bir şey yapmadım!” dedi.</p>

  <p>“İstiklal Harbi’mizin yegane mümessilini daha ne kadar sömüreceksin, kahpe?! Bu kalleşliğin hesabını soracağım! Burnundan fitil fitil getireceğim!” Abdurrahman Palay sesiyle telaffuz ettiğim Cüneyt Arkın repliği kulağımı tırmalıyordu.</p>

  <p>“Sakin olun Civan Bey, hepsi numaraydı, anlamıyor musunuz? Ruhi Mücerret’in üniformasına ‘yapay kan’ torbacıkları yerleştirdik.</p>

  <p>Helikopterdeki timin kullandığı silahların tümü kurusıkıydı. Tören konuşması, zararsız ve de kusursuz bir reklam kuşağıydı. Kabul edin ki işe de yaradı.”</p>

  <p>“Haklısınız. Küstahlığımı bağışlayın lütfen. Siz bir dahisiniz Masum Bey. Benim idolümsünüz. Geceleri yatmadan önce Pınar sütümü içiyor, dişlerimi Colgate’le fırçalıyor ve sizin için Tanrı’ya dualar ediyorum. Hayatımı size borçluyum. Kurtarıcımız, hamimiz, velinimetimizsiniz. Ruhi Mücerret de sayenizde bir işe yaradı. İzin verin, mübarek elinizi öpeyim.”</p>

  <p>Koltuğa oturdum ve kolçaklara sımsıkı tutundum. Ağzımdan çıkanlar, aklımdan geçenlerin tam zıddıydı. Dilim, tımarhanedeki tuvalet terliği gibi kontrolden çıkmıştı. Masum Cici’yi öpmek fikri bile beni tiksindiriyordu. Ona ültimatom vermek için gelmiştim Pakt’a. Ruhi Mücerret’in ve benim beyinlerimizdeki çipleri derhal çıkarttırmasını söyleyecektim güya. Ne yazık ki karton bir karakterdim. Masum Cici’nin duymak ve duyurmak istediklerinden başka söz telaffuz edemiyordum. Dublaj metninde ne çıkarsa bahtıma.</p>

  <p>O an anladım ki Masum Cici’nin yonttuğu bir kuklaydım.</p>

  <p>Onun kadrolu yalancısıydım.</p>

  <p>Pinokyo, Gepetto aleyhine tanıklık edemezdi. Gene de şansımı denedim. Tabancamı çekip Masum Cici’nin dazlak kafasına dayadım: “Anlaşma bitti! Ruhi Mücerret’in beynindeki çipi çıkaracaksın!”</p>

  <p>“Tetiği çekecek cesaretiniz var mı Civan Bey?”</p>

  <p>“Bu, merak ettiğin son şey olacak!”</p>

  <p>“Sen, sekreterimin asistanının yanındaki stajyerin yardımcısı bile olamazsın! Ofisimden derhal s.ktir git!”</p>

  <p>“Siz nasıl uygun görürseniz haşmetmeabları” dedim fakat Glock’un namlusuyla Masum Cici’nin dişlerini dürttüm.</p>

  <p>O anda, solumdaki duvarda asılı plazma televizyonda Sahra’nın yüzü belirdi! İskeletime yıldırım düşmüş gibi irkildim. “Bu ne laaa-aan!” diye bağırdım.</p>

  <p>Masum Cici, masasındaki uzaktan kumandayla televizyonun sesini açtı.</p>

  <p>Sahra gözlerimin içine bakarak “Babacığım, ben Masum Amca’yı çok seviyorum. Lütfen ona iyi davran. Çünkü o bana çok iyi davranıyor. Bak, oyuncak aslan almış. Senin hediye ettiğin pandayla arkadaş olsun diye. Masum Amca’nın dostları beni gezdiriyorlar” dedi. Sadece sırtı görünen bir adam, Sahra’yı ve aslanı kucaklayıp götürdü. Sahra, adamın omzunun üstünden öpücük gönderip el salladı! Ve ekran karardı.</p>

  <p>Kıyamet hengamesinden cehennem azabına savrulmuştum. Masum Cici, kafasına dayalı silahın patlamasını beklemekten sıkıl-mışçasına parmaklarıyla masayı tıklatarak tempo tutuyordu: “Sonra tekrar görüşürüz, Civan Kazanova” dedi, bakışlarındaki vahşeti pekiştiren bir sırıtışla.</p>

  <p>Kendi dışkısını yiyip kustuktan sonra tekrar yiyen bir domuza Fransız öpücüğü vermiş gibi hissediyordum: “Parmaklarını koparıp sana yedireceğim!” dedim.</p>

  <p>Dudaklarını büzüp alnını kırıştırdı: “Hepsi bu mu?”</p>

  <p>“Kaburgalarını ezip, omurganı sökeceğim!”</p>

  <p>“Hislerimi incitiyorsunuz” Sesinde hiçbir heyecan belirtisi yoktu. Ruhi Mücerret’in <span style="font-weight:bold;font-style:italic;">“Cehennemi cehennem yapan, ateş değil zebanilerdir</span> ” sözünü şimdi anlıyordum.</p>

  <p>“Bağırsaklarım boğazından çıkarıp seni onlarla boğacağım!”</p>

  <p>“Hımmm? Beni faka bastırmak uzun sürer. Şimdiye dek kimse başaramadı.” Despotluk yani başkalarını kontrol altında tutma saplantısı, her kılığa girebilen iğrenç bir ikiyüzlülük içerir.</p>

  <p>“Üzüm yiyen köpeği pekmez s.çana kadar kovalamak diye bir şey olmasaydı ben icat ederdim!”</p>

  <p>Mevzuyu değiştirdi: “Ruhi Mücerret’in son arzusu ne, biliyor musunuz?”</p>

  <p>“Son nefesinde kelime-i şahadet getirmek.”</p>

  <p>“O, 1,5 milyar Müslüman’ın isteği. Ruhi Bey’in beni vurması gerekiyor.”</p>

  <p>“Anlamadım?”</p>

  <p>“Bence de saçma. Fakat beni öldürdüğünü düşünüp ferahlamasında bir sakınca görmüyorum. Haddizatında ben onu bir kere şakacıktan mortlatmıştım. Onun da beni mahsusçuktan temizlemek hakkıdır. Salı akşamı, Ruhi Mücerret’in evinde buluşacağız. Ruhi Bey kurşunlayıp muradına erdikten sonra, beni üç dakika içinde bir ceset torbasına koyarak sırtlayıp aparacaksınız. Kapiş?”</p>

  <h1 id="sigil_toc_id_8"><a id="bookmark6"></a><span style="font-weight:bold;">Deplasmandır bu dünya</span></h1>

  <p>“Şimdi”nin ‘i’sine vardığınızda “Ş’ tarih olur.</p>

  <p><a id="bookmark7"></a><span style="font-weight:bold;">[MICHAEL FRAYN]</span></p>

  <p>Subaru’yla tam gaz ilerlerken Serpil Silahlıperi’ye telefon ettim. İlk çalışta açtı: “Civan merhaba.” Gülüyordu. İyi bir espriyi mi kaçırmıştım?</p>

  <p>Benimse yüreğim ağzımdaydı: “Serpilciğim, neredesin?” “Sahra’yla birlikte Nautilus’dayız. Meyve suyu içiyoruz.” Bu, ömrümde duyduğum en iyi haberdi.</p>

  <p>Sayıkladım: “Haaa? Sahra? Yanında mı?” Ayağımı gaz pedalından çektim.</p>

  <p>“Dur, Civan. Seninle konuşmak istiyor.”</p>

  <p>Küçük kızım tam bir cimcimeydi: “Babacığım? Nasılsın? Yanımıza gelir misin?”</p>

  <p>Sahra’nın sesini duyunca az daha sevinçten bayılacaktım: “Tabii ki bir tanem, hemen. Hangi kafeteryadasınız?”</p>

  <p>Konuşmasında doğaçlama bir ahenk var, şarkı söylüyor sanki: “Bilmiyorum babacığım, anneme sorayım. Anne, biz neredeyiz?” Derinden, SerpiPin “Mado” deyişini duyuyorum. “Mado’daymışız babacığım.”</p>

  <p>“Harika. Tamam tatlı kızım benim, telefonu annene verir misin?”</p>

  <p>“Peki babacığım. Geldiğinde Zara’yı, Tekno-Sa’yı, Migros’u gezeriz!”</p>

  <p>Ne?! Yoksa, Sahra’nın beynine de mi çip yerleştirilmişti?!</p>

  <p>Serpil yine gülüyor: “Sana ‘Peki’ derken başını sallıyor.”</p>

  <p>Boğazım kupkuru, nefes alırken canım yanıyor: “Sevgilim, Sahra’yı sakın yanından ayırma. Oturduğun masadan kalkma...”</p>

  <p>“N’oldu Civan?”</p>

  <p>“Sivrisinek belasını ancak Raid’le savarsın.”</p>

  <p>“Efendim?”</p>

  <p>Dilim ağzımın içinde deniz yatağı gibi şişiyordu: “Innnnnnn”</p>

  <p>“Civan, iyi misin? Telefonumun şarjı bitmek üzere. Hay Allah...”</p>

  <p>“Birazdan oradayım” diyebildim.</p>

  <p>Alışveriş merkezine varana kadar tüm trafik kurallarını, tabiat, mantık ve fizik kanunlarını çiğnedim. Namussuz p.çler, çocuğumun şakağını matkapla delmişlerdi! Arabayı otoparka bırakıp alelacele binaya girdim. Yürüyen merdivenlerde koştum. Sevgilimi ve kızımı kucakladım. Sahra’nın sağ şakağını parmaklarımla yokladım. Saçlarının arasında kabuk bağlamış minik yaraya dokununca ikimiz de irkildik.</p>

  <p>Özgürlük Parkı’nda uğradığımız saldırıdan sonra Timur Tümör’den kurtulmuştuk. Fakat yıkıcı kısırdöngü devam ediyordu. Masum Cici’nin yaşadığı gezegende deplasmandaydık.</p>

  <h1 id="sigil_toc_id_9"><a id="bookmark8"></a><span style="font-weight:bold;">Ceset torbanızı güle güle kullanın</span></h1>

  <p>Telefonu açan genç adam yüksek sesle ve çok hızlı konuşuyordu: “Samsa Sağlık Ürünleri, ben Ökkeş Körşebek, size nasıl yardımcı olabilirim, isminizi öğrenebilir miyim, buyurun?”</p>

  <p>“Adım, Civan. Ceset torbası satın almak istiyorum.”</p>

  <p>At yarışı sunan spiker temposuyla anlatmaya koyuldu: “Tabii Civan Bey. Efendim, öncelikle şunu belirteyim ki bebek, çocuk, kadın, erkek modelleri; yani farklı ebatlar mevcut. Bir de bizim ‘bas-ketbolcu’ dediğimiz 220 X HOTuk model var. Ürünlerimiz dikişsiz, yekparedir. Aksi takdirde mevtanın vücut sıvıları torbamızın dikiş yerlerinden sızabilmekte, istenmeyen görüntüler, kalıcı lekeler olu-şabilmektedir. Kalite seçeneklerimiz mevcuttur. 200 adetten fazla siparişlerde özel üretim de yapabiliriz. Rengi seçersiniz, biz de ceset torbasmın üzerine logonuzu basarız. Torbalarımızda, cenazenin kimliği koyabileceğiniz şeffaf bir cep de bulunuyor. ‘Kefenin cebi yok’ sözü artık sadece mecazdan ibaret. Acaba elinizde torbalanması gereken kaç ceset vardı? PVC kaplama, kumaş, naylon hangisini tercih edersiniz Civan Bey?”</p>

  <p>“Naylon.”</p>

  <p>“PVC kaplamayı tavsiye ederim efendim, inanın çok memnun kalacaksınız. Ebat kaça kaç olsun?”</p>

  <p>“220 x 110”</p>

  <p>“Süper. Basketbolcu. Peki, kaç adet alacaksınız? Beş? On?” “Bir.”</p>

  <p>“Hım<span style="text-decoration:underline;">mm</span>, 10 adet alırsanız, stoktan iskontolu verebilirim Civan Bey?”</p>

  <p>“İstemez. Tekinin fiyatı nedir?”</p>

  <p>“100 lira.”</p>

  <p>“Tamam. Adresinize uğradığımda beklemeden alabileceğim yani?”</p>

  <p>“Dilerseniz kredi kartıyla internet üzerinden ödeme yapabilirsiniz. Kuryemiz ceset torbanızı adresinize getirir efendim?”</p>

  <p>“Kredi kartı kullanmıyorum. Size uğrayacağım.”</p>

  <p>“Memnuniyet duyarız... Pardon! Renk?”</p>

  <p>“Pembe.”</p>

  <p>“Harika bir seçim. Tebrikler, Civan Bey. Bizi tercih ettiğiniz için çok teşekkür ederiz. Sizi bekliyoruz. Şimdiden hayırlı olsun. Güle güle kullanın.”</p>

  <h1 id="sigil_toc_id_10"><a id="bookmark9"></a><span style="font-weight:bold;">Gömülmenin neresinden dönsek kârdır</span></h1>

  <p>Serpil Silahlıperi ile Nazlı Hilal iyi anlaşıyorlardı. Salonda ben çocuklarla oynarken, Serpil mimarinin öneminden bahsediyor, Nazlı Hilal pür dikkat dinliyordu: “Doğan Hasol bize hep <span style="font-weight:bold;font-style:italic;">‘Kötü binada iyi insan yetişmez’</span> derdi. Çarpık şehirden de düzgün insan çıkmaz. Hepimizin sevdiği bir futbolcu, politikacı, sinemacı veya müzisyen var. Fakat her birimiz yaşayan bir mimar benimsiyor muyuz? Romalı Mimar Vitruvius, 2000 yıl önce yazdı: ‘Bir binanın üç özelliği olmalı: Sağlamlık, kullanışlılık, estetik.’ Bu nitelikler, şehrin bütünü için de lüzumludur. Aksi takdirde, iyi binalar hayati çelişkilerin simgelerine dönüşür. Mimari, kente karakter temin eder. Sadece sembol yapılar [Kabe, Eiffel Kulesi, Hürriyet Abidesi...] değil, tüm yapılar şehrin temsilcisidir. Kente özgü kültürün ya canlılığına ya da can çekişmesine etki eder. Mimari bütünlük, insani yakınlığı, duygu birliğini mümkün kılar. ‘Yapısal’ ortak paydadan mahrum bir muhitte insanların aşkları kısa sürer, kavgaları uzun. Mimari, şehirde yaşayanların rollerini belirler, onları yönlendirir. Yozlaşmış bir yığın mıyız, bireylerden müteşekkil bir toplum mu? Bu, mimariye bakar. Herhangi bir kentin panoramik fotoğrafını inceleyerek, orada oturanların ekonomik, psikolojik, eğitimsel... her türlü durumunu anlayabiliriz. Kentte meydan yoksa, demokrasi gelişmez. Kaldırımlar darsa, bireye saygı kıttır. Yapılar çok katlıysa, kanser yaygındır. Çünkü komşuluk ölmüştür. Binalar, insanlardan uzun yaşar. Tapusu kimde olursa olsun, her bina şehirdeki herkesindir. Çünkü manzaranın değişmez bir parçasıdır. İçinde barınmasan da, yapının yüzüne bakarsın. Somurtkan yapılar, şehir hayatının tadını kaçırır. İyi bir bina yaptığınızda evlatlarınıza, torunlarınıza ve de komşularınıza harika bir hediye sunmuş olursunuz. Kötü bina yaparsanız, gelecek nesilleri de hasta eder, kronik depresyona sürüklerlersiniz. Eğitim kalitesini arttırmada, en az maliyetle en etkili sonuç; okul binalarının ve bahçelerinin estetikleştirilmesiyle elde edilir. Bahçesi çölleşmiş, cezaevi benzeri okullarda öğretmenler şefkatli, öğrenciler mutlu olamaz. Bahçeler, dünyevi eserler olan binaların, cennetle bağını kurar. Bahçesiz evden çıkan cenaze cennete gidebilir mi? Ha? Bahçe, bir binanın asıl manzarasıdır. Saklanmak için ideal yerleşimler olan metropoller, kaçaklar için tasarlanmış gibidir. Çünkü insanları birbirinden yalıtır, koparır, ayırır. Dolayısıyla bir tür cezaevi işlevi de görürler. [Sanal alemin hipnotik mimarisi, metropoldeki ‘iptilala-ra’ yeni bir seri ekler.] Büyük şehirde mukimsen, ya kaçaksın ya da mahkum. Mimari üzerine düşünmek, bizi ideolojik obsesyonlardan kurtarır. Kim ki mimariyi [inşaat ayrı] dert ediyor, kavgayı değil, aşkı seçiyor demektir. [Âşıklar pembe panjurlu evi aşıp, bir aşk şehri hayal etmeliler.] Mimari bilmeden şehirli olunmaz. Sosyalist, özgürlükçü, dindar, muhafazakar, milliyetçi... de olunmaz. Bu yüzden, enkazda yankılanan kuru gürültü dinmiyor. Gömülmenin neresinden dönsek kârdır.”</p>

  <p>Ozan, Sahra ve ben de ağzımız açık Serpil Silahlıperi’ye bakıyorduk.</p>

  <p>Sözünü tamamlayınca bize döndü. Nazlı Hilal de. Gülüştük.</p>

  <p>Ozan “Bizim bahçe var” dedi.</p>

  <p>Nazlı Hilal sevecenlikten hüzne kayan bir cümle kurdu: “Doğru, cennet hakkında fikir sahibiyiz.”</p>

  <p>Sahra’nın sözlerinde markalar geçmiyordu. Yanılmış mıydım? Şakağındaki yara kabuğu?..</p>

  <p>Düşüncelerimi okumuş gibi, Ozan’a “Biliyor musun, babam Wilkinson tıraş bıçağı ve Calvin Klein parfüm kullanıyor” dedi.</p>

  <p>Elimi çenemde gezdirdim. Dikenli sakalım uzamıştı. Sorunlarım, jilet ve parfümle çözülemeyecek boyutlardaydı.</p>

  <p>Zincirlikuyu’da Serpil’i diriltmeyi umarak yaptığım büyü karşılığında ruhumu Şeytan’a satmıştım. İblis de b.klu toynaklarıyla tepemde dolanıyordu. Başka bir izah bulamıyordum. Hem şuçlu hem kurbandım.</p>

  <p>Çocuklara, İstiklal Madalyamı gösterdim.</p>

  <p>Sahra: “Çok güzelmiş babacığım! Küpe mi bu?”</p>

  <p>“Hayır canım, küpe değil, madalya.”</p>

  <p>Ozan “Amca, bunun aynısından Ruhi Mücerret’te de var!” dedi. Cümleleri tek kelimeden ibaret değildi artık.</p>

  <p>Ruhi Mücerret adını duyan Nazlı Hilal bize kulak kabarttı.</p>

  <p>“Bana zaten o verdi” dedim.</p>

  <p>Ozan seslendi: “Anne, bak! Amcamın savaş madalyasına!” Madalyayı havaya kaldırdı.</p>

  <p>Nazlı Hilal yanımıza yaklaştı: “Ruhi Mücerret sana en değerli hâzinesini mi yadigar bıraktı?..” Madalyayı yavaşça aldı, dikkatle inceledi ve dudaklarına götürüp huşuyla öptü.</p>

  <h1 id="sigil_toc_id_11"><a id="bookmark10"></a><span style="font-weight:bold;">Kontrol edilebiliyorsa, öfke değildir</span></h1>

  <p>Şeytan güçlü bir müttefik değildir. Ne güçlüdür, ne de müttefik.</p>

  <p><a id="bookmark11"></a><span style="font-weight:bold;">[HERSHEY BOSCH, 1888-1999,</span> <span style="font-weight:bold;font-style:italic;">Dünya Kaç Gram?]</span></p>

  <p>Saat gecenin üçü. Ameliyathanedeki, Rembrandt aydınlığı, yeni yaratılmış bir gezegene adım atmışız hissi veriyor. Etraf, ölü diller kütüphanesi kadar sessiz.</p>

  <p>Fujer Fuji, operasyona başlamak üzere. Genel anestezinin etkisindeki Ruhi Mücerret ameliyat masasında, uyuyor.</p>

  <p>Ellerimizde lateks eldivenler. Başlarımızda bone. Yüzlerimizde maske. Cerrahi müdahaleye 10 saniye...</p>

  <p>Neşter, matkap, pens, makas ve adını bilmediğim aletlerle dolu metal tepsiden ben sorumluyum.</p>

  <p>Doktor Fuji, “Otoskop” diyor.</p>

  <p>“O hangisi?”</p>

  <p>Lastik parmağıyla gösteriyor: “Şu küçük fener.”</p>

  <p>Otoskobu tepsiden alıp, beyin cerrahisinin kraliçesine uzatıyorum.</p>

  <p>Ruhi Mücerret’in evine gizlice girmiştik. Fujer Fuji, mışıl mışıl uyuyan Ruhi Bey’e Diazem enjekte etti. Son gaziyi Subaru’nun arka koltuğuna taşıyıp buraya, Salmonella Hastanesi’ne getirdik. Acil Servis kapısından içeri girdik. Fujer, nöbetçi hemşireye “Dedem biraz fenalaştı. Ben ilgileneceğim” dedi. Doktorlar yolumuza çıkmadı bile.</p>

  <p>Ameliyathane soğuk ve mat bir mekandı.</p>

  <p>Fujer, lambayı ayarladı, steril kare gaz beziyle sildiği Ruhi</p>

  <p>Bey’in kafasına Betadine sürdü ve minik matkabı çalıştırdı: “Ruhi Mücerret’ten sonra şendeki çipi de alalım.”</p>

  <p>“Sahra’nm kafasına da reklam yongası takmışlar” dedim.</p>

  <p>Matkabı durdurdu: “Ne dedin?!”</p>

  <p>“Kızımın beyninde çip var.”</p>

  <p>Fujer, pırıl pırıl dişlerini sıktı: “Allah’ın belası Masum Cici, büsbütün delirdi...”</p>

  <p>Ne yeri, ne zamanıydı. Münasebetsizce “Şey... Sen ve ben aşkın eşiğinden döndük...” deyiverdim.</p>

  <p>“N’olmuş? Iskalanan aşklar, yaşananlardan daima daha çoktur.”</p>

  <p>“Dargın mısın?”</p>

  <p>“Hayatında başrolde olamıyorsan... ne diyebilirim, figüranlar s.ksin seni.”</p>

  <p>Matkabı tekrar çalıştırdı ve Ruhi Mücerret’in üstüne eğildi.</p>

  <p>Tam şakağı deleceği sırada bir ses duyuldu: “Kolay gelsin çifte kumrular! Mezbaha romantizmi ha?” Konuşan, Masum Cici’ydi. Vücut geliştirme salonunda yıllarca kilitli kalmış gibi görünen iki lenduhanın arasında, bir adım önde duruyordu.</p>

  <p>Fujer matkabı kapatıp doğruldu: “Defolun buradan.”</p>

  <p>“Ooouuuv, çok ayıp tatlım.” Masum Cici bize doğru yürüdü. Dazlak kellesini ameliyat masasına uzattı: “Ruhi Mücerret de buradaymış!” Asker selamı verdi: “Kuyruğu titretti mi yoksa?!” Bana göz kırptı.</p>

  <p>Dilim karıncalanıyordu: “Sözünde durmadın Massimo Dutti! 19 Mayıs’tan sonra Ruhi Mücerret’in kafatası BOSCH bulaşık makinesinin içi kadar temiz olacaktı! Sense 6 yaşındaki kızımın beynine Nescafe damlattın! Bunun karşılığında Biskrem’lerin hepsini tek başına yiyeceğim!”</p>

  <p>“Anlıyorum. Immm, pekala...” Masum Cici tepsiden bir bisturi aldı ve sol eliyle ensemi kavradı. Bedri Dubara’yı hatırladım. Beni bıçaklarken tam da böyle tutmuştu. Fakat şimdi, o günden farklı olarak ölmek değil, yaşamak istiyordum. Havaya kaldırıp sağa sola çevirdiği bisturi, projektörün ışığında parlıyordu: “En çok hangi gözünü seviyorsun? Maviyi mi, kahverengiyi mi?”</p>

  <p>Bileğini yakalayıp büktüm. Bisturi düştü. Çenesine sıkı bir aparkat çaktım. îki adım geriledi. Fedailer harekete geçti. Masum Cici “Durun!” diyerek kollarını kaldırdı. Ceketini çıkardı ve yere attı. Omuz askısında parlayan Desert Eagle’ı çekti. Suratı kanlı bifteğe benziyordu. Ameliyathanede voltalarken, tabancanın ucuna susturucu takıyordu.</p>

  <p>Fujer Fuji’nin sesi hem öfkeli hem ağlamaklıydı. Gözleri, havada çarpışmış iki jet gibi alev saçıyordu: “Sen, basmakalıp suçlar işleyen narsisist bir yavşaksın Masum Cici! Teoride budala, pratikte zorbasın. Cinsel iktidarsızlığının faturasını başkalarına ödeten ikinci sınıf maçonun tekisin! Defol buradan!”</p>

  <p>Masum Cici “Son bir nefes al” dedi ve...</p>

  <p>CİYUP!</p>

  <p>Fujer Fuji’ye ateş etti! Civciv sesli Desert Eagle’dan fırlayan kurşun, Fujer’i devirdi! Vücudundan sızarak bir çember halinde büyüyen kan, elindeki matkabı da içine aldı!</p>

  <p>Ruhi Mücerret, üzerinde ameliyat örtüsüyle hiç kıpırdamadan yatıyordu. Fedailer heykel gibi duruyordu.</p>

  <p>Masum Cici kravatını çözüp yerdeki ceketinin üstüne bıraktı: “Gel bakalım şampiyon.”</p>

  <p>Yerimden fırladım ve var gücümle şakağına bir kroşe patlattım. Sendeledi. Badigartlar tetikteydi, bize doğru birer adım attılar. Masum Cici “Karışmayın!” dedi sertçe.</p>

  <p>Bumfights maçlarında, Bedri Dubara hep biraz dayak yememi emrederdi. Maçın seyri, böylece daha heyecanlı oluyordu. Şimdi durum farklı. Masum Cici’yi de, fedailerini de geberteceğim!</p>

  <p>Birkaç yumruk salladı, hepsini eskivlerle savuşturdum. Sinirlenmişti. Boşluğu tekmelemeye başladı. Ne düşündüğünü biliyordum. Beni bir tek darbeyle devirebilirdi. Sonra işimi bitirmesi kolaydı. Sol direktlerle çenesini ve göğsünü yokladım. Gardı düzgün, kondisyonu iyiydi. Fakat ben daha hızlıydım. Mı acaba? Sağ vuracağım anda baldırıma bir tekme geçirdi. Dizlerimin üstüne düştüm. Yukarıdan alnıma balyoz gibi bir yumruk indirdi. Dan! Ve saydırmaya başladı. Pat! Küt! Bam! Güm! Ense köküme, kulağıma, tepeme nere denk gelirse vuruyordu. Dövüşlerde, rakibinizin duygularını hissedersiniz. Saniyenin yüzde biri kadar kısa anlarda tereddütler, korkular, hatta bazen şefkat algılarsınız. Heyecanlar karşılıklı gider gelir. Üstünlük sağlayan dövüşçü, çoğu zaman rakibine haddinden fazla zarar vermekten çekinir. Darbelerin hızını ve şiddetini azaltır... Masum Cici’de bunların hiçbiri yoktu. Robot gibi dövüşüyordu. Beni canlı olarak görmüyordu. Yüzüstü devrilmek üzereydim. Derin bir nefes aldım ve ayağa kalkıp kenara kaçtım. Üstümdeki cerrah kıyafeti kana batmıştı. Başım dönüyordu. Bu normal. Her dövüşte olur.</p>

  <p>Ellerimi kaldırdım ve yumruklarımı sıktım: “Başlayalım mı?”</p>

  <p>Kupkuru güldü. Kararlı adımlarla üzerime yürüdü. Kolunun altındaki tabancayı kapıp önce fedaileri, sonra Masum’u indirmeyi düşündüm. Göğsüme bir yan tekme çaktı. Ayaklarım yerden kesildi ve sırtüstü düşüp Fujer’in yanma sürüklendim. Zor nefes alıyordum. Hemen kalktım. Elime, Masum Cici’nin eski sevgilisinin kam bulaşmıştı. Fujer Fuji gibi üstün zekalı bir kadın, bu herifin nesini sevmişti? Serpil Silahlıperi, Bedri Dubara’da ne bulmuştu? Asla bilemeyecektim. İçimde bir tsunami dalgası kabarıyordu. Benim kültürlü okurum, bilmelisiniz ki, kontrol edilebiliyorsa, öfke değildir.</p>

  <p>Masum Cici beni bekliyordu. Yetiştim. Sol yumruğumu bloke etti. Gözüne sağ kroşeyi yapıştırdım. Kocaman elleriyle suratını kapattı. Boğazına sarıldım.</p>

  <p>Ikınarak sırıttı. Dişetleri yanmış gibi görünüyordu: “Bırak beni... İki karım ve bir çocuğum var!” diye hırıldadı. Ve uyluk kemiğime müthiş bir tekme koydu. Feci bir yanma hissiyle kıvrandım. Öne atılarak bir yumruk sağanağı doğaçladım. Elmacık kemiklerine, burnuna, gırtlağına dehşetli çalışıyordum. İki büklüm olmuştu. Sadece, her darbede çakan flaşları görüyordu. Kamına bir diz geçirdim. Ve Masum Cici’nin tabancasındaki susturucu burnuma dayandı. Zınk diye durdum. İkimiz de körük gibi soluyorduk. Birkaç gün önce ben ona silah çekmiştim. İkimizden biri er geç tetiğe basacaktı.</p>

  <p>Ağzından köpüklü kan taşırarak “Yakında... senin bir gözünü annene, bir gözünü de karma postalayacağım!” dedi.</p>

  <p>Öksüz ve bekardım. Gene de tehdidinden etkilendim: “Derini yüzüp, maymunuma elbise dikeceğim!”</p>

  <p>“Seni parçalayıp ezerek krem haline getireceğim ve bacaklarıma süreceğim!” Bumfight maçlarında şiirsel meydan okumalar, mübalağalı tezahüratlar, destansı atışmalar olurdu. Fakat böylesini ilk kez duyuyordum.</p>

  <p>Fedailer kollarımı tuttular. Mengene gibi sıkıyorlardı. Beni birkaç adım sürüklediler.</p>

  <p>“Durun!” Konuşan, Fujer Fuji’ydi. Az önce yediği mermi, onu öldürmediği gibi güçlendirmişti. Arkadan tuttuğu Ruhi Mücerret’in boğazına bisturiyi dayamıştı! Doktor - hasta ilişkisinde farklı bir boyut. Ameliyathaneye yeni âdet!</p>

  <p>Masum Cici takdirle güldü. Fujer’in kanı, son gazinin sakalına bulaşmıştı.</p>

  <p>Shakespeare’in hakkı var, dünya hakikaten bir sahneydi: Benim yuhalanarak çürük yumurta yağmuruna tutulduğum bir sahne. Zira amatör pantomimci gibiydim: Sessizlikte iyi, fakat şovu yetersiz.</p>

  <p>Fedailer kollarımı bıraktı.</p>

  <p>Masum Cici’nin ayak sesleri uzaklaşırken, yalnızca kötü adamı mutlu eden sona yaklaşıyorduk. Ruhi Mücerret’e baktım. Vicdan azabı tarlasında yetişmiş yüreğim, çaresizliğin ayazıyla kavruluyordu. Gözyaşlarını, dudaklarımdaki kanın tadını değiştirmişti.</p>

  <h1 id="sigil_toc_id_12"><a id="bookmark12"></a><span style="font-weight:bold;">Tüm bu mermilerin bir anlamı olmalı</span></h1>

  <p>Asırlardır yüceltilen akıl, düşüncenin en inatçı düşmanıdır.</p>

  <p>Ancak bunu fark ettiğin andan itibaren düşünmeye başlarsın.</p>

  <p><a id="bookmark13"></a><span style="font-weight:bold;">[MARTIN HEIDEGGER, 1889-1976]</span></p>

  <p>“İyi geceler” deyip yatağa gittiniz. Sabah sizi uyandırmaya geldiklerinde, bir de baktılar ki ağzınız burnunuz darmadağın. Ev halkı şaşırmaz, meraklanmaz mı?</p>

  <p>Bizde tam tersi oldu:</p>

  <p>Salı sabahı uyandığımda Ozan başucumdaydı: “Amca... Gözüne dokunabilir miyim?”</p>

  <p>Her tarafım zonkluyordu: “Ho?.. Günaydın Ozan.” O anda hafızamın ekranında dün geceki cinayet, dövüş ve yarım kalan ameliyatın fotoğrafları belirdi.</p>

  <p>Nazlı Hilal, yaralarıma pansuman yaptı. Gece gizlice çıkıp sabaha karşı sessizce geri dönmüştüm. Yani, Nazlı HilaPin gördüğü kadarıyla sağlam ve sağlıklı bir halde uyumuş, yara bere içinde uyanmıştım. Gene de hiçbir şey sormuyordu. Korku, merak ve iştahla işi yoktu. Kocasını kaybetmiş, oğlunu kurtarmıştı. Ve bunlar ona yetmişti. Ölümün kederinden ve yaşama sevincinden payına düşeni almıştı.</p>

  <p>Gün boyu işittiğim “Yüzüne n’oldu? Kavgaya mı karıştın? Başına bir iş mi geldi?” sorularını yalan yanlış cevaplarla savuşturdum.</p>

  <p>Okuldan çıkınca Samsa Sağlık Ürünleri’nin ofisine uğrayıp ceset torbamı aldım. Ökkeş Körşebek, ofiste yoktu. Ağır işiten, yavaş konuşan ve aheste hareket eden orta yaşlı bir kadın vardı. Ceset torbasından çıkmış gibi görünüyordu. Parayı verdim, pembe torbayı kaptım ve tüydüm.</p>

  <p>Soluğu, Müteferrika Sahaf’ta aldım: “Lütfü Ağabey, <span style="font-weight:bold;font-style:italic;">Kızılmas-ke</span>’nin 22. Büyük Albüm’ü var mı sizde?”</p>

  <p>Avni Vav’ın gençliğine benzediğini fark ettiğim Lütfü Seymen, cüzdanından katlanmış bir dosya kağıdı çıkarıp uzattı: “Bunu mu arıyorsun Civan?”</p>

  <p><span style="font-weight:bold;font-style:italic;">Kızılmaske</span> ‘Garip Ama Gerçek’ bölümündeki Cenaze Çağırma Yakarısı sayfasının fotokopisine göz attım: “Evet üstat, bende kalabilir mi?”</p>

  <p>“Hayrını gör.”</p>

  <p>“Çok teşekkür ederim.”</p>

  <p>“Bir şey değil cancağızım.”</p>

  <p>Siz gözünüzü açıp kapayıncaya kadar sevgili okur, ben Bağdat Caddesi’nde, bir motosiklet mağazasına vardım bile: “Çocuk için motosiklet kaskı lazım.”</p>

  <p>Oradan da çiçekçiye uğradım.</p>

  <p><span style="font-weight:bold;">*</span></p>

  <p>Kızıltoprak sahilindeki bir kafeteryada Serpil ve Sahra’yla buluştuk. Fonda, Müslüm Gürses’in <span style="font-weight:bold;font-style:italic;">Hangimiz Sevmedik’i</span> çalıyordu. Lilyum buketini sevgilime uzatırken “Çiçekler seni görünce sevindi” dedim.</p>

  <p>Nolan marka kırmızı motosiklet kaskı Sahra’yı çok heyecanlandırdı: “Babacığım, bu ne?!”</p>

  <p>“Şapka. Denemek ister misin?”</p>

  <p>Kaskı, Sahra’nın başına taktım. Annesine dönüp sordu: “Yakıştı mı?”</p>

  <p>Serpil, durumu anlamamıştı: “Çok yakıştı yavrum” derken bakışlarını bana çevirdi.</p>

  <p>“Sorun yok” anlamında göz kırpıp kafamı eğdim. “Tamam, Sahracığım, şapkanı şimdi buraya bırak, sonra takarsın, anlaştık mı?”</p>

  <p>“Peki babacığım” dedi. Koşup, az ötedeki oyuncak grubundaki ata bindi ve ileri geri sallanarak hülyalara daldı.</p>

  <p>Garson sorgusuz sualsiz çay getirdi. Bardakları, masada şekerlik gibi duran kaskın iki yanma kondurdu.</p>

  <p>“Seni seviyorum Serpil Silahlıperi.”</p>

  <p>“Buna inanmak istediğimi biliyorsun.”</p>

  <p>“10 yıldır sana âşığım... ve bundan emin olmanı tercih ederim.” “Fakat artık her şey değişti Civan. Sahra olmasaydı, yine de beni sevecek miydin?”</p>

  <p>“Seni ilk gördüğümde vurulmuştum. Seni tekrar bulduğumda yine kurşunlandım. Sahra’yla ilk karşılaşmamızda da üstüme ateş açıldı. Tüm bu mermilerin bir anlamı olmalı?”</p>

  <p>Fırtınalı bir geceden sonra yükselen güneş gibi gülümsüyor: “Aradan çok uzun zaman geçti. İkimiz de artık 22 yaşında değiliz. Fujer Fuji’nin de sana nasıl baktığını gördüm...”</p>

  <p>Biz konuşurken, Sahra, kumsalda istiridye kabukları topluyordu. Okan Ağabeyim ve arkadaşlarımızla birlikte denize gittiğimiz çocukluk günlerimi hatırladım. Ben de kabuk, şeytanminaresi toplar, kendimce koleksiyon yapardım... Hayalden gerçeğe, maziden şimdiye döndüm: “Kıskançlık, nedenini arayan bir ıstıraptır. Bizim, sebebi belli yeterince derdimiz yok mu sence?”</p>

  <p>“Bunca yıl gerçekten hiç kimseyle çıkmadın mı?”</p>

  <p>“Hayır... Çünkü sen ölmüştün. Karnındaki bebeğimiz daha doğmadan enkaza gömülmüştü. Yaşayıp ne yapacaktım? İstikbal defterim kapanmıştı. Azrail’in bana da kol kanat germesini bekledim.”</p>

  <p>“Ben de senelerce vicdan azabı çektim. Benim yüzümden intihar ettiğini düşünüyordum.”</p>

  <p>“Vay canına... Birbirimizi beklenmedik bir biçimde kaybedip, umulmadık bir şekilde bulduk.”</p>

  <p>“Birkaç gündür Youtube’dan senin bumfights maçlarının tanıtım videolarını bakıyorum. Çok feciydi. Tamamını izleyemedim... O zenciyi sahiden yendin mi?”</p>

  <p>“Dişlerinden kendime kolye yaptım.”</p>

  <p>“Hiç değişmemişsin Civan. Hâlâ en şiddetli acıları espri konusu ediyorsun.” Serpil’in kabarık vişne hamuru dudaklarından akan lazerli kelimeler, kopan tüm bağlarımızı onarıyordu.</p>

  <p>“Sahra’nın doğum günü ne zaman?”</p>

  <p>“20 Nisan.”</p>

  <p>“Hazret-i Muhammed’in doğum günüyle aynı!”</p>

  <p>“A-a? Bunu bilmiyordum.”</p>

  <p>“Bugün de miladi takvime göre peygamberin vefat yıldönümü: 8 Haziran.”</p>

  <p>“Malumatfuruşluğun da aynı.” Serpil Silahlıperi, ışık geçiren şu oniks mermerden yontulmuş gibiydi hâlâ. İçinde yanan kandilin alazları teninden, gözlerinden yansıyordu.</p>

  <p>“Eğer beni vaktiyle neden sevdiğini anlamaya çalışıyorsan, gerekçeleri bulduğunda sevgini kaybedebilirsin.”</p>

  <p>“Niye?”</p>

  <p>“Çünkü duygular izahlarla paketlenip etiketlendiklerinde ölürler.”</p>

  <p>Gülümsedi. “Ölümden bahsetmişken, Zincirlikuyu’daki ölüleri nasıl kaldırdın?”</p>

  <p>“Kızılmaske’nin 22. Büyük Albüm’ündeki bir duayı okuyarak.”</p>

  <p>“Saçmalık! Şaka yapıyorsun!”</p>

  <p>“Çok ciddiyim. Şimdi bana da acayip geliyor. Senin adının yazılı olduğu mezarda kim yatıyor?”</p>

  <p>“Kandıra Cezaevi’ndeki kadın mahkumlardan biri. Depremde cezaevi çökünce, cesetlerden birini benim mezarıma nöbetçi merhume olarak tayin ettiler.”</p>

  <p>“Serpil... sen, ben ve Sahra, artık kendi hayaümıza başlasak ya?”</p>

  <p>Bir şey söylemedi. Konuşmaya devam etmemi bekledi.</p>

  <p>“Evlenelim. Biz birbirimize aitiz. Oleg Cassini’den gelinlik alırız... Pierre Cardin’den damatlık! 1949 model bir Oldsmobile kiralarız! Pera Palas’ta yaparız düğünü! Felix Mendelssohn Bartholdy’nin <span style="font-weight:bold;font-style:italic;">Bir Yaz Gecesi Rüyası</span> için bestelediği sahne eserinden bir bölüm olan <span style="font-weight:bold;font-style:italic;">Düğün Marşı</span> eşliğinde Sahra’nm elinden tutarak kol kola ineriz merdivenlerden! Yoksa, Richard Wagner’in düğün marşı bize daha mı uygun?!”</p>

  <p>Biraz düşündü: “Orkestra ikisini de çalsın. Salonda iki tur atarız?!”</p>

  <p>“Dahiyane bir terbiyesizlik!”</p>

  <p>Masanın üzerinde birleşen ellerimizi sıktıkça tebessümlerimiz genişliyordu. O esnada, Ruhi Bey’den işittiğim sözleri hatırladım: <span style="font-weight:bold;font-style:italic;">“Gelinlik giymiş birine sakın güvenme. Özellikle de kadınsa</span>/”</p>

  <p>Kalkmadan önce, pantolonumun arka cebinden çıkardığım kağıdı masaya koydum. Kağıttaki notta “BURADAN AYRILIRKEN MOTOSİKLET KASKINI SAHRA’NIN BAŞINA TAK. BİRLİKTE DOĞRUCA BÜYÜKADA’YA GİDİN. NE OLURSA OLSUN, KASKI ÇIKARMAMASI GEREKİYOR. SENİ YARIN ARAYIP DURUMU AÇIKLAYACAĞIM. GÜVEN BANA” yazılıydı.</p>

  <p>Yıllar yılı polisler, gangsterler ve ajanlarla muhatap olduğundan sanırım, Serpil Silahlıperi bu acayip durumu makul karşıladı: “Her şey harika olacak sevgilim.”</p>

  <h1 class="sigil_not_in_toc"><a id="bookmark14"></a></h1>
</body>
</html>
