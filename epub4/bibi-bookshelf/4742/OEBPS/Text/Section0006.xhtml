<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="font-weight:bold;">Bıçak sırtında, diken üstünde</span></h1>

  <p>Kimse bakmıyorken insanların neler yaptıklarını asla bilemezsin.</p>

  <p><a id="bookmark15"></a><span style="font-weight:bold;">[MANASTIRLI MUHSİN BEY, 1808-1888,</span> <span style="font-weight:bold;font-style:italic;">Sahte Kasavet</span><span style="font-weight:bold;">]</span></p>

  <p>Aşkın ödülü, hakikat değildir. Ne, haksız mıyım?</p>

  <p>Nazlı Hilal’in evinin önünde Cadillac’tan indik. Bahçe duvarının yanında hakikaten de yosun yeşili Subaru duruyordu. Öncekinin tıpatıp aynısı.</p>

  <p>Serpil de, Sahra da, ben de hırpalanmıştık. “îçeri geçelim mi?” diyerek evi işaret ettim.</p>

  <p>“Burada mı yaşıyorsun?”</p>

  <p>“Öyle sayılır. Yani şimdilik.”</p>

  <p>Yola bakan giriş katın balkonunda albino bir genç adam, kitap okuyordu: <span style="font-weight:bold;font-style:italic;">Tol.</span> Romana, elinde flush royale varmış gibi bakıyor. Bahçe kapısının açıldığını duyunca kitabı indirip renksiz gözleriyle bizi takip etti.</p>

  <p>Evde el yüz yıkayıp üst baş değiştirdik.</p>

  <p>Serpil Silahlıperi’ye buranın rahmetli Okan Ağabeyimin eşine ait olduğunu söyledim. Nazlı Hilal’i hatırlıyordu.</p>

  <p>Başını omzuma dayadı. Yaralı tarafa. Ses etmedim. “Timur Tümör’ün öldüğüne inanamıyorum. Senelerce bıçak sırtında, diken üstünde yaşadım...” Buradan sonrasını duyamadım. Zira bir yandan, oyuna dalmış Sahra’ya bakıyor, bir yandan da ölümcül ihtimalleri tartıyordum. Serpil Silahlıperi, nemli gözlerle gülümsüyordu.</p>

  <p>“Sahra?” diye seslendim.</p>

  <p>Çocuk ciddiyetiyle “Efendim baba?” diyerek bana döndü.</p>

  <p>Baba mı? İçim kamaşmıştı. Buna alışmam zaman alacaktı. Sahra’ya arkadaşlık eden panda bile artık halinden memnun görünüyordu.</p>

  <p>Küçük kızımın yanma oturdum: “Ona bir isim verdin mi?” “Evet.” Tekeş gözleriyle benimkileri inceliyor, fakat sanırım fıtratındaki asaletten ötürü heterochromia iridum bahsine girmiyordu.</p>

  <p>“Nedir?”</p>

  <p>Panda’ya döndü: “Ponza.”</p>

  <p>“Ponza da ne?”</p>

  <p>“Bir maden. Aynı zamanda İtalya’nın batısında bir ada.”</p>

  <p>“Çok enteresan. Aferin sana. Gel bakalım buraya.” Sahra’yı kucakladım. Sapsarı saçları yumuşacıktı. Mandalina dilimlerini andıran kollarını boynuma doladı. Hücrelerimin yenilendiğini hissediyordum. Küçük kızımın bedeninden yayılan cennet esansını içime çektim. Ömrümde ilk defa sevinçten ağlıyordum.</p>

  <p><span style="font-weight:bold;">*</span></p>

  <p>Sahra öğlen uykusundaydı. Serpil’in telefonu çaldı: “Buyurun Habip Bey?”</p>

  <p><a id="bookmark16"></a>[...]</p>

  <p>“Sahra’yla marketteyiz. Eve birazdan döneceğim.”</p>

  <p><a id="bookmark17"></a>[...]</p>

  <p>“Timur Tümör ölmüş mü? Emin misiniz?”</p>

  <p><a id="bookmark18"></a>[...]</p>

  <p>“Tamam. Elbette. Çok teşekkür ederim.”</p>

  <p>Telefonu kapattı.</p>

  <p>Bunca hengamenin ortasında Serpil’in sevgilisinin nasıl biri olduğunu merak ediyordum. Acaba onunla hâlâ yatıyor muydu? Tabii ki evet. Her ne kadar gençliğimi israf etmiş olsam da bunun acısını çıkarmaya çalışmak boşunaydı. Kimsenin bir kabahati yoktu. Aşkın gücü ve matemin ulviliği bile tabiat kanunlarını ortadan kaldırmıyordu. Galiba iyi niyetli bir kobay ve istikrarlı bir kaybeden olduğum kadar, uygar bir serseriydim. Bir insanı sevmenin, ona sahip olmak anlamına gelmediğini biliyordum. Seks, mazi ve yeminler ne önemli ne de bağlayıcıydı. Şimdi, burada neyi yitirmekteysem, ona içtenlikle şükretmekten başka bir kazanç muhaldi.</p>

  <p>Serpil Silahlıperi’yle kanepeye uzanmıştık. Birbirimizin kalbini dinliyorduk. Gömleğimi üstten sıyırarak çıkardım. Serpil’in elbisesi, etek ucundan boğaza kadar düğme doluydu. Karnımdaki kurşun yarasının yanındaki bıçak izini göstererek sordu: “Bu ne zaman oldu?”</p>

  <p>“İlk defa görüyorum” deyip gülümsedim.</p>

  <p>O da gülümsedi. Artık ölsem de gam yemem. Kaderimde kendim olmak vardı. Anlamıştım. Bu mekan, bu kadın, bu beyin bana ait değildi. Tamam. İntizamdan, sahicilikten ve asaletten mahrumdum. Doğru. Yine de hoşnuttum. <span style="font-weight:bold;font-style:italic;">‘Ahıryangınını şerbetle söndürmek’</span> diye bir şey olmasaydı, ben icat ederdim. Ömür nasılsa geçecekti. Sevmiş ve sevilmiştim. Ölmüş ve dirilmiştim. Ayrılmış ve kavuşmuştum. Bundan fazlasına heveslenmeye mecalim yoktu zaten. Savaşa ve zafere ihtiyaç duymuyordum. Kırık ve kirli bardağın dolu tarafını görüyordum. Haklı çıkmanın aşağılık tatmininden vazgeçemeyen beleşçiler, kötümserlikte ısrarcıdır. Sizi bilmem sevgili okur, fakat ben kahraman değilim. Şimdi, müsaade ederseniz, sevgilimle biraz baş başa kalmak istiyorum. Çözmem gereken 137 düğme var. [Ruhi Mücerret’ten bir alıntı: <span style="font-weight:bold;font-style:italic;">Mahremiyet, cefanın panzehiridir.]</span> Sayfayı çevirin.</p>

  <p><a id="bookmark19"></a><span style="font-weight:bold;">Şehirdeki tüm binaların tepesinden atlamak</span></p>

  <p>İçimde bir embesil var. Onun hatalarından ders almalıyım,</p>

  <p><a id="bookmark20"></a><span style="font-weight:bold;">[PAUL VALERY]</span></p>

  <p>Sahra’nın uykulu gözleri, mahmur sevimliliği karşısında şap-şallaşmıştım. Göğsümde havai fişekler patlıyor, kulaklarımdan ışık tozları fışkırıyordu. Kollarımı iki yana açıp çömeldim. “Babacığım!” diyerek koşup boynuma sarıldı. Beni sorgulamıyor, yargılamıyor, suçlamıyordu.</p>

  <p>“Canım kızım!” diyerek onu havaya kaldırıp döndürürken kanatlarını açtı. Kanepeye yatırıp gıdıkladım. Çıngıraklı kahkahaları canıma can katıyordu. Serpil Silahlıperi yüzünde bir ikona ışığıyla bizi seyrediyordu. Öldü zannettiğim kadınım, hiç doğmadığını düşündüğüm kızımla, hemencecik bir aile olmuştuk.</p>

  <p>“Civan, bizim gitmemiz lazım” dedi Serpil.</p>

  <p>Onları Kızıltoprak’a götürdüm. Yolda, Serpil’e bir ev kiralayacağımı, eğer isterse evlenebileceğimizi söyledim.</p>

  <p>“Bilemiyorum, Civan. Araya çok zaman girdi. İkimiz de o eski kişiler değiliz artık.”</p>

  <p>“Timurdan daha büyük bir tümör mü var?”</p>

  <p>“Tümör mü?”</p>

  <p>“Yani şu sevgilin... Onu mu seçiyorsun?”</p>

  <p>“Öyle demedim. Fakat bana çok destek oldu... Kimseyi incitmek istemiyorum.”</p>

  <p>Fırtınada iç organları etrafa saçıldıktan sonra, kargaların şamar oğlanına dönmüş bir korkuluk düşünün. İşte o benim. Az önce sevişerek aşkımızın tapmak ateşini yeniden yakmıştık. Üçüncü şahısları dışlayan bir faaliyet alanı açmıştık. “Sakıncası yoksa... kim bu şanslı o.uruk faraşı?”</p>

  <p>“Boş ver Civan. Tanıyacak mısın?”</p>

  <p>“Yardım edersen belki rakibim hakkında en azından bir fikir edinebilirim? Ne işle meşguller acaba?”</p>

  <p>“Konser, düğün, tören organizasyonları yapıyor.”</p>

  <p>“Sana karşı...”</p>

  <p>“Çok nazik. Sahra’yla da iyi anlaşı... Yani gerçekten centilmen... Rica ederim beni zorlama.”</p>

  <p>Kaldıkları evin alt sokağında vedalaştık.</p>

  <p>Sahra benden ayrılmak istemedi: “Babacığım, seni bir daha görebilecek miyim?”</p>

  <p>“Elbette yavrucuğum. Bir daha hiç kopmayacağız.” Serpil yüzüme bir bakış attı. Dilinin altında çürümüş bakla var gibi zoraki gülümsüyor. Arabadan inip geriye doğru yürüdüler. Bir müddet arkalarından baktım. Sokağı kesen caddeden sola dönüp gözden kayboldular. Geri vitese taktım. Ardımı kontrol ettiğimde, yana yatmış pandayı gördüm. Peşlerinden yetişmek, oyuncağı kızıma yetiştirmek için alelacele vitesi l’e alıp gaza bastım. Köşeden döndüm. Apartmanın önüne varmak üzereydiler. Onlara doğru hızla yaklaşırken, kapıda dikilen Bedri Dubara’yı gördüm! Onun burada ne işi vardı? Önlerinden geçip yol kenarına dizili arabaların arasındaki bir boşluğa yanaştım. Dikiz aynasından seyretmeye koyuldum. Biricik aşkım Serpil Silahlıperi, zozik adadiyozların en paspalı Bedri Dubara’yla kucaklaştı. Asta diyavolo! Aşağılık herif, Sahra’nın başını okşadı. Ve hep birlikte apartman kapısından içeri girdiler!</p>

  <p>ÇATIRT!</p>

  <p>Bu, kalbimin kırılma sesiydi.</p>

  <p>SerpiFin meçhul yavuklusu Bedri Dubara mıymış?! Şikeyi yüzüme gözüme bulaştırdığım için kasaturayla karnımı deşen or.spu çocuğu? King Kong’un göbek deliği?! Herif tam bir odun, yangında kurtarmayı aklınızdan bile geçirmeyeceğiniz bir takoz müsveddesi! Kalbim çamaşır makinesindeki güvecin gibi çırpmıyordu. Kaşlarım sımsıkı çatılmıştı. Burnumdan soluyordum. Gayriihtiyari sıktığım direksiyon ısınmıştı. Başımdan aşağı, nükleer santrallerdeki sanayi tipi kazanlardan kaynar katranlar döküldü. Gördüğüm sahne, Bedri Dubara’nın kasaturasından bin kat daha feci yaktı canımı. Cehennemde mutlu mesut yaşayan zebaninin sırrı Serpil Silahlıperi’ydi demek? Yutkundum. Serpil’in gerçekte ne istediğini anlayamıyor-dum. Bense... şehirdeki tüm binaların tepesine çıkıp atlamak istiyordum.</p>

  <h1 id="sigil_toc_id_1"><a id="bookmark21"></a><span style="font-weight:bold;">Cevabını bilmediğin sorular sorma</span></h1>

  <p>Soru, cevabı cezp eder, hakikati değil.</p>

  <p><a id="bookmark22"></a><span style="font-weight:bold;">[CHIKAKATA BONGO,</span> <span style="font-weight:bold;font-style:italic;">Elektrikli Sandalye Sefası]</span></p>

  <p>Gece isli, yağlı, paslı bir tencere kapağı gibi şehrin üstüne kapanmıştı.</p>

  <p>Fujer Fuji’yle hastanenin bahçesinde buluştuk. Ozan’ın durumu stabildi. Nazlı HilaPin de morali yerindeydi.</p>

  <p>Ozan beni görünce sevinçle gülümsedi: “Civan Amca!” Elini avuçladım. Onun ve Sahra’nm bana verdiği enerjinin yoğunluğuna şaşıyordum. İksir gibiydi.</p>

  <p>Nazlı Hilal ile Fujer’i tanıştırdım.</p>

  <p>Doktor Fuji, sabık yengemin umudunu besleyecek sözler söyledi: “Kemik iliği nakli ameliyatlarının tamamı kesin sonuç verir. Aylık, yıllık kontroller normaldir. Grip tedavisinden sonra bile hastalar kontrol için çağrılır. Geçmiş olsun...”</p>

  <p>“Teşekkür ederim. Çok iyisiniz...”</p>

  <p>Güzel kadınlar birbirleriyle ne konuşurlar diye merak ederdim</p>

  <p>hep.</p>

  <p>Nazlı Hilal; Fujer ile aramda neler olduğuna dair göz ucuyla dahi bir imada bulunmadı. Onun bu yönünü seviyordum.</p>

  <p>“Sen eve gidip dinlen Nazlı” dedim, “bu gece Ozan’m yanında ben beklerim.”</p>

  <p>“Hayır, ben halimden gayet memnunum. Her şey yolunda. Gece uyuyabiliyorum. Ozan’ın da, çok şükür, ağrısı yok. Evde rahat edemem. Zaten yarın veya öbür gün taburcu edilecek. Sağ ol.”</p>

  <p>Fujer Fuji, Nazlı HilaFe sarıldı. İki kız kardeşi andırıyorlardı. Her ne kadar Fujer, Nazlı’yı teselli ediyor gibi görünse de, belki durum tam tersiydi. Nazlı, Fujer’e lisan-ı hal ile “Bir gün sen de anne olacaksın güzel kız” diyordu. Kadınların bu konsantre mesajlarını çözmek, onların gizli ajandalarına dair emareleri saptamak zordur.</p>

  <p>İhtimamlı öpücükler, ahenkli el sallamalar ve fısıltıya benzer veda sözleriyle ayrıldık.</p>

  <p>Fujer’le beraber Kadıköy’e indik. Arabaları rıhtıma park ettikten sonra Bahariye’de Şikago 1929 adlı bir mekana rastladık. Tabelanın altında <span style="font-weight:bold;font-style:italic;">“İçki yasağının sürdüğü günler</span> ” yazılıydı. İçeri süzüldük. Yüksek tavanlı, orijinal tablolarla bezeli, yumuşak ışıkla aydınlatılmış kocaman bir salon. Dikkat dağıtıcı bir ahengi var. Müdavimler, Birleşmiş Milletler temsilcileri gibi farklı tarzlarda giyinmişlerdi. Film setine düşmüştük sanki. Çöreğe benzeyen yuvarlak bir masaya çöreklendik.</p>

  <p>Orta boylu, kumral, zeki bir bebeği andıran bir adam yaklaştı. Sesi, tonlaması, seçtiği kelimeler, bende diksiyon ve nezaket dersi alıyormuşuz hissi uyandırdı: “Şikago 1929’a hoş geldiniz, şeref verdiniz efendim. Bendeniz, Ahmethan. Bu akşam size servis edilecek her şey müessesemizin ikramıdır. Lütfen kabul ediniz.”</p>

  <p>Şaşırmıştım: “Bize neden hesap ödetmiyorsunuz?”</p>

  <p>“Açılış kutlaması yapmadık. Onun yerine, altı ay zarfında mekanımıza gelenleri ilk seferde biz ağırlıyoruz.”</p>

  <p>“Bağışlayın ama, Ahmethan Bey, ya menüde ne var ne yok silip süpürürsek?”</p>

  <p>“Her ikimizin de dostlarımıza anlatabileceğimiz güzel bir anımız olur efendim. Garsonumuz iki dakika içinde menüyü getirecek. İzninizle.”</p>

  <p>Birer İrlanda kahvesi söyledik. Fincanlardan yükselen buhar, Fujer’in yüzünü peçeleyerek gizemli cazibesini takviye ediyordu.</p>

  <p>“Senin kadar genç ve alımlı bir kadının cerrah olmasına şaşıyorum. Fakat bir cerrahın silaha sarılıp aksiyon fırtınası estirmesini hiç aklım almıyor. Bütün bunların bir izahı var mı Fujer?”</p>

  <p>“24 yaşındayım...”</p>

  <p>“Peki, 6 yıl tıp fakültesi, 4 sene de ihtisas... Fakülteye 18 yaşında girsen bile beyin cerrahisi uzmanlığına epey var ha?”</p>

  <p>“Liseyi 13 yaşında bitirdim. Fakülteden 17’mde mezun oldum. İhtisası tamamladığımda 20’ye basmıştım.”</p>

  <p>“Ne? Yoksa, üstün zekalı filan mısın?”</p>

  <p>“Galiba.”</p>

  <p>“Çok acayipmiş. Ben şapşatinin tekiydim hep. Hâlâ öyleyim. Neler yapabiliyorsun? Yani, biz kıtipiyoz fanilerin yapamadığı?”</p>

  <p>“Konuyu değiştiremez miyiz? Lütfen.”</p>

  <p>“Sadece iki sorum var.”</p>

  <p>“Peki.”</p>

  <p>“Okuduğun metinleri bir kerede ezberliyor musun?”</p>

  <p>“Eee evet.”</p>

  <p>“Örnek verebilir misin?”</p>

  <p>“Oğuz Atay’ın <span style="font-weight:bold;font-style:italic;">Tutunamayanlar</span> romanı, 99. sayfa: <span style="font-weight:bold;font-style:italic;">‘Kişisel değer saydığımız şeylerin, toplumun baskısıyla edinilmiş sahte nitelikler olabileceğini hiçbir zaman aklımızdan çıkarmamalıyız.</span></p>

  <p>“Bu kadarcık mı?”</p>

  <p>“Diğer soruyu alabilir miyim?”</p>

  <p>“Pekala... 2739 X 1791?”</p>

  <p><span style="font-weight:bold;font-style:italic;">“4</span> milyon 905 bin 549”</p>

  <p>“Emin misin?”</p>

  <p>Güldü: “Cevabını bilmediğin sorular sorma Civan Kazanova.”</p>

  <p>“Peki neden Masum Cici’yle uğraşıyorsun? Gençsin, güzelsin, uzmansın, zenginsin, üstün zekalısın?”</p>

  <p>“Benim gitmem gerek, hoşçakal, sonra görüşürüz” dedi ve çantasından içi teflon kaplı, titanyumdan mamul, miğfer benzeri bir başlık çıkardı. Kafama yerleştirdi, kayışı çenemin altından bağladı: “Şimdi konuşabiliriz.”</p>

  <p>Parmaklarımın ucuyla başlığı tıklattım: “Pakt’takiler konuştuklarımızı duymasın diye mi?”</p>

  <p>“İyi bildin. Masum Cici’ye beyne çip yerleştirme fikrini ben verdim. Projem, hafızayı güçlendirmeye yönelikti. Aslında bellek zayıflığının temel sebebi toplumsal ilişkilerin düşmanca niteliği. Beyin negatif iletileri; hayatı kısıtlayan veya tehdit eden mesajları siliyor. Aksi takdirde herkes ruh hastası olur. Bu süreç, beynin değerli ve güzel verileri de silme eğilimi geliştirmesine sebep oluyor. Ölümcül tesirlerden uzaklaşmaya dayalı mental strateji, hayata tutunmayı zorlaştıran bir evreye ulaşıyor. Beynin parietal lobuna yerleştirilecek bir çip sayesinde, hafıza kontrolü mümkün. Hafızanın verimi yükseltildi mi, duygulanımın, ifadelerin ve davranışların kalitesi de artacaktı.”</p>

  <p>“Masum Cici’yle birlikte mi çalışıyordunuz?”</p>

  <p>“Evet. O, projeyi bambaşka bir şekle soktu. Geçen sene Kasım ayında bir tren Haydarpaşa Garı’ndan uçup gemiye çarpmıştı, hatırlıyor musun?”</p>

  <p>“Coca-Cola treniyle Pepsi gemisi. Evet, duydum.”</p>

  <p>“Orada 77 kişi öldü Civan. Sırf reklam için. Masum Cici’nin umurunda bile değil.”</p>

  <p>“Bu yöntemle nasıl para kazanıyor?”</p>

  <p>“Masum Cici parayı umursamıyor.”</p>

  <p>“Ne peki?”</p>

  <p>“Gündelik hayatın terör şablonlarından uyarlandığını düşünüyor. Politik, ekonomik, sosyal, eğitsel, tıbbi, medyatik, sportif, ulaşımsak.. hiçbir süreçte insani niteliklerin göz önünde tutulmadığına inanıyor.”</p>

  <p>“Anlamadım.”</p>

  <p>“Masum Cici’ye sorarsan bilginin ve sanatın ötelendiği, duygu, inanç ve düşüncenin geçersizleştiği bir çağda yaşıyoruz.” “Hımmm. Buraya kadar haklı gibi görünüyor.”</p>

  <p>“Sadece mübadele aracı olan paranın doğurduğu hiyerarşi, iletişimi de ilişkileri de bir yanılsama düzlemine taşıyor. Issız bir adaya düştüğünü ve bir çanta içinde 100 milyon dolar bulduğunu düşün. N’aparsın?”</p>

  <p>“Banknotları, ateşi tutuşturmak için kullanırım.”</p>

  <p>“Çünkü tek başına hükmü yok. Yalnızca alışveriş sistemi içinde bir fonksiyona sahip.”</p>

  <p>“Doğru.”</p>

  <p>“Kapitalizmin bu değer illüzyonunu mutlaklaştırdığı bir dünyada insanlar korkuya boğuluyorlar. Özgürlük, barış, aşk gibi kavramlar ticari markalarca gasp edildi. Sanat, bilgi, inanç tecimselleşti. Finansal işlemlerin hızı ve hacmi, toplum hayatının başlıca pozitif göstergeleri haline geldi. Giderek hayat, hayatın reklamına dönüştü. Savaş da, barış da iktisadi olgular artık. Masum Cici, reklamın selamlaşmaktan daha normal hale gelmesini protesto ediyor. Beynine reklam çipi takılan tek kişi sen değilsin. Bu iş tahmin edebileceğinden çok daha dehşetengiz boyutlarda.”</p>

  <p>“Haydutluğuna felsefi kılıf uyduruyor ha? Ne yapacak yani?”</p>

  <p>“Bilmiyorum. Sadece tahminde bulunabilirim.”</p>

  <p>“Seni dinliyorum.”</p>

  <p>“Korkarım şehirdeki tüm insanlara bir anda birbirlerini öldür-tecek.”</p>

  <p>“Ha?! Bir tür iç katliam mı?”</p>

  <p>“Eğer biri onu durdurmazsa, İstanbul’u kanla boyayacak.”</p>

  <p>“Sırf zevk için? Çok saçma. Sapıklığını finanse edecek nakdi nereden buluyor?”</p>

  <p>“Parayı umursamıyor dedim, para kazanmıyor demedim. Büyük firmalarla gizli sözleşmeler ayarlıyor. Ruhi Mücerret’in 19 Mayıs konuşması Youtube’da tıklandıkça, Masum Cici’nin banka hesabı kabaracak.”</p>

  <p>“Ruhi Mücerret, Youtube’da kaç kez izlenir ki?”</p>

  <p>“1 milyardan fazla.”</p>

  <p>“Fiyyyuuuuuv! Hadi canım?”</p>

  <p>“Masum Cici filmi etkileyici bir senaryo ve görkemli bir prodüksiyonla kotaracaktır.”</p>

  <p>“Bütün bunları sen nereden biliyorsun?”</p>

  <p>“Masum Cici’yi iyi tanıyorum. Bak, hiç Jean Baudrillard okudun mu?”</p>

  <p>“I-ıh.”</p>

  <p>“Baudrillard’a göre çağımızda herhangi bir mesajın iletkenlik kazanması, içerdiği terör enerjisiyle doğru orantılıdır.”</p>

  <p>“Masum Cici, dünyayı kurtarmak için mi yok etmeye çalışıyor anlamadım ki?”</p>

  <p>“Hayır. Psikopat olduğu için. O bir nevi reklam teröristi.” “Tehlikeli biri gibi görünmüyor fakat?”</p>

  <p>“Psikopatlar iyi hatiptir, sadistler tatlı dilli, caniler mültefit. Masum’un yaptıklarından nefret etsem de zekasına hayranlık duyuyordum.”</p>

  <p>“Mesleği ne bu kıymetli manyağın?”</p>

  <p>“Bilgisayar mühendisi.”</p>

  <p>“Aşağılık bir herif nasıl böylesine mükemmel olabilir?.. 19 Mayıs’tan sonra Ruhi Mücerret’in beynindeki çipi çıkarmayacak mı dersin?”</p>

  <p>“Ruhi Mücerret bir reklam süper starı. Masum onu dev şirketlere yem olarak atacaktır. Bunu da, intikam saplantısının gerektirdiği şekilde rasyonalize edecektir.”</p>

  <p>“Diğerleri kimler? Yani kafatasında reklam çipi taşıyanlar?”</p>

  <p>“Haber bültenlerindeki içine ürün yerleştirilmiş cinayet, intihar, adam kaçırma görüntülerinin hepsi Pakt’m işi. Bunların çoğu kurmaca. Mesela aktris Gamze Gama, Starbucks’tan kaçırılmıştı. Maskeli ve silahlı adamlar kızı bir cipe atıp götürdüler. Sonra, Ege açıklarında bir sandalda, çırılçıplak, elleri bağlı, ağzı bantlı vaziyette bulundu. Sandalın üzerinde Benetton logosu vardı.”</p>

  <p>“Kimse bu reklamlardan kuşkulanmıyor mu?”</p>

  <p>“Kuşkulanıyor. Bu da şirketlerin işine geliyor. Konuyla ilgili basın toplantıları düzenleyip, olaydan habersiz olduklarını ve duydukları üzüntüyü dile getiriyorlar. Benetton’m CEO’su, Gamze Gama’yı villasında ziyaret ediyor. Starbucks’m o şubesi Gamze Gama’nm adıyla anılmaya başlıyor. Reklamla mücadele, markaların gündemde kalmasına ve yükselmesine yarıyor.”</p>

  <p>“Pepsi şehitleri, Coca-Cola yoluna gidenler?”</p>

  <p>“O kazada ölenlerde çip yoktu. Garın müdiresi Zehra Zarifoğlu, Masum Cici’nin sevgilisiydi. Kola şirketleri; boğaz turu ve tren seferlerine sponsor olmuşlardı. Masum Cici, Zehra Zarifoğlu’nun beynine çipi taktı. Coca-Cola’dan gelen paralarla gar onarılıyordu. Masum, zemindeki çinileri yenileyen işçilere rüşvet dağıttı. Rayların bittiği yerden iskeleye varan kısmı şerit halinde kazıp alçı panellerle doldurttu. Coca-Cola trenine sabotaj düzenledi. Gemideki Pep-si’ciler, trendeki Coca-Cola’cılar birbirlerine meydan okumak için Haydarpaşa’da buluşacaklardı. Gemi ve tren yolcularından birkaçı popüler müzisyenlerdi. Canlı yayın araçları, Pepsi - Coca-Cola kapışmasını yayınlamak için iskele ile gar arasına sıralanmışlardı. Çarpışmadan sonra Zehra Zarifoğlu, tertemiz bir aşkla sevdiği Masum Cici tarafından kandırıldığını anladı. Ve bir ay sonra gar binasının çatısından atlayarak intihar etti.”</p>

  <p>“Zehra Zaifoğlu... Masum Cici’ye âşıktı demek? Bunu nereden biliyorsun?”</p>

  <p>“Çünkü ben de âşıktım. Onu tanıyan tüm kızlar, Masum Cici’ye âşıktır.”</p>

  <h1 id="sigil_toc_id_2"><a id="bookmark23"></a><span style="font-weight:bold;">Aşk, uyumlu çiftlere mahsus değildir</span></h1>

  <p>Siyam ikizleri, rüyalarında ayrı gezerler.</p>

  <p><a id="bookmark24"></a><span style="font-weight:bold;">[JIA JUYI, 777-844,</span> <span style="font-weight:bold;font-style:italic;">Şakacıktan Şarkılar]</span></p>

  <p>Fujer’le birlikte Moda sahilindeyiz. Bumfight gecesi. Etraf ya katile ya da cesede benzeyen insanlarla doluydu: Dinamit atsan yere düşmez. Başımdaki miğferin altına ağzımı örten bir fular bağlamıştım. Dövüşleri izlemeye gelenlerin yüzlerini gizlemeleri yadırganmaz. Çünkü saygın bireyler, illegal maç seyredip kumar oynarken kameraya yakalanmak istemezler.</p>

  <p>Bedri Dubara denen leş kargası oradaydı. Maça çıkacak zavallıların kulağına eğilip talimatları fısıldıyordu. Kan görmek isteyen normal insanlar, bahislerin toplandığı kamyonetin önünde yine kuyruğa girmişlerdi.</p>

  <p>Kalabalıkta birinin “Kolombo en iyisiydi. Cartayı çekmesi çok yazık” dediğini duydum. Yanındaki başıyla onayladı: “Harbiden, çirozun tekiydi ama keş dövüşlerinin Bruce Lee’siydi. Allah taksiratını affetsin.”</p>

  <p>“Amin” diye mırıldandım.</p>

  <p>Fujer Fuji koluma girmişti. Seyirci halkasının ortasında mu-harref suratlı dövüşçüler buluştular. Pejmürdelikleri göz kamaştırıyordu. Atlanta, uzakta bir sokak lambasının altında otlamaktaydı. Gözlerim Winema’yı aradı. Saat 11 yönünde put gibi dikiliyordu.</p>

  <p>Senelerce buralarda nasıl sağ kalmıştım?</p>

  <p>Dövüş başladı. Tezahüratlar eşliğinde dişler sökülüyor, burunlar kırılıyor, kaşlar patlatılıyordu.</p>

  <p>İki berduşun sohbetine kulak kabarttım: “Bizim kulübeyi sıçanlar istila etmiş.”</p>

  <p>“S.çtık desene.”</p>

  <p>Fujer’in çantasına gizlice giren bir eli bilekten yakaladım. Saçı sakalı küflenmiş bir ayyaşa aitti. Tüm umutları, sıçan sürüsünce ke-mirilmişti. Bir zamanlar birine yalvarırken suratı taşlaşmış ve öyle kalmıştı. İniltiye benzer bir ses çıkardı. Avucuna bir 100’lük tutuşturup yolladım.</p>

  <p>Doktor Fuji’nin yüzünde takdir dolu bir bakış ve tebrik tadında bir tebessüm belirdi. Galiba cömertlik bir erkeğin yapabileceği en seksi şey. Dövüş sürerken sahildeki kayalıklara yürüdük. Mehtap, adeta fırçayla boyanmıştı. Yıldızlı gökyüzünde, bir avize tuzla buz olmuştu sanki. Birer sigara yaktık. Dumanı nüdist dolunaya doğru üfledik. Yarın güneş doğmasa, dolunayla idare edebilirdik. Beynimde çip, yanımda femme fatale ve belimde tabanca: Hangisinin başıma daha büyük bela açacağını kestirmek zordu.</p>

  <p>“Sevdiğin kadının sevdiği adamı öldürerek aşkı bulabileceğinden emin misin?”</p>

  <p>“Serpil Silahlıperi ile Bedri Dubara bir çift değil. Feleğin sigortası atmış ve ikisi tokuşmuşlar. İnanılmaz ama gerçek. Zaten, Bedri Dubara’yla hesaplaşmam gerekiyordu.”</p>

  <p>“Neden?”</p>

  <p>Gömleğimi aşağıdan yukarı sıyırıp bıçak yarası izini gösterdikten sonra ringin ötesini işaret ettim: “İşte tam şurada bıçaklamıştı beni.”</p>

  <p>“Onu SerpiFle birlikte görmeseydin gene de vurur muydun?”</p>

  <p>“Ne demek istiyorsun?”</p>

  <p>“Aşk, uyumlu çiftlere özgü bir şey değil. Nefretle bu yüzden kolayca yer değiştirebiliyor zaten.”</p>

  <p>“Ben, Dubara’ya hiç âşık olmadım” dedim. “Bu işe karışmak zorunda değilsin Fujer. ”</p>

  <p>Yüzünü dolunaya çevirdi. Semada seyran eden mumya kellesine hitaben konuştu: “Suç ortaklığı, birlikte yaşamanın sevdiğim tek çeşidi.”</p>

  <p>Dövüş alanından zafer haykırışları yükseldi: “Oleeeeeeey!”</p>

  <h1 id="sigil_toc_id_3"><a id="bookmark25"></a><span style="font-weight:bold;">Mutlu aile tablosundaki kan</span></h1>

  <p>Suratına doğru gelen bir mermi görmemişsen, henüz çok şey görmüş sayılmazsın.</p>

  <p><a id="bookmark26"></a><span style="font-weight:bold;">[LEON LIPPI, 1919-1991,</span> <span style="font-style:italic;">Brooklyn’de Beş Dakika,</span> <span style="font-weight:bold;">cilt: 4]</span></p>

  <p><span style="font-weight:bold;font-style:italic;">‘Denizin dibine fare kapanları kurmak</span>’ diye bir şey olmasaydı, ben icat ederdim.</p>

  <p>1979 model Ford [F100] kamyoneti, Subaru’yla takip ediyorduk. Arabayı Fujer kullanıyordu. Porsche’yi otoparkta bırakmıştık.</p>

  <p>Otoyol sapağındaki trafik ışıklarında, kamyonetin sağında durduk. Bedri Dubara direksiyonda bira içiyordu. Kadıköy nüfusundaki tek fazlalık. Kamyonetten yayılan Black Rebel Motorcycle Club’m <span style="font-weight:bold;font-style:italic;">Beat the</span> Devı'/’s <span style="font-weight:bold;font-style:italic;">Tattoo</span> şarkısını duyabiliyorduk. Başını çevirip Fujer’i görünce sarhoş dikkatiyle incelemeye koyuldu. Yosun tutmuş kütüğe benzeyen kafasını sallayıp, bira şişesini kaldırdı. Trafik ışığı yeşile dönüp de arkadaki araba kornaya yüklenince yola devam etti. Koşuyolu’nda bir ara sokağa saptı. Sokağın girişinde durup bekledik. Kamyonetin stop lambaları yanınca yola devam etik. Arabayı park edip indik. Ford, iki katlı bir evin bahçesinde, bakımsız erik ağaçlarının arasındaydı. Ağaçlar metal, Ford ise ahşaptı sanki. Kamyonet de sahibi gibi domuza benziyordu.</p>

  <p>Penceredeki tül, içeriyi görmemizi engelliyordu. Bahçe kapısını usulca açıp içeri geçtik. Erik ağaçlarının gerisinde saklandık. Salonda başkaları da vardı. Bir kadın, ortadaki masaya getirdiği tencereyi açmış tabaklara yemek koyuyordu. Üzerinde lise forması bulunan bir kız ve 11-12 yaşında bir oğlan çocuğu gelip masaya oturdular. Her şey, önceden provası yapılmış bir tiyatro oyunundan farksızdı.</p>

  <p>“Dubara evli miymiş?” diye sordum.</p>

  <p>“Öyle görünüyor” dedi Fujer.</p>

  <p>Mutlu aile tablosu, cinayet planımıza gölge düşürmüştü. Bedri Dubara, Arap sabununa bulanmış Japon balığı kadar kaypaktı. Yani karısını Serpil Silahlıperi’yle aldatan standart bir zamparaydı. Serpil bunu öğrendiğinde, onu dehleyip bana koşacaktı: “Ne zıkkımlanıyorlar acaba?”</p>

  <p>“Spagettiye benziyor.”</p>

  <p>Onlar yemek yedikçe acıktığımı hissediyordum: “Gecenin köründe ailecek sofraya oturmaları sence de tuhaf değil mi?”</p>

  <p>“Saat kaç ki?”</p>

  <p>“İki.”</p>

  <p>“Böyle böyle obezleşiyorlar.”</p>

  <p>“Bedri duba gibi, fakat diğerleri sıska.”</p>

  <p>Biz fısıltıyla yorum yaparken Bedri Dubara hiddetle ayağa fırlayıp masayı devirdi. Çocuklar ve anne kaçıştılar. Bedri yan odaya geçip lambayı yaktı. Yatak odasında kadın yalvarıyordu. Namussuz çağanoz gardıroptan aldığı beysbol sopasıyla kadının üstüne yürüdü ve hırsla vurmaya başladı. Biçare kadın elleriyle başını korumaya çalışıyordu. Çocuklar içeri girdiler. Bedri sopayı kıza doğru fırlattı. Kadına yumruklarla girişti. Oğlan ve kız ağlıyordu.</p>

  <p>Fujer de ben de fena gerilmiştik.</p>

  <p>Artık saklanmaya çalışmıyorduk.</p>

  <p>Kadının ve çocukların boğuk çığlıkları, Bedri’nin galiz küfürleri duyuluyordu.</p>

  <p>Belimdeki tabancayı çektim. Bir baktım, Fujer de elde silahla hazır bekliyor.</p>

  <p>Bedri, kadını yere sermiş tekmeliyordu.</p>

  <p>Bu dehşet tablosunun yalnızca benim çocukluğuma özgü olduğunu sanıyordum. Yanılmışım.</p>

  <p>Evin kapısına doğru yürüdük. Pencerenin önünden geçerken gördüğüm son sahnede, Bedri, kızı boğazından tutmuş sarsıyordu.</p>

  <p>Kapı açıktı. Eşiği aştık. İçerisi, dışarıya kıyasla müthiş gürültülüydü. Ağlama, bağırma, inilti, yakarı ve derin derin soluma sesleri evi doldurmuştu. Duvara, yere çarpıp kırılan eşyaların patırtısı dinmiyordu.</p>

  <p>Salon, Hiroşima gibiydi. Devrilmiş masa, parçalanmış kap kacak ve saçılmış yemekleri geçip yatak odasına yöneldik. Çocuk bizi görünce korku ve hayretle baktı. Kadın yerde baygın yatıyordu. Bize sırtı dönük Bedri Dubara ise iki eliyle kıskıvrak yakaladığı kızı duvara çarpıyordu.</p>

  <p>“Bedri Dubara!” Sesim, öyle yüksek çıkmıştı ki, kulaklarım çınladı.</p>

  <p>Aniden döndü. Ailesine yaptığı işkence onu yormuştu. Nefesi hırıltılıydı. Çürük balkabağım andıran suratında karmakarışık bir ifade vardı. Son sözünü söyledi: “Kolombo?!”</p>

  <p>Fujer Te aynı anda tabancaları doğrultup ateşe başladık.</p>

  <p>Silah sesleri, piyanoyla çalman bir çocuk şarkısı gibi okşayıcıydı. Yine de kız ve oğlan irkildiler. Yağlı gövdesine bir düzine delik açtık. Ve Bedri Dubara yere yığıldı. Sudan çıkmış suaygırına benziyordu.</p>

  <p>Kendi tutkallaşmış kanıyla zemine yapışan kadın, bıkkın bir edayla elleri üzerinde doğruldu.</p>

  <p>Odadaki herkesin kalp atışları duyuluyordu. Bedri Dubara hariç.</p>

  <p>İşte şimdi gerçek bir aile olmuşlardı. Tavanda sallanan kristal avizenin gökkuşağı yansımaları üstümüzde salmıyordu. Keşke biri fotoğrafımızı çekse diye düşündüm.</p>

  <p><span style="font-weight:bold;">*</span></p>

  <p>Serpil Silahlıperi’nin yüzü hep parçalı bulutlu. İkide bir yağmur çiseliyor. Bedri Dubara’nın cenazesinde, karısı ve çocuklarıyla tanışmıştı. Aldatılma, ayrılık ve ölüm kokteylini bir dikişte içmişti. Ona kızgınlığım artsa da, sevgim hiç azalmıyordu. Bedri Dubara’yı kendi ellerimle geberttiğimi ona çaktırmadım. Dubara’da benim zerresini göremediğim bir iyi yön keşfetmişti. Acı gerçekler bazen dandiktir.</p>

  <p>Serpil, Timur Tümör’ün mıhlanmasından sonra Kızıltoprak’a, anne-babasının yanma taşınmıştı. Yıllar, garip bir biçimde sevgilimi değiştirmişti. Destansı aşkımız, onun nazarında Lale Devri gibi tarihsel bir olay mıydı? Aşk, paradoksal olarak romantik bir eşitsizlikle ilerliyordu. İki kişinin birbirini aynı yoğunlukta sevmesi imkansız. Dolayısıyla aşkta acılar ve sevinçler hakkaniyetli paylaşılmaz. Aşk adil değildi. Demokratiklik ve özgürlükçülüğün kıyısından bile geçmiyordu. Dahası istikrar ve kalıcılıktan da nasipsizdi. Sana en şiddetli tokadı patlatacak olan eli okşamaktan ibaretti! Mevzuyu yanlış anlamıştım. Yedi sene süren sefalet ve derbederliğimin gerçek hayatta karşılığı yoktu. Şiirler, mektuplar ve serenatlardan; senetler, faturalar ve makbuzlara geçilmişti. Aşkın sadece reklamı vardı.</p>

  <p>Masum Cici belki de bu yüzden kafayı yakmıştı. Aşk zaten bir aldatma protokolüydü. Yalanlarla dolu bir havuza düşmekti. Kendini ve partnerini kandırmadan kulaç atamazdın. Ben, aşk uğruna gençliğimi boşa harcamıştım. Masum Cici, aşksızlık yüzünden başkalarının canını ve bu arada benimkini hiçe sayıyordu.</p>

  <p>Keçileri kaçırıyorum galiba. Kendi kişiliğimde hiç anlayamadığım bir yön var. Benim gibi sığ birinin yaraları ne kadar derin olabilir ki? Şu halime bakın: Hayatta en çok sevdiğim insan hakkındaki menfi düşüncelerden hareketle, can düşmanıma sempati duymaya yöneliyorum.</p>
</body>
</html>
