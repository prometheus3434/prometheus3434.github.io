<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc"><a id="bookmark0"></a><span style="font-weight:bold;">Aptallar kötüleri zeki zanneder</span></h1>

  <p>Meme şeklinde sabunlar yapılsaydı, dünya daha temiz bir yer olurdu.</p>

  <p><a id="bookmark1"></a><span style="font-weight:bold;">[GAIUS PLINIUS SECUNDUS 23-79</span> <span style="font-weight:bold;font-style:italic;">Naturalis Historia]</span></p>

  <p>Acıbadem’deki üç odalı giriş katında kalıyordum. Ozan’m hastanede yattığı günler, Nazlı Hilal’le baş başaydık.</p>

  <p>Serseri sezgilerim işlerin çatallaşacağını söylüyordu.</p>

  <p>Uyku tutmamıştı. Ev tenha, sessiz ve karanlıktı. Tıpkı kafamın içi gibi.</p>

  <p>Nazlı Hilal’in ayak seslerini duydum. Suda yürüyen balerin-cesine yumuşak adımlarını. Saydam teninden matemin gergin teli geçiyordu. Hüzün, zarafetine sihir takviye ediyordu.</p>

  <p>Aramızdaki ayarlı mesafeyi kapatmaya yeltenmemiştik hiç. Birbirini tanımayan iki akrabaydık. Düğünde bir kerecik dans etmiştik. “Koskoca salondaki en güzel gelinsin” dediğimde gülmüştü. Ve şimdi... belki de zamansız hortlamıştım? Nazlı Hilal’in hayatına yanardöner bir parazit sıfatıyla dahil olmuştum? Sokaklarda geçirdiğim 7 sene boyunca yerlerde sürünen libidom şimdi şeytanın bana karşı en büyük kozu haline gelmişti. En korkunç kabuslar, konularını gerçek hayattan alır. Vücudumdaki testosteron girdabında boğuluyordum. Beynim fermuarıma çıkışmıştı. Yanan bir ormana doğru düşmekte olan uçaktaydım sanki. Nazlı Hilal’le flört etmek istemiyordum. Tamam çok alımlıydı. Dayanıklıydı. Zekiydi. Akranımdı. İyi kalpliydi... Her bakımdan hayranlık uyandırıcıydı... Dünyadaki hiçbir erkek ona “Hayır” diyemezdi; hatta birçok kadın. Fakat yani Allah aşkına, ölüm onları ayırmcaya dek ağabeyime sadık kalmış bir hatuna yanaşamazdım. Geceleri ev, şeytanın işlettiği bir motele dönüşüyordu. İblisin çöpçatanlığı meşhurdur. Her şeye rağmen gövdemin, gönlümü sindirmesine izin veremezdim.</p>

  <p>Yatakta doğruldum. Hırsız adımlarıyla mutfağa geçtim. Balkonda sigara içen Nazlı Hilal, sıcak porselen bir semaveri andırıyordu. Alacakaranlıktı. Muşambadan gökyüzünde, mazot kokan bulutlar. Tam kalp krizi, intihar veya cinayet havasıydı. Ay, çardaktaki sarmaşığın ağma düşmüştü. Günah ile suçun sınırına kurulmuş romantizm kapanma paçamı kaptırmaktan korkarak gerisingeri yatağa döndüm. Derimi yüzüp bedenimi etçil karınca yuvasına bırakmışlar gibi hissediyordum. Sersemliğimin taşmasını önlemeye çabalıyordum. Tavan, beyin kırıntılarına benzer lekelerle doluydu. Daha önce burada benim durumuma düşmüş birileri, son çare, tüfekle kendilerini vurmuşlardı. Kepenkleri indirdim. Bir an önce uyuyabilmek için nefeslerimi saymaya koyuldum.</p>

  <p>Ağabeyimle boks kulübünün yolunu tuttuğumuz günleri hatırladım. Tam bir masum yakışıklıydı. Az konuşurdu. Tüm sırlarınızı biliyormuş gibi gülümserdi. Sofistike bir munisliği vardı. Onun beni anlama kudreti, benim hislerimi dile getirme yeteneğimden üstündü. Roman okumayı severdi: Tamsanız, onunla iyi anlaşırdınız. Fakat ringde karşılaşmak istemezdiniz. Maça çıktığında etten kemikten bir yanardağ kesilirdi. Rakibini takdirle süzerdi. Ve granit yumruklarla üç saniyede hemoglobin hoşafına çevirirdi. On yedi yaşındaydı. Değiştiremediği şeylerin, onu değiştirmesini istemiyordu. Kader keskin pençeleriyle onun kalbini söküp uzaklara fırlatmıştı. Karşısındakini darmadağın eden tüm o aparkatlar, direktler, kroşelerle aslında yalnızlığını vurguluyordu.</p>

  <p>Dünya, baba olmaması gereken heriflerle doludur: Babam Nevzat Bey dur durak bilmeyen bir kendini kandırma makinesiydi. Haydarpaşa Gümrük Müdürlüğü’nde memurdu. Olgun, dürüst, onurlu, cesur, akıllı, zevk sahibi, cömert, müşfik, iffetli ve espritüel olduğunu sanırdı. Cahil, riyakar, aşağılık, korkak, budala, terbiyesiz, cimri, gaddar, namussuz ve hoyrattı halbuki. Aptallar, kötüleri zeki zanneder. Onun kötülükleri hepimizi aptallaştırmıştı. Ve aptallık, ileri yaşlarda deliliğe dönüşür. Babamla evlendiği gün, annemin o zamana kadarki en mutlu günüydü; boşandıkları gün de öyle. Ağabeyim, babamın pençesinde kalmıştı. Peder, bayağılığını dengeleyecek, şımarık bir kadınla nikahlanmıştı: Kapris, adi kimselerde hayranlık uyandırır. Aile denen kutsanmış sapıklığı, üniformasını derinin altına giymiş narkozlu müfrezeyi, biyolojik zindanı; çocuk aklımla kavrayıp ayrıntılı bir analize tâbi tutmam imkansızdı. Arka odadaki işkencenin nakaratı “Tekeş gözlü piç kimin?!” sorusunu anlayamıyordum. Annemin yüzündeki morlukları, babamın kanlı ellerini, ağabeyimin gözyaşlarını... O ‘genel izleyici’ aile siluetini, havlunun üzerindeki makine yağı lekeleri şeklinde anımsıyorum. Babacık ilk kalp krizini atlatamayınca Okan Ağabeyim kahrolmuş-tu. Aile büyüğü ile aranızda kapanmamış bir duygusal hesap varsa, geberip gittiğinde, onu affetme umudunuzu ilelebet karartır. Yola, kalbinizde zehirli bir hançerle devam etmek zorunda kalırsınız. Nevzat Efendi nalları dikmekle, Okan Ağabeyimi derinden sakatlayan çifteyi atmıştı...</p>

  <p>Bir süre sonra Nazlı Hilal başucuma geldi. Bir insan hakkm-daki gerçek duygularımız, onu uyandırırken açığa çıkar. “Civan...” Sesinin letafeti, bana güzel bir ismim olduğunu düşündürdü. Şefkatli bir resmiyetle omzuma dokundu. Zücaciye mağazasında bayıltıcı tüfekle vurulmuş fil gibi yavaşça kalktım. Geri çekildi. İşaretpar-maklarımla gözlerimi ovuşturdum. Suratıma küçük gelen bir maskeyle banka soyuyordum sanki.</p>

  <p>Kahvaltı sofrasında biraz lafladık. Konuşmaya başlayınca kendime geldim. Vesveselerim, Superman’in hapşırığı gibi dağıldı. Sohbetimiz, gölde yüzen bir ördeğin işemesi kadar doğal, patırtısız ve ferahlatıcıydı.</p>

  <p>Nazlı Hilal, Seviye Sevi adında bir psikiyatrın Bağdat Caddesi’ndeki muayenehanesinde sekretermiş. Randevuları düzenliyor, tedirgin ruhları sıraya sokuyormuş.</p>

  <p>Kadınlığının, güzelliğinin hesabını tutmuyordu. Tek dileği, küçük oğlunun bir an önce iyileşmesiydi. Annelik, onun için zorlu bir imtihandı. Yapayalnızdı. Benim dönüşüm onu umutlandırmıştı. Eğer doku grubum Ozan’ınkiyle uyuşursa, geriye sadece parayı bulmak kalacaktı.</p>

  <p>Koridor duvarına yaslanmış, yerde duran çerçevedeki fotoğrafa gözüm takıldı: 70’ini aşmış gözlüklü bir adam ile 8-10 yaşlarında</p>

  <p>bir kız çocuğu, bahçede üç köpekle oynuyorlardı.</p>

  <p>“Fotoğraftaki adam, Sigmund Freud’a benziyor” dedim.</p>

  <p>“Ta kendisi: Psikanalizin babası, bilinçdışınm anası. Minik kız da Mabbie Burlingham” dedi. “Freud’un yanındaki köpek, şu siyah, Lin-Yung. Freud’a Mabbie’nin babaannesi Dorothy hediye etmiş.”</p>

  <p>“Freud’a biri köpek mi hediye etmiş?”</p>

  <p>“Evet. İşte, bak.”</p>

  <p>“Bu enstantanenin senin için bir anlamı mı var?”</p>

  <p>“Pek sayılmaz. Dr. Seviye Sevi’nin muayenehanesinde asılıydı. Temizlik yaparken yanlışlıkla düşürdüm. Çerçevesi ve camı kırıldı. Ben de yeniden çerçevelettim. Kaç gündür götüreceğim, unutuyorum.”</p>

  <p>“Enteresan fotoğrafmış.”</p>

  <p>“Haklısın... Freud’un kızı Anna, Londra’da Dorothy’yle birlikte yaşıyordu. Freud ölümünden bir yıl önce, 1938’de Nazi baskılarından kaçarak Londra’ya yerleşti. Fotoğraftaki ev 1982’de mü-zeleştirilmiş. Mabbie Burlingham ise... Sigmund Freud’un evinde, 1974’te intihar etti.”</p>

  <p><a id="bookmark2"></a><span style="font-weight:bold;">Mezarlık maskotu</span></p>

  <p>İlkbahar, sonbahara öykünüyordu. Insomniac güneş, İngiliz uyruklu bulutlarca kuşatılmıştı. Soğuk savaş atmosferinde, diplomatik bir rüzgar esiyordu. Minarelerin ve gökdelenlerin arasına dev örümcek ağları gerilmişti.</p>

  <p>Ozan’m yüzü susamlı bisküvi tadında. Çillerle kaplı. Akşamüstü elinden tutup Bauhaus’a götürdüm. Oyuncak yerine Alman malı mıknatıslı su terazisi, çelik şerit metre, fosforlu duvar sticker’ı satın aldık.</p>

  <p>Ağabeyimden babalık vardiyasını devralmıştım.</p>

  <p>Telefonumun mesaj sinyali dikkatimi dağıttı: Fujer <span style="font-weight:bold;font-style:italic;">“İkimiz de olmamız gereken yerde değiliz</span> ” yazmıştı.</p>

  <p>Ozan’a sarıldım: “Sen iyi bir çocuksun.”</p>

  <p>“Sen de iyi bir çocuksun.”</p>

  <p>İleride onun kadar olgunlaşmayı diledim. O 7 yaşındaydı, bense 30!..</p>

  <p>“Senin kadarken iki dileğim vardı” dedim, “flütle <span style="font-weight:bold;font-style:italic;">Yağ satarım bal satarım’ı</span> çalabilmek ve Çinli bir kungfucuyu yere sermek. İlkini gerçekleştiremedim.”</p>

  <p>“Flütle çocuk şarkıları çalabilmeyi hâlâ istiyorsan, sana ders verebilirim. Sen de bana dövüşmeyi öğretirsin.”</p>

  <p>Neşeyle sordum: “İyi fikir. Pataklamak istediğin biri var mı?” Başını öne eğdi: “Vampirler... Sen hiç vampir avladın mı?” “Neden soruyorsun?”</p>

  <p>Kederli bir sadelikle konuştu: “Bence babamı onlar öldürdü.” “Nasıl yani?”</p>

  <p>Minyatür bir ıstırap şöminesi gibi alevlenen yüzü, masumiyet maşasıyla karıştırılıyordu: “Babam, Savunma Bakanlığı’nın lisanslı vampir avcılarından biriydi. Görevi gizliydi. Uçaklardaki melun canavarları tanıyabiliyordu. Özellikle, Doğu Avrupa’dan gelen kan emici mangaları haklıyordu. Güneş battıktan sonra savaşıyorlardı. Babamdan kurtulabilmek için bir İstanbul uçağını sabote ederek havalimanına düşürdüler. Patlamadan sadece bir kişi kurtuldu. Ruhi Mücerret adında bir vampir. Hâlâ yaşıyor, çünkü ölümsüz. Şimdi 100 yaşında. Vampirler sonsuz hayatla lanetlenmiştir. Beni de uykumda ısırıp kanıma hastalık bulaştırdılar...”</p>

  <p>Blucininin arka cebinden, katlanmış bir kağıt parçası çıkarıp açıyor. Kalpaklı bir dedenin gazeteden kesilmiş fotoğrafını göstererek “Büyüdüğümde onu avlayacağım” diyor.</p>

  <p>Mezarlık maskotu yumuşak iskelete kanım ısınıyor: “Ruhi Mücerret, bu amca mı?”</p>

  <p>Kutsal bir motivasyonla, yemin tonlamasıyla fısıldıyor: “Evet. Onun kalbine kazık saplayacağım!”</p>

  <p><a id="bookmark3"></a><span style="font-weight:bold;">Yıllara meydan okuyup saniyelere yenilmek</span></p>

  <p><span style="font-weight:bold;font-style:italic;">‘Kendi os.ruğunu başkasının g.tüne tıkmak</span>’ diye bir şey olmasaydı, ben icat ederdim.</p>

  <p>“Saha, ring, parkur, minder ve pist ölçüleri hakkındaki verileri derleyeceğim” diyerek Hakkı L. Berfin’den masaüstü bilgisayarını kullanmak için müsaade istedim. Okul müdürünün makamına kuruldum ve internete girip Antep’teki uçak kazasına dair haberleri okudum. Ruhi Mücerret’in sağ kurtuluşu, faciayı gölgede bırakmıştı. Ağabeyimin adı yalnızca ölenler listesinde geçiyordu. Ruhi Mücerret, İstiklal Harbi gazilerinin sonuncusuydu. Ozan, onu vampir sanmakta haklı. Adam 580 bin kişilik ordunun ayakta kalan tek mensubuydu. Ruhi Mücerretle ilgili videoların çokluğu dikkatimi çekti. Kurtuluş günü törenlerinde nutuk atıyordu. Generaller, valiler, bakanlar onun elini hürmetle öpüyor; öğrenciler ona minnetle çiçek sunuyor, şarkıcılar sahneden onu gururla selamlıyor, halk coşkuyla alkışlıyordu. Üniforması daima üstündeydi. Göğsündeki İstiklal Madalyası ışık saçıyordu. Ölümsüz savaşçı Çankaya Köşkü resepsiyonlarında, belgesellerde, şiir küplerinde, haber programlarında arz-ı endam ediyordu... Birden, Masum Cici’nin bahsettiği süper modeli bulduğumu anladım: <span style="font-weight:bold;font-style:italic;">“Erkek. Alanında tek. Kendine özgü bir kostüm giyiyor. Özel günlerde başrol üstleniyor. İsmen veya simaen ülkede yüzde 90 oranında tanınıyor. Köklü ve kalıcı bir saygınlığa sahip. Ödül kazanmış. Ulusal medyada görünüyor. Kitlesel organizasyonlarda konuşmacı konumunda.</span> ”</p>

  <p>Sevinçten soluğum kesilmişti. Ruhi Mücerret’in beyni çantada keklikti. Hayatına sızmanın yolunu nasılsa bulacaktım. Ahir ömrünü sömürecek, itibarını gasp edecek, dilini uyuşturacaktım. Püsküllü belası olacak, ona kuyruklu yalanlar söyletecektim. Pörsümüş kuklayı debdebeli bir vodvilde oynatacaktım. Millî Mücadele kahramanı, ferdî bir meselede figüranlık yapacaktı. Can çekişirken bir şifa menfezi açacaktı. Yıllara meydan okumuştu. Şimdiyse saniyelerin kurbanı olacaktı.</p>

  <p>*</p>

  <p>Üniversite hastanesine test sonuçlarını almaya giderken bildiğim tüm duaları okudum. Beyaz koridorlar, origami sanatçısının elinden çıkmış korku tüneliydi. Formaldehit kokusu genzimi yakıyordu. <span style="font-weight:bold;font-style:italic;">Guguk Kuşu</span> filmindeki [One Flew Över The Cuckoo’s Nest, 1975] Hemşire Ratched’ın nursuz ve seksi klonlan deviniyorlardı. Besbelli iç odalardan birinde yatağa zincirlenmiş Dolly Parton, yalvar yakar <span style="font-weight:bold;font-style:italic;">Jölene</span>’i söylüyordu. Kapalı kapılar ardında testereler, bisturiler, matkaplar iş başındaydı. Birini öldürmek ve yaşatmak için aynı aletler kullanılıyordu. îroni, hayat - memat meselelerinin özündeydi. Nabzım hızlanmıştı. Bakterilerin gözde tatil beldesinin, yani bedenimin insanlığa hizmet etmesi nihayet ihtimal dahilindey-di. Eğer bir aksilik olursa, Nazlı HilaFle çocuk yapmamız gündeme gelebilirdi. Medikal berdel. Karamsarlığın radyasyon serpintisini zihnimden kovmaya çalışıyordum. Bu hayatta ıstıraplar belli dozda alınmalı.</p>

  <p>Kır saçlı doktor, metal çerçeveli gözlüğünün üzerinden bakarak “Tebrikler. Doku grupları uyuşuyor. Operasyon gününü karar-laştırabiliriz” deyince, varlığımın bir anlama kavuştuğunu hissettim. Bir serserinin kendini aştığı anlar vardır. Onlardan birini idrak ediyordum. Nefes alan bir çöp yığını değildim artık, kondisyon bisikletindeki dikiz aynası, klozete düşmüş mızıka.</p>

  <p><a id="bookmark4"></a><span style="font-weight:bold;">görüşte vurulmak</span></p>

  <p>Her insan ölecek yaştadır. <span style="font-weight:bold;">[KAYBEDENLER KULÜBÜ KELAMIKİBARI]</span></p>

  <p>Daima acele edip hep geç kalanların şehrinde, Ruhi Mücerret’in acelesi yoktu. Ancak, tüm hatalarından bir şeyler öğrenmiş bir <sup>a</sup>dam bu kadar yavaşlayabilir. Dünya zemininin kayganlığını bilen kiri. Sanki ona değil de fotoğrafına bakıyordum. Sniper’lar için ide-<sup>a</sup>i bir hedefti.</p>

  <p>Yeldeğirmeni’nden rıhtıma doğru yürüyordu. Saatin akrebini <sup>Se</sup>yrediyordum adeta. Gizli görevin aşırı kolaylığından kaynaklanan zorluk baş göstermişti. Onu takip edebilmek için tek çare kaldırma oturdum.</p>

  <p>Rüzgar, sokağın iki yanında bahçe duvarlarından sarkan erik âllarındaki çiçekleri koparıp savurarak bir ağaçtan diğerine konduruyordu. Serpil Silahlıperi’yle Kadıköy sokaklarında el ele dolaştığımız günlerde buradan da geçmiştik. Yaz, üç sene sürmüştü.</p>

  <p>Hafta sonları Okan Ağabeyimle birlikte, Muvakkithane Caddesi’ni kaplayan kitap, afiş, plak sergilerinin civarında porse-kahve kupası satıyorduk. [O zamanlar kartvizitimde “Okan Kazanova’nın kardeşi Civan” yazılıydı.] Kupalarda, David Levine [1929-2009] imzalı yazar illüstrasyonları basılıydı: C.K. Chesterton, Jules Verne, Don Delillo, Michel Foucault, George Simenon, Milan Kundera, Jean Baudrillard, Louis-Ferdinand Celine, Susan Sontag, James Joyce, Samuel Beckett, Chuck Palahniuk, Dylan Thomas... Ağabeyim, bu Amerikan malı fincanları, babamın çalıştığı gümrükteki palabıyıklı muhafaza memurunun gagasını ıslatarak almıştı.</p>

  <p>Bir keresinde, iki kişi kupaları incelerken Vladimir Nabokov illüstrasyonuna bakakalmışlardı.</p>

  <p>Adam kupanın resimli tarafını yüzüne yaklaştırarak bizim fikrimizi sormuştu: “Gerçekten bana benziyor mu?”</p>

  <p>“Hem de çok” dedi Okan Ağabeyim “isterseniz oğlunuza sorun.”</p>

  <p>Nabokov’un ikizi aniden sinirlendi: “O benim oğlum değil, karım!”</p>

  <p>Yıllarca bu olayı skeç gibi canlandırarak anlatıp güldük.</p>

  <p>*</p>

  <p>Günlerden Pazar. Etraf kalabalıktı. Kapalı bir parfümerinin önüne kurduğumuz tezgahın berisinde dikiliyordum. Henry David Thoreau’lu kupadan çay içmekteydim. Büyük birader, yavuklusu Nazlı HilaPle tenhalara süzülmüştü. Tek başınaydım. Birden silah sesleri duyuldu. İnsanlar çığlık çığlığa kaçışmaya başladı. 10-15 metre ötemde, köşedeki Rabarba Bar’ın eşiğinde çatışma çıkmıştı. Rakip çeteden iki gangster, ünlü mafya babası Tahir Tümör’ü kur-şunluyordu. Tümör’ün fedaileri de ateşle karşılık verince kan fıskiyeleri açıldı. Bardan fırlayan ‘dolu’ algarinaların da teşrifiyle çıngar tümden büyüdü. Kızıl havai fişekler iç içe patlıyordu. Yoldan geçenlerden birkaçı vurulup yere serilmişti. Kaldırımda sürünen yaralı kadın, doğum yapmakta olan bir mezzo soprano gibi feryat ediyordu. Bir mermi isabet edince elimdeki kupa tuzla buz oldu. Apar topar, arkamdaki apartmanın girişindeki içrek bölüme atladım. Sırtımı duvara yasladım. Serpil Silahlıperi’yi işte ilk o an gördüm. Ve kainata biçtiğim değer konusunda yanıldığımı anladım. Ateşli - silahlı münakaşa sürüyordu. Serpil, sığınacak yer aranarak koşuyordu. Derhal ileri atıldım ve onu yakalayıp siperime çektim. Nefes nefeseydi. Korkudan tir tir titriyordu. Bana sımsıkı sarıldı. Zembereği boşalmış kalbi, göğsümde atıyordu. Az önce müthiş hızlı akan zaman, şimdi külliyen yavaşlamıştı.</p>

  <p>Kolları gevşedi. Yüzüme baktı. Sanırım, gözlerimden en az birini beğenmişti. Bir adım geri çekildi ve aniden eğilerek tişörtümdeki Muhammed Ali’nin üstüne kustu. Tişörtün eteğini çekip baktım, şampiyon muzipçe gülümsüyordu.</p>

  <p>Ortalık yatıştı. Polis arabası ve ambulans sirenlerinin huzur ve şifa veren düeti duyuluyordu.</p>

  <p>“Ben Civan” dedim. Kendimi, Azrail’in Eros’a fırlattığı bir bumerang gibi hissediyordum.</p>

  <p>“Ben de Serpil” dedi, elinin tersiyle ağzını silerken. Yüzü hareket ettikçe, burnunun üstündeki tam 13 tane çil yanıp sönüyordu. Muhasebesini tuttuğum bu fosforlu pulların bana uğursuzluk getireceğini sanmazdım.</p>

  <p>Yola adımımı attığım anda karnıma bir kurşun saplandı. DUF! Eros’a çarpan bumerang, ölüm meleğine gerisingeri dönmüştü. Her şey, birkaç saniyede olup bitmişti.</p>

  <p>Serpil’in deniz yeşili, yo, nehir mavisi gözlerinde sular yükseldi.</p>

  <p>Kesik kesik devrilirken kırık dökük heceledim: “Mem-nun ol-DUM.”</p>

  <p><span style="font-weight:bold;font-style:italic;">‘îlk görüşte vurulmak</span>’ diye bir şey olmasaydı ben icat ederdim.</p>

  <p>#</p>

  <p>Alınyazının altına imzanı atamazsın.</p>

  <p>Aşk’ı müjdeleyen ok kalbime girdiği anda, serseri kurşun postumu delmişti. Ruhum bedenimden ayrılmadı. Aksi takdirde size hikayenin devamını anlatamazdım. Mermi, önden girip ince bağırsağımı yarmış, arkadan çıkarak yoluna devam etmişti. Düşerken ar-navutkaldırımının kesme taşlarından birine toslamıştım. Traje, yani kurşunun vücudumda seyrettiği yol kısaydı; demir leblebi kestirmeden gitmişti. Batında penetran travmalar oluşmuştu. Haydarpaşa Numune Hastanesi’nin yeşil maske çetesi, operasyon sırasında la-paroskopi uygulamıştı. Hülasa, metabolizmamın sondan bir önceki istasyonunda tıbbi bahar temizliği yapıp, karın boşluğumdaki delikleri kapattılar. Şakağıma da dikiş attılar.</p>

  <p>Gece vardiyasında fırtınaya yakalanmış vatansız bir korkuluktum. Bir türbülans mıntıkasında uçuşuyordum. Yamyam kabilesine içgüveysi kontenjanından girmiş Stephen Hawking’den halliceydim. Muhayyel bir terminalde, ahirete giden infilak tramvayını bekliyordum. Neyse ki kefeni itinayla yırtıp mezardan sağ salim sıyrıldım.</p>

  <p>Sol gözümü açtım. Diğeri şişmiş, kapanmıştı.</p>

  <p>Okan Ağabeyim sordu: “Bilardo oynayalım mı?”</p>

  <p>“Oynamayı biliyor musun?”</p>

  <p>“Anaokulundayken bilardo takımındaydım.”</p>

  <p>Paydos etmiş, çıkmaya hazırlanan doktor amca, son dakika kontrolü için uğramıştı. Sarı-siyah ekose gömleğiyle, tombul bir taksiye benziyordu.</p>

  <p>Yatakta doğruldum. Doktor elindeki minik fenerle gözbebekle-rimi inceledi. İşaretparmağım kaldırdı: “Kafanızı oynatmadan parmağımı takip edin.”</p>

  <p>Dediğini yaptım.</p>

  <p>“Neden burada olduğunuzu biliyor musunuz?”</p>

  <p>“Immm...” Hatırlamıyordum. “Hayır.”</p>

  <p>“Adınız ne?”</p>

  <p>“Civan.”</p>

  <p>“Yanımdaki beyefendi kim?”</p>

  <p>“Ağabeyim.”</p>

  <p>“Anımsadığınız son olay?”</p>

  <p>“Fincanları arabaya yüklüyorduk.”</p>

  <p>“Travmatik amnezi geçiriyorsunuz Civan Bey.”</p>

  <p>“Yani?”</p>

  <p>“Endişelenecek bir şey yok. Silahlı bir çatışmanın ortasında kaldınız. Karnınızdan vuruldunuz. Sizi ameliyata aldık. Olay sırasında başınızı çarptığınız için vurulma anını ve biraz öncesini hatırlamıyorsunuz. Bu normal. Durumunuz stabil. İyileşiyorsunuz. Reçetedeki ilaçları kullanacaksınız. Bir süre sonra hafızanız da yerine gelecek. Geçmiş olsun.”</p>

  <p>*</p>

  <p>Evrende yalnız mıyız bilmiyorum ama dünyada yalnızız. Ben de hastanedeki odamda yalnızlık antrenmanı yapıyordum. Okan Ağabeyimin bıraktığı, eskice bir kitabı, Hüseyin Rahmi’nin [1864-1944] <span style="font-weight:bold;font-style:italic;">Mürebbiye</span>’sini okuyordum:</p>

  <p>“Mürebbiye Anjel, zahirde latif fakat koklayanın başını döndüren bir çiçeğe benzer. Bahar hüsnünün, letafet-i nisvaniyesinin tam devr-i kemalinde yani yirmi yaşındadır. Kameti mutavassıt, endamı narin. [...] Anjel’de renk pembe beyaz... İnce kumral kaşların alt uçları biraz düşük, ağız da cüzi bir nebze büyük ama sarma ipekle yapılmış zannolunan lalgûn, rakik dudakları arasında tekellüm, daha tatlısı tebessüm esnasında görünen iki sıra dürdane-i dendân bu cesamet-i dehen kusurunu her muhataba affettirir. Ham şeftali kadifesini andıran biraz çıkıntılı yanakların arızalı noktalarıyla o top çenenin merkezindeki çukur beyn’i, birer hatt-ı mevhumla vasledilse husule gelecek hayali müselles-i mütesavi’ül-adlanın içinde nazar çıldırmış gibi dolaşarak adeta bir âlem-i emel seyreder. İlle o gözler... İlle o gözler. Uzun kirpiklerle muhat, açık kestane rengindeki çeşmanını istediği vakit öyle süzer, o kadar menevişlendirir ki bu nigah-ı dilşikâraneye hedef olup da gayş olmak derecesinde bir şeyler hissetmemenin mümkünü yoktur. Suret-i telebbüsü pek basittir. Kumral saçlarını Paris kadınlarına mahsus o maharetle tepesine toplar.”</p>

  <p>Yaralarım zonklamaya başlayınca konsantrasyonum dağıldı. Kitabı indirdiğimde karşımda bulduğum kızın letafet-i nisvaniyesi, sahte mürebbiye AnjePden bin misli ziyadeydi: Rönesans resimlerindeki göklere benzeyen yüzünü, Osmanlı kasidelerindeki yağmurlarla yıkamışlardı. Zarafetinden ufuklar şerbetle sıvanıyordu.</p>

  <p>“Galiba kapıyı yeterince kuvvetli tıklatmadım Civan Bey. Affedin lütfen.” Mahcup ağzı, baharın mührü şebboy. Sesi cennette dokunmuş ipeklerden süzülüyor.</p>

  <p>“Ho?” Ona bakarken bütün yaralarımın kapandığını hissediyordum. Damarlarımdaki kan çağlayıp köpürerek tersine akmaya başlamıştı.</p>

  <p>“Hayatımı kurtardınız. Teşekkür etmek için geldim.” Neden söz ettiğine dair hiçbir fikrim yok. Öyle nurlu ki, bahse girerim avuçlarını ayna olarak kullanıyordun</p>

  <p>Ağzımın içine elbise askısı yerleştirilmiş gibi sırıtıyorum: “İsminiz ne?”</p>

  <p>“Serpil Silahlıperi.”</p>

  <p>Serpil Silahlıperi. Bu adı tüm meridyenlere yazacağım: “Rica etsem, biraz yaklaşır mısınız?” Her adımı zeminde kelebek desenleri bırakıyor. Rüyalarımdaki mucizeler gerçekleşiyor sanki. Sonsuzluğun geri kalanını bu kızla geçirmek istiyorum. Kenara kaykılıp yatağımda ona yer açıyorum. Ne de olsa, dünyayı yöneten ‘Seksten Başka Bir Şey Düşünmeyenler’ adlı gizli örgütün doğal üyesiyim.</p>

  <p>“Evet?”</p>

  <p>Tek kelimeden ibaret muğlak cümlesi bana bir doz medeni cesaret aşıladı. Amneziden kaynaklanan pürüzsüz çelişki de cüretimi arttırmıştı: “Hafızam, zihnim, gönlüm ve bedenim bana karşı bir haçlı ittifakı kurduğu için... ilk rastlaşmamızı hatırlayamıyorum. Size ilan-ı aşk etmiş miydim?”</p>

  <p>“Hayır.” Karamel saçlarının arasında sütlü dondurmaya benzeyen yüzüne vişne şurubu damlalarıyla çizilmiş bir tebessüm yayıldı.</p>

  <p>“Ne müessif bir ihmal. Bu disiplinsizliğimi derhal telafi edeceğim.” Rus romanlarındaki subayların, dünya savaşından yalıtılmış bir odada, devlet sırrını aktarışı gibi konuşuyordum.</p>

  <p>Majör şifa, mutlak deva, saf sevinç Serpil Silahlıperi’nin tılsımlı endamına, kudretten esanslı tenine, efsunlu nefesine paylaştırılmıştı: “İltifat buyurdunuz. Fakat asıl ben size minnet borçluyum... Yaranız, acıyor mu?”</p>

  <p>“Bazen bir mermi, sadece bir mermidir” deyip usulca elini tuttum. Taciz ile iltifat arasındaki ince çizgideydim: “Sana ‘siz’ demesem olmaz mı?..”</p>

  <p>“Nasıl arzu ederseniz.” Hiyeroglif gibi kız. Kendimi tapmakta sanmama neden oluyor.</p>

  <p>İkinci ‘ilk görüş’te kalbimi ona vakfetmiştim. Yani frene basma zamanıydı: “Sade gazoz...” dedim, “şu aşamada sana verebileceğim tek şey bu.”</p>

  <p>İçeriye elinde enjektörle bir hemşire girdi. Buz pistindeki rahibe misali kayarak yaklaştı. Koluma bağlı incecik plastik boruya iğneyi sapladı ve sanırım Diazem zerk etti. Derin bir uykuya gömülüyordum. Serpil Silahlıperi’yle ellerimiz çözüldü, aramıza bir duş perdesi çekildi ve ardından kepenkler indi.</p>

  <p><span style="font-weight:bold;">*</span></p>

  <p>Serpil Silahlıperi benim için mecburi istikametti. Onunla tanışınca, artık kendi hayatımın başrolünü üstleneceğimi ummuştum. Avucumu yaladım. Mucizeler kaderi değiştirmez. Esas kız, sade gazoz teklifimi karşılıksız bıraktı. Galiba onu korkutmuştum. Taburcu edildim. Yaralarım iyileşti. Belleğimdeki boş çerçeveler de doldu. Gelgelelim, Serpil Silahlıperi’den sinyal yoktu. Kız tam anlamıyla buharlaşmıştı. Hakkında hiçbir şey bilmiyordum. Peşine düşemez, izini süremezdim. Şeytanın çitle çevrili özel mülkü olan dünya, onu benden saklamak için tasarlanmıştı sanki. Şairin de dediği gibi tarifsiz kederler içindeydim. Suratım, rutubetli bir yastığa benziyordu. Kıyameti tetikleyecek kozmik fay hattı kalbimden geçiyordu.</p>

  <p>Ağabeyim soruyor: “Nasıl gidiyor?”</p>

  <p>“Denize uçmuş cenaze arabası gibi.”</p>

  <p>“Hâlâ o kızı mı düşünüyorsun?”</p>

  <p>“Dönmesi gerekirdi.”</p>

  <p>“Bu dünyanın kuralları güzel kadınları bağlamaz.”</p>

  <p>Ağabeyim haklıydı. İnsanın elini kolunu bağlayacak yoğunlukta duygular, aklı baştan savıyor. Serpil Silahlıperi’yi tanımıyordum. Aşk bu kadar münasebetsiz, hesapsız ve kontrolsüz olmamalıydı. Hiçliğin, yokluğun ve boşluğun vazgeçilmez cazibeye yataklık etmesi hayra alamet değildi. Platonik aşk diye bir şey olmasaydı, ben icat ederdim.</p>

  <p>Muvakkithane Caddesi’nde aylarca turladım. Belki gene çatışma çıkar, Serpil Silahlıperi’yi tekrar kurtarırım. Bu defa onu asla bırakmam... Tabii ki işe yaramadı. Manasız bir tesadüf beni ona bağlamıştı. Sahip olmadığım bir şeyi yitirmenin muğlak ıstırabıyla kavruluyordum.</p>

  <p>İnsanlar, boşlukları, saçmalıklarla doldurur. İki sene boyunca ben de öyle yaptım. Serpil Silahlıperi’nin aptal, suçlu, turist, evli, ölü veya hepsi birden olabileceğini düşündüm.</p>

  <p>Spor Akademisi’nde üçüncü sınıftaydım. Olimpik yüzme havuzunu gözyaşlarımla dolduruyordum. İzahtan vareste bir beyhude-liğin içinde boğuluyordum.</p>

  <p>Üniversitenin Anadoluhisarı’ndaki kampüsünden çıktım. Akşam tenhalığının buğusu etrafı sarmıştı. Toprak, bayat kurabiye kı-vamındaydı. Çınar yaprakları 50’lik banknotlar halinde düşüyordu. Asfalt yolun denize nazır tarafında bir kayaya oturdum. Harap garajdaki hurda araba ne hissederse onu hissediyordum. Dalgaları saymaya koyuldum. Reenkarne olmuştum sanki: Ölü bir şampiyon, yaşayan bir fotokopi makinesiydim. Hayallerimde, Serpil Silahlıperi’nin dekupe fotoğraflarını, bildiğim tüm görüntülere montajlıyordum. Beynim, kıyamet gününün gazetesini basan matbaa makinesi gibi patlamak üzereydi. Cehennem ile cennet arasındaki kısa koridorda mekik dokuyordum.</p>

  <p>Serpil Silahlıperi’yle bir balinanın cenaze töreninde, tımarhane asansöründe, yanan bir vapurun güvertesinde... er veya geç rastla-şacaktık.</p>

  <p>Yanımda biri belirdi. “Hayat” dedi “anladıklarımızdan ibaret değil.”</p>

  <p>“Onu değerli kılan da bu” dedim. Dönüp baktığımda Serpil Silahlıperi’yi görünce hayretten nefesim kesildi.</p>

  <p>Ateşin keşfinden barutun icadına dek süren fetret dönemi nihayet sona ermişti.</p>

  <p><a id="bookmark5"></a><span style="font-weight:bold;">Şeytanın staj yaptığı şirket</span></p>

  <p>Umutsuzum. Serpil Silahlıperi’nin ölümüyle ontolojik ofsayda düştüm. Tuzla buz olmuş kalbimin kırık parçaları, bir iğnenin deliğinden geçebilirdi. Kaderimin sigortası atmıştı. Ömrüm, hayatıma dar geliyordu. Varlığımı geçerli kılan muhatabımı yitirmiştim. Benliğimi anlamlandıran ilişki imha olmuştu. Kainat hükümsüzleşmişti. Ete kemiğe bürünmüş bir saçmalıktım. Ozan’m yaşaması için çabalamak, bu uğurda kaçık bir dazlağın entrika değirmenine su taşımak ve asırlık bir moruğun kokuşmuş beynini işgal etmek makul görünüyordu.</p>

  <p>Aylardan Nisan’dı. Beysbol şapkası ve güneş gözlüğü takıp Ruhi Mücerret’in peşine düştüm. Kimi kimsesi yok. Evden camiye, camiden eve. Üç katlı fakirhanenin terasında kuşları yemliyor. Metruk bir binanın yıkık çatı katından seyrediyorum. Nikon D70Te birkaç fotoğrafını çekiyorum. Zehirli dumanlara bulanmış yabani güvercinlerle, Camille Saint-Saens’in [1835-1921] <span style="font-weight:bold;font-style:italic;">Le Carnaval des Animaux</span> adlı orkestra eseri eşliğinde konuşuyor; yamuk teneke kutulardaki bitkisel paçavraları sulayıp duruyor. Bu adamın bir zamanlar Fransız askerlerinin gırtlağına süngü sapladığına inanmak zor.</p>

  <p><span style="font-weight:bold;">*</span></p>

  <p>Urfa, Ağrı ve Hakkari’nin kurtuluş günü törenlerine katılmak için Doğu’ya uçtu. İki hafta ortalıkta görünmedi.</p>

  <p>Pakt’ta Masum Cici’ye, Ruhi Mücerret’ten bahsettim: “1- Erkek. 2- Alanında tek: İstiklal Harbi’nin yaşayan son gazisi. 3- Kendine mahsus bir kostüm giyiyor: Üniforması var. 4- Özel günlerde başrol üstleniyor: Kurtuluş günlerinde şeref konuğu. 5- İsmen veya simaen ülkede yüzde 90 oranında tanınıyor. 6- Köklü ve kalıcı bir saygınlığa sahip: Cumhurbaşkanı bile kameralar önünde onun elini öpüyor. 7- Ödül kazanmış: İstiklal Madalyası sahibi. 8- Ulusal medyada görünüyor. 9- Kitlesel organizasyonlarda konuşmacı konumunda.” Fotoğrafları masaya yaydım.</p>

  <p>Masum Cici, Ruhi Mücerret’i ekrandan tanıyordu. “Nasıl oldu da bunu hiç düşünemedim! Harika fikir!” diye 100 watt’lık sırıtışla elimi sıktı.</p>

  <p>Ona planımı anlattım: “23 Nisan’da Fenerbahçe-Şükrü Saraçoğlu Stadyumu’ndaki Çocuk Bayramı kutlamalarına bizim okul takımı da katılıyor. Orada, Ruhi Mücerret’le tanışacağım. Adam yüz yaşında. Kafatasını deldirme fikrine sıcak bakmaz. Bu durumda...”</p>

  <p>“Kadıköy’de Pakt’a ait bir ofis binamız var. Bir katı hastane şeklinde dekore ederiz. Fakat, Ruhi Bey’i doktorlarımızın muayene etmesini sağlamalıyız. Kolay iş. Hortik zaten makber müzikalinde oynayan piskopos kadavrasına benziyor. Ağımıza düştüğü an moruğun beynine altın çiviyi bir vuruşta çakarız! Evini de gizli kamera ve dinleme cihazlarıyla donatırız. Yanma hizmetçi veya asistan rolünde bir ajan yerleştirelim. Böylece, kartalozun yiyip içtiklerini, kullandığı ilaçları kontrol edebiliriz. Performans arttırıcı hapları dayarız, daha hararetli nutuklar çeker. Muşmulayı iksirlerle coşturur, terkiplerle yatıştırırız... Kurtuluş Savaşı’nın son askerini transfer edeceğiz! Kanının son damlasına kadar bizim için savaşacak!”</p>

  <p>Yutkundum. Şeytan, kariyerine bu şirkette stajyerlik yaparak devam ediyor olmalı. Birazdan bize ateş suyu getirecek ve “Üstat” diye hitap ettiği Masum Cici’nin elini öpüp çekilecek.</p>

  <p><a id="bookmark6"></a><span style="font-weight:bold;">Denizin dibinde uçmak</span></p>

  <p>Sıkı bir yumruk, en hızlı eğitimdir.</p>

  <p><span style="font-weight:bold;">[BARBARA BARBARO, 1799-1888,</span> <span style="font-weight:bold;font-style:italic;">Kalpazan Casanova]</span></p>

  <p><span style="font-weight:bold;font-style:italic;">“Telefonun icadından beri senden telefon bekliyorum.”</span> Fujer’den gelen kısa mesajı okur okumaz, arama tuşuna bastım.</p>

  <p>“Selam yakışıklı.” Beni baştan çıkarmaktan ziyade, savunmasız bırakıyordu.</p>

  <p>“Merhaba, Fujer.”</p>

  <p>“Buluşacak mıyız?”</p>

  <p>“Immm, bilmem ki...”</p>

  <p>“Bunu ‘Evet’ kabul ediyorum.”</p>

  <p>Ona direnmem hem imkansız hem de gereksizdi. Testosterondan kaçarken endorfine yakalanacaktım. Bu da makul bir bedeldi.</p>

  <p>Fujer’le, Jundapur adında uçsuz bucaksız bir rock-bar’a gittik. Camdan tavanın üzerinde dolunay konuşlanmıştı. Girişte lüks spor arabalar ve canlı yayın araçları park etmişti. İçeride de paparazzi-ler hayvanat bahçesinde ava çıkmış gibi objektifleri oradan oraya doğrultup, mikrofonları sallıyorlardı. Therion’un <span style="font-weight:bold;font-style:italic;">The Rise ofSodom and Gomorra’sı</span> duvarları zangırdatıp eritmekteydi. Terleme yarışması şeklinde cereyan eden bir Heavy Metal düğününün ortasına düşmüştük. Tek hücreli yaratıklar gibi dans eden damadın üzerinde Viking kostümü vardı. Miğferindeki boynuzlar, ironik bir uğursuzluk alameti gibi parlıyordu. Deriden gelinlik giymiş füme saçlı kızın makyajı kamuflaj mesabesinde, duvağı şeffaf plastiktendi ve belinde bir kılıç salınıyordu. Yerde, mobilyalarda hamamböcekleri fink atıyordu. Fujer’in söylediğine göre, böcekler, ambiyansı ateşlemek için, dekoratif amaçlı kullanılıyormuş. Etraftaki tiplerse, hamambö-ceğinden evrimleşmiş gibiydiler. Aşkla ilgili yalnızca ucuz numaraları bilen zengin züppeler.</p>

  <p>Cyborg havasındaki gotik dilberlerin dijital efekt tadı veren dans figürleri gözümü alıyor, aklımı çeliyordu. “Eğitimli, kiralık böcekler mi?” diye sordum safça.</p>

  <p>“Hayır. Bazı geceler burada güzellik yarışması yapılır. Finale kalan on kız, birinci olabilmek için hamamböceği yerler. En çok böcek yiyen, tacı kapar. Sabah, kapanıştan sonra haşere ilaçlama ekibi operasyona girişir. Topyekun imhadan ziyade, eklembacaklı nüfusunu kontrol altında tutmak için.”</p>

  <p>İki bira ısmarladık.</p>

  <p>“Uzman hekim misin, pratisyen mi?”</p>

  <p>Arjantin birayı önüme itelerken “Ürologum” dedi, “bevliye uzmanıyım yani.”</p>

  <p>Bira gözüme bir tuhaf göründü. Bir yudum aldım. İdrarı tadarak tahlil ettiğim duygusuna kapıldım.</p>

  <p>“Carlsberg içenlerin yalnızca Carlsberg içenlere söyledikleri sırlar var, biliyor muydun?” dedi.</p>

  <p>“Ho? Nasıl yani?”</p>

  <p>“Superman yüzme bilmez, gibi mesela. Suyun içinde de uçar.”</p>

  <p>“Pekala... Neden buradayız?”</p>

  <p>“Gelini tanımadın mı?”</p>

  <p>Yedi sene hiç televizyon seyretmemiş, gazete okumamıştım. Meşhurların hepsi benim nezdimde meçhuldü: “Maalesef.”</p>

  <p>“Zelda Zula.”</p>

  <p>“Yani?”</p>

  <p>“Ünlü rock starı. Damat da sinema yönetmeni: Sami Pekinbay.”</p>

  <p>“Formalitelere pek aldırmıyorlar anlaşılan?”</p>

  <p>Müneccim cariyesi Fujer “Evlilikleri düğünlerinden kısa sürecek” dedi sakince.</p>

  <p>Galiba yanlış duydum, diye düşünerek omzumun üstünden arkaya baktım. Tebriklerini sunan bir misafir, gelini duvaktan öpüyordu. Kalabalık, hınzırca bir uğultuyla çalkalandı: “Ooooooooooooo!”</p>

  <p>Arkaik damat ilkel silahına davrandı. Zevcesine kondurulan öpücüğü imha etmek için atıldı. Anonim davetli tabanları yağladı. Viking kalabalığa dönüp dehşetengiz bir nara attı: “Zeldaaaaaaaou-uu!” Ürkünç bir kahkaha patlattı: Sualtında öten bir otomobil alarmı düşünün. Arabanın içinde mahsur kalmış kurtadamm ulumasını da miksleyebilirsiniz.</p>

  <p>Gelin “Saaamiiiiiii!” diye tiz bir haykırışla kılıcını çekti. Yüksek taburenin üzerine zıpladı. Havada takla atıp yere kondu. Gülüşü, güneşin aydınlattığı dolunayın ışığını yansıtıyordu.</p>

  <p>Misafirler halkalandı. Bumfight anılarım canlandı. Kameralar gelin ve damadın düellosuna odaklandı. Müziğin sesi kısıldı. Nefesler tutuldu. Flaşlar art arda çakıyordu. Zikzaklar çizen kılıçlar çarpıştıkça kıvılcımlar saçılıyordu. Nedenini anlamadığım kapışmanın ihtişamından etkilenmiştim. Zelda kılıcını yukarıdan aşağı savururken hızla çekilen damadın sağ boynuzu kesiliverdi. Arenadaki hamamböcekleri sağa sola kaçışırken ahşap zemin hareket ediyor gibi görünüyordu. Güvey ani bir hamleyle gelinliğin askısını kopardı. Zelda’nm açıkta kalan sırtı dövme kataloguna benziyordu. Düğün kızı birkaç adım geri çekildi. Kılıcını bıçak gibi kullanarak giysisinin sarkan kısmını kesti ve sol kolunun el ile dirsek arasında kalan bölümüne doladı. Sami’nin atağını savuştururken çenesine de bir yumruk indirdi.</p>

  <p>Koca adam kan köpürerek arsızca sırıttı: “Kız gibi vuruyorsun.” Dişçinin semtine uğramamış trilyoner, kendi etrafında hızla dönüp kıza yaklaştı ve kafa attı!</p>

  <p>Zelda hapşırınca, burnundan fışkıran kanın tazyiki arttı: “Senin dişlerini söküp köpeğime tasma yapacağım!”</p>

  <p>Zeka geriliği, onları çıldırmaktan koruyamamıştı.</p>

  <p>Kameramanlar uygun açıları yakalamak için sürekli yer değiştirerek, tarihî düğünün can alıcı ayrıntılarını zumluyorlardı.</p>

  <p>Buraya gelmekle ipin ucunu, burada kalmakla kantarın topuzunu ve buradan sıvışmamakla keçileri kaçırmıştık.</p>

  <p>Fujer’in elini sıkıca tuttum: “Başkalarının mutluluğuna şahit olmak beni yıpratıyor.”</p>

  <p>Kalabalığı yararak ilerliyordum. Fujer ise ikide bir geriye, damadın gırtlağına dayanmış kılıca bakıyordu.</p>

  <p>Gelin, kalbi huzur dolu bir caninin kulak okşayan sesiyle mırıldandı: “Ne haber müstakbel leşim? Kelleni kopardıktan sonra boynunu kaya tuzuyla sıvayacağım.”</p>

  <p>Koca Viking hiddetliydi: “Sana dünyanın en harika adamı olduğumu ispatlamam ne halta yarayacak?!”</p>

  <p>Görünen o ki pırıltılı çift, düğün gecesini ayrı geçirecekti.</p>

  <p>Sokağa çıkınca temiz havanın etkisiyle Prada’larım yerden kesildi.</p>

  <p>Fujer koluma girip kulağıma fısıldadı: “Aklımızı oynatana dek sevişelim.” Bu, ağzı iyi laf yapan kremalı pastaya yiyecek gibi baktım...</p>

  <p><a id="bookmark7"></a><span style="font-weight:bold;">Seks-i memnu</span></p>

  <p>Dedikodular vız gelir bana Yarin kucağında hız gelir bana!</p>

  <p><a id="bookmark8"></a><span style="font-weight:bold;">[Macar Halk Türküsü]</span></p>

  <p>Bugün günlerden benim şanslı günüm!</p>

  <p>Porsche’yle tam gaz ilerlediğimiz, yatağa giden yolda tüm yeşil ışıklar yanıyordu. Bu kaslı otomobilin kapısını ilk açtığım gün başlayan ön sevişme, nihayet bir üst aşamaya geçiyordu. Fujer’in dekoltesi, hayal gücümü tetiklemişti. Göğüslerini, yani biyolojik silahlarını üstümde deneyecekti. Parmağımı usulca çene kemiğinde kaydırdım. Orgazm taklidi provası yapar gibi inledi. Müstehzi bir cilveyle “İlkel dürtülerinizi sıkı kontrol altmda tuttuğunuzu sanıyordum Civan Bey?” dedi.</p>

  <p>“Haklısınız. Fakat...”</p>

  <p>“Fakat ne?”</p>

  <p>“İçimizdeki hayvanı öldürmek intihar olur.”</p>

  <p>“Beni hiç tanımıyorsunuz ama?”</p>

  <p>“Normali de bu değil mi?”</p>

  <p>Bahçeyi ve merdivenleri hızla arşınlarken ayaklarımız yere değmiyordu. O gece bir şeyler yapmazsak insan soyu tükenecekmiş gibi gayretliydik! Buzlarımız çözülmüştü. Süzülüp akarak daireye ulaştık. Seziyordum: Cinsel organım bana ayak bağı olacaktı. Seksin gözü kördür.</p>

  <p>Beni kınamayın lütfen. Üzgün kimselerin haz peşinde koşması normaldir.</p>

  <p>Kızın kısa kollu merserize hırkasını çıkardım. Gerisi çorap söküğü gibi geldi.</p>

  <p>Fujer, seks objesinden çok öte bir şeydi. Ay ışığı kadar hafifti. Beli, şekerli sakız esnekliğindeydi. İri gözleri kımıltılı pırıltılarla doluydu. Yatak odası, ilkbahar ekinoksunun şafağındaki tropikal huzmelerin hercai kızılına boyanmıştı. Karşı duvarda asılı insan kas sistemi tablosundaki derisi yüzülmüş polisi saymazsak eşeysel asayiş berkemaldi. Genç kadın mutlak şehevi otoritesini kullanıyordu: Kama Sutra belgeselindeki seks mühendisliği, disiplinli erotizm ve libido direktörlüğü devredeydi. Ortopedik yatakta, fırtına öncesi sessizlik hakimdi. Elini karnıma yaklaştırdı. Serpil Silahlıperi’yle tanıştığımız günden kalan yara izine dokundu.</p>

  <p>DUF!</p>

  <p>Silah sesi, cep telefonumun mesaj sinyali. Telefona uzandım: <span style="font-weight:bold;font-style:italic;">“Sizin ve tüm İslam aleminin Miraç KandilVni tebrik eder; huşu, bereket ve muştu yüklü bir gece dilerim. ”</span></p>

  <p>Bunun üzerine Fujer’in g-string’inin yıkama talimatını okuyamazdım.</p>

  <p>Kalbime yıldırım düşmüştü ve penisimden ince bir duman tütüyordu...</p>

  <p><a id="bookmark9"></a><span style="font-weight:bold;">Karaya vurmuş beyinler ve yürekler</span></p>

  <p>Ben var ölmek istemek, Vişne renkli bir balta, Tırnaklarımı kesmek, Sonra atlamak, ata.</p>

  <p><a id="bookmark10"></a><span style="font-weight:bold;">[ÜLKÜ TAMER,</span> <span style="font-weight:bold;font-style:italic;">Soğuk Otların Altında]</span></p>

  <p>Erkeksen, pişmanlık içinde uyanmak kaderindir. Geceyi yalnız geçirsen de, geçirmesen de.</p>

  <p>Sabahın beşiydi. Kısa metrajlı uyuklama, bünyemi bir nebze toparlamıştı. Kuş sesleri metropole yayılıyordu. Nazlı Hilal ile Ozan hâlâ uykudaydı. Duş alma rekorumu egale ettim. Gardıropta bulduğum kapüşonlu siyah eşofmanı pantomimci sessizliğiyle giyip tüydüm. Rıhtıma doğru ilerlerken, cep telefonumdan Fujer’e mesaj gönderdim: <span style="font-weight:bold;font-style:italic;">“Dün geceyi unutalım. Stop. Küsme bana. Stop. Öpüyorum. Stop.</span> ” Zira onu yüzüstü bırakmıştım.</p>

  <p><span style="font-weight:bold;font-style:italic;">‘Cehennemin avlusuna Molotofkokteyli atmak’</span> diye bir şey olmasaydı, ben icat ederdim.</p>

  <p>Aşağı yukarı iki mil koştum. iPod’umun kulaklığından Don Fardon’m <span style="font-weight:bold;font-style:italic;">Indian Reservation’</span>ını dinliyordum. Kadıköy sahilinden Moda’ya çıkarken, uzaktan, Winema Teyze’nin kısrağı Atlanta’yı gördüm. Otluyordu. Yokuşu aştım. Haldun Taner’in büstünden makas alıp gerisingeri döndüm. Sahil tenhaydı. Çöp adamlar için yelesini süpürge etmiş Atlanta istifini bozmadı. Etrafa bakındım. Kimsecik yok. Dikenli peyzajın kamufle ettiği zom olmuş evsizleri saymıyorum. Partal eyeri tutarak paslı üzengiye ayağımı koyup atın sırtına yerleştim. Atlanta, karaya vurmuş beyin ve kalplere benzeyen kayalıklar boyunca doludizgin yol alıyor. Siyaha boyanmış atın üstünde, ağabeyimden kalma, bana iki beden büyük, kapüşonlu eşofmanla meşum havadisler taşıyan tatar görünümündeyim. Bir palam eksikti. Dıgıdık dıgıdık Moda İskelesi’ne yollandık. Sahile şarap şişeleri, kullanılmış prezervatifler, şırıngalar saçılmıştı. Winema Teyze iskelede dikilmiş bize bakıyordu. İnsana itimat aşılayan bir divaneydi. Yüce bilgeliğin sırrı, onun antika çehresindeki sıkış tepiş retorik çekmecesinde bir yerlerdeydi. 1838’de Gözyaşı Patikası’nda sürüklenen Cherokee Terin torunuydu. Mezarsız, kefensiz binlerce cesedin ve yurtsuz onbinlerce sürgün’ün soyundandı. Sağ elini kaldırdı. Atlanta ani bir fren yaptı. Az daha eyerden fırlayacaktım. Attan sağ salim indim. Kapüşonu çıkardım. Winema, beni gördüğüne şaşırmıştı. Öldüğümü sanıyordu. Hortlamak diye bir şey olmasaydı, ben icat ederdim.</p>

  <p>“Kolombo!” İlkel kabilelerin ölüm maskına benzeyen kül rengi suratı her an ufalanıp toza dönüşecek gibiydi.</p>

  <p>“Selam, Winema.”</p>

  <p>“Emanetini al” diyerek <span style="font-weight:bold;font-style:italic;">Kızılmaske</span>’yi uzattı.</p>

  <p>Çizgi-romanı alıp koynumdan içeri soktum ve eşofmanın fermuarını boğazıma kadar çektim. Teşekkür temalı bir tebessümüm ardından “Yaşadığımı işitirlerse beni taşa gömerler” dedim.</p>

  <p>Başını yana yatırıp kaşlarını çatarak yüzümü inceliyordu: “Kimler seni gömmek?”</p>

  <p>“Bedri Dubara, bumfights organizatörleri... Cesedimi kaybettiler fakat beni canlı bulmayı ummuyorlar.”</p>

  <p>Winema sol elimi bilekten tuttu, avucumu inceledi: “Sen onların istediğinden daha ölü olmak.”</p>

  <p>“Ne?”</p>

  <p>“Hayat çizgin, Kolombo, ömründen kısa.”</p>

  <p>Annem vefat etti. Babam geberdi. Ağabeyim kazaya kurban gitti. Sevgilim enkaza gömüldü. Müstakbel eşimin karnındaki yavrumuz öldü. Bu... maça eksik kadroyla çıkmaktan farksızdı. Gene de Winema’nm neden bahsettiğini anlamamıştım: “Sence ben... aslında hortlak mıyım?”</p>

  <p>“Hayır. İnsanların çoğu yaşamaz Kolombo. Ben de yaşamıyor.</p>

  <p>Kalp atmak, dil konuşmak, el hareket etmek fakat ruh sönmek. Kimse bilmemek. Sen de anlamamak.” Eteğinin kemerinden bir hançer çıkardı. Buruşuk eldiven giymiş iskelet elindeki hançeri ayama batırarak, başparmağımın altındaki kavsi birkaç santim uzattı: “Bu, sana biraz zaman kazandırmak.”</p>

  <p>“Ne için?”</p>

  <p>“Ecel tüm formaliteleri çoktan hazırlamak. Yaran kapanana kadar, sen de bir hayat kurtarmanın prosedürünü yerine getirmek.” “Hayat çizgisini avucu keserek uzatmak da nesi? Kızılderili ritüeli mi?”</p>

  <p>“Değil. Emrah Serbes’in İdam Sehpasında Fiskos romanında okumak ben.”</p>

  <p>Kırağı soslu çimlere yumulmuş Atlanta’ya bir bakış attım. “Şaka mı yapıyorsun?”</p>

  <p>“İnsan, bu hayatta şakadan başka bir şey yapamamak.”</p>

  <p><a id="bookmark11"></a><span style="font-weight:bold;">Zevksizler ve aptallar bu dünyanın gerçek sahipleridir</span></p>

  <p>Yaşlanmanın yanında ölüm, zehirli fasulyenin üstüne içilen limonata gibidir.</p>

  <p><span style="font-weight:bold;">[GRIGORI GORIN, 1940-2000,</span> <span style="font-weight:bold;font-style:italic;">Müşfik Âşık Hafiye]</span></p>

  <p>Ruhi Mücerret’i, İtalyan restoranı mutfağında kaynayan ‘zup-pa di granchi’ kazandaki yengeç adımlarıyla takip ettim. Haftalarca. Ozan’la birlikte gittiğimiz Fenerbahçe Stadyumundaki 23 Nisan şenliğinde son gaziyle tanıştık. Mumya çorabını andıran elini öptüm. Azrail’in parfümü, Ruhi Mücerret’in üstüne sinmişti. Uzun ömrün lanete dönüştüğü eşiği çoktan aşmıştı. Zamanda boğuluyordu.</p>

  <p>Yo, aslında o kadar da... yani zombi fosili sayılmazdı. Tamı tamına 100 yaşındaydı. Bunu tüm ülke biliyordu. Milyonlarca insan, ona “Size ayrılan sürenin sonuna geldik” der gibi bakıyordu. Asırlık bir ihtiyarın tam olarak nasıl görünmesi gerektiğini kim bilebilir? Ruhi Mücerret’in maşallahı vardı. Yaşı sanki günden güne değişiyordu. Bir gün 82 yaşında, öbür gün 57... Samimiyeti ilerletip sohbeti koyulttuğumuzda bana “Evet 100’ümdeyim lâkin 50 gösteriyorum ve 25 hissediyorum!” diyecekti.</p>

  <p>Yıllar, bu madalyalı papuyu fiyakalı, hazırcevap ve alaycı yapmıştı. Oysa gedikli akbaba görünümü altında, yumurtadan yeni çıkmış ördek kadar şaşkındı. Mızmızlık, böbürlenme ve kendine acıma onun ruhuna eşit oranda dağılmıştı.</p>

  <p>Ozan’la el ele, kalabalığın içinden Ruhi Paşa’ya doğru ilerliyorduk. Ozan’a bakıp gülümsedi.</p>

  <p>Sentetik bir nezaketle sordum: “Nasılsınız efendim?”</p>

  <p>“Bu bir sır.”</p>

  <p>Klişe yalana başvurdum: “Uzun zamandır sizinle tanışmak istiyordum.”</p>

  <p>“Vay, o sen miydin?”</p>

  <p>Sahte coşkuyu denedim: “İnanamıyorum... Siz... Ruhi Mücerret’siniz!”</p>

  <p>“Eah, birkaç günlüğüne daha.”</p>

  <p><span style="font-weight:bold;">*</span></p>

  <p>Toy, sarsak, şapşal gençler yaşlıları keyiflendirir. Ruhi Mücerret sık sık zevksizler ve aptalların bu dünyanın gerçek sahipleri olduğunu söylüyor. Onun nazarında ben de budala bozuntusuydum. Canıma minnet. Size aptal muamelesi çeken kimse karşısında aptal numarası yapmanız kolaylaşır. Tabii ki pilaki Petro kisvesine bürünecektim. Böylece markalı koçan beni muti, mutemet ve muteber bir diyakoz addedecekti.</p>

  <p>Pakt’ta, Masum Cici’yle operasyonun teferruatını kararlaştırdık. Ruhi Mücerret’in fakirhanesine tebdil-i kıyafet bir ajan sıza-caktı. Kendini, evin hizmetçisi Figen Negatif diye tanıtacaktı. Güya senelerdir moruğun ev işlerine bakıyormuş, tatilden dönmüş. Figen Negatif, mancayı cadı tükürüğüne bulayacak, buna sebep tansiyonu düşen Ruhi Mücerret, beynine damga pulu yapıştırılmak üzere ka-karişkoloji mütehassısı doktora uçurulacaktı...</p>

  <p>Cavlak Masum’a “Bir hafta...” dedim, “sonra çipi ihtiyarın kafasından sökeceksiniz.”</p>

  <p>“Mayıs’m 19’unda, Gençlik ve Spor Bayramı törenine katılıyor. Ayın diğer günleri evde. Yayın müddetini 19 Mayıs’ı kapsayacak şekilde programlamak gerek. Takdir edersiniz ki, kimsesiz bir bunağın uykusunda reklam sayıklaması için para ödeyemeyiz.” “Tek isteğim, 250 bin lira. ”</p>

  <p>“Para şu anda hesabınızda.”</p>

  <p>“Ha?”</p>

  <p>Ozan’ı tedavi ettirebileceğim... Yeğenim iyileşecek! İçimde kontrolden çıkmış bir soğan kamyonu, ağlama duvarına tosladı! Gözlerimden süzülen yaşları dilimle yalayarak sildim.</p>

  <p><span style="font-weight:bold;">*</span></p>

  <p>Ruhi Mücerret bana bir iki çalım attıktan sonra yelkenleri suya indirdi: “Kuzu postuna bürünmüş kuzu kadar sevimlisin genç adam.”</p>

  <p>Başlangıçta onu hediye paketi yapılmış saatli bomba gibi görüyordum. Her an gümleyebilirdi. Tik-taklar ona çok şey ifade ediyordu. İlk ziyaretimde evine krizantem demetiyle gittiğimde “Mis kokuyorlar. Bunlar solmadan ölürsem, buketi mezarıma getirirsin” demişti.</p>

  <p>Aynı mahallede yaşayan, farklı dünyaların insanlarıydık. Hiçbir ortak yönümüz yoktu. Nasıl birlikte vakit geçirebilirdik? Ay yüzeyinde ilerleyen kaplumbağaya ayak uydurmak mecburiyetindeydim.</p>

  <p>Beraber camiye gidiyorduk. Plaktan senfoni dinliyorduk. Ve ben sürekli yemek pişiriyordum. Dua, müzik ve yemekten oluşan Kanizsa Üçgeni’nde o köşeden bu köşeye salınıyorduk.</p>

  <p>İlk zamanlar cami cemaatinden enikonu çekiniyordum. Tapınak ucubesi pompuruklar, son öğününü yiyen idam mahkumu gibi geviş getirerek boşluğu dikizliyorlardı. Mavi gözlü bir moruk tuvalete doğru seğirtirken bizi görünce seslendi: “O kadar sıkıştım ki valla İstanbul yansa çişimle söndürebilirim!” Bu, Avni Vav’dı. Ruhi Mücerret’in en yakın arkadaşı.</p>

  <p>Bankta oturmuş, ikindi ezanının okunmasını bekliyorduk. Freddy Krueger’ın sakallı versiyonuna benzeyen bir adam önümüzden geçerken bana dik dik baktı. Issız adaya düşmüş seri katil kadar bedbindi.</p>

  <p>“Ürkünç değil mi?” dedi aniden yanı başımızda beliren Avni Vav. Gömleğinin kollarını indirip düğmelerini ilikledi: “Yeni din değiştirdi. Daha önce ateşe tapıyordu.”</p>

  <p>Şaşkınca sordum: “Ciddi misiniz?”</p>

  <p>Gevrek gevrek güldü: “Nerden buldun bu angoraki tayfayı Ruhi Bey?”</p>

  <p>“Çıplaklar kampındaki maskeli baloda tanıştık.”</p>

  <p>“Benim adım Civan” diyerek Avni Vav’a elimi uzattım.</p>

  <p>Tokalaştık. “Avni Vav. Piliçler bana ‘Wow’ der. Cinai romanlar yazıyorum. Buraya gözlem yapmaya geliyorum. Anlarsın ya.” “Aaa? Kitabınızın konusu ne, Avni Bey?”</p>

  <p>“Ormana çakılan polis helikopterinden sağ kurtulan ve maymunlar tarafından büyütülen bir oyuncak ayının hikayesi.” “Acayipmiş... yani çok enteresan.”</p>

  <p>“Palavra!” dedi Ruhi Mücerret “Paso bir şeyler uydurur. Kitap yazdığı falan yok. ”</p>

  <p>Ağzımdan, Avni Vav’ı incitecek bir söz çıkmasın diye nefesimi tutup dudaklarımı içe katladım..</p>

  <p>“Ruhi Bey, hepimizin en az onun kadar hayattan kaytardığımızı vehmetmese bu günleri göremezdi... Şaka bir yana, romanın konusunu hâlâ bilmek istiyor musun?”</p>

  <p>“Elbette.”</p>

  <p>Avni Vav gözlerini hafifçe kısıp anlatmaya koyuldu: “Sene 1979, tamam mı? Sokak savaşları, politik cinayetler, sistematik işkence devri. İstanbul’un muhtelif muhitlerinde karakullukçu [en düşük rütbeli yeniçeri] cesetleri bulunuyor. Yeniçeri Ocağı 1826’da kaldırılmış, bu yakışıklılar da nereden çıktı? Polis, komünistlerin, vurdukları milliyetçilere Osmanlı kıyafetleri giydirdiklerini düşünüyor. Ne de olsa solcular tiyatroya meraklı, kostümler onlarda... Aynasızlar, sorgu işkencelerinde komünistlere bir de yeniçeri faslı geçmeye başlıyor. Şerif Şibumi diye bileği sıkı bir polis, cesetleri kimsenin arayıp sormamasından şüpheleniyor. Kaldı ki yeniçerilerin hiçbirinde açık yara yok: Ne kurşun deliği, ne bıçak kesiği. Şerif Şibumi, Mike Hammer’ı Galata’da bir meyhanede buluyor, tamam mı? Mike Hammer 1977’de Cumhuriyet Halk Partisi’nin davetiyle İstanbul’a gelmiş. Genel Başkan Ecevit’e düzenlenen bir suikasti önlemiş. Radikal milliyetçiler bu defa Mike’ın nişanlısını öldürülmüşler. O da bir düzine faşistin künyesini silmiş lâkin felaha ere-memiş. İstanbul’daki terör ve kaos, ruhunu teskin ettiğinden, şehre demir atmış. Şerif Şibumi, yeniçeri cesetleri mevzusunu Mike’a anlatır, ondan destek ister. Mike başka âlemde: Katledilen yavuklusunun matemini tutuyor hâlâ. Viskiye abanıyor. Para da suyunu çekmiş... Şerif, Mike’a bir kesekağıdı dolusu 100’lük takdim eder.</p>

  <p>Mike, banknotlardan birini alır, Atatürk portresine bakar ve çakırkeyif gülücüğüyle ‘Bu adamı seviyorum’ der. Derbeder dedektif, vakayı ucundan kıyısından tetkike koyulur. Osmanlı tarihi uzmanı bir profesöre danışır. Yeniyetme yeniçeriler tepeden tırnağa mükemmel giydirilmişlerdir. Faraza yeleğindeki desen, hırkasındaki püskül, çarığının derisi, hançerindeki nakış... tümüyle orijinaldir. Hatta boyunlarındaki muskalardan çıkan cevşenlerin kağıdı, mürekkebi ve kaligrafisi bariz şekilde Osmanlı işidir. Mike Hammer’m kafası karışır. TÜBİTAK’a gider. Laboratuar dilberi fizikçi Tesla Lotus’la tanışır. Mike, daha önce hiç görmediği, bilmediği türde bir kadın olan Tesla Lotus’tan çok etkilenir. Yeniçeri cesetleri, Mike’ı Leydi Lotus’a ulaştıran bir köprüdür artık. Ondan sonracığıma... Tesla Lotus, Mike’ı bir müzenin deposuna götürüyor, tamam mı? Adamımıza, 1770’lerde yapılmış bir zaman makinesi gösteriyor. Yani ortada cinayet filan yok. Osmanlı mucitleri, makineyi test ediyorlar. Fakat ne yazık ki askerler bilim şehidi oluyor... Tesla Lotus, Mike’a, TÜBİTAK’ın bu makineyi geliştirerek ürettiği yeni bir versiyondan bahseder. Maalesef yeni makineyle de yalnızca geçmişe gidilebilmekte ve gönderilen, geri getirilememektedir. Mike, Tesla Lotus’a açılamaz. Zaten kadın evlidir. Adamımız, Şerif Şibumi’ye yeniçeri cinayetleriyle ilgili gerçeği izah eder. Ve Mike Hammer, alkollü olduğu halde, bir gece gizlice zaman makinesine binip 1779’a gider. Eski İstanbul’da etrafa bakınırken ceketinin cebinde bir mektup bulur. Tesla Lotus, Mike’a aşkını itiraf ediyor mektupta. Kocasından ayrıldığını, eğer isterse, artık birbirlerini daha yakından tanımalarının mümkün olduğunu... Hey gidi Mike Hammer... Sevgilisinden 200 sene geride, yabancı topraklarda, yaralı bir yürekle kalakalmış-tır. Oturur, Tesla Lotus’a şifreli bir aşk mektubu yazar. Ve zaman makinesi mucidi Dehşetaver Şatır Bey’i bulur. Ölümcül zaman yolculuğuna hazırlanan karakullukçulardan birine mektubu emanet eder. Yazık ki, elçinin zevale uğramadan mesajı iletilemeyeceği bir durumdur bu. Mike hayatında ilk defa ağlar.”</p>

  <p>Ruhi Mücerret, kolunda saat olmadığı halde, işaret parmağıyla bileğinin üstüne vurarak vaktin geldiğini söyledi. Beraberce ayaklandık. Caminin giriş kapısına doğru yürürken sordum: “Sonra ne oluyor?”</p>

  <p>“Biliyor musun,” dedi Avni Vav “aslında Mike’m, mektubu yeniçeriyle yollamak yerine bizzat kendisinin getirmesi daha delikanlıca.”</p>

  <p>“Tamam da, o zaman ölür?”</p>

  <p>“Düşün... Tesla Lotus yeniçerinin cebinde bulunan mektubu okuyunca ne yapacak?”</p>

  <p>“Bilmem?”</p>

  <p>“Zaman makinesine atlayıp 200 yıl önceye, Mike Hammer’ın yanma koşacak tabii ki.”</p>

  <p>“Harika! Amerikalı dedektif ile Türk bilim kadını I. Abdülha-mit döneminde yeni bir hayata başlayacaklar.”</p>

  <p>Ruhi Mücerret kolumu tutarak “Cık cık cık, bu yedek pilot iskeleti seni de tavladı!” dedi.</p>

  <p>Avni Bey söz hakkını kullandı: “Ölümcül hikayeler, hayat verir; zehirli hikayeler, besler.”</p>

  <p>Cemaat, Ruhi Bey’le pek alakadardı: “Selamünaleyküm Gazi Baba”, “Allah kabul etsin Pir’im”, “Bir emrin var mı Komutan?..” Namaza durmadan önce Avni Vav’a bir soru fısıldadım: “Romanı deftere mi yazıyorsunuz?”</p>

  <p>“Yooo, daktilo kullanıyorum. Niye sordun?”</p>

  <p>“Duydum ki en iyi kitaplar Dell’de yazılırmış.”</p>

  <p>İkindinin farzını kılmak üzere safa durduğumuzda Avni Vav kulağıma eğildi: “Dell ne, bilgisayar mı?”</p>

  <p>“Evet. Dizüstü XPS serisi mükemmel. Edebiyatın ilham perisi o makinenin içinde yaşıyor.”</p>

  <p>İmam mihrapta tuğlaları kırmaya hazırlanan karateci gibi konsantre oluyordu. Avni Vav ile aramızdaki Ruhi Mücerret huşu dolu bir ifadeyle “Buraya Allah’la konuşmaya geldim, sizin fiskosunuzu dinlemeye değil!” diye payladı bizi.</p>

  <p>Hoca direkt konuya girdi: “Allahü ekber!”</p>

  <p><a id="bookmark12"></a><span style="font-weight:bold;">Sevgilini diriltirim ama bir şartla</span></p>

  <p>Fışkırır ruh-i mücerred gibi yerden na’şım!</p>

  <p><a id="bookmark13"></a><span style="font-weight:bold;">[MEHMET AKİF ERSOY,</span> <span style="font-weight:bold;font-style:italic;">İstiklal Marşı]</span></p>

  <p>Serpil Silahlıperi’nin ölümüne rağmen ben hâlâ kendim miyim, artık bir yabancı mı?</p>

  <p>Fujer beni hayata mı bağlar, dünyaya mı?</p>

  <p>Ozan bana ahlaki yücelme mi sağlıyor, ego tatmini mi?</p>

  <p>Ruhi Mücerret bende bir cevher mi bırakacak, kül mü?</p>

  <p>Masum Cici benden işgücü mü satın alıyor canımı mı?</p>

  <p>Kafamın içinde, ezik bozuk soru işaretlerinin çengelleri birbirine takılmıştı. Zincirlikuyu Mezarlığı’ndaki, doğanın bilinmeyen kanunlarının hüküm sürdüğü patikalarda yürüyordum. Cebimde çizgi roman, elimde kırmızı gül, koltuğumda bir ekmek. Gecenin tetiği çekilmiş gibi karanlık aniden çöküverdi. Servilerin hazin yörüngelerinde yarasalar uçuyordu. Hava kararınca göze daha büyük, orman ebadında görünen eskatolojik koruluğa Tarzan misali, elemli bir umutla bakıyordum. Jane, gömütlerin içinden koşarak bana gelecekti sanki... Ne gezer. Serpil Silahlıperi’nin kabrinin yanında çömeldim. Mezar taşını öptüm. Elimdeki gülü, kakaolu keki andıran kabarık toprağa daldırdım. Ekmeği taşa yasladım. Kendi kendine konuşarak yürüyen bir köpeği gözlerimle takip ettim. Mezarın yanma boylu boyunca uzandım. Ceketimin iç cebinden çıkardığım <span style="font-weight:bold;font-style:italic;">Kızılmaske</span> cildini yastık niyetine başımın altına koydum. Toprağı avuçlayıp yoğuruyor, ufalayarak eliyordum.</p>

  <p>“Serpil. Sakinleştirici niyetine ağızdan bir mermi, bir tabanca bonbonu almalıydım. Biliyorum, intihar tövbe yerine geçmez. Fakat</p>

  <p>ruhsal sorunlarını aşamamış hayalet gibiyim. Aşkımız senden uzun yaşadı... Ayrılığımız da benden uzun yaşayacak diye korkuyorum.”</p>

  <p>Toprağa gözyaşı dökerek vahim bir harç karıyorum. Mezar çamuru üstüme başıma bulaşıyor. Duygu seli, zihin erozyonu ve ecel girdabına kapılıp sevgilimin yatağından içeri akacağım. Kendi dünyamın merkezine seyahat edeceğim. Akıbetimin düşük bütçeli prodüksiyonu.</p>

  <p>“Elzem ıstıraplar, bir raddeden sonra gayrimeşrulaşıyor Serpil. Belki de aşk oyununa duyguları hiç karıştırmamalıydım? Gidecek yerim yok; büsbütün kayboldum, gene de tabana kuvvet koşuyorum. Yani hayatım tümüyle anlamsız bir hareketlilikten ibaret. Kriz güzergahı, terör mıntıkası, cinnet banliyösünde dolanıp duruyorum. Sanırım yeryüzünün sarsılmaz ciddiyeti, her şeyi sımsıkı saran saçmalıktan kaynaklanıyor. Faniliğin hassas terazisi sonsuzluğu tartamaz. Bilemiyorum... Galiba egom vicdanımın sesini taklit ediyor yine. Serpil Silahlıperi... Sana her baktığımda, kendimi seçilmiş, kutsanmış ve cennetle müjdelenmiş gibi hissediyordum. Seni daha tanımadan önce, kaderlerimizin bir çarpışma rotasında ilerlediğini seziyordum. Şimdiyse tek başına, bilinmeyene doğru yol alarak namevcut bir yere varmaya çalışıyorum. Allah’ın belası ‘Olurdu, olabilirdi, olmalıydı’ nakaratını, meczupça bir saplantıyla habire tekrarlıyorum... Ah, az kalsın unutuyordum...”</p>

  <p>Dirseğimin üzerinde doğruldum. Misina inceliğinde bir yağmur çiseliyordu. <span style="font-weight:bold;font-style:italic;">Kızılmaske</span> cildindeki, macera sonlarına eklenmiş ‘Garip Ama Gerçek’ başlıklı sayfalardan birini aramaya koyuldum. Bir yandan da Serpil’e durumu açıklıyordum: “Bunu çöp konteynı-rında yakalamıştım. 22. Büyük Albüm’ü kim niye çöpe atar? Anlamak imkansız. Okan Ağabeyim çizgi roman koleksiyoncusuydu. Tay Yayınları’nın <span style="font-weight:bold;font-style:italic;">Kızılmaske</span> ve <span style="font-weight:bold;font-style:italic;">Mandrake</span> serisinin tüm ciltlerini toplamıştı. Çocukken, okumaya doyamazdım. Üvey anne hepsini yakmış... Hah, işte burası. Abdul el-Hazred’in eseri <span style="font-weight:bold;font-style:italic;">Necrono-micorı</span>’daki Cenaze Çağırma Yakarısı. Tamam, antin kuntin, fakat denemek zorundayım. Winema’ya sordum. ‘Büyünün ilk şartı, büyücünün inanmasıdır’ dedi. Uyduruk çizgi romanın kıytırık dolgu haberine bel bağladığım için beni ayıplama.”</p>

  <p>Uyandığında Serpil’e ikram etmem gerektiği belirtilen ekmeği koltuğuma sıkıştırdım. Os.ruktan okültist operasyona hazırdım.</p>

  <p>Metnin girişindeki uyarı notuna göz gezdirdim: <span style="font-weight:bold;font-style:italic;">Ayin koşullarında okunan Ölüyü Diriltme Duası, aynı zamanda Karanlıklar Prensiyle aranızda bir mukaveledir. Ruhunuzu emin pençelere teslim edişinizin ifşası. Vaadinizi mühürleyen yemin merasimiyle ilelebet sahiplenileceksiniz. İblisin şovunda dansa katılmak isteyip istemediğinizden emin olun. Değilseniz, bilin ki ömrünüzce tüm isteklerinizin tam tersi gerçekleşecektir. Lucifer’in, kadim prensiplerine bağlı kalarak sürdürdüğü, yeryüzüyle yaşıt savaşta kuyruğu titretmeniz ihtimali mevcuttur. Hiçbir adımda cehennem sınırlarından çıkamazsınız.</span> Özetle: <span style="font-weight:bold;font-style:italic;">Zarar görürsünüz.</span></p>

  <p>Derin bir nefes aldım ve Enokyan dilinde yazılmış yakarıyı okumaya başladım:</p>

  <p><span style="font-weight:bold;font-style:italic;">“Oxiayala holado, od zodirome O coraxo das zodiladare raas-yo, Od vabezodire cameliaxa od bahala: NIISO! salamanu telocahe! Casaremanu hoel-qo, od ti ta zod cahisa soba coremefa i ga. NIISA! bagile aberameji nonuçape. Micaoli beranusaji perejela napeta ia-lapore, das barinu efafaje Pe vaunupeho olani obezoda Zodacare eca od Zodameranu! odo cicale Qaa! Zodoreje, lape zodiredo Noco Mada, hoathahe Saitan!”</span></p>

  <p>[Azametli mabet çatırdıyor ve doğuda dört yıldırımın ipucu beliriyor. Dile geldi puhu: Dönün ahret coğrafyasından! Dünyanın bağırsaklarından! Mahşer kaçakları toplansın ve O’nun takdir nazarıyla mükafatlansın. Sizi çağırıyorum ey acı ruhlar, en acı kelimelerle! Kasırga jokeyleri... Gelin! Size sofra kurdum. Kımıldayın ve yavaş yavaş acele edin! Mevcudiyetinizin peçesini sıyırın. Bana ram olun çünkü ben sizin öz efendinizim! Ve ebediyetin cephane muhafızı.]</p>

  <p>Ben duayı tamamlamadan anaforlu, çepelli, soğuk bir rüzgar işbaşı yaptı. Karanlığın kurşungeçirmez camına şimşek zikzakları çizildi. Sürüngenlerin, kuşların ve gölgelerin tiz çığlıkları yükseliyordu. Sanki merkez üssü cehennem olan bir deprem burada hissediliyordu. Görünmez köpekler galiz küfürler savurur gibi havlıyorlardı. <span style="font-weight:bold;font-style:italic;">Kızılmaske</span> cildini dehşetle attım. Rüzgarda uçuşan kitabı, SerpiPin mezarından fırlayan kemikten bir el yakaladı! Kanım donmuştu. Görüş alanımdaki mezarların hepsi çalkalanıyordu. Kabristan doğumhane gibiydi. İskeletler, kollarından destek alıp kendinden emin tavırlarla topraktan sıyrılıyorlardı. Bu karasal tsunami manzarası karşısında dehşete düşmüştüm. Sevgilimi geri döndürmek için giriştiğim zırva deney, Zincirlikuyu sakinlerini komple ayaklandırmıştı. Böylesine verimli bir sonuç alabileceğim aklımın ucundan bile geçmemişti. Kamı tıka basa dolu toprak ana mütemadiyen kusuyordu. Şeytanın yaptığı bir eşek şakasıyla karşı karşıyaydım. Gözümü, biricik aşkımın mezarından ayırmıyordum. Serpil’den geriye yalın iskeleti kalmıştı. Keçeleşmiş saçları, çürümüş kasları ve ke-mirilmiş derileriyle nispeten prezantabl görünen bir iki taze cesedi saymazsak, kemikleşmiş taraftar kitlem ağır adımlarla bana doğru yürüyordu.</p>

  <p>Geri çekilerek, ekmeği Serpil’e doğm sopa gibi salladım. Halbuki az önce tek isteğim ona sarılabilmekti. İskelet sevgilim ekmeği tutup bir ucundan hart diye ısırdı!</p>

  <p>“Serpil?! Sen misin bi’tanem?” Sesim, Temel Reis’inki gibi titriyordu.</p>

  <p>Çiğnediği lokmalar çene kemiğinin altından dökülürken, kontrolsüz sırıtışı hiç bozulmuyordu. Ses telleri, dili, dudakları yoktu. Gene de konuştu “Her şeyimle, daima ve yalnızca şeninim sevgilim!”</p>

  <p>Can havliyle mezarlık kapısına koştum. Zombilerin kondisyon somnu, benim lehimeydi. Caddeyi geçip refüjün önünde durdum. Trafik seyrelmişti. Serpil, elinde ekmekle kapıda belirdi. Gümbür gümbür Tülay Özer’in Öldürecekler Beni şarkısının çalındığı bir taksi yukarıdan son sürat yaklaşıyordu. Mezarlığın önünden geçerken radyonun sesini kısmak için otomatikman eğilen şoför, frene basmaya fırsat bulamadan Serpil’in iskeletine tosladı! Kemikler darmadağın olup asfalta saçılırken kumkafa bana doğm uçuyordu. Kelleyi refleksif olarak yakaladım. Robotun yaptığı dublaj gibi metalik bir tonda “Öp beni aşkım!” dedi!</p>

  <p>Allak bullak olmuştum. Korkudan titriyordum. Buna rağmen kalbimin ücrasında yanan cılız bir intizar sinyalinin tahrikiyle, bir zamanlar Serpil Silahlıperi’nin gözlerinin bulunduğu çukurlara baktım. Kahır ve panik arasında şoklanmıştım: “Aaaaaaagh!”</p>

  <p>“Neyin var tatlım? Öp beni!”</p>

  <p>Sarsılıyordum. Kumkafayı çimlerin üstüne yuvarladım. Mezarlığın kapısındaki iskelet izdihamını gören taksi şoförü taş kesilmişti. Taksinin arka koltuğuna atladım. “Bas gaza!”</p>

  <p>“Ha?! Ne?!”</p>

  <p>“Gazla çabuk!”</p>

  <p>Ahiret Yurdundan Sesler Korosu’nun “Ölmeye ölmeye ölmeye geldik! / İntikam almaya, almaya geldik!” tezahüratları eşliğinde vınladık.</p>

  <p><a id="bookmark14"></a><span style="font-weight:bold;">Ölüleri topluma kazandırmak</span></p>

  <p>Siz ölüm ile uykuyu karıştırıyorsunuz sevgili dostum.</p>

  <p><span style="font-weight:bold;">[RICHARD BRAUTIGAN’ın bir arkadaşı]</span></p>

  <p>“Savaşalım mı?”</p>

  <p>“Ne?”</p>

  <p>“Lütfen.”</p>

  <p>Gözlerimi açtığımda, Ozan oyuncak askerleri dizdiği halıda meydan muharebesi tertiplemişti. Kabusun ardından bir çocuk yüzü görmek insanı yatıştırıyor. Kanepeden kalkıp terlikleri ayağıma geçirdim: “Karnı guruldayan bir ordu kolay lokmadır. Haydi bir şeyler yiyelim.”</p>

  <p>“Peki.”</p>

  <p>Ozan’m birer yetimlik efekti olan tek kelimelik cümleleri içimi burkuyordu. Saldırı komutu bekleyen askerleri öylece bırakıp mutfağa yollandık. Nazlı Hilal işe gitmeden önce çayı demlemişti.</p>

  <p>Cezveye su ve iki yumurta koyup ocağı yaktım. Ekmek dilimlerini, kızartma makinesine yerleştirdim. Buzdolabının kapağına mıknatısla tutturulmuş alışveriş listesinin altındaki nota gözüm takıldı: <span style="font-weight:bold;font-style:italic;">“Mezar taşlarındaki ölüm tarihleri, ölülerin bizi kaç yıldır beklediğini gösterir.</span> ” Ayva reçeli, zeytin, beyaz peynir, kakaolu fındık kremasıyla mutfak masasını donattım. Afyonum patlamamıştı daha. Tavana monte edilmiş 37 ekran JVC’yi açtım. Kahvaltıdan önce çocuk bezi, hijyenik ped ve tuvalet kağıdı reklamlarını hazmettim. Kendime bir bardak çay, Ozan’a süt hazırladım. Ağzıma bir zeytin attım. Haber bülteninde “Zincirlikuyu Mezarlığı, dün gece geç saatlerde kimliği belirsiz kişilerce tahrip edildi...” deniliyordu! “Olay sırasında lojmanında bulunduğu öğrenilen bekçi Ökkeş Kör-şebek hakkında soruşturma başlatıldı. Bazı cesetlerin kemiklerinin bölgeye saçılmış olması, infiale yol açtı. Belediye başkanı menfur olayı esefle kınarken; polis, mezar soyguncularını yakalamak üzere alarma geçti...”</p>

  <p>Rüya değilmiş! “Puh!” Zeytin çekirdeği dişlerimin arasından mermi gibi fırlayıp çay bardağını patlattı!</p>

  <p>Ozan’m yüzünü takdir ve hayranlık dolu bir tebessüm kaplamıştı.</p>

  <p>Muşamba örtüye dağılan cam kırıkları ve sıcak çayı kağıt havluyla temizlerken hafızamın pistonları çalışmaya başlamıştı: Dün gece hakikaten Serpil’in mezarındaydım. <span style="font-weight:bold;font-style:italic;">Kızılmaske</span>’deki Necro-nomicon alıntısını okudum... Muhtelif toplumsal sınıflara mensup iskeletler topraktan fırladı!..</p>

  <p>“Dayı.”</p>

  <p>“Hı, efendim Ozan?”</p>

  <p>“Reçel.”</p>

  <p>Çaydan ve bardaktan artanları doldurduğum ıslak, sıcak ve dikenli bohçayı çöp kutusuna yolladım. Kızarmış ekmeği reçelle sıvayıp yeğenime uzattım.</p>

  <p>“Al canım.”</p>

  <p>“Teşekkür.”</p>

  <p>Ekranda, iri burnunun önemini vurgulamak için altını çizen kalın puntolu bıyığıyla bir emniyet amiri basın açıklaması yapıyordu: “Sizlerden ricam, müsterih olunuz. Orhan Kemal, Ruhi Su, Ahmet Adnan Saygun, Sadri Alışık, Türkan Saylan, Ayhan Işık, Sakıp Sabancı, Kemal Sunal, Abdülhak Hamid Tarhan... hiçbirinin naaşı çalınmış değil...”</p>

  <p>îşte şimdi mahvoldum! Halk’a böyle bir durumda yalan söylemek, polisin kutsal vazifesinin ayrılmaz parçasıydı. Sağlıklı ölüleri yeniden topluma kazandırmıştım. Şu anda beni çıldırmaktan koruyan tek şey avanaklığım. Kakasını, Şistine Şapeli’nin tavanına fırlatan maymundan farksızdım. Vicdanım, okla vurulduğu halde uçmaya devam eden bir yırtıcı kuş gibi çığlık atıyordu.</p>

  <p>Ozan “Doydum” deyip masadan kalktı. Plastik orduları yönetmek üzere, mağrur bir edayla salona yöneldi.</p>

  <p>“Afiyet olsun” dedim.</p>

  <p>Televizyonda mezarlığın etrafına çekilmiş sarı siyah şeridin önünde çevik kuvvet ekibi nöbet tutuyordu. Onlara müteşekkirim.</p>

  <p><span style="font-weight:bold;font-style:italic;">‘Papazı g.t altında bulmak</span>’ diye bir şey olmasaydı, ben icat ederdim.</p>

  <p><a id="bookmark15"></a><span style="font-weight:bold;">Vicdanını korursan, aklını kaçırmazsın</span></p>

  <p>Duygusallığa kapılıp, insanların “iyi adam” dedikleri şeye dönüşerek kendini mahvetme.</p>

  <p><a id="bookmark16"></a><span style="font-weight:bold;">[VLAS VAMPILOV, 1901-1977,</span> <span style="font-weight:bold;font-style:italic;">Pejmürde Mürettebat]</span></p>

  <p>Ruhi Mücerret’in evine sızan Pakt ajanı Figen Negatif, hattın diğer ucunda “Merak etmeyin, en ufak bir pürüz yaşanmayacak” diyor.</p>

  <p>“Sizi gördü mü?”</p>

  <p>“Henüz değil.” Kadın, saray terbiyesi almış bir timsah sesiyle konuşuyor.</p>

  <p>“Ya anlarsa?”</p>

  <p>“Sahne tozu yutmuş kıdemli bir oyuncuyum ben Civan Bey. Ruhi Mücerret’in annesini bile canlandırabilirim!”</p>

  <p>“Madem öyle diyorsunuz... İlacı verdiniz mi?”</p>

  <p>“Brokoliye Taurolin damlatacağım. ”</p>

  <p>“Taurolin de ne?”</p>

  <p>“Peritonit tedavisinde, lavaj yapılırken kontamine bölgenin sterilizasyonunda kullanılır.”</p>

  <p>“Ho?”</p>

  <p>“Yemeğin tadını epey değiştirse de, ihtiyarın farkı anlayacağını sanmıyorum.”</p>

  <p>“Peki. Kendisiyle konuşabilir miyim şimdi?”</p>

  <p>“Tabii ki. Böylece ben de peşreve başlarım.”</p>

  <p>Bu kadar çok yalan bende kafa yapıyor. <span style="font-weight:bold;font-style:italic;">Matrix</span>’te Morpheus’un Neo’ya sunduğu kırmızı hap ile mavi hapı aynı anda yutmuş gibiyim.</p>

  <p>Ruhi Mücerret’e “Müsaitseniz, ziyaretinize gelebilir miyim?” diyeceğim. Cümleyi dilimin ucunda hazır bekletiyorum. Fakat aklım başka yerde. Benim yüzümden ölürse, son gaziyi soğumadan diriltebileceğimi düşünüyorum.</p>

  <p>Telaşlı: “Alo, Civan?”</p>

  <p>Duraksıyorum: “Buyurun efendim?”</p>

  <p>Ürkek: “Derhal dışarı çıkmam lazım.”</p>

  <p>Şaşkınım: “Dışarı derken?”</p>

  <p>Mütereddit: “Bir yerlere gidelim.”</p>

  <p>Meraklandım “Tabii, nereye gideceğiz?”</p>

  <p>Panikte: “Lunaparka.”</p>

  <p>Ozan Ta birlikte Acıbadem’den taksiye bindik. Arka koltukta yan yana oturuyoruz. Yeldeğirmeni’ne doğru yol alırken şoför Zincirlikuyu’daki ayaklanmadan söz açtı. “İnternette videosu var: İskeletlere yaylım ateşi açmışlar! Kimi polisler korkudan delirmiş! Kıyamet kopacak. Buraya yazıyorum.” Parmağıyla taksimetreye bir şeyler çizer gibi yaptı. Elektronik kırmızı rakamlar değişti. “Yakında Karacaahmet’teki mevtalar da sokağa dökülürse hiç şaşırmam.” Ozan, soru soran gözlerini yüzüme dikti. Babasının eve dönebileceğini düşünmüş olmalı.</p>

  <p>Ozan’a bakarak taksiciye cevap verdim. “110 milyar insan öldü” dedim.</p>

  <p>“Ne? Yanlışın var birader, dünya nüfusu zaten 7 milyar?”</p>

  <p>“Doğru. Tarih boyunca yaşayıp ölmüş insanların sayısı da 110 milyar.”</p>

  <p>“Çokmuş be! Demek ki toprağın altı üstünden kalabalık?!” “Sizce bu ne anlama geliyor?”</p>

  <p>“Nerden bileyim?”</p>

  <p>“Kıyametin büyük kısmı koptu zaten.”</p>

  <p>#</p>

  <p>Gökdelenlerin, süper marketlerin, spor arabaların arasında Ruhi Mücerret’i omzumda taşıyorum. Tarih kitabından kesilip life style mecmuasına yapıştırılmış bir fotoğraf düşünün.</p>

  <p>İki ara bir derede Ozan’ı eve bırakmıştım. Sonra, İstiklal Madalyalı lunapark gazisini, Masum Cici’nin bahsettiği, Kadıköy’deki sahte hastaneye götürdüm.</p>

  <p>Doktor, Ruhi Bey’in şakağına kuyumcu matkabıyla delik açtı. Metal çerçeveye gerilmiş perdeden ibaret paravanın berisinde operasyonu izleyebiliyordum. Cımbızla tuttuğu çipi, projektör ışığı altında beyne montajladı. Demek beni de aynı işlemden geçirmişlerdi. Gayriihtiyari şakağımı ovuşturdum. Hemşire, narkozlu mücahidin yanağına akan kanı sildi. Ameliyatın sonunda matkap deliğini şeker pembesi bir ışınla kapattılar.</p>

  <p>Vinylex kaplı döner sandalyede birkaç saat geçirdim.</p>

  <p>Ruhi Mücerret’in dikey bir boşluk şeridinden görünen yüzü, durmuş bir kalbe benziyordu.</p>

  <p>Savaşın yegane şahidi, lunapark gişesinin önünde bana pattadak “İnsan yapamayacağı kötülüğü başkasından ummaz” demişti.</p>

  <p>Atlıkarınca’daki Ozan’a el salladığımız dönüşlerin arasında beni irşat ediyordu: “Bazen zekice olduğu düşünülen şey, aptallığın gelişmiş bir formudur.”</p>

  <p>Dönmedolaba binmek üzere ayrılmadan önce de şöyle söylemişti: “Civan canım, yaşadığımız an’ı hayattan saymıyoruz ve geriye bir şey kalmıyor.”</p>

  <p>Vicdanımın gürlek haykırışları beni sağır etmişti. Son model karanlığa savrulmuştum. Kör kuyuya düşerken insanın düşünecek çok vakti oluyor sevgili okur.</p>

  <p>Mezarlığın altını üstüne getirmiştim. Ruh ikizimin iskeletini uyandırıp, kafatasını otoyolun kenarına attım!</p>

  <p>100 yaşında bir gazinin beynini kumar masasına sürdüğüm yetmiyormuş gibi kendi ruhumu da şeytana satmıştım.</p>

  <p>İçimdeki iyilik meleği, Ozan’ın şifa bulması için çabalamam gerektiğini fısıldamıştı.</p>

  <p>Gövdemi mesken tutmuş hayvan, Serpil’i unutup Fujer’le erotizmin kızıl şafağına doğru dörtnala gitmemi buyuruyordu.</p>

  <p>Beynimdeki kapitalist cin, reklam fırtınası estirmemi emrediyordu.</p>

  <p>Ruhumu devrettiğim Şeytan ise, bu koşullar altında beni teskine çalışıyordu. İblis, terapistim olmuştu!</p>

  <p><span style="font-weight:bold;font-style:italic;">‘Elektrikli tel örgüye işemek’</span> diye bir şey olmasaydı, ben icat ederdim.</p>

  <p><a id="bookmark17"></a><span style="font-weight:bold;">Çiğnenmesi kural haline gelmiş yasaklar</span></p>

  <p>Moleskine marka, çizgili bir cep defteri aldım. Bir de ikinci el Subaru-Forester. Yosun rengi. Otostop yaptığınızda rastlaşırsak, sizi gideceğiniz yere götürürüm, söz.</p>

  <p>Subaru’yu Nazlı Hilal adına kaydettirdik. Çünkü resmî belgelere göre ölüyüm ben. Cesetler araba kullanmaz.</p>

  <p>Deftere, Ruhi Mücerret’in çok iyi bildiğim konularla ilgili fikirlerimi değiştiren sözlerini yazacağım. Hazır aklımdayken, birkaçını not ettim:</p>

  <p><span style="font-weight:bold;font-style:italic;">Eşi bulunmaz biri, ‘içimizden biri’değildir.</span></p>

  <p><span style="font-weight:bold;font-style:italic;">Tembellik, duyguları harekete geçirir.</span></p>

  <p><span style="font-weight:bold;font-style:italic;">Budalalar, seni çoktan terk ettiğin hatalarınla suçlar. Zekiler ise tutarsızlıkla.</span></p>

  <p><span style="font-weight:bold;font-style:italic;">Böcek senin dilini yemeden sen böceği ye.</span></p>

  <p><span style="font-weight:bold;font-style:italic;">Bencillik, aptalların kendilerine zarar verme yöntemlerinin en yaygınıdır.</span></p>

  <p><span style="font-weight:bold;font-style:italic;">“S.ktirgit”yerine “Teşekkür ederim” diyeceksin. Efendilikbu-</span></p>

  <p><span style="font-weight:bold;font-style:italic;">dur.</span></p>

  <p>Ozan, kanepeye uzanmış, resim defterine çizdiği istilacı uzaylıları boyuyordu. Kalkıp evin içinde Nazlı Hilal’i aradım. Arka bahçeye bakan mutfak balkonunda sigara içiyordu. Sessiz adımlarla balkona çıktım: “Ozan’ı ameliyat ettirebiliriz.”</p>

  <p>“Ne dedin Civan?” Ayaklarını balkon demirinden indirip bana döndü.</p>

  <p>“Parayı buldum. Doktorlarla konuşup operasyon için gün alalım.”</p>

  <p>“Buldun mu? Nasıl?”</p>

  <p>“Ruhi Mücerret’i tanıyor musun?”</p>

  <p>Gözlerini kıstı: “Okan’ın öldüğü uçak kazasından kurtulan adam mı?”</p>

  <p>“Evet. Kurtuluş Savaşı gazisi. 100 yaşında.”</p>

  <p>“Neden hep o üniformayı giyiyor? Biri ona savaşın bittiğini söylemeli.”</p>

  <p>“Ruhi Mücerret’e kızgın mısın?”</p>

  <p>“Hayır, kazaya o sebep olmadı ya.”</p>

  <p>“Tesadüfen tanıştık. 23 Nisan töreninde. Uçak kazasıyla ilgisinden habersizdim. Adamın hiç kimsesi yok. Sık sık görüşüyoruz. Hastane masraflarını karşılamak istiyor.”</p>

  <p>“Böyle bir bağışı kabul edemeyiz Civan.” Sigarasını elindeki küçük küllükte ezerek söndürdü.</p>

  <p>“Neden?”</p>

  <p>“Tanımadığımız birinin hibesiyle...” Sesi titriyor, gözleri buğulanıyordu. Gururu; çaresizliği ile umudunun arasına set çekmişti.</p>

  <p>“Hepimizin bağımsızlığı için savaşmış 100 yaşında bir adamın, senin çocuğunu yaşatmak için yaptığı jesti geri mi çevireceksin? Bence bu nezakete biraz aykırı.”</p>

  <p>“Bize neden 250 bin lira versin ki?”</p>

  <p>“Aynı soruyu ona ben de sordum.”</p>

  <p>“Ne dedi?”</p>

  <p>“Beş parasız ölmek, zamanlamanın iyi olduğunu gösterir.” Nazlı Hilal’in gözyaşları, gülümseyen ağzının kıyılarına aktı. Boynuma sarıldı ve “Sen olmasan n’apardık bilmiyorum.”</p>

  <p>Gözlerimin içinde ateş karıncaları kaynaşıyordu. Palavralarımın hayata kattığı anlamın tesiri altındaydım. Kuralları paspas olarak kullanıyordum. Her adımda bir yasağı çiğneyerek yol alıyordum.</p>

  <p>Ağzım açıldı ve “Colgate, klas hareket” deyiverdim. Sözlerime anlam veremeyen Nazlı Hilal’in nabzı tekledi sanki.</p>

  <p><span style="font-weight:bold;font-style:italic;">‘İki buz küpünü birbirine vurarak ateş yakmak</span>’ diye bir şey olmasaydı, ben icat ederdim.</p>

  <p><a id="bookmark18"></a><span style="font-weight:bold;">Pinokyo ile burun buruna</span></p>

  <p>Subaru’nun içinde, karalahanadaki kurtçuklar kadar mutluyduk. Yo, Ruhi Mücerret’in bir şeye canı sıkılmıştı: “Masum Cici adında birini tanıyor musun?”</p>

  <p>“Masum Cici mi?..” Afallamıştım. Ruhi Bey’e “<span style="font-weight:bold;font-style:italic;">Beyninize çip yerleştirme karşılığında kendisinden yüklü bir ödeme aldığım</span> şu <span style="font-weight:bold;font-style:italic;">meşum dazlak”</span> mı diyecektim? “Hayır efendim. Kimmiş?” diye sordum.</p>

  <p>“Çıkaramıyorum. Bir tek, ona borcum olduğunu biliyorum.”</p>

  <p>Ruhi Mücerret ile Masum Cici arasında bir irtibat... Bu mümkün değildi. Aksi takdirde, Masum Cici neden beni aracı kılıp hesabıma çuvalla para yatırsındı? “Anlamadım?”</p>

  <p>“Rüyamda gördüm de hatırladım. Masum Cici’ye 2 bin lira borcum var... Biliyorsun, borç Şeytanın bizzat icat edip insana benimsettiği bir kötülüktür. Onu bir an önce bulmam lazım. Yardımın gerekiyor.”</p>

  <p>“Onu, derken?”</p>

  <p>“Şeytanı değil tabii, Masum Cici’yi. Şeytan nasılsa hep civardadır.”</p>

  <p>Kurtlanmış Pinokyo ile burun buruna gelmiştim: “Masum Cici hakkında, 2 bin lira borcunuz haricinde herhangi bir şey...”</p>

  <p>“Bilmiyorum dedim ya? Facebook’a bir bak, oradan iz sürebilirsin.”</p>

  <p>“Doğru... Tamam, bulacağım Masum Cici’yi.” Ve ona Ruhi Mücerret ile daha önce tanışıp tanışmadığını soracağım.</p>

  <p>“Facebook” dedim, “ilişkilerimizdeki tsunamilerin etkisini yatıştıran bir Kızılay çadırı.”</p>

  <p>Gazi Baba’ın hafızasında bulunmayan kelimeler dilinden dökülüyordu. Bu dramatik tuhaflığın müsebbibi bendim: “Facebook’ta kaydınız var mı?”</p>

  <p>“Hayır. Facebook’un adını ilk şimdi duydum.”</p>

  <p>Söyleyecek söz bulamadım. Bakışlarımı yola kaydırarak iç geçirdim. Her şey gittikçe karmaşıklaşıyordu.</p>

  <p>“Şu sıra biraz kafam karışık Civan...” dedi Ruhi Bey, “Elinde gül buketiyle genelevin bahçesinde dikilen köylü gibiyim.”</p>

  <p>Utanç, endişe ve yılgınlığı çıkardınız mı biricik okur, benden geriye bir şey kalmaz.</p>

  <p><a id="bookmark19"></a><span style="font-weight:bold;">Hayaletin dudaklarını okumak</span></p>

  <p>Aşk, birine seni mahvetme yetkisi vermek ve bunu kullanmayacağına güvenmektir.</p>

  <p><a id="bookmark20"></a><span style="font-weight:bold;">[ANTUAN OUENTIN 1888-1977,</span> <span style="font-weight:bold;font-style:italic;">Katliamı Önleyen Katliam</span><span style="font-weight:bold;">]</span></p>

  <p>Bebek sahilindeki kahvehanede bnınch zamanı. Minik kutulardan reçel ve krem peynir sürdüğümüz sıcak simitlerin üstüne demli çayları yudumluyoruz. Bu randevu, Fujer Fuji’nin bana bir şans daha verme töreni. Geçmişe sünger çekip sıfırdan başlayacağız. Etraftaki masalara tünemiş otçul sosyete bize kaçamak bakışlar atıyor. Fujer’in emperyalist seksapeli ile benim çelimsizliğim arasındaki farkı hesaplayıp bu boşluğu dolduran görünmez niteliği tahmin etmeye çalışıyorlar. Romantizmin amatör komplo teorisyenlerinin müzakere fiskoslarını duyabilsem, belki ben de bir iki ipucu yakalayabileceğim.</p>

  <p>Televizyonda, Najat al Saghira [5jaiualISLajj <span style="font-weight:bold;font-style:italic;">Ana Baacha al Bahr’ı</span> &nbsp;&nbsp;&nbsp;W] söylüyordu. Bu şarkıyı dinleyen herkes, beş</p>

  <p>dakikalığına da olsa aşkı tatmış demektir.</p>

  <p>Fujer “Ben doktorum, bana anlatabilirsin” diyerek elime dokunuyor.</p>

  <p>“Pekala... Cep telefonuma Miraç Kandili kutlama mesajı geldi. Ben de... Ne bileyim, mukaddes bir geceye tümüyle kayıtsız kalamadım sanırım...”</p>

  <p>Hayret nidası ile kahkaha karışımı sesler çıkarıyor: “A-a? Hah hah ha ha? Yaaa? Hah hah hah a-aaa?”</p>

  <p>“Yanlış anlama lütfen Fujer. Sen bu gezegendeki hiç şüphesiz en harika kızsın ve seninle ilgili her şey beni heyecanlandırıyor...”</p>

  <p>“Dindar mısın?.. Yani sence biz şu anda günah mı işliyoruz Civan? Senin nazarında ben kötü bir kız mıyım?”</p>

  <p>“Hooop hop yavaş ol lütfen. Eşcinsel üvey babam elimden tutup beni camiye götürmüştü. 10 yaşındaydım. Annem yeni ölmüştü. Miraç Kandili’ydi. Namaz kılındı, <span style="font-weight:bold;font-style:italic;">Kuran</span> okundu, ilahi söylendi, şeker ve şerbet tadıldı. O zaman annemin aslında başka bir âlemde yaşamaya devam ettiğini düşünmüştüm. Onun için dualar ettim. Anlıyor musun?..”</p>

  <p>Fujer’in şefkat dolu ifadesi, yüzünü daha da güzelleştirmişti: “Affedersin, niyetim seni sorgulamak, yargılamak veya suçlamak değildi. Açıkçası, beni beğenmediğini sandım.”</p>

  <p>Najat al Saghira’nm şarkısı, beni maziye sürüklüyordu: <span style="font-weight:bold;font-style:italic;">Tüm yollar aşka çıkar / Şenle yolda tanıştık / Sevinçli ve yoksulduk / Gencecik dostlar idik / Kah ağlar kah gülerdik / Eriyip gitti mumlar / Seni kaybettiğim, ah... / Tüm yollar aşka çıkar...</span></p>

  <p>“Yok artık, daha neler... Fujer... Seni, tabii ki...”</p>

  <p>“Sana âşık olmaya çalışıyorum. Yardımcı olursan sevinirim. Nereye bakıyorsun?” Fujer arkasını döndü. Kocaman camın ardındaki otoparkta orta yaşlı, bebek patiği bıyıklı ve sol kaşının çevresinde orak şeklinde dövme bulunan bir adam ile genç bir kız yan yana hızlı adımlarla yürüyordu. “Kim onlar?”</p>

  <p>Hiçbir şey söylemeden ayağa kalktım. Kapıdan fırladım ve haykırdım: “Serpil!”</p>

  <p>Oydu! Bir saniyeliğine bana baktı ve o an birbirimizin içinde kaybolduk. Dudaklarından adımı okudum: “Ci-van?!” Adam, Serpil’i bileğinden tutup arabaya çekti. 1980’lerden kalma mavi Mercedes’e doğru hızla atıldım. Otomobillerin arasında slalom yapıyordum. Boş alana varınca önce Mercedes’le, ardından Serpil Silahlıperi’yle göz göze geldim. Uzun atlamacılar gibi zıpladım ve geri geri giden otomobile doğru uçarken, matruş şoför pencereden uzattığı tabancayı ateşledi. Mermi, sağ kolumu sıyırdı. <span style="font-weight:bold;font-style:italic;">Ana Baac-ha al Bahr</span> şarkısı kafamın içinde çalmaya devam ediyordu. Gözlerimden akan reçine kıvamında yaşlar, donup yüzüme yapışmıştı. Mercedes caddeye çıkıp virajı dönerek gözden kaybolduğu halde umutsuzca koşmaya çabalıyordum. Kalbim patlayacak gibiydi. Sendeledim, ayaklarım birbirine dolandı ve kaldırıma kapaklandım. 7 senedir yasını tuttuğum sevgilim, Serpil Silahlıperi... yaşıyordu!</p>
</body>
</html>
