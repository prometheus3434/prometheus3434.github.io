<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc"><a id="bookmark0"></a><span style="font-weight:bold;">Chiquita Nikita</span></h1>

  <p>Genç olmak, uzun zaman alır.</p>

  <p><a id="bookmark1"></a><span style="font-weight:bold;">[PABLO PICASSO]</span></p>

  <p>Fujer Fuji’nin Porsche’sinde gözümü açtım. Başarısız deneylerde kullanılmış fare gibi şaşkındım. Beşiktaş rıhtımından batıya doğru yol alıyorduk. Küçük ve kaim bir çerçeveye sıkışmış hissediyordum. Beyaz gömleğim kandan sırılsıklamdı. Fujer’in kor dudakları arasında ince bir sigara tütüyordu.</p>

  <p>“İyi misin?” Kaşları çatık, pür dikkat etrafı inceliyor.</p>

  <p>İniltili bir sesle konuştum: “Galiba... Nereye gidiyoruz?”</p>

  <p>“Bilmiyorum.” Dikiz aynasından geriye bakıyor: “Sigara?”</p>

  <p>“Bende var” deyip ceplerimi yokladım.</p>

  <p>“Senin paket torpido gözünde. Masada bırakmıştın” dedi.</p>

  <p>Ellerim titriyordu. Torpidoyu açınca Camel paketinin yanında bir Glock [23 C] gözüme çarptı: “Bu da ne?”</p>

  <p>“Kimdi o kız?” İstisnasız, tüm kadınlar müstesnalığı arzuluyor galiba. Bu gidişle Fujer beni duygusal haraca bağlayacak.</p>

  <p>Sol elimle bir sigara yaktıktan sonra tabancayı aldım: “Silah taşıdığını bilmiyordum Fujer?”</p>

  <p>“Adam sana neden ateş etti?”</p>

  <p>Kurşun, triseps kasımı yırtıp geçmişti: “Bu kadar kanaması normal mi?”</p>

  <p>Porsche yavaşladı: “Kızın ölmesi gerekiyor mu?”</p>

  <p>Mavi Mercedes uçuşan bir pelerin gibi solladı bizi ve birkaç yüz metre öteden sağa saptı. “Onları takip mi ediyoruz?!”</p>

  <p>“Tam olarak ne yaptığımızı ben de bilmek istiyorum Civan! Söyler misin kim bu insanlar?”</p>

  <p>“Arkamızda mıydılar? Kim kimi izliyor?”</p>

  <p>“Önden giderek takip etmek daha az şüphe çeker. Şimdi anlat bana, arabadakiler kim?”</p>

  <p>“Kızın adı Serpil Silahlıperi. 7 sene önce depremde ölmüştü.” “Bir merhume için fazla hareketli.”</p>

  <p>“Nişanlıydık. İstanbul Teknik Üniversitesi, Mimarlık Bölümü’nde son sınıf öğrencisiydi. Enkazdan cesedini kendi ellerimle çıkarmıştım.”</p>

  <p>“Yanlış cesede ağıt yakmışsın demek...” Fujer hızlı düşünerek hikayenin sonuna atlıyordu.</p>

  <p>“Hem de yıllarca.”</p>

  <p>“N’aparsm... Duygusal arz ve talep ayrı çarşılardadır.” Mavi Mercedes sağda bir villanın önünde durdu. Serpil ile adam arabadan inip bahçe kapısından geçerek ağaçların arasında gözden kayboldular. Biz yolun soluna yanaştık. Fujer, bana döndü. Bebek, turist veya ikisi birdenmişim gibi tane tane konuştu: “Civan, şimdi oraya gidip seni yaralayan lavuğu indireceğim. İstersen bana katılabilirsin. Senin için hâlâ bir önemi varsa kızın yaşamasına izin verebilirim. Hatta onu sana getirebilirim. Anladın mı beni?”</p>

  <p>“Hey, dur bir dakika, yavaş ol. Adamı tanımıyorum.”</p>

  <p>“Silahı al ve benimle gel.” Fujer, çantasından Smith &amp;&nbsp;Wesson [500 Magnum] çıkardı. Arabadan indik. Sigarayı tükürdüm. Nikita Fuji, tabancanın namlusunu aşağıda tutuyordu. Aklım karışmıştı. Ne olayları, ne de düşüncelerimi ve hislerimi kontrol edebiliyordum. Peşine takıldım. Zile bastı.</p>

  <p>Fısıltıyla sordum: “Hayat kurtarmadığın zamanlarda can mı alıyorsun?”</p>

  <p>“Reçeteye tablet yerine mermi yazdığımı düşün.”</p>

  <p>“Yani?”</p>

  <p>“Doktor vicdansızlık edebilir; katil, işine merhamet katabilir...” Kapı açıldı. Bahçeye inen kısa merdiveni geçince villanın eşi-</p>

  <p>ğinden eşarplı bir kadın başı uzandı: “Buyurun, kimi aramıştınız?” Fujer silahı doğrultunca kadının gözleri yuvalarından uğradı. FF [Femme fatale], işaret parmağını dudaklarına götürdü: “Şşşşş!” Kadın ellerini havaya kaldırdı. Taş kesilmişti. Ateşli sarışın Dr. Fuji’nin birdenbire intikam meleğine dönüşmesine anlam veremiyordum. Mermilerin, bu esrarengiz düğümleri çözebileceğinden hiç emin değildim. Peki, beni vuran adam kimdi? Serpil niçin kaçmıştı?..</p>

  <p>Fujer’in peşinden koridora girdim. Sol taraftaki geniş salonda Serpil, beni zımbalayan hergele, 50Terinde bir kadın ile adam oturmuş kahve içiyorlardı.</p>

  <p>DUF!</p>

  <p>Fujer salonun köşesindeki vazoyu vurdu ve etrafa mavi porselen kırıntıları saçıldı.</p>

  <p>Hergele silaha davrandıysa da, üzerine doğrultulmuş iki namluyu görünce kalakaldı. Suratındaki dövme, bir kadının kalçasından kesilip yamanmış gibi duruyordu.</p>

  <p>“îçeride kimse var mı?!” diye sertçe sordu Fujer.</p>

  <p>Yaşlı adam “Kimse yok, hanımefendi. Sanırım bir yanlış anlama söz konusu. Lütfen sakin olun” dedi.</p>

  <p>Serpil Silahlıperi, okunaksız bir ifadeyle bakıyordu.</p>

  <p>“Serpil, neler oluyor?” diye sordum.</p>

  <p>Hergele şaşırdı: “Serpil mi?” Bir kaşıntıdan kurtulmaya çalışır gibi bıyığını oynattı: “Bakın, ben polisim. Ve bu hanımefendi emniyet teşkilatının koruması altında. Silahları indirin, konuşalım.”</p>

  <p>“Serpil, seni kurtaracağız.”</p>

  <p>“Benim adım Cavidan. Beni başkasıyla karıştırıyorsunuz.”</p>

  <p>Fujer bana “Emin misin?” anlamında göz kırptı.</p>

  <p>Başımı yukarı aşağı salladım.</p>

  <p>“Cavidan veya Serpil, bizimle geliyorsun” diye emretti.</p>

  <p>Kadın “Durun, kızımı alamazsınız!” diye atıldı.</p>

  <p>Fujer, hayranlık uyandırıcıydı: “Ne istersek yaparız!”</p>

  <p>Serpil tıpış tıpış yanımıza geldi. Omzunun üstünden geriye baktı: “Merak etmeyin, döneceğim.”</p>

  <p>Kendimi çok güçlü hissediyordum. Polis olduğunu iddia eden içi geçmiş gorile “Sen! Silahını yavaşça sehpaya bırak!” diye gürledim.</p>

  <p>Emrime uydu.</p>

  <p>Fujer tabancayı aldı. Ve herifi sol kolundan vurdu. DUF! Benim kolumdaki yaranın muadili.</p>

  <p>Palamarı kopardık. Tüydük yani. Kapıyı açan kadın bahçede çömelip gözlerini yummuş, hiç kıpırdamadan duruyordu.</p>

  <p>Serpil’in elinden tuttum. Parmaklarını parmaklarımın arasından geçirdi. Eskiden de hep böyle yapardı. Kolumdan akan kanlar avuçlarımıza sızıyordu.</p>

  <p>Fujer önden koşarak arabayı çalıştırdı. Biz de peşinden yetiştik. Porsche’nin tek yolcu koltuğuna Serpil’le sığıştık. Ve yola koyulduk. Dikiz aynasında, arkamızdan bakan polis ve orta yaşlı çift hızla küçülüyorlardı.</p>

  <p><a id="bookmark2"></a><span style="font-weight:bold;">Mutluluktan uçarken meraktan çatlamak</span></p>

  <p>Çift, üç kişiden oluşur.</p>

  <p><span style="font-weight:bold;">[ADAM PHILLIPS]</span></p>

  <p>Dürüstlük, gerçeği kuşatamaz.</p>

  <p>Can taşıyan her erkeğin kafasını karıştıracak güzellikteki Fujer Fuji ve ömrümü birlikte geçirmek istediğim tek kadın olan Serpil Silahlıperi’nin arasındaydım. Düşünüyorum da... Yüzüm simetrik değil. Gözlerimin rengi farklı. İki ayrı insanın karışımı gibiyim. Doğuştan Frankenstein’ım. Tekil görünümlü yapışık ikiz. Veya... Serpil ve Fujer’in sevgililerinin parçalarından yapılmışım sanki.</p>

  <p>Boğaziçi Köprüsü yoluna girmiştik.</p>

  <p>Serpil Silahlıperi, bugüne dek yağmış tüm karlardan daha beyazdı.</p>

  <p>Ağzını bıçak açmıyordu.</p>

  <p>Sanırım üçümüz de birbirimizin hikayesini öğrenmek istiyorduk.</p>

  <p>Benim kafamı kurcalayanlar: Fujer niçin silah taşıyor? Serpil bunca yıl neredeydi?</p>

  <p>Fujer’in merak ettikleri: Serpil Silahlıperi kimin nesi? Dövmeli aynasız bana neden ateş etti?</p>

  <p>Serpil’in sualleri: Aniden nereden çıktım? Fujer neyim oluyor?</p>

  <p>Dili tutulmuş üç merak kumkuması son sürat ilerliyorduk. Glock’un kabzası belimi acıtıyordu. Serpil Silahlıperi kucağımdaydı ve nazikçe beline sarılmıştım. İçimde bir adrenalin volkanı patlamıştı. Neşeden tozutmak üzereydim.</p>

  <p>“Bunca yıl... seni öldü sanıyordum Serpil...”</p>

  <p>“Ben de seni, Civan...” O da ne? Ağlıyordu.</p>

  <p>Fujer: “Çabuk anlaşın. Neler döndüğünü bilmem gerek.”</p>

  <p>“Sen... silah kullanmayı nereden öğrendin Fujer?”</p>

  <p>“Önce siz anlatacaksınız. Benim mantıklı bir açıklamam var. Rahat ol.”</p>

  <p>Serpil, kucağımda bana doğru döndü ve parmaklarını saçlarıma daldırıp yanaklarımı koklayarak öpmeye koyuldu. Dev bir metal halka, sağ elindeki yüzük, gözkapaklarıma çarpıp geçiyordu. Minyatür yelpazelere benzeyen kirpikleri titreşiyordu. Gözlerinden süzülen yaşlar yüzüme akıyordu. Dudakları sımsıcaktı: “Civan...”</p>

  <p>“Serpil...” Ben de onu öpüyordum.</p>

  <p>Fujer bir öksürüğün yolunu kesmek ister gibi elini ağzına götürüp “Ö-höm! Gençler! Burada, fırında mercimek partisi vermeyeceksiniz, değil mi?” diyerek radyoyu açtı. <span style="font-weight:bold;font-style:italic;">Summer Wine</span> çalmaya başladı. Serpil ve ben hafifçe ayrılmış birbirimize bakıyorduk. Bizim şarkımızdı bu. Gözyaşları içinde gülüyorduk. Sımsıkı sarıldık. Porsche’yle Beylerbeyi, Çengelköy, Kuleli derken Kandilli sırtlarına doğru ilerledik. Fujer Fuji’nin saray yavrusuna vardık. Üçümüz de gergindik. Üçümüz de umutluyduk. Üçümüz de meraktan çatlamak üzereydik. Veya bana öyle geliyordu.</p>

  <p><a id="bookmark3"></a><span style="font-weight:bold;">Birbirini öldü sanan âşıklar</span></p>

  <p>Aşk, bizim gerçek kaderimizdir. Hayatın anlamını tek başına bulamayız.</p>

  <p><span style="font-weight:bold;">[THOMAS MERTON, 1915-1968]</span></p>

  <p>Ilımlılık ölümcül, yeterlilik sıradan, aşırılık lezizdir. Bahtımız, aşırılıktan yana açıktı.</p>

  <p>Belirsizlik hasta eder, kesinlik yaralar. Tahminen arızalı ve katiyen kangrendik.</p>

  <p><span style="font-weight:bold;font-style:italic;">‘Titanic’e [filme değil, gemiye] bilet alıp, filikada yer bulamamak’</span> diye bir şey olmasaydı biz icat ederdik.</p>

  <p>Fujer, Batticon’la temizlediği kolumu sarmıştı. Temiz bir tişört ve eşofman altı giymiştim.</p>

  <p>Serpil Silahlıperi akan makyajını silip tazelenmişti. Yüzünden, zarafetin kalıbı çıkarılabilirdi.</p>

  <p>Yüksek tavanlı, son derece zevkli döşenmiş salona montajlan-mıştık.</p>

  <p>Kocaman, dikdörtgen sehpanın üstünde sigara paketleri, maden suyu, espresso, Carlsberg Elephant duruyordu.</p>

  <p>Espresso’dan bir yudum aldım. Sigara yaktım. “Evet Serpil, neden gittin? Taşında adın yazılı mezarda kim yatıyor? Yedi senedir nerelerdesin? Yanındaki adam kimdi?”</p>

  <p>Serpil derin bir nefes aldı: “Tamam, her şeyi anlatacağım... Tanıştığımız günü hatırlıyor musun? Hani, Kadıköy’de Rabarba Bar’ın önünde çatışma çıkmıştı. Sen beni saklamıştın. Sonra da kurşunla yaralanmıştın?..”</p>

  <p>“Tabii ki hatırlıyorum.”</p>

  <p>“Bak, o gün aslında beni öldürmeye çalışıyorlardı.”</p>

  <p>“Ne? Kim? Niye?”</p>

  <p>“Bizim fakültede Jaledar Jengar adında bir öğretim üyesi vardı. Profesör. Kültür yapıları konusunda uzmandı. Çizdiği projelerle yurtiçi ve yurtdışından çok sayıda ödül almıştı. Odasının bir duvarı şiltler, plaketler, heykelcikler, beratlarla doluydu. Architectural De-sign dersimize giriyordu. Bir akşamüstü, kucağımda ders notlarıyla Jaledar Hanım’ın odasına uğradım. Kadın kanlar içinde yerde yatıyordu. Tahir Tümör’ün oğlu Timur da elinde kana bulanmış bir mimarlık ödülüyle kadının tepesinde dikiliyordu. Timur Tümör beni görmeden kaçtım. Fakat ders notlarından bir sayfayı orada düşürmüştüm. Negatif Cinderella efekti. Ertesi gün, Jaledar Jengar okula gelmedi. Timur Tümör ise amfideydi. Birkaç gün sonra kadının cesedini Emirgan Korusu’nda buldular. Kimseye bir şey söylemedim. Fakat fena halde gergindim. Sürekli kabuslar görüyordum. İştahım kesilmişti. Hastalanmıştım. Timur Tümör’ün, düşürdüğüm sayfadan yola çıkarak beni bulması an meselesiydi. Ailesinin kötü ününü herkes biliyordu. Babası mafya lideriydi. Jaledar Jengar’ın katilinden haber yoktu. Bu arada el yazımı değiştirdim. İki ay sonra hiç ummadığım bir şey oldu. Bizim sınıftan, okula pek uğramayan Pervin Pervane adında bir kızın cesedi bulundu! Taşkışla’nın bahçesindeki havuzda. O zaman hatırladım. Benden ders notları almıştı. Olup biteni babama anlattım. Birlikte polise gittik. Timur Tümör tutuklandı, fakat aleyhinde hiçbir delil yoktu. İki cesede de otopsi yapılmıştı. Ölüm saatleri saptanmıştı. Fakat, Timur Tümör ilk cinayet sırasında bir arkadaşının doğum günü partisinde olduğunu kanıtladı. Arkasında yalancı şahitler ordusu vardı. Pervin öldürüldüğünde ise adi herif güya Otel Leto’nun pub’mdaymış. Tümör Ailesi, Pervin’in susturulmasıyla konunun kapandığını düşünürken, asıl hedefin hâlâ hayatta olduğunu öğrenmişlerdi. Derken işler daha da çatallaştı. Çünkü babam, otomobiliyle Timur Tümör’e çarpıp kaçtı. Timur’un sol tarafı komple felç oldu. Beyni dağılmıştı. Yürüyemiyor, konuşamıyor, yemek yiyemiyordu. Tahir Tümör, biricik oğluna saldıranlardan intikam alacağını söyledi. Televizyonda. Sonra bizim sınıftan başka kızlar da katledildi. Polisin müdahalesiyle sınıftaki tüm kız öğrenciler farklı okullara dağıtıldı. Kaydımı, Yıldız Teknik’e aktardılar.</p>

  <p>Yeni okula alışamadım. Seri cinayetlerin pasif şahidiydim ve bitap düşmüştüm. Seninle tanıştığımız gün, Tahir Tümör ve adamları Ra-barba Bar’da beni bekliyorlardı. İzimi bulmuşlar mıydı, yoksa sadece kara listedeki isimlerden biri miydim bilmiyorum. Tahir Tümör’ü vuranlar ise sivil polislerdi. Derken bir müddet her şey yolunda gitti. Biliyorsun, seninleydim. İTÜ’ye geri döndüm. Fakülte bitti. Diplomayı aldım. Artık kurtulduğumu düşünüyordum. Bu arada Timur, Amerika’ya götürülmüş, bir dizi ameliyatla sağlığına kavuşmuştu. Babasının kanını yerde bırakmamakta kararlıydı. Seninle nişanlandığımız sırada, Timur ve adamları çalıştığım ofise gelmişler, beni bulamayınca gitmişler. Güvenlik kamerası kayıtlarına baktım. Timur’u görünce ödüm koptu. Polis beni tanık koruma programına aldı. Hatırlarsan, Gölcük’e gitmiştim. Depremde büyükannemin iki katlı evi yıkıldı, fakat ben zaten yatağımla birlikte bahçeye uçmuştum. Babamla konuştum. Polise göre, deprem kargaşası iyi bir fırsattı. Bana ölü süsü verecek, yeni bir kimlik düzenleyeceklerdi. Sana hiçbir şey anlatmadım. Çünkü seni bu kargaşanın uzağında tutmak istiyordum. Eğer resmen evlenmiş olsaydık, o zaman birlikte saklanmamız gerekecekti. Daha sonra sana ulaşmayı denedim. Ağabeyine telefon ettim. Kendimi ‘Bir arkadaş’ diye tanıttım. Senin intihar ettiğini söyledi. Yıllarca matem, korku ve vicdan azabıyla yaşadım. Gerisini biliyorsun. Artık, Cavidan adını kullanıyorum. Dayım ve yengemle birlikte Büyükada’da kalıyorum. Buraya ailemi ziyarete gelmiştim. Sana ateş eden adam... Yolculuklar sırasında bana eşlik eden bir gizli polis.”</p>

  <p>“Cavidan mı?” Olaylar domino etkisi ile kaos teorisinin bir karışımıydı.</p>

  <p>“Hiç evlenmedim. Nişan yüzüğünü hâlâ takıyorum.”</p>

  <p>Fujer, biradan bir yudum aldı: “Aman ne romantik! Bakalım doğru anlamış mıyım: Sen, bu kızın enkazdan cesedini çıkarıp cenazesine katıldın, öyle mi?”</p>

  <p>“Aynen öyle.”</p>

  <p>“Sevgilini teşhis edemedin mi?”</p>

  <p>“Kafası ezilmiş ve bir bacağı kopmuştu.”</p>

  <p>Serpil’e döndü: “Sen de Civan’ın intihar ettiğini sanıyordun?”</p>

  <p>“Doğru.”</p>

  <p>“Birbirini öldü zanneden iki âşık... Böylesine büyük hatalar işbirliği ve zaman gerektirir. Bence bu hikayenin film haklarını War-ner Bros’a satmalısınız. Sizi de Brad Pitt ile Angelina Jolie canlandırır.”</p>

  <p>“Dalga geçme” dedim.</p>

  <p>“Ya sen?” diye sordu Serpil.</p>

  <p>“Son bir şey daha... Zincirlikuyu’ya seni defnederken, bir arkadaşın bana senin hamile olduğunu söylemişti?”</p>

  <p>“Evet...”</p>

  <p>“Evet ne?”</p>

  <p>“Bir kızımız var Civan. Bu yıl okula başlayacak.”</p>

  <p>Nefesim kesildi. Bu kadar şoku kaldıracak gücüm yoktu. Kelimeler ağzımdan kesik kesik çıkıyordu: “Kızımız, yani benim çocuğum mu var?! Nerede?! Adı ne?!”</p>

  <p>“Sahra.”</p>

  <p>Fujer lafa karıştı: “Bu, adı mı, bulunduğu yer mi?”</p>

  <p>“Adı, Sahra.”</p>

  <p>Yutkundum. Kalbim tilt topu gibi oradan oraya çarpıyordu. Nabzımı dilimde bile hissediyordum. “Sahra... Sahra? Sahra!” diye fısıltıyla sayıklıyordum. Gözlerime Japon yapıştırıcısı damlatılmıştı sanki.</p>

  <p>Serpil sordu: “Sen... Sen neler yaptın?”</p>

  <p>Zihnim, Serpil’in yedi yıldır yaşadığı ve bu arada Sahra’nın büyümekte olduğu bilgilerini işlemeye çalışırken ağzımdan sözcükler dökülüyordu: “Geçen hafta Zincirlikuyu Mezarlığı’nda seni diriltmeyi denedim. Haberlerde izlemişsindir: Tüm ölüler mezardan fırladılar. ”</p>

  <p>İkisi bir ağızdan “Ne?!” diye ünledi.</p>

  <p>Fujer altyazı geçti: “Mezarlıktaki tüm taşlar, domino taşları gibi devrilmişti. Polisler ölülerin hepsini tek tek vurdu...”</p>

  <p>“Son yedi seneyi sokaklarda geçirdim. Harabelerde, alevli teneke kutuların etrafında sosyalleştim. Dört yıl, hemen her gece sokak dövüşlerine katıldım. İki ay kadar önce bıçaklanınca normal hayata geri dönmek zorunda kaldım. Bu arada, Okan Ağabeyim vardı ya?”</p>

  <p>“Evet?”</p>

  <p>“Antep’te kafasına uçak düşmüş. Ben de yeni öğrendim. Yeğenim kan kanseri. Onun tedavisi için 250 bin lira gerekiyordu. Parayı ayarladım. Fakat...”</p>

  <p>“Fakat ne?”</p>

  <p>“Hiiiç. Hepsi bu.”</p>

  <p>“Sevgilin yok mu?”</p>

  <p>“Yaşadığım gettoda bir erkeğe iki erkek düşüyordu.”</p>

  <p>“Siz...” dedi Serpil, Fujer’e bakarak.</p>

  <p>“Aramızda bir şey yok” dedi Fujer. “İsviçreli dakikliğiyle tam zamanında ortaya çıktın.” Bir an durdu. Sakince devam etti: “Ben beyin cerrahıyım.”</p>

  <p>Dayanamadım: “Peki tabancayla ne yapıyorsun?”</p>

  <p>“Senin hikayen bitti mi Civan?” diye imalı bir tonda sordu Fujer. Yine kısa bir es verdi: “Ruhi Mücerret’ten bahsetmeyecek misin?”</p>

  <p>“Ruhi Mücerret’le senin ne ilgin var?.. Tabii ya! Sen de Masum Cici’nin ekürisindensin! Bunu tahmin etmeliydim. O gün beni arabaya aldığında her şeyi biliyordun?”</p>

  <p>“Ben istesem de sizin kadar fıttırık olamam.”</p>

  <p>Serpil, yorgun ve dalgın bir edayla sordu: “Ruhi Mücerret, şu... Kurtuluş Savaşı gazisi mi?”</p>

  <p>“Ta kendisi.” Bunu diyen Fujer’di.</p>

  <p>Serpil bana konuşuyordu: “Ne olmuş ona?”</p>

  <p>Cevap, Fujer’den geldi: “Masum Cici denen bir manyak var. Pakt adlı bir şirketin başında. İnsanların beyinlerine çip yerleştirerek, reklam cümleleri söylemelerini sağlıyor.”</p>

  <p>“Eee?!”</p>

  <p>“Civan’m kafasının içinde bir reklam çipi var. Ruhi Mücerret’in beynine de çip takılması için Pakt personeline yardım etti. Karşılığında da 500 bin veya 1 milyon dolar kadar para aldı!”</p>

  <p>“Civan? Doğm mu bunlar?”</p>

  <p>“Dedim ya, ağabeyimin oğlunu ameliyat ettirmem gerekiyordu.”</p>

  <p>“Ve?”</p>

  <p>“19 Mayıs’tan sonra her şey normale dönecek” dedim. Sesim, sazlıklardan havalanan bir ördeğinki gibiydi.</p>

  <p>“Sen öyle san!” dedi Fujer “yumurtadan çıkmamış civcivleri sayma bence.”</p>

  <p><span style="font-weight:bold;font-style:italic;">‘Ruhunun selameti için çaresizce kendini kandırmak’</span> diye bir şey olmasaydı, ben icat ederdim.</p>

  <p><a id="bookmark4"></a><span style="font-weight:bold;">Kara listede bir isim daha</span></p>

  <p>Hayatım, tahminler üzerine kurulu varsayımlardan oluşan bir ihtimaller dizişiydi. Mayınlı bir marijuana tarlasında dolanıyordum.</p>

  <p>Fujer siyah peruk takmıştı. Bilim-kurgu filmlerinde görülen uzay gemilerindeki memureler gibi pürüzsüz bir güzelliği vardı. Serpil de insan beyni desenli ipek eşarp bağlamıştı. Aranan suçluların polise yönelik kolektif illüzyonu.</p>

  <p>“Tabanca bende kalabilir mi?” diye sordum.</p>

  <p>“Onu senin için getirmiştim zaten” dedi Fujer.</p>

  <p>“Timur Tümör... Ne biçim isim bu?”</p>

  <p>“Mezar taşında okuduğunda insana huzur verecek türde bir isim.”</p>

  <p>Subaru’yla Bağdat Caddesi’nde ilerliyorduk. Direksiyonda Fujer Fuji.</p>

  <p>Elektrikli aydınlatma sistemleri, geceyi gökyüzüne geri püs-kürtmüştü.</p>

  <p>Serpil arka koltukta plan kuruyordu. Kafasındaki küçük çarkların dönüşünü duyabiliyordum. O ve yeni ailesi Beşiktaş’taki villada, gizli servisten Habip Hobo adlı bir ajanla buluşacaklarmış. Ajanlar, operasyonlar haricinde randevulara asla zamanında gitmezlermiş. Ya erken ya da geç teşrif ederlermiş. Sanırım takip, suikast, baskın gerilimlerini içselleştirdikleri için.</p>

  <p>Sahra, kızımız, Serpil’in Kızıltoprak’ta oturan anne-babasının yanındaymış. Kızıltoprak... Yıllarca sokaklarda kalmasam, Kamuran’la birlikte yaşayacağım semt.</p>

  <p>Kaderin cilvesinden öte, çılgınca bir tesadüfle, Serpil de ben de</p>

  <p>mezarda medfun görünüyorduk.</p>

  <p>“Sen de benim mezarımı ziyaret ettin mi?”</p>

  <p>Buğulu gözlerini ve buz kesmiş yüzünü renkli bir su gibi çevreleyen eşarp ona yakışıyordu: “Defalarca. Ruhunun selamete ermesi için Sahra’yla birlikte dualar ettik.”</p>

  <p>Serpil, ailesine, olan biteni açıklayabilecek miydi? Sahra beni görünce nasıl davranacaktı?</p>

  <p>“Bu durumda, polis peşimizde mi?” diye sordum.</p>

  <p>Serpil “Bilmiyorum” dedi.</p>

  <p>Fujer kendinden emin: “Ben hallederim.”</p>

  <p>“Polisi yaraladın ve bunu düzeltebileceğini düşünüyorsun, öyle mi?”</p>

  <p>Fujer Fuji’nin afallatıcı seksapeli, abidevi bir nitelik kazanıyordu. Pirelli takviminden Diyanet takvimine dikey geçiş yapmıştı.</p>

  <p>Hayatım, beynimi yıkayıp gözlerimi yakan bir <span style="font-weight:bold;font-style:italic;">sabun köpüğüydü.</span> Kendi kaderimin kıyısından bile geçmemiştim. Hissettiklerim, düşündüklerim ve yaşadıklarımın gerçeklerle hiçbir ilgisi yoktu. Hayat denen oyunun dışında kalmıştım. Yaşayamadığım yılların özetiyle yetinmek zorundaydım. Uğruna yaşayabileceğim hiçbir şey yok sanırken, şimdi uğruna canımı verebileceğim şeylerle kuşatılmıştım. Kan ve gözyaşı dolu bir mikserde mahsur kalmıştım.</p>

  <p>Fujer: “Burası mı?”</p>

  <p>Serpil: “Evet.”</p>

  <p>Fujer arabayı yavaşlattı: “Kaçıncı kat?”</p>

  <p>Serpil: “Dördüncü kat, 13 numaralı daire.”</p>

  <p>“Büyük ihtimalle evde ve etrafta polisler tetiktedir” dedi Fujer, “Şimdi, iki seçenek var. Bir: Ben içeri dalıp çocuğu getireceğim ve buradan sıvışacağız. İki: Cavidan, pardon, Serpil evine dönecek ve ortalığın yatışmasını bekleyeceğiz.”</p>

  <p>“Peki evdekilere ne diyeceğim?”</p>

  <p>“Bizi tanımadığını söylersin. Polisler, ajanlar paranoyaktır. Şüphelenecek birilerini bulurlar. Timur Tümör’ün ekibinden olabileceğimizden kuşkulandığını belirt. Onlar, buna ihtimal vermeye-çeklerdir. Neydi buluşacağınız ajanın adı?”</p>

  <p>“Habip Hobo.”</p>

  <p>“Hah, işte onun peşinde olduğumuzu sanırlar. Civan’ın eşkalini verirken ‘Gözleri farklı renklerdeydi’ deme.” Tatlı bir gülümsemeyle ekledi: “Benim Claudia Schiffer’a benzediğimi de bilmeseler iyi olur. Eve hemen gitme. Şu kafeteryada bir kahve iç. Kadıköy’den buraya taksiyle geldiğini söylersin.”</p>

  <p>Serpil’le birbirimize sımsıkı sarıldık. Yine de aramıza giren zamanın katılığını hissediyordum: “Büyükada’ya dönecek misin?”</p>

  <p>“Birkaç gün buradayım.”</p>

  <p>Telefon numaramı Fujer’e sordum. Ezberden söyledi. Küçük bir kağıda yazıp Serpil’e verdim: “Kulübeden araşan belki daha iyi olur.”</p>

  <p>“Tamam.”</p>

  <p>“Sahra’yla tanışmak için sabırsızlanıyorum.”</p>

  <p>“Ne yapacağız Civan?”</p>

  <p>“Sen... ne istersin? Birlikte olduğun biri var mı?”</p>

  <p>“Var.”</p>

  <p>Zihnimde koyun suratlı bir çoban canlanıyor. Kaval kemiğini çat diye ikiye kırıp, onu gebertene kadar göğsüne saplıyorum: “Öldürmem gereken biri daha.”</p>

  <p>“Senin yaşadığını bilmiyordum... Yalnızdım.”</p>

  <p>“Aynı şeyi ben sana söyleyecektim.”</p>

  <p>Cellatlığa heveslenmeyen, yargıçlık taslamaz. Üstelemedim: “Peki...”</p>

  <p>“Ondan ayrıl. Birlikte İtalya’ya gideriz. Napoli’de ömür boyu aylaklık! Ne dersin?”</p>

  <p>“Anlaştık.” Sesindeki mahcupluk ve tereddüdü ayrımsamam imkansızdı.</p>

  <p>Serpil’i öptüm. Perhizi bozmayan bir diyet öpücük.</p>

  <p>“Seni bir daha kaybetmek istemiyorum”</p>

  <p>“Ben de seni.”</p>

  <p>Arabadan indi. Elini hafifçe kaldırdı: “Allah’a ısmarladık.”</p>

  <p>“Güle güle Serpil.”</p>

  <p>Yürürken arkasından baktım. Serpil Silahlıperi, hiç ama hiç değişmemişti. Güzellik, İlahî bir mühür, mucizevi bir kanıt gibi yüzünde sabitlenmişti.</p>

  <p>Neşe Karaböcek’in, <span style="font-weight:bold;font-style:italic;">Ayrılık Günü</span> şarkısı, arabanın içinde sel suları gibi yükseliyordu.</p>

  <p>*</p>

  <p>Fujer Fuji’yle beraber bilgisayarlarla dolu bir mekana girdik. “Burası da ne böyle?”</p>

  <p>“İnternet kafe.”</p>

  <p>Görebildiğim kadarıyla, yeniyetme çocuklar, araba yarışı ve savaş oyunlarına kendilerini kaptırmışlardı.</p>

  <p>Fujer boş bir bilgisayarın başına geçti. Google’a Timur Tümör’ yazdı ve ekranda adamın onlarca fotoğrafı belirdi.</p>

  <p>Bunlardan birini açıp yazıcıya yolladı.</p>

  <p>Sonra da bana verdi: “Bir yerde karşına çıkarsa tanışma faslıyla vakit kaybetmezsin.”</p>

  <p>Fotoğrafı katlayıp cebime koydum. <span style="font-weight:bold;font-style:italic;">‘Elektrikli testereleri havaya atıp tutmak’</span> diye bir şey olmasaydı, ben icat ederdim: “Peki ya sen? Bana kendini tanıtmayacak mısın?”</p>

  <p>“Ben sadece Masum Cici’nin kıyma makinesinden geçirilişini seyretmek isteyen biriyim.”</p>

  <p><a id="bookmark5"></a><span style="font-weight:bold;">Kör kuyuya düşen kör bıçak sessizliği</span></p>

  <p>Ruhi Mücerretle birlikte market alışverişinden dönmüştük.</p>

  <p>Sokakta iş makinelerinin gürültüsü duyuluyordu.</p>

  <p>“Sanki bir devin s...ni tıraş ediyorlar!” diye yakmdı Ruhi Bey. Şantiye şamatası birden kör kuyuya düşen kör bıçak sessizliğine dönüştü.</p>

  <p>“Askerlik anılarınızı pek anlatmıyorsunuz?”</p>

  <p>“Önemli kısımları tarih kitaplarında yazıyor zaten...” dedi ve ekledi: “Hatırlananlar, yaşananlarla örtüşmez; anlatılanlar da hatırlananlarla.”</p>

  <p>Figen Negatif, BİM poşetlerindeki öteberiyi mutfak masasına boşaltıp raflara, buzdolabına yerleştiriyordu: Bebek bisküvisi, ayıklanmış Norveç mezgidi, üzümlü kek... Bunlar ihtiyar için. Sert yiyecekleri, takma dişlerle çiğnemekte zorlanıyor.</p>

  <p>Ruhi Mücerret, elinde bir plak, yanı başımda dikilmiş beni izliyor: “BİM’e çok sık uğruyorum. Bana BİMbaşı rütbesi vermeliler” diyor, fren tutmayan bir gülüşle.</p>

  <p>“Siz zaten Türkiye’nin en kıdemli neferisiniz.”</p>

  <p>Vızzzzzzzzzzzzz... Vızzzzzzz....</p>

  <p>Dev bir karasinek, Ruhi Bey’in etrafında fır dönüyor.</p>

  <p>Ruhi Mücerret, plağı boşlukta sallıyor: “Bu sinek de bizi s.kecek!”</p>

  <p>Figen Negatif’in gözleri hayretle açılıyor, dudağı takdirle bükülüyor. Bu kadıncağız belki başka bir gezegende güzel kabul edilebilir.</p>

  <p>Konuyu değiştiriyorum: “Ne dinliyoruz?”</p>

  <p>Sinek tavanda zıplarken Ruhi Bey ve ben salona geçiyoruz.</p>

  <p>“Sergey Prokofiyef’in Do majör 3. Piyano Konçertosu’nun üçüncü bölümü; allegro ma non troppo. Piyanistler için bir mükemmellik imtihanıdır bu kısım.”</p>

  <p>Cehaletimi kesin bir şekilde açığa vuran, yavan bir soru soruyorum: “Bu müzik... size ne anlatıyor?”</p>

  <p>“Dışında kaldığım hayatın sürprizlerle örülü ihtişamından dem vuruyor.”</p>

  <p>“Poligona gitmek ister misiniz?”</p>

  <p>“Ne işimiz var poligonda?”</p>

  <p>“Adam şeklinde kesilmiş kağıtlara kurşun yağdırırız?” “Evvela, adam suretindeki kurabiyelerden yiyelim. Aç karnına tetik çekmeyelim.”</p>

  <p>Sinek öyle kocaman ki, mutfaktan ayrılırken ışığı söndürüp kapıyı kapatıyor.</p>

  <p><a id="bookmark6"></a><span style="font-weight:bold;">Dünyadan ayrı, hayata bağlı</span></p>

  <p>Flaşlar patlasın! Çünkü biz jönleriz!</p>

  <p><a id="bookmark7"></a><span style="font-weight:bold;">[Polis tarafından vurulan Amerikalı devrimci JAMES MCLAIN’in son sözü, 1970]</span></p>

  <p>Ruhi Mücerret, ameliyattan sonra gözle görülür şekilde zindeleşmişti. Figen Negatif, ona günde iki kere Ginseng yutturuyordu. Dolar milyarderleri, diktatörler, Hollywood starları ve şampiyonlar için limitli üretilen <span style="font-weight:bold;font-style:italic;">Treasure</span> serisinden.</p>

  <p>Poligonda, ihtiyar kurt attığını vuruyordu.</p>

  <p>Ben de fena sayılmazdım.</p>

  <p>Poligondan sonra geçkin dostumun evine yollandık. Acıkmıştık. Pizza söyledik. Terastaki masada tıkındık. “Seni öldürmeyen şey, seni şişmanlatır” dedi Ruhi Bey.</p>

  <p>Akşamüstü çekirdekli bir yağmur yağıyordu. İçeri kaçtık. Eski tüfek, poligondan aldığı kağıt hedefi duvara asmıştı.</p>

  <p>Fujer Fuji, Serpil Silahlıperi, Timur Tümör, Nazlı Hilal, Ozan ve Sahra’yı düşünüyordum. Zekam gerilemişti sanki. Ruhi Mücerret’e, Masum Cici hakkında soru sormaya çekiniyordum. Hiçbir duyguyu normal düzeyde yaşayamıyordum. Her şey hayat memat meselesi yoğunluğundaydı.</p>

  <p>Ruhi Bey “Civan, sen temiz bir çocuksun” dedi.</p>

  <p>“Umarım öyleyimdir” dedim.</p>

  <p>“Sence ben neden intihar etmiyorum?”</p>

  <p>“Anlamadım?”</p>

  <p>“İntihar edenlerin çoğu, 75 yaş üstü kimseler. Eh, artık ölmem gerek, değil mi?”</p>

  <p>“Ağzınızdan yel alsın Ruhi Bey. Allah uzun ömürler versin.” “Âlemsin be Civan. 100 ya-şm-da-yım. Bundan fazla yaşamak ayıp artık.”</p>

  <p>“Gerçekten, 100 yaşında hissediyor musunuz kendinizi?” “Tabii ki hayır. Dikkat et, dünyadan söz ederken olumsuz ifadelere varıyoruz: ‘Yalan dünya’ diyoruz mesela. ‘Dünyevi’ kelimesi, menfi bir mana taşıyor. Fakat ‘hayat’ sözcüğü öyle değil. ‘Hayati ehemmiyet’ten bahsediyoruz. ‘Hayat dolu’ diyoruz. Dünyaya bağlanmadan, hayata tutunmayı öğrenmemiz gerekiyor.”</p>

  <p>“Yani... bu nedenle intihar etmiyorsunuz, öyle mi?”</p>

  <p>“İyi bildin. Fakat zannetme ki ölmeyi istemiyorum.”</p>

  <p>“Ölmeyi istediğiniz halde intiharı düşünmüyorsunuz...” Cümle ağzımdan çıktığı anda, serserilik yıllarımı özetlediğimi fark ettim.</p>

  <p>“Bravo delikanlı. Ölümü ancak hayattan yana bir taktikle anlayabiliriz.”</p>

  <p>“Nasıl?..”</p>

  <p>“Fikrim yok.”</p>

  <p>“Ne? Biliyor gibiydiniz?”</p>

  <p>“Peh! Yaşadıklarımızı kontrol edebiliyor muyuz sence?”</p>

  <p>“Hiç sanmıyorum.”</p>

  <p>“Yani zamanı, olayları yönetemiyoruz. Hayat üzerinde bir tasarrufumuz yok. Bedenimizin yıpranmasını bile engelleyemiyoruz. Zaman bizi sürüklüyor...”</p>

  <p>“Hem de ne biçim.”</p>

  <p>“Bir yerden sonra insan, hakikatin bu dünyada bulunamayacağını anlıyor.”</p>

  <p>“Bundan emin misiniz?”</p>

  <p>“Yeryüzü yalnızca arayışa elverişli. Burada ancak izler, ipuçları, işaretler derleyebilirsin. O kadar.”</p>

  <p>“Trajik bir durum.”</p>

  <p>“Öyle mi dersin? Mükemmel kişiler mükemmeliyetçi olmazlar.” “Ahrete gerçekten inanıyor musunuz? Cennete, cehenneme?”</p>

  <p>“Cüretkar bir soru mu sordun, bana mı öyle geldi?”</p>

  <p>“Pardon, haddimi aştım sanırım.”</p>

  <p>“Cevaplamak istiyorum: Cennete ve cehenneme inanıyorum, çünkü ikisi de bu dünyada mevcut.”</p>

  <p>“İlginç.”</p>

  <p>“Evet. Bu nedenle, mezar taşıma <span style="font-weight:bold;font-style:italic;">*Hayat devam ediyor’</span> yazdıracağım.”</p>

  <p>“Çok şakacısınız.”</p>

  <p>“Değilim, espritüelim. Espri, hakikate yaklaşmanın; şaka ise gerçeklerden kaçmanın yoludur.”</p>

  <p>*</p>

  <p>“Masum Cici’den ne haber?” Bu soruyu beklemiyordum. “Sahi, müjdeyi vereyim...” diye yalana giriş yaptım.</p>

  <p>Sözümü böldü: “Buldun mu izini?!”</p>

  <p>“Tabii ki.”</p>

  <p>“Aslansın Civan! Nerde bu mendebur?”</p>

  <p>“Ha?”</p>

  <p>“Masum Cici dostumuz nerelerdeymiş?”</p>

  <p>“Bilmiyorum.”</p>

  <p>“Zırvalama. Demin ‘Buldum’ diyordun?”</p>

  <p>Zaman kazanmayı denedim: “Facebook kullanıcısı bir tek Masum Cici vardı...”</p>

  <p>“Yani?..”</p>

  <p>“Ben de kendisine mesaj attım.”</p>

  <p>“Ne dedi?”</p>

  <p>“Sizi hatırladı.”</p>

  <p>“Civan, televizyon seyreden herkes beni tanır zaten.”</p>

  <p>“Demek istediğim, size ödünç para verdiğini anımsadı.” “Eeeee?”</p>

  <p>“Ben de 2 bin lirayı ödedim” deyiverdim.</p>

  <p>“Ne?!”</p>

  <p>“Artık müsterih olunuz efendim. Masum Cici’ye parayı havale ettim. Borcunuzu kapattım.” Ruhi Bey’in beynindeki çipten ötürü kafasının karışmış olabileceğini düşünüyordum. Belki çipe kaydedilmiş bir dosya yüzünden Masum Cici’yi tanıdığını sanıyordu? Ne de olsa ikimizin de aklımızdan geçenle ağzımızdan çıkan arasındaki bağ gevşemişti.</p>

  <p>*</p>

  <p>Hastanenin yolunu tuttum. Eczaneden bir kemik iliği iğnesi almıştım. Paketten enjektörün yanı sıra küçük bir kılavuz iğne çıktı. Doktor, sırtüstü yatmamı istedi. Sternum kemiğime yani iman tahtama, uyuşturmaksızın, kılavuz iğneyi batırdı. Sonra enjektörü kullanarak iliğimi çekti. Ve minik tüplere aktararak laboratuara gönderdi.</p>

  <p>*</p>

  <p>13 Mayıs günüydü. Nazlı Hilal evde valizini hazırlıyordu. Onun suskunluğunun satır aralarını okuyamıyordum. Ozan hastanedeydi. Ertesi gün ameliyata alınacaktı.</p>

  <p>Nazlı Hilal’e, SerpiPin yaşadığından bahsetmemiştim. Muhtemelen haberdardı zaten. Kadınlar birbirlerini görünmez kılmaya programlanmıştır: “îyi misin?”</p>

  <p>“İyiyim. Biraz heyecanlıyım sadece.”</p>

  <p>“Gönlünü ferah tut. Ozan iyileşecek.”</p>

  <p>“Sayende, Civan.”</p>

  <p>“Ameliyat yarın saat kaçta?”</p>

  <p>“Sabah 9’da. Bir aksilik olmazsa.”</p>

  <p>“Okuldan izin alacağım. Gece hastanede mi kalacaksın?” “Tabii ki.”</p>

  <p>“Sabah orada olurum.”</p>

  <p>“Tamam.”</p>

  <p>Evden çıktım. Arabaya atladım. Mektebin yolunu tuttum. Telefonum çaldı. Açtım. Arayan Serpil’di.</p>

  <p>“Civan?”</p>

  <p>“Merhaba, Serpil. Nerelerdesin, her şey yolunda mı?”</p>

  <p>“Sorun yok.”</p>

  <p>“Ne zaman görüşeceğiz? Sahra ne yapıyor?”</p>

  <p>“Oyun oynuyor. Cumartesi görüşebiliriz. Sahra’yı da getiririm...”</p>

  <p>Acıbadem’deki evde tekbaşma kalacaktım. “Evde buluşalım mı?”</p>

  <p>“Peki. Seni sonra arayacağım. Şimdi kapatmalıyım.”</p>

  <p>Serpil’le aşkımızı temize çekebilecek miyiz? Çaydanlıkta kaynayan suyun buharı gibi bir soru işareti yükseliyor içimde. N’apabilirim? Kadın karar verene, erkek anlayana dek ömür bitiyor.</p>

  <p>Hakkı L. Berfin odasına çağırdı. Gittim: “Merhaba, Müdür Bey. Beni emretmişsiniz?”</p>

  <p>Bana, içimi görmeye çalışır gibi baktı: “Civan Beyciğim, şöyle buyurun.” Masasının önündeki iki koltuğu işaret etti.</p>

  <p>Otorite, yaşamsal gıdasını, hiyerarşik formalitelerin özündeki banallikten alıyordu. Sağdaki koltuğa oturup yarım ağız gülümsedim: “Teşekkürler.”</p>

  <p>“Günler, Erikli suları gibi şırıldayıp geçiyor, Billur Tuz hızında akıyor haftalar. Komili zeytinyağı misali süzülüyor aylar. Yıllar, Activia probiyotik yoğurtla beslenen bir dansözün asitli dışkısı nasıl paüayıp saçılırsa öyle...”</p>

  <p>“Efendim?” Müdür de mi beynini Pakt’a kiralamıştı?</p>

  <p>“Biliyorsunuz, ben topalım. Yani sakat, özürlü, daha doğrusu engelli... Yeni tabirle ‘özel insan’ım.”</p>

  <p>“Sizi dinliyorum.”</p>

  <p>“Talebeniz olsaydım benim bedenimi de zorla eğitir miydiniz? Beden eğitiminden muaf tutulmak için doktor raporu getiren engelli öğrencileri de derse aldığınızı işittim.”</p>

  <p>“Doğru.” Gün içinde muhatap olduğum insan sayısının düşmesini göze alamazdım. Reklam mesajlarını mümkün olduğunca çok kişiye iletmeliydim. Fakat tabii bunu müdüre anlatmayacaktım.</p>

  <p>“Hayatı zorlaştırmak, bir aptala başarı gibi görünür. Neden raporlu talebeleri de derse katılmaya icbar ediyorsunuz?”</p>

  <p>“Bildiğiniz üzere, beden eğitimi sadece pratiğe dayalı değil, aynı zamanda teorik bir ders. İkisi birbirinden ayrılmaz: Mc Donald’s french fries’ı ile Calve ketçap gibi. Doktor raporu, öğrencilerin kondisyon ve performans sorunlarını belgeliyor. Buna mukabil, derse dinleyici ve seyirci olarak katılmalarında bir sakınca yok. Hatta fayda var.”</p>

  <p>“Çay alır mıydınız?” Bu cümleye dikkat edin sevgili okur. Bir düşüncenizi söylediğiniz anda çay teklif eden kimse, size katılmıyor demektir.</p>

  <p>“Lipton mu?”</p>

  <p>“Çaykur” dedi ve herşey dondu. Kuş b.kunun havada donması</p>

  <p>gibi.</p>

  <p><a id="bookmark8"></a><span style="font-weight:bold;">Sahte ölümsüzlük</span></p>

  <p>Kadınlara güvenirsen, yoksul ölürsün. Erkeklere güvenirsen, erken ölürsün.</p>

  <p><a id="bookmark9"></a><span style="font-weight:bold;">[WAFA VVAZZANI,</span> <span style="font-weight:bold;font-style:italic;">Varoluşun Eşantiyonu]</span></p>

  <p>Ozan’ın ameliyatı öğleden sonra, saat 5’e ertelenmişti. Nazlı Hilal’le, Marmara Üniversitesi Eğitim ve Araştırma Hastanesinde buluşacaktık.</p>

  <p>Okuldan izin almıştım. Öğle ezanından önce camiye gittim. Ruhi Bey henüz gelmemişti. Bir bank’a iliştim. Avni Vav’a başımla selam verip gülümsedim.</p>

  <p>“Nihayet baş başa kaldık” diyerek yanıma ilişti.</p>

  <p>“Nasılsınız efendim?” Nazik olmaya çalışıyordum.</p>

  <p>Soruyla karşılık verdi: “En sevdiğin renk ne?”</p>

  <p>“Ferrari kırmızısı.”</p>

  <p>“Peki, favori yemeğin?”</p>

  <p>“Dominos Mexicano pizza.”</p>

  <p>“Sence eğlenmek nedir?”</p>

  <p>“Carrefour’daki promosyon reyonlarından aldığım ürünlerle alışveriş arabasını tepeleme doldurmak.”</p>

  <p>“Aşk?”</p>

  <p>“Algida’yı paylaşmak.”</p>

  <p>“Kimle?”</p>

  <p>“Mavi Jeans reklamındaki Adriana Lima’yla.”</p>

  <p>“Macera?”</p>

  <p>“Lufthansa uçağında Samsung Galaxy tabletimden <span style="font-weight:bold;font-style:italic;">The New</span></p>

  <p><span style="font-weight:bold;font-style:italic;">Yorker</span> okurken Disneyland’a doğru ilerlediğimi bilmek.”</p>

  <p>“İki kere iki?”</p>

  <p><span style="font-weight:bold;font-style:italic;">“Dirt”</span></p>

  <p>“Yani?”</p>

  <p>“FX’te yayınlanan dizi.”</p>

  <p>“Şiir gibi konuşuyorsun Civan. Pembe kuyruklu yalanların ruhumu okşuyor.” Avni Vav, ceketinin cebinden bir bloknot ve kalem çıkardı. Deftere bir not yazıp yüzüme tuttu: SENİ ÖLDÜRECEKLER.</p>

  <p>“Neden bahsediyorsunuz?”</p>

  <p>İşaret parmağını dudaklarına götürdü: “Hişşş.”</p>

  <p>Bir not daha: KONUŞMAYI KES. BAŞINI SALLA.</p>

  <p>“Niye?”</p>

  <p>Gene yazdı: ÇÜNKÜ KAFANIN İÇİNDE BİR ÇİP VAR. BUNU BİLİYOR MUYDUN?</p>

  <p>“Biliyorum?” dedim.</p>

  <p>GEL BENİMLE yazıp ayağa kalktı. Peşine takıldım. Abdest-hanedeki ahşap dolaplardan birini açtı. Takunyaları görünce kapattı. Bir başka dolapta üst üste konmuş katlı havlulardan en üsttekini aldı. Musluklardan birinde havluyu iyice ıslattıktan sonra elime tutuşturdu. Deftere bir not yazıp bana gösterdi: HAVLUYU KAFANA SAR.</p>

  <p>Dediğini yaptım. Abdest musluklarının üzerinde bir uçtan diğer uca uzanan aynadaki, Hint fakirine benzeyen yansı’ma sırtımı döndüm.</p>

  <p>“Neler oluyor Avni Bey?”</p>

  <p>Avni Vav’m dili çözüldü. Hızlı hızlı konuşmaya başladı: “Aynı soruyu benim sana sormam gerekir. Ruhi Bey bir süredir reklam mesajları içeren lakırdılar edip duruyor. Cami cemaatine Kom mayo, Nikon fotoğraf makinesi, Honda motosiklet, Kinder sürpriz yumurtadan bahsediyor habire. Sen de öylesin. Bunu fark etmeyebilirdim. Fakat televizyondaki cinayet, intihar, adam kaçırma, grup seks baskını, patlama gibi sansasyonel haberlerin çoğunda ürün yerleştirmeler var. Her şey, Coca-Cola treninin Pepsi gemisine çarpmasıyla başlamıştı. İnsanların zihinlerini kontrol eden bir şebeke iş başında. Araştırdım. Konuşma denetimi ancak mikroçiple sağlanabiliyor.</p>

  <p>Böyle şeyler yalnızca benim romanlarımda olur sanırdım. Şimdi söyle bakalım. Beynindeki reklam çipi nereden geldi? Ruhi Bey bu işe nasıl bulaştı? Tüm bu sapıklıkların sorumlusu kim?”</p>

  <p>Kolumu tutuyordu. Konuşurken, birkaç adım yürüyüp bahçedeki asma çardağının altındaki bank’a oturduk.</p>

  <p>“Masum Cici” dedim. “Pakt adında bir ajansı yönetiyor. Ajans binası Şile’deki Meşrutiyet Köyü’nde, yerin altına inşa edilmiş. Bir paulownia bahçesinin içinde. Bana en etkili reklam mecrasının insan olduğunu, bu nedenle günlük konuşmalara reklam mesajları katmaya dayalı bir sistem kurduklarını söyledi. Yeğenimin ameliyatı için paraya ihtiyacım vardı...”</p>

  <p>Yere bakarak kendi kendine mırıldandı: “Sen de Ruhi Bey’in beynini kullanmalarına yardım ettin?”</p>

  <p>“Hiç kimsenin zarar görmeyeceğini düşünüyordum.”</p>

  <p>Kaşlarını çattı: “Hangi dünyada yaşıyorsun?”</p>

  <p>“Ben... yedi sene sokaklardaydım...”</p>

  <p>“Nasıl? Ne halt ediyordun sokakta?”</p>

  <p>“Bumfight diye bir şey duydunuz mu?”</p>

  <p>“Şu, dilencileri dövüştürdükleri kepazelik turnuvalarını mı diyorsun?”</p>

  <p>“Evet. Ben, oradaki Kolombo’yum.”</p>

  <p>“Fakat onun bir gözü sargılıydı... Demek ki senin gibi yumruk yiye yiye beyni peynir suyuna dönmüş tipleri tercih ediyorlar. Ve tabii Ruhi Mücerret’in de hafızası elekten farksız. Adam evinde zuhur eden kadını, 15 yıllık hizmetçisi sanıyor.”</p>

  <p>“Figen Negatif’ten mi bahsediyorsunuz?”</p>

  <p>“Yoksa o da mı Pakt’tan?”</p>

  <p>“Evet ama Ruhi Bey’in sağlığıyla ilgileniyor daha ziyade.</p>

  <p>“Bak yavrucuğum. Kafalarınızdaki zımbırtılar yalnızca sizin dilinizi yönetme işine yaramıyor. 24 saat nerede olduğunuzu, ne yaptığınızı, tüm sırlarınızı öğrenmelerini sağlıyor. Coca-Cola treniyle Pepsi gemisinin çarpışmasında tam 77 kişi ölmüştü, hatırlıyor musun?”</p>

  <p>“Moda sahilinden bakınca yangını görmüştüm, fakat olayın detaylarını bilmiyorum.”</p>

  <p>“Yani bu kolpacı cücük, insanları bozuk para gibi harcıyor. Kaza günü Zehra Zarifoğlu saçını başını yolarak “Coca-Colaaa! Kazananların içeçeğiiiiiiiü!” diye bağırıyordu. Besbelli onun beynine de çip yerleştirmişlerdi. Geçen gün Ruhi Bey’den öğrendim ki, kadın o olaydan sonra intihar etmiş. Kurcaladım. Gar binasının tepesinden atlamış. Diledikleri anda sana kendini öldürtebilirler. Ruhi Mücerret’e ne kötülük düşünüyorlar kim bilir.”</p>

  <p>“Selamünaleyküm! ”</p>

  <p>“Ooo, aleykümselam Ruhi Bey, biz de sizden bahsediyorduk, hoş geldiniz.” Avni Vav birdenbire bambaşka bir havaya bürünmüştü.</p>

  <p>Havluyu bir ucundan tutup çekerek başımdan sıyırdım: “Bir keresinde Hacı Şakir sabun kalıbını takoz olarak kullanmıştım.” <span style="font-weight:bold;font-style:italic;">‘Yapabileceği tüm hataları yapıp hiç ders almamak</span>’ diye bir şey olmasaydı ben icat ederdim.</p>

  <p>*</p>

  <p>Camel’ından derin nefesler çeken Ruhi Mücerret, krematoryum bacası gibi tütüyordu. Orhan Gencebay’ın <span style="font-weight:bold;font-style:italic;">Kaderimin Oyunu</span> şarkısı Subaru’nun teybinden damarlarımıza dolup kanımıza karışıyordu. <span style="font-weight:bold;font-style:italic;">“Ne sevenim var, ne soranım var, öyle yalnızım ki... / Çilesiz günüm yok, dert ararsan çok, öyle dertliyim ki...”</span> Mısralar kalbe barut döküyor, müzik ise kıvılcım saçıyordu. Yine de Ruhi Bey’in efkarlandığım görmek beni şaşırtmıştı.</p>

  <p>Suadiye’nin lüks caddeleri harabe tozu, varoş loşluğu ve enkaz dumanıyla sarmalanmıştı.</p>

  <p>Serpil Silahlıperi’den sinyal bekliyordum. Kızım Sahra’yı görme fikri içimi kamaştırıyordu. Timur Tümör belasına köklü bir çözüm bulmam gerekecekti. Avni Vav’ın komplo teorisini hesap dışı tutamazdım; Masum Cici beni ve Ruhi Mücerret’i bir fiskede har-cayabilirdi.</p>

  <p>Ozan’ın ameliyatına 4 saat vardı. Ruhi Bey’i birazdan evine bırakıp hastaneye gitmeliydim.</p>

  <p>Telefonum çaldı. Nazlı Hilal, hattın diğer ucunda: “Civan?” O da Ozan gibi cümleleri kısaltıyordu. Cümleyi zihnimde “Hastaneye sabahtan gelecektin, nerelerdesin, seni bekliyorum; biliyorsun, kimsem yok, bari arayıp haber verseydin” şeklinde tamamladım.</p>

  <p>“Yoldayım, 15 dakika sonra orada belireceğim” dedim.</p>

  <p>Ruhi Mücerret’e Ozan’ın hastaneye kaldırıldığını söyledim.</p>

  <p>“Ağabeyin... o nerede?” diye sordu.</p>

  <p>“Sizlere ömür, onu birkaç sene evvel trafik kazasında kaybettik” dedim. Ruh Bey’e “Ağabeyim sizin sağ kurtulduğunuz uçak kazasında öldü” demekte bir yarar görmüyordum.</p>

  <p>“Hangi hastanedeler?”</p>

  <p>“Marmara Üniversitesi’nin Hastanesi’nde.”</p>

  <p>“Yakınız. Çabuk ol.”</p>

  <p>“Siz de mi geliyorsunuz?”</p>

  <p>“Tabii ki. Ozan benim arkadaşım.”</p>

  <p><a id="bookmark10"></a></p>
</body>
</html>
