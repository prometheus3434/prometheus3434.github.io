<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc"><a id="bookmark0"></a><span style="font-weight:bold;">Şapşalın ulaşabileceği en yüce mertebe</span></h1>

  <p>Maziyi çarpıtma. İstikbal çarpar.</p>

  <p><a id="bookmark1"></a><span style="font-weight:bold;">[ARRIGO GI0RGI0,1909-1999,</span> <span style="font-weight:bold;font-style:italic;">Belirsizlik Belirtileri]</span></p>

  <p>Gözü dönmüş gazeteciler, evimi ablukaya almışlardı. Sokağa adım attığım anda tepeme üşüştüler:</p>

  <p><span style="font-weight:bold;font-style:italic;">“Ruhi Bey, efendim, uzun yaşamanızın sırrı ne ?”</span></p>

  <p><span style="font-weight:bold;font-style:italic;">“Ölümden her defasında kurtulmanızı neye bağlıyorsunuz?” “Rejimyapıyor musunuz?”</span></p>

  <p><span style="font-weight:bold;font-style:italic;">“Ailenizde ortalama ömür kaç yıl?”</span></p>

  <p><span style="font-weight:bold;font-style:italic;">“Seyahatlerinize devam edecek misiniz?”</span></p>

  <p><span style="font-weight:bold;font-style:italic;">“Bu tarafa bakın lütfen, bir saniye...”</span></p>

  <p><span style="font-weight:bold;font-style:italic;">“Genç kalmayı nasıl başarıyorsunuz?”</span></p>

  <p>“Keçi plasentası” dedim, “maymun teri ve elektrikli şapka.” İnsan, benim yaşımda Z planına ihtiyaç duyuyor.</p>

  <p>Dört koldan eroin almış keş yürüyüşüyle camiye yollandım. Cemaat boynuma sarıldı. Musalla taşı ile gasilhane hizasında, kefeni yırtışımı kutladılar.</p>

  <p>“İyi ceset lafının üstüne gelirmiş!” diye ünleyen Avni Vav, yokluğumda kendine yeni bir ahbap bulmuş: Korkut Üneli. Tokalaştık. Cildinin rengi yaslandığı duvarmkiyle uyumlu. Kulakları, spor araba kapılarına benziyor. Fotojenik centilmen, sabık Yeşilçam aktörüymüş. Avrupa yakasında mukim. Tuhafiyeci. Vaktiyle, senaryosunda Avniciğimin de imzası bulunan <span style="font-weight:bold;font-style:italic;">Uzay Yolu</span>’nda rol almış. Filmdeki performansından ötürü, yakınları ona hâlâ Mr. Spock diyormuş.</p>

  <p>Laf öbür dünyayı ve uzayı dolaşıp kadınlara geldi. Mabet filozofu Avni Vav ne dese beğenirsiniz: “Boş gözleri, taş kalbi ve dimdik göğüsleriyle kadınlar beni zıvanadan çıkarıyor!” Sahabelere katılsa intibak sorunu yaşamayacağını vehmettiğim beyzadeye de bakın hele. Haşere okulundan mezun holigan ağzıyla konuşuyor. Kainatın kaygan zemininde, kimseye tutunmayacaksın...</p>

  <p>“İşimi, aklımı ve karımı kaybettim...” dedi Mr. Spock “İnancım zaten yoktu. Kalbime varan koridordaki turnike sıkışıp kalmıştı...” Sakal falı bakıyor, yani biteviye çenesiyle oynuyordu. “Sonra, Cenab-ı Hakk’ın inayetiyle hayatımın kadınını buldum.”</p>

  <p>Efkarlı bir iç çekişle “Sizler henüz gençsiniz. Bendenizin, kendimi kandırmak suretiyle maziye heyecan katmaktan başka çarem yok maalesef” dedim.</p>

  <p>Avni Vav’dan şoke edici bir itiraf: “Ben, söylemesi ayıp, bir sanal harem kurdum.”</p>

  <p>Mr. Spock’la ikimiz senkronize nida ettik: “Neee?!”</p>

  <p>“Sizin şövalye aşklarınız bana yaramıyor beyler. İnternette gönül sörfü yapıyorum. Yatsıdan sonra JamaikalI çıtır çerezlerle, Tok-yolu tazelerle yazışıyorum. Bittabii, namevcutluk sathından aldığı destekle meşruiyet kesp eden yalan gırla gidiyor. Şu günlerde kısmetim iyiden iyiye açıldı. ‘<span style="font-weight:bold;font-style:italic;">Azrail’e bir beşlik çakan Ruhi Mücerret’i tanıyorum!’</span> dedim mi, akan sular duruyor, yelkenler suya iniyor. ”</p>

  <p>İşkillendim: “Bu beyanınıza istinaden, ben fakiri, pezevengin tazısı olarak kullandığınızı söyleyebilir miyiz Avni Bey?”</p>

  <p>Mr. Spock’tan haya efekti: “Tövbe estağfurullah.”</p>

  <p>Avni Vav sazı aldı: “Ruhi Bey, müsaade buyurursanız bu hususu mütalaa edelim: Cins-i latifin efsunlu cazibesini inkar etmiyorum. İtirazım, yeminlerle takviye edilen yalanlardan ibaret aşkadır.”</p>

  <p>Mr. Spock hiddetlendi: “Destur! Peygamberimiz de âşık olmuştu Avni Bey! Aşk, Efendimizin mirasıdır! Hz. Ayşe’ye diyor ki ‘Sana kördüğümle bağlıyım.’ Bir zaman sonra, Ayşe Validemiz soruyor: ‘Kördüğüm ne durumda?’ Rasulullah ‘Eskisinden de sıkı’ buyuruyor. Sen bu babı bizden âlâ bilsen gerektir.”</p>

  <p>Nazlı Hilal’in hasretiyle kavrulmuştum. Binaenaleyh, Avni’nin horozuna kravat takan uzaylı misafirimizle ittifak halindeydim: “Mr. Spock haklı. Sizi böyle bilmezdim Avni Bey. Meğer tescilli zampara, kıdemli hovarda, kadrolu Don Juan imişsiniz yahu!”</p>

  <p>Musallaya bir karga kondu. Avni dudağını büktü: “İkinize de acıyorum. Allah ıslah etsin. Kendinizi, kozmosun hilkat nedeni Peygamberimizle bir tutuyor, beni şefaat sahasından şutluyorsunuz, öyle mi? Ona bahşedilen hissiyatın mahiyeti ile sizin dangalaklığınız arasında hiçbir fark bulunmadığından da kati surette eminsiniz. Bravo. Sözüme kulak verin, cennet çayırında yayılası büyükbaşlar. Mukaddesat korsanlığını bırakın. Dur durak bilmeden gönül rahatlığıyla terör estirmeyi kafaya koymuş tüm hödükler, dine dört elle sarılırlar. Cehalet, bağnazlık ve nefretin ‘nuruyla’ aydınlanmışlardır. Halbuki çiğ samimiyet, düşünceye değer katmaz. Davranışı da makbul kılmaz. Acımasızlık, suçtan ziyade cezada ortaya çıkar. Yobazlar, cennete, kapısını tekmeyle kırarak gerebileceklerini sanırlar! Bu dünyada, her şey ama her şey ve tabii ki aşk da geçicidir. Kadınla münasebetini aşk eksenine ayarlayan adam kepazeleşir. Amenna: Romantiklik, bir şapşalın ulaşabileceği en ulvi mertebedir. Buna karşılık şehvet, aşktan daha net ve pratiktir. Aşkta tutarlılık enderdir. Mekanik erdemlerle örülü seks, çoğunlukla, günah mahiyetinde görünür. Aşk ise duygu yüklü bir aptallık şeklinde tezahür eder. Günahın aptallıktan daha çok saygı görmesi gerekirdi...”</p>

  <p>“Günah, aptallığın hasılası, hatta en büyük günah aptallık değil mi?” diye sordum.</p>

  <p>“Allah’ı sevdiğini söyleyen kimse, kendisini sevmiyorsa o iş sakattır. Yaşamak, yeni günahlar işleyebilecek güçte olmakür.” Avni Vav’ın bu sözünden müteessir oldum. Yaşamaya devam ettiğimi ispatlayacak güç bende yoktu. Ölümden dönmüştüm, fakat hayata değil.</p>

  <p>Mr. Spock, aklımdan geçeni söyledi: “Yani?”</p>

  <p>“Hayatın anlamını ve değerini elbette bir tek günah belirlemez” dedi Avni Vav.</p>

  <p>Mr. Spock, şarlatanlığa teşne Avni Vav’ı didikliyor: “De hele, haz duygudan evla mı?”</p>

  <p>“Hedonizmden mezun olanlar, ahlakçılığa terfi eder.” Avni’nin mermisi hiç bitmiyordu. Onda fil hafızası, deve kini, tilki kurnazlığı,</p>

  <p>keçi inadı, maymun iştahı ve tavus kuşu tafrası biraradaydı.</p>

  <p>Mevzudan sapmıştık. Tren takla attıktan sonra yeniden raya otursun diye lafa karıştım: “Gönül vermek akıllıca değildir, olması da gerekmez.”</p>

  <p>“Siz ne biçim Müslümansınız?! Esaslı bir günah bile işlemiyorsunuz?”</p>

  <p>“Hoppalaaaaaaa?! Sen neyin peşindesin Avni Bey? Münkerin, şerrin davetçisi mi kesildin?” Mr. Spock, işinin ehli bir moderatördü.</p>

  <p>“Siz dindar beyleri, başkalarını günahlarından ötürü aşağılama ve cehennemle tehdit etme zevkinden alıkoymak istemem. Fakat...”</p>

  <p>“Fakat ne?” diye hırıldadım.</p>

  <p>“Can dostlarım... Günahkarlar hoşgörülü ve özgürlükçüdür, çünkü empati kurmalarına bir engel yoktur. Pişmanlık bir aydınlanma anıdır ve tövbe hem bir psikolojik analiz, hem de ‘kendini bilme’nin ideal görünümüdür. Şükür, güzellikleri keşfetmeye yönelik dikkatin gelişkinliğidir. Ayrıca, zamanla tatlanan acı hatıralar ile unutulan mutluluklar arasındaki farka denk gelen saçmalığı telafi eder. Şükreden kişi kendiyle barışarak yücelme imkanlarını genişletir. Dua, yoğun bir konsantrasyon ve dahiyane bir titizlikle tanzim edilmelidir. Ebeveyninden oyuncak isteyen şuursuz katır tohumunun münasebetsiz figanına benzer yakarışlar, içtenlikli olsa bile dua mıdır? Benliğinin rotasını çizmek üzere İlahî yardım talep eden kulun telaffuz ettiği her hece dünyayı değiştirir. Dolayısıyla, egoist talepler, Allah’a hitabı parazitlendirir. Velhasıl dua, mevcudiyetimizin; evrensel ve İlahî olanla bağını, İlmî usullerle tespit ve şiirsel ifadelerle tasdiktir. Tövbe, şükür ve duanın kesişim alanları vardır. Eylemindeki hatayı saptayarak tövbeye yöneldiğin için şükredebilir ve şükrünün niteliğinin zenginleşmesi için dua edebilirsin. Zikir ise... Hatırlamak ve hatırlanana münasip duygu, ifade ve davranışlara yönelmektir. Günaha, gaflete, teşevvüşe, hataya, nankörlüğe, tereddüde, şehvete, unutuşa, tembelliğe, boşboğazlığa, yanlışa, kazaya, aldanışa, açgözlülüğe, skandala, pespayeliğe, korkuya... kapılmadan Allah yolunda ilerleyemezsin. Bu sözlerimin manasını kavramada; göğsünüz ile kafanızdan müteşekkil dublekste ikamet eden şeytanın danışmanlığı fayda verir mi bilmem.”</p>

  <p>Mr. Spock ile birbirimize anlayışla baktık. Avni Bey’deki, delirmeyi hızlandıracak zekaya ve kaçıklığa ihtişam katacak çapta bilgiye sahip değildik. Aykırılığın randımanına, anormalliğin semeresine, acayipliğin ulviliğine talip olmamız muhaldi. Masumiyetin kısır, sevapların güdük, vecibelerin yapay sayılması ruhumuzu mahva sürüklerdi. Ufuk darlığı, bizi nefes darlığından beri kılıyordu.</p>

  <p>Mezar taşıma <span style="font-weight:bold;font-style:italic;">“Bu taş başka mezara ait, fakat elden ne gelir?”</span> yazdırabilirim.</p>

  <p>Akşamın alacakaranlığında, fırtına öncesi sessizliğince kuşatılmıştık. Camiye tırmanan kart kurtlara, zombi filmi seyreden zombi-ler gibi boş gözlerle bakıyorduk. “Eee,” dedim “Mr. Spock, hayatınızın kadınına kavuştunuz mu?”</p>

  <p>“Gönül İşleri Bakanlığı sayesinde...”</p>

  <p>“O bakanlık lağvedilmedi mi?”</p>

  <p>“Evet, malum, âşıkları tespit, aşkları teyit eden heyetin tüm azalan ile bazı müşavir ve memurlar katledilince...” Mr. Spock ceketinin cebinden bir kart çıkarıp gösterdi. “AŞKart hâlâ tedavülde fakat.”</p>

  <p>Kış uykusu boyunca kabus görüp tersinden kalkmış kaplumbağa kılıklı Avni Vav: “Ne kadar dokunaklı! Resmî mühürle bağlanan kalpler, damga pullu duvak, arşiv dosyasının fotokopisiyle ebediyete adanan aile saadeti!..”</p>

  <p>“Hayırlı olsun,” diyerek Avni’nin aksiliğini baypas ettim.</p>

  <p>Ezanın ilk mısraıyla birlikte, akşamsefaları, bayram harçlığı veren cömert babanın cüzdanı gibi açıldı.</p>

  <p><a id="bookmark2"></a><span style="font-weight:bold;">İçindeki şeytandan emir alan asker</span></p>

  <p>Cinayet işlemesi için azmettirilmesi gereken adam, henüz erkek olamamıştır!</p>

  <p><a id="bookmark3"></a><span style="font-weight:bold;">[KOLAĞASI MÜNTEKİM BEY, 1877-1920]</span></p>

  <p>Otuziki ayağı eksik kırkayak gibi eve yürüyordum. Yol boyunca, hatıralarıma gömülü, pili zayıflamış radyodan Hector Berlioz’ün [1803-1869] 27 yaşında bestelediği <span style="font-weight:bold;font-style:italic;">Fantastik Senfoni</span>’yi dinledim. Fransız Ulusal Orkestrasını Leonard Bernstein [1918-1990] yönetiyordu: “Hakiki müziksever, banyoda şarkı söyleyen kızı işitince, anahtar deliğine gözünü değil kulağını dayayandır” diyen muhterem.</p>

  <p>Figen Negatif eşikte, kısık sesle “Konuğumuz var” dedi. Salondaki iki dirhem bir çekirdek, dazlak centilmeni gözüm bir yerden ısırıyordu. Beni beklerken boş oturmaktansa, kahvesini yudumlayarak TİME dergisinin kapağına basılı fotoğrafımdaki sakal ve bıyığımı dolmakalemle siyaha boyuyordu.</p>

  <p>“Hoş geldiniz, beyefendi” diye seslendim.</p>

  <p>İrkildi. Kalemi ceketinin iç cebine koyarken ayağa kalktı. Bir kaşına dikiş atılmış, bir gözü morarmıştı. Aç bir yamyam kabilesini tıka basa doyurabilecek irilikteydi. Dudaklarını değdirmeden elimi öptü. “Hoş bulduk Ruhi Bey. Kusura bakmayın n’olur, gelmeden önce telefonla haber vermeliydim.”</p>

  <p>Tekli koltuğa doğru ilerlerken, esrarengiz misafirimi süzüyordum: “Beyaz Saray’dan mı... yoksa Çankaya Köşkü’nden misiniz?”</p>

  <p>Yerine otururken gıcırtılı bir sırıtışla mukabelede bulundu: “Hayır, beni görmek istemişsiniz. Civan Bey söyledi. Ben, Masum Cici.”</p>

  <p>Bastonum elimden düşerken ağzım bir karış açıldı. Nasıl da unuttum?! Stadyumda vurulup hastanede ameliyata alındıktan sonra 8 gün yatınca, hafızamdaki kara liste silinmişti. Bu adamla Zebercet Hanım vefat ettiği gün rastlaşmış, göz göze gelmiştik. Anlaşılan, anımsamıyordu. Neyse ki nallayacağım mahluk ayağıma gelmişti! Bendeki kısmet Kaptan Ahab’da olaydı, okyanusta aradığı Moby Dick’i buzdolabında bulurdu.</p>

  <p>“Öyle miii? Oh ne âlâ, şerefyab oldum Masum Bey evladım” diyerek kandilli temenna çektim.</p>

  <p>Jilet fabrikasında üretilmiş kurbanlık mankenin neşesi yerin-deydi: “O şeref bendenize ait. Bu arada, geçmiş olsun. Ve tebrikler. Tüm dünya sizi konuşuyor...”</p>

  <p>“Teşekkür ederim.”</p>

  <p>Muhayyilemde, az sonra işleyeceğim cinayetin slaytı dönüyordu: Figen’i evine gönderiyorum... Yo, kalıyor. Suça ortaklık etmesi gerekecek... Ya engel olmaya kalkışırsa?.. Sanmam, elinin hamurunu kanla ıslatmaktan zevk alacağı kanaatindeyim... Masum’dan izin istiyorum... Yatak odasında altın tüfeğimi kuruyorum... Salona dönüyorum ve... Sürpriiiz!.. Janti misafirin biçimli gövdesini mermilerle imzalıyorum...</p>

  <p>Sonra?.. Acaba kendimi de vursam mı? Stadyumdaki suikasttan yeni kurtuldum. Ateşli silahlara bağışıklığım mı var nedir? İşin o kısmını bilahare düşünürüm artık. Cinai vazifemi hayırlısıyla ifa edeyim de... Evvela, canlı hedefimizi biraz tanıyalım, neyin nesi, kimin fesidir? Misafirperverliğimizi gösterelim, hal hatır soralım, izzet ikramda bulunalım, akabinde kanıyla tavanı boyarız.</p>

  <p>“Sizi tanımak istedim, çünkü çok kıymetli bir ahbabım zat-ı âlinizden sitayişle bahsetti.”</p>

  <p>“Beni mahcup ediyorsunuz. Kimmiş acaba bu ahbabınız?”</p>

  <p>A-ha. Uyuyan yılanı uyandıracaktım az kalsın. Zülfikar Zarifoğlu’nun ismini verirsem, bu herifçioğlu muhtemelen ürkecek, en azından işkillenecek. İyisi mi bunak taklidi yapayım. Biraz du-raladım: “Kuşlar...” diye saçmalamaya başlamıştım ki kapı zili imdadıma yetişti. Ben yerimden doğrulana kadar Figen çoktan kapıyı açmıştı bile. Avni Vav ile Mr. Spock partiye katıldı. Genç, atletik ve grand tuvalet adamın yanında üçümüz tarih kitabından mancınıkla fırlatılmış gibi görünüyorduk.</p>

  <p>Masum Cici’ye, en yakın dostumu takdim ettim: “Bu bey Avni Vav, kendisi çok değerli bir psikopattır.”</p>

  <p>Gerçek adını hatırlayamadığım Mr. Spock “Bendeniz de Korkut Üneli” diyerek beni müşkül duruma düşmekten kurtardı.</p>

  <p>“Masum Cici.”</p>

  <p>Herkes tokalaştı.</p>

  <p>Figen çay servisine başladı. Avni, ziyaret sebebini aceleyle beyan etti: “Camide... sanal harem, şehvetin tutarlılığı, ılımlı günahkarlık hakkında söylediklerim... aslında doğruydu fakat size böyle şeylerden bahsetmemeliydim. Bir de... ne demiştim?.. ‘İçindeki şeytan tarafından güdülen ibişler’ mi? Affınıza sığınıyorum Ruhi Bey. Bugün oruçluydum, akşamüstü iyice lakaytlaştım...”</p>

  <p>Kalbim öyle yumuşadı ki, mezar taşıma <span style="font-weight:bold;font-style:italic;">“Kız olsaydım Avni Vav’la yatardım</span>” yazdırabilirdim. “Estağfurullah, nezaketinizle beni eziyorsunuz” dedim. Masum Cici’ye dönüp “Avni Bey yazardır, cilt cilt romanları var!” diye de az önceki takdimimi tashih ettim.</p>

  <p>Masum Cici takdirle gülümsedi: “Hımmm, harika. Ne yazık ki kitaplarınızı okuduğumu sanmıyorum.”</p>

  <p>Avni Bey mütevazı bir tavır takınıyor: “Hayalet yazardım ben. İsmim geçmiyordu. Mike Hammer serisi nevinden ucuz polisiyeler yazıyordum”</p>

  <p>“Çok ilginç. Maço dedektife hayrandım. Babamın kitaplığındaki en sevdiğim kitaplardı. <span style="font-weight:bold;font-style:italic;">Zombilerdeki Takım Ruhu,</span> müthiş bir maceraydı.”</p>

  <p>“Onu ben yazmıştım!” Avni Vav sevinçten uçuverdi. “Cidden beğenmiş miydiniz?”</p>

  <p>“Hem de nasıl. Favori romanımdı. Defalarca okudum. Sizinle tanışmak büyük onur efendim. Yüksek müsaadenizle, usta bir dâhinin elini bu defa bilinçli bir şekilde sıkma fırsatını değerlendirmek isterim.” Avni Vav’ın ellerini tutan Masum Cici, dayanamayıp öpüyor ve alnına götürüyor.</p>

  <p>Avni zevkten dört köşe: “55 senedir, yazdıklarımı beğenen biriyle ilk kez karşılaşıyorum!..”</p>

  <p>Konuyu değiştirmeyi denedim: “Korkut Bey de aktördür. Uzay filmlerinde rol almış!”</p>

  <p>“Yoksa siz, Mr. Spock mısınız?!” diye sordu dazlak misafirim. “Tam üstüne bastınız.” Mr. Spock hatırlanmaktan hoşnuttu. Kaportası cilalı konuğum, gaza yüklendi: <span style="font-weight:bold;font-style:italic;">“Marslıların Bedduası</span> ve <span style="font-weight:bold;font-style:italic;">Astronot Niyazi</span> filmlerinde mükemmeldiniz. Performansınız, Leonard Nimoy’unkinden katbekat iyiydi.”</p>

  <p>“Yok canım, abartıyorsunuz.”</p>

  <p>“Sizi sahnede, canlı izleyebilmeyi çok isterdim. Oyunlarınızı DVD’den seyrettim. <span style="font-weight:bold;font-style:italic;">Pygmalion’</span>da Higgins’ı, <span style="font-weight:bold;font-style:italic;">Gelinlik Kız’</span>da Bay’ı, <span style="font-weight:bold;font-style:italic;">Gitgel Dolap’</span>ta Gus’ı, <span style="font-weight:bold;font-style:italic;">Philipp Hotz’un Büyük Öfkesi’</span>nde Philipp Hotz’u canlandırmıştınız.”</p>

  <p>“Aman Allah’ım! Beni nasıl bu kadar iyi tanıyorsunuz?” <span style="font-weight:bold;font-style:italic;">“Hamlet’</span>te de Horatio’ydunuz!”</p>

  <p>“Doğru!”</p>

  <p>“Tiyatro ve sinemayı bırakmanıza hep üzülmüşümdür Korkut Bey. Bence yeniden mesleğe dönmelisiniz.”</p>

  <p>“Cidden böyle mi düşünüyorsunuz?” Mr. Spock, gürül gürül bir duygu seline kapılmış, şerbet şelalesinden uçuyordu.</p>

  <p>“Kesinlikle. Anthony Hopkins’ten daha gençsiniz.”</p>

  <p>Avni Vav lafa karıştı: “Haklısınız. Ne yazık ki insan zamanın değerini öğrenene kadar ömür bitiyor.”</p>

  <p>İltifat makinesi, bizim yazar bozuntusuna kilitlendi: “Avni Bey, <span style="font-weight:bold;font-style:italic;">Yamyamın Damak Zevki’</span>ni de siz mi yazmıştınız?”</p>

  <p>“Evet!”</p>

  <p><span style="font-weight:bold;font-style:italic;">“Tabutunu Terk Etme?”</span></p>

  <p>“Evet!”</p>

  <p>Şeytanın yazdığı bir şiiri ezberden okuyordu sanki: <span style="font-weight:bold;font-style:italic;">“Hovardanın Fermuarı?”</span></p>

  <p>“Evet!”</p>

  <p>Hep 12’den vuruyordu: <span style="font-weight:bold;font-style:italic;">“Helal Mike, Tam İsabet!?”</span></p>

  <p>“Evet!”</p>

  <p><span style="font-weight:bold;font-style:italic;">“Kelle Koleksiyonu?”</span></p>

  <p>“Evet!”</p>

  <p>Kerli ferli heriflerin gitgide şiddetlenen neşe krizi asabımı bozuyordu. Cinayeti erteleyecek zamanım yoktu. Koşulların daha da olgunlaşmasını bekleyemezdim. Ayaklanıp yatak odama yöneldim. Okur, yazarı şarj ediyordu. Çakaralmazı keman kutusundan çıkardım. Namluya bir mermi sürdüm. Salona döndüğümde Figen çayları dağıtıp çekilmişti. Diğerleri, grup terapisine katılmış seks bağımlıları gibi birbirlerini ilgiyle süzüyorlardı. Masum Cici’nin keli, göz kamaştırıyordu. 1950’lerin müzikallerini andıran, melodik bir gevezelik tutturmuşlardı. Tüfeğimi hedefe doğrulttum. Aramızda yalnızca 2-3 metre olduğu halde Masum Cici beni görmemişti. Biraz heyecanlanmıştım. Hafifçe gerindi. Yüzü kırıştı ve hapşırmasıyla tetiği çekmem bir oldu! “Haaaaapşuuu!”</p>

  <p>[Avni Spock - Mr. Vav İkilisi: “Çok yaşa!”]</p>

  <p>DUF!</p>

  <p>Kalbinde patlayan merminin etkisiyle savrularak balkon kapısına çarpıp eşiğe devrildi.</p>

  <p>Bu anı daha önce de yaşamıştım. İstiklal Harbi’nde. O zaman “Çok yaşa” korosundaydım.</p>

  <p>Beethoven’in bestelediği bir sessizlik baş gösterdi. Anladım ki cinayet, suçlar arasında en basit ve en kolayı. Yetenek, bilgi veya tecrübeye lüzum yok. Barut ve yanık et kokusu içeriyi doldurmuştu. Tüfeğimin namlusu tütüyordu: Ev yapımı Hiroşima bulutu.</p>

  <p>Suratı, sıçrayan kanla kızıla boyanan Avni Vav’ın gözleri, dehşetten cam gibi çatlamıştı. Zavallının yegane okurunu çivilemiştim.</p>

  <p>Apışıp kalmış Mr. Spock, mezarlık resmi yapan hortlak gibi bakıyordu. Gezegenimizdeki en sadık takipçisini tahtalıköye ışın-lamıştım.</p>

  <p>Koşarak gelen Figen Negatif ’ in, salondaki manzara karşısında nefesi kesilmişti. Terör dağınıklığını gidermek, cinai lekelerden kurtulmak ve hijyenik asayişi sağlamak ona düşüyordu.</p>

  <p>Dış kapı patırtıyla açıldı ve Civan Kazanova içeri daldı. Üstü başı yerli yerinde, lâkin ağzı burnu dağılmıştı. Yüzü, huzurevi mutfağında hazırlanmış soğuk lapaya benziyordu. Şişmiş sağ gözü kapalıydı.</p>

  <p>Yara kabuğundan farksız dudaklarımı, takma dişlerimle ısırdım. Tüfekle işaret ederek, endişeyle sordum: “Gözüne n’oldu?!”</p>

  <p>Sakalımdan süzülen kan, terliğime damladı.</p>

  <p><a id="bookmark4"></a><span style="font-weight:bold;">İçtenlik, cinayetin şanındandır</span></p>

  <p>Yere serilmiş ceset, çarpılan kolları ve bacaklarıyla, buruşmuş bir Nazi bayrağının üzerindeki gamalı haça benzemişti.</p>

  <p><a id="bookmark5"></a><span style="font-weight:bold;">[KEMAL TAHİR 1910-1973,</span> <span style="font-weight:bold;font-style:italic;">Derini Yüzeceğim -Bir Mike Hammer Romanı</span><span style="font-weight:bold;">]</span></p>

  <p>Komşularım, yani masum siviller, silah sesine tepki vermemişti. Cahiller ile ahmaklar gürültüden rahatsız olmaz. Perdeyi aralayıp dışarıya göz attım. Şehre kasıtlı bir karanlık hâkimdi. Parkta kurta-damlarla vampirler satranç oynuyordu.</p>

  <p>Avni ile Spock yerde yatan cesetten çok daha mutsuz görünüyordu.</p>

  <p>Avni Vav gayet yerinde bir saptamada bulundu: “Onu öldürdün!”</p>

  <p>“Sohbetinizi en ballı evresinde kestim, kusura bakmayın. Ne yalan söyleyeyim, giyinikken yaptığım en zevkli şeydi” dedim. İlk cinayetimi 100 yaşında işlemiştim. Hiçbir zaman, hiçbir şey için geç değil.</p>

  <p>Mr. Spock’ın suratı tabut kapağı gibi düz ve mat: “Bizi de vuracak mısın?”</p>

  <p>İçimi garip bir memnuniyet kaplamıştı: “Burası hiç de sıkıcı bir yer değilmiş ha?” Tüfeğimi yemek masasına bıraktım.</p>

  <p>Figen Negatif birlik ve beraberlik mesajı ihtiva eden bir sual yöneltti: “Şimdi n’apacağız?”</p>

  <p>Civan Kazanova panikle “Herkes sakin olsun!” diye haykırdı. “Önce şu yakışıklıyı paketleyeceğiz.” Kaşla göz arasında kayboldu ve elinde fermuarlı pembe bir çuvalla döndü.</p>

  <p>“O nedir, ceset torbası mı?” diye sordu Avni Vav.</p>

  <p>Civan, fermuarı indirirken cevapladı: “Hayır, uyku tulumu. Ölüyü buna koyup taşıyacağız.”</p>

  <p>Avni acayip bir fikir öne sürdü: “Bence maktulü parçalayalım. Taşıması, gömmesi kolay olur.”</p>

  <p>“Yo, yooo! Her şeyi halledeceğim, bu işi bana bırakın.” Civan, Masum’u tuluma tıkıştırırken, ishal olmuş bir yarış atı kadar hızlıydı.</p>

  <p>Mr. Spock’tan Civan’a mantıklı bir soru: “Burada neler olduğunu sormayacak mısınız?”</p>

  <p>Civan: “Siz kimsiniz?”</p>

  <p>Mr. Spock “Korkut Üneli. Avni Bey’in arkadaşıyım” dedikten sonra bana döndü. TRT sunucularının ölçülü yapaylığıyla “Ruhi Bey, neden elinizi kana buladınız? İnsan hiç misafirini öldürür mü?” diye sordu.</p>

  <p>Avni Vav, lafı ağzımdan aldı: “Zülfikar Zarifoğlu ölüm dö-şeğindeyken, Ruhi Bey’e Masum Cici’yi öldürmesini buyurmuş. Zarifoğlu, Haydarpaşa Garı’nın eski şefi. Ruhi Bey orada gece bekçisiydi. Tam 40 sene tek başına radyo dinleyerek sabahladı. O ayaktayken herkes uyuyordu. Dolayısıyla kimselerle tanışıp arkadaşlık kuramadı. Zülfikar Bey, Ruhi Mücerret’in -benimle tanışmasına dek- yegane dostuydu. Onun ricasını geri çeviremezdi... Belki son nefesimde Ruhi Bey’den ben de bir cinayet sipariş etmeliyim?”</p>

  <p>Foyam meydana çıkmıştı. Civan, kendisini neden kandırdığımı da öğrenmişti. Renk vermedi. Mr. Spock ve Figen Negatif’in yardımıyla cesedi sırtladı ve çıktı.</p>

  <p>Cinayeti kolay hazmetmiştik. Ağızda meyveli yoğurt tadı bırakan mutfak hilesi. Mentollü anestezi. Çünkü dini bütün ihtiyarlardık. İnancın acılığıyla aşılanmıştık. Ahiretin kıyısında ikamet ediyorduk. Muhayyilemizde eskatolojik eskizler uçuşuyordu. Final heyecanıyla doluyduk. Azrail’le sıkı fıkıydık. Meleklerin mayın döşediği cami bahçesinde, musallanın civarında örgütlenmiştik. Cenazeleri iyi bilirdik. Kabristan müdavimiydik. Gölgemiz bizi mezara çekiyordu. Omuzlarımızda dinmeyen tabut sızısı. Karacaahmet’in patikaları bizim ayak izlerimizle şekillenmişti. Binlerce ölünün toprağı göz-yaşımızla yeşermişti. Tüm rüyalarımız cennette, kabuslarımız cehennemde geçiyordu. Telefon defterlerimiz; rahmetli, cennetmekan, merhum, merhumelerin isimleriyle doluydu. Aradığımız hemen hiç kimseye şu anda ulaşılamıyordu. Kimyasal bir abrakadabradan ibaret saydığımız ölüme angajeydik. Harekete hazır bir cenaze organizasyonuyduk. Ecelin doğal müttefikiydik. Binaenaleyh, cinayete zahmetsizce adapte olduk.</p>

  <p>Balkondan, Civan’m paketi sokak lambası ışığında Subaru’nun arka koltuğuna yatırıp yola koyuluşunu izledik.</p>

  <p>Şehirde üvey ana makamındaki tabiat, ölüm karşısında istifini bozmamıştı. Yalan dünya; tüm gerçekleri ve doğruları baskı altında tutuyordu.</p>

  <p>Avni Vav iç geçirdi: “Bazen kötüler, nadiren de iyiler kazanır. Çoğunlukla herkes kaybeder.”</p>

  <p>“Her gerçeği senin söylemen doğru mu?” diye sordum.</p>

  <p>“Sualiniz her ne kadar kulağa biraz şapşalca gelse de, çok şapşalca” dedi ve ekledi: “Gene de...”</p>

  <p>“Ne?”</p>

  <p>Yazarımız mahmurluk ile cezbe arasındaydı: “İçtenlik, cinayetin şanındandır.”</p>

  <p>Figen Negatif misafirperverce sordu: “Avni Bey, sofra kurayım mı? Kuru fasulye ve turşu var?”</p>

  <p>“Zahmet etmeyin.” Eliyle karnını ovdu: “Bu göbek beni Çin’e götürüp getirir.”</p>

  <p><a id="bookmark6"></a><span style="font-weight:bold;">Dar zamanda kısa yolculuklar</span></p>

  <p>Sevmek de yetmiyormuş... Çok eskiden rastlaşacaktık.</p>

  <p><a id="bookmark7"></a><span style="font-weight:bold;">[VESİKALI YARİM, 1966]</span></p>

  <p>Sabah, tenha yatağımda uyandım. Evrende göze batan bir fazlalıktım.</p>

  <p>Güneş, açık arttırmaya çıkarılmış gibi parlıyordu. Bulutlar grevdeydi.</p>

  <p>Sahra Çölü’nde sıradan bir Perşembe günü nasılsa, evin havası öyleydi. Camiye gitmeye üşendim. Salondaki pencerenin berisine kuruldum. Sokağın köhnemiş perspektifi beni mahmurlaştırıyor. Sfenks sessizliğiyle otururken, kendim hakkında bir belgesel izler gibiydim. Bundan böyle ömrümün yarısını koltukta, diğer yarısını yatakta geçirecektim.</p>

  <p>Terastaki seramik saksılarda begonyalar, katmerli tatulalar, gülhatmiler kendi aralarında fiskosa dalmışlardı. Onların bitkisel hayatına imreniyordum. Burnum uzun zamandır çalışmıyor. Kokuları, hatırlayabildiğim kadarıyla zihnimde canlandırıyorum.</p>

  <p>Figen Negatif “Çiçekler de maşallah pek göverdiler” dedi.</p>

  <p>Sayıklarcasına “Onları komşulara dağıtsak iyi olacak. Mezara mı götüreceğim?..” derken kafama dank etti. Çiçekleri pekala yanımda götürebilirdim. “Sahi, Figen, öldüğümde bu çiçekleri toprağıma ektirir misin?”</p>

  <p>Figen, “Driling!” diye öten cep bilgisayarındaki mesaja bakarken bana cevap verdi. “Elbette, çok iyi fikir.” Karalahanaya benzeyen bu kadına kimse kırmızı gül vermeyecekti.</p>

  <p>İkimiz de yalan dünya ile sanal alem arasındaki sınırda dolanıyoruz. Bulanık bir okyanusta yüzen kılçıklardan farksızız.</p>

  <p>Uzun ömür, kafa karıştırıcı bir lütuftur. Hayat derslerinin çoğu boş geçer. Belli bir yaştan sonra insanın içinde yalnızca tümör büyür. Ve ümitsizlik yolu, safsata şatosuna çıkar.</p>

  <p>Feleğin çemberi, kaderin tekeri, talihin çarkı durmuştu. Masum Cici’yi kazasız belasız gebertmiştim. Hayatım hâlâ monotondu. Fakat artık bir nebze gizem taşıyordu. Vicdan azabı için yeterli yakıtım yoktu. Ayrıca, sanırım... topluma faydalı bir katildim. Suç, çoğu zaman duygularımızın en samimi ifadesidir. Lâkin benim durumum farklıydı. Vekaleten cinayet işlemiştim. Zülfikar Bey beni bu kan davasına neden atamıştı? Bu kesif acayipliğe nasıl katlanabiliyorum? Immm, galiba kadınların aksine erkekler yaşlandıkça daha az şeye şaşırıyorlar.</p>

  <p>Pikaba, Robert Schumann’ın [1810-1856], Clara Josephine Wieck için bestelediği <span style="font-weight:bold;font-style:italic;">Arabesk’m</span> plağını yerleştirdim. Piyanoda Alexis Weissenberg. Şayet günün birinde onun gibi piyano çalabilirsem, neyi, kim için çalacağım belli... Her 10 saniyede bir Nazlı Hilal’i düşünüyordum. Peh, bir kadın uğruna mahvolan ilk erkek ben değilim. En sofistike gönül macerası bile klişelerle doludur. Kaldı ki platonik aşk, bayat bir numaradan ibarettir.</p>

  <p>Civan Kazanova’ya telefon ettim. Onüç kere çaldıktan sonra kapattım. Anlaşılan, Civan beni terk edip Masum Cici’nin cesediyle yeni bir hayata başlamıştı.</p>

  <p>Koltuğumda otururken zamanda kısa bir yolculuk yaptım. Birdenbire akşam oldu. Uyumak dahil hiçbir şey yapmamıştım. Küçük bir ölüm provası.</p>

  <p>İstediğim an ölebileceğimi düşünüyordum. Şöyle arkama yaslanmam yetecekti. Miadım çoktan dolmuştu. Ne bir vazifem, ne işim, ne de hobim vardı. Bitmiştim. Finiş. Son. Mezar taşıma “ <span style="font-weight:bold;font-style:italic;">Yalnızca geceleri dışarı çıkmama müsaade var</span> ” yazılsın isterim. Hepsi bu.</p>

  <p>Gelgelelim asıl film şimdi başlıyordu. Haddizatında, planlandığı şekilde ilerleyen olaylara hayat denmez.</p>

  <p>Elektrik kesildi. Işıklar söndü. Müzik sustu. Figen Negatif gümüş şamdanları yakınca içerisi evcil gölgelerle doldu. Neden sonra arkadan omzuma dokundu. Kısık sesle “Hapınız,” dedi. Gözlerimi yumup ağzımı kumbara deliği kadar araladım. Hapı jeton misali dudaklarımdan içeri bıraktı. Suyu içirmesini beklemekten sıkılınca gözkapaklarımı araladım. Nazlı Hilal! 500 bin voltluk hayretle çarpıldım. Elindeki bardağı uzattı.</p>

  <p>Bana su verdi... Bana su verdi! BANA SU VERDİİİİİtİ!!! Notre-Dame’ın Kamburu Quasimodo’yla aynı mevcudiyet tuzağında debeleniyor, aynı teraneyi okuyordum. Duygularım, ucube romantizminin ıskarta kalıbına dökülmüştü. Ömrünü tapmağa vakfet-se de, kimilerinin bir tek duası kabul olmaz.</p>

  <p>Uzay filmlerindeki özel efektler kadar heyecan verici Nazlı Hilal karşımda diz çöktü. Kirpikleri kûfi kaligrafiye benziyordu. Balerin topuzunun altında ensesindeki ayvatüyleri yalazlanıyordu. Tecvidi konuşması beni mest ediyordu: “Sayenizde biricik oğlum şifa buluyor efendim. Hayatta hiç kimseye böyle şükran duymamıştım. Size yüzyüze teşekkür etmek istedim. Yüce gönüllülüğünüzü asla unutmayacağım. Siz kalbi merhamet dolu bir kahramansınız. Keşke iyiliğinize karşılık verebilsem.”</p>

  <p>Gaipten obua sesleri duyuyordum: Gabriel Faure’nin [1845-1924] <span style="font-weight:bold;font-style:italic;">Pavane’ı</span> damarlarımı genişletiyor, kanımı hızlandırıyor, tenimi kamaştırıyordu. Nazlı HilaPin, ona hissettiklerim hakkında zerrece fikri yoktu. Ben de onun bana duyduğu minnetten hiç mi hiç haberdar değildim.</p>

  <p>“Ben ne yaptım ki?” diye sordum.</p>

  <p>Gözleri buğulandı: “Cömertliğiniz, Ozan’la birlikte beni de hayata döndürdü efendim...” Sanki melekler ona back-vocal yapıyorlar.</p>

  <p>Bu hicranlı gözlerin hercai mehtabı benim vatanım olacaktı. Yutkundum: “Nazlı... Hilal...”</p>

  <p>“Buyurun, Ruhi Bey?” Sesi ılıktı.</p>

  <p>“Siz... neden bahsediyorsunuz?” Sesim boğuktu.</p>

  <p>“Bilmezden gelmeyin, Civan parayı sizin verdiğinizi söyledi bana. Ozan’a kemik iliği nakli yapıldı. Size çok selam söyledi. Ellerinizden öpüyor. Ha, birlikte savaş oyunu oynamak istiyor... Okan’la yani babasıyla da oynarlardı.” Nazlı Hilal’in okyanus büyüklüğündeki gözlerinde ağır çekim bir med cezir meydana geliyordu. Mavi sular harelenerek yavaşça yükseliyordu.</p>

  <p>Kafam karışmıştı. Alnındaki kurşun deliği kaşınan bir cesedin şaşkınlığıyla doluydum. Dadısına âşık olan bebek kadar ümitsizdim. Onunlayken, kadınların başrolde olduğu karate filmlerindeki figüranlardan biri gibi hissediyordum. Bütün bunların rüya olduğundan endişelenmeye başlamıştım. Mumların arasında slalom yapan bir gece kelebeği ikide bir aramızdan geçiyordu.</p>

  <p>Sevdiğim kadın usulca sokularak yanağımı öptü. Havalima-nındaki ayaküstü veda formalitesinden farklı, kraliçe mührü gibi bir öpücük. Dünyanın en parlak yeri olan dudakları, 100 sene beklediğime değdi. Ah... mucizeler, kaderi değiştirmez. Ve aşk, insana ıstırabını gizleme gücü verir. Bu öpücükle, kişisel kıyametimin en büyük alameti de belirmişti.</p>

  <p>Kararım kesin, mezar taşıma şu cümle kazınsın: <span style="font-weight:bold;font-style:italic;">“Yaşamak bir ayrıcalıktı! ”</span></p>

  <p><br /></p>

  <p><a id="bookmark8"></a>[CİVAN KAZANOVA]</p>

  <p>“Nuh Tufan, geçen Pazar günü piyangodan 100 milyon lira kazanmış, doğru mu?”</p>

  <p>“Evet, doğru. Yalnız, Pazar değil, Pazartesi’ydi. Piyango değil, tavlaydı. Ayrıca, Nuh Tufan değil, İbrahim Kurban’dı. Ve 100 milyon değil,</p>

  <p>100 liraydı. Bir de kazanmamış, kaybetmişti.” <span style="font-weight:bold;">[ÜÇÜZ ÜÇKAĞITÇILAR]</span></p>

  <p><br /></p>

  <p><a id="bookmark9"></a><span style="font-weight:bold;">Kaybedenler liginin şampiyonu</span></p>

  <p>İnsanları yumruk ve tekmeyle düzeltemezsin.</p>

  <p><a id="bookmark10"></a><span style="font-weight:bold;">[BRUCE LEE, 1940 - 1973]</span></p>

  <p>Ağır sıklet hayaletin demir yumrukları altında eziliyordum.</p>

  <p>Yoksulluk, delilik ve kimsesizlik liginin kafes dövüşüne hoş geldiniz. Can çekişenlerin maçı başlıyor!</p>

  <p>Şeytanla nişanlı rakibimin tüm parmaklarında yüzükler var. Nikel, gümüş, çelik halkalar; her darbede muşta gibi suratımı yırtıyor.</p>

  <p>Kural yok. Limit yok. Sınır yok. Boğaza, alna, hayalara... her yere vurmak serbest. Isırabilir, tırmalayabilir, taşla kafatası patlatabilirsiniz.</p>

  <p>Kadıköy’de Moda sahilindeyiz. Karakolun 500 metre ilerisinde. Kar, bir yapbozun parçaları halinde yağıyor. Simaen tanıdığım bir kalabalığın ortasındayız. Mahşer elektriği yayan, halkalanmış seyirciler arasında kambur polisler, dua eden travestiler, ateş kusan nineler var. Birbirinin kıçından fırlamışa benzeyen herifler: En büyük zevki idam seyretmek olan Ortaçağ köylülerinin yeni modelleri. Bir de at: Atlanta. Kar yağınca boyası akarak benekleri beliren kiralık beygir. Sahibi, Kızılderili Winema Teyze, onu ayakkabı boyasıyla siyahlatıyor. Ve bir kardan E.T... Yüz ifadesinden, davranışlarımızı onaylamadığı anlaşılıyor.</p>

  <p>Herkes, benim kazanacağımı umuyor. Çünkü dört yıldır hiç yenilmedim. Evsiz dövüşlerinin namağlup şampiyonuyum.</p>

  <p>Kalabalık “Kolombo! Kolombo! Kolombo!” diye tezahürat yapıyor. Kolombo, benim sahne adım. 1970Terin meşhur polisiye</p>

  <p>dizisindeki Komiser Columbo’dan geliyor. Bir gözüm hep sargılıdır. Bedri Dubara sormuştu: “Gözüne n’oldu?” “Bozuk.” “Komple çıktı mı, yoksa...” “Hayır, gözüm var, fakat ışık acıtıyor.” “Kolombo gibisin yani.” Böylece adım Kolombo kaldı. Komiser Columbo bir gözünü sarmazdı, asla dövüşmezdi, sokakta sabahlamazdı, küfür etmezdi, ağlamazdı, pardösüsünü çıkarmazdı... Bu lakaba layık değildim.</p>

  <p>Afro saçlı, derisi kola rengi rakibim benden 45-50 kilo ağır: Opera sahnesindeki sumo güreşçisi. Devin, dev aynasındaki yansıması. Hulk’ın eskilerini giyiyor. Superman’i bile çiğ çiğ yer, peleriniyle de ağzını siler.</p>

  <p>Maç başlarken klişe tehditler sayıkladı: “Suyun kaynadı. İşin bitti. Son duanı et!”</p>

  <p>“Sana öyle bir vuracağım ki saçların dümdüz olacak!” dedim. Ben 58 kiloyum. Hasımlarımın iriliği nispetinde bahisler yükseliyor.</p>

  <p>Bu ringde sıklet, yaş, branş gibi kategoriler yok. Sokaklarda yatan, hastalıklı, pis, ayyaş herifler birbirlerine öldüresiye saldırıyorlar. Savaş alanının yanındaki, bir zamanlar kafeterya olan yıkıntıya yerleştirilmiş koca hoparlörler The Cardigans’ın <span style="font-weight:bold;font-style:italic;">My Favourite Game</span> şarkısını salgılıyor. Narkotik atmosferde uçuşan kar taneleri, melodilerle harmanlanarak kokaine dönüşüyor. Ben işte burada, cehennemin karanlık tarafında evcilleştiriliyorum.</p>

  <p>Gırtlağıma kadar adrenalinle dolmuştum. Yumruk atmak da yumruk yemek kadar zorlaşmıştı. Kıvırcığın kellesi kesilip haşlanmış ve tekrar omuzlarının üzerine kondurulmuştu sanki. Suratı, Tom Waits’in akciğerine benziyordu. Ondan beter göründüğümden emindim. Keçeleşmiş sakalımı tutup çekiyor ve şakağıma çalışıyor. Artık tok sesler değil, vorç-cılk-foşurt gibi sesler duyuluyor. Parlayan yüzüklerinden kanım damlıyor. Bileğindeki paslı stres bileziğine gözüm takılıyor. Yirmi sene öncenin modası. Bu bilezikler, ne kadar gerzekseniz o kadar mutlu hissettirir.</p>

  <p>Kabus gören uyurgezer gibi iki büklüm sendelerken, seyircilerin yüzlerini buruşturduklarını, bana bakmayı midelerinin kaldırmadığını fark ediyorum.</p>

  <p>Ters giydiği, tekeş, yırtık ayakkabılarıyla karnıma attığı tekmeler beni zıplatıyor. Ağzımdan salya, kan ve kusmuk karışımı bir sos fışkırıyor. Paçavralara sarılı, debelenen bir et yığınıyım. Başım dönüyor. Tel örgülerin arasında, çöp konteynırı labirentinde, kadavra gözü gibi sönük sokak lambalarının baygın ışığı altında yalpalıyorum. Şeytanın pisuarda kıstırdığı bir böcek gibiydim. Ölümcül bir uyuşukluğa sürüklenmiş; soğuğu, darbeleri hissetmez olmuştum. Cinlerin ıslığını duyuyordum. Şehrin tamamiyle teröristler ile virüslerin egemenliğindeki bölgesinde mahsur kalmıştım. Asitli bataklıkta çırpınan, mezar çamurundan yapılmış kukla gibi eriyorum. Çevremdeki görüntüler, gitgide Rorschach Testi’ndeki lekelere benziyor.</p>

  <p>Bu dayağı yıllarca unutmayacağımdan eminim. Fakat yıllarım olacak mı, emin değilim. Benim namıma endişelenmeyin, canımdan çok daha değerli şeyler kaybettim.</p>

  <p>Kıvırcık da feci halde. Üst başındaki kanla Topkapı Sarayı iki kere boyanabilir. Ağzı, kokarca g.tü gibi kokuyor. Gene de patlamış karpuz gibi sırıtıyor ve hırıltılı sesiyle “Senin yerinde olmadığım için şanslıyım” diyor.</p>

  <p>Amerika’daki bumfights modası Türkiye’ye de sıçramıştı. Sokakta yaşayan, hayatla bağı kopmuş kimseler; yemek, yatak, içki, uyuşturucu karşılığında dövüştürülüyor, handycam’le kaydedilen videolar internette satılıyordu. Kısa zamanda iş büyüdü. Bu dövüşler mafya kontrolünde organize edilmeye başladı. Canhıraş çığlıkların, kemik çatırtılarının, küfürlü tezahüratların armonisi... Sadece kavga değil, tehlikeli ya da sözüm ona komik gösteriler de kaydediliyordu: Boş olimpik havuzda baltayla fare avı, yüksek binadan ağaçların üstüne atlayış, restoran çöplüklerinde atık yeme yarışı, elektrik verilen lağımda kanalizasyon koşusu... Tabii ki en popüleri dövüş kayıtlarıydı. Birbirini mağlup etmekten aciz rakiplerin kapışması, seyircileri heyecana boğuyordu. Bahisler düzenleniyordu. İllegal maçlar web’de canlı yayınlanıyor, dünyanın dört bir yanından bahisçiler oyuna katılıyordu. Kredi kartı şifreni gir. Sayıları transfer et. Bekle. Damarlarında idrar dolaşan serserilerden biri diğerini çiviledi mi sayılar senin safına geçsin!</p>

  <p>Kabul, ben de yaşadığım cehennem azabını ek gelire tahvil etmek için buradayım.</p>

  <p>Rakibimin, Mike Tyson’dan tek farkı derisinin rengiydi. Gardı nizami, hamleleri teknikti. Onu daha önce buralarda görmemiştim. Kesinlikle bizden biri değildi. Profesyonel bir dövüşçüyü tanırım. Mafyanın sahadaki adamı, organizatör Bedri Dubara bana yalan söylemişti. Nasıl da fark edemedim. Yenilgimi garantilemek için bu lenduhayı kiralamışlardı. Ruhunda kırk çeşit hastalık barındıran bana güvenmemeleri normal. Emirleri uygulamak şöyle dursun, söyleneni anlayacak veyahut hatırlayacak halde değildim.</p>

  <p>Kıvırcık, vururken dişlerini sıkıyor. Kaburgalarımın arasına dinamit döşenmiş sanki. Güm!</p>

  <p>Öyle bir sağ kroşe indiriyor ki, benimle birlikte, eminim mezardaki atalarım da sersemlemiştir.</p>

  <p>Delirsen bile gerçeklerden kaçamıyorsun. Mahvolmakla, sorumluluklardan kurtulamıyorsun. Suç işleyerek yasaları değiştire-miyorsun.</p>

  <p>Winema, çatlak sesiyle bana emrediyor: “Gebertmek onu Kolombo!” Teyzeciğin elbisesi, kerhane nevresiminden biçilmiş. Elindeki, ona emanet ettiğim <span style="font-weight:bold;font-style:italic;">Kızılmaske</span> cildini bayrak gibi sallıyor.</p>

  <p>Bu defa yenilmem gerek. Bedri Dubara öyle söylediydi: “Kırkıncı dakikadan sonra bırak, yoksa gözlerini burnuna sokarım!”</p>

  <p>Kocakarının hatırına Kıvırcığa bir aparkat çakıyorum. Herifin ağzı büzüşerek bir çakal leşinin kıçına dönüşüyor. A-ha! Dengesini kaybetti, sallanıyor, düşecek! Sağ elimle sol omzunu tutuyorum. Bir yumruk savuruyor, gayriihtiyari çekiliyorum ve yeri öpüyor! İşim bitti. Mafyada tehditler yemin yerine geçer: “O çürümüş kalbini boğazından çıkaracağım!” Bedri Dubara’nın vaadi buydu.</p>

  <p>Seyirciler 10’a kadar saydılar. Kıvırcık kıpırdamadı bile. Çamurun içinde, trafik kazası geçirip bitkisel hayata girmiş patates gibi yatıyordu. Maça hiç müdahale etmeyen göstermelik hakem gelip sol kolumu havaya kaldırdı. Sentetik yarasa kanadı alkışları duyuldu.</p>

  <p><span style="font-weight:bold;font-style:italic;">‘Saatte 300 km hızla motosiklet kullanırken kaskın içinde hapşırmak’</span> diye bir şey olmasaydı ben icat ederdim.</p>

  <p>Herkes parasını almak için bir kamyonetin önünde kuyruğa girerken hareketler yavaşlamıştı. Mars’ta tatbikat yapıyorduk sanki.</p>

  <p>Bedri Dubara bana doğru yaklaşıyordu. Aklına parlak fikir gelmiş bir moron gibi gülümsüyordu. Şeytandan en ufak bir yardım almadan cehenneme gidebileceği tipinden belliydi. Bu defa bana midye dolma, bira, pilav, iki sarımlık esrar, palto, ellilik veya bir otel adresi vermeyecekti. Gözlerimden akan yaşlar, kesiklerle dolu yüzümü yakıyordu. Kıyıya atılmış denizanası ile denize fırlatılmış salyangoz karışımıydım. Bedri Dubara’nın kaşları, suratına nal çakılmış gibi çatıldı. Ayakkabılarına işemekteydim sanki.</p>

  <p>Maçtan önce nazik imalarda bulunmuştu: “Kolombo, biri öldü mü, gölgesi de onunla beraber gömülür, gelenekler böyle. Anlıyor musun?”</p>

  <p>“Elbette.”</p>

  <p>“Biz dostuz... Dost, henüz saldırmamış düşman demektir. Duydun mu beni?” Ağzı, çöp kamyonu gibi kokuyordu.</p>

  <p>“Huı-hım.”</p>

  <p>Sanki konuşmuyor da, cümleleri kusuyordu: “Oyunu oyun yapan, kurallar değildir. Bunu biliyorsun değil mi?”</p>

  <p>“İllaki.”</p>

  <p>“Olaylara hep aynı açıdan bakarsan gerçek kararır.”</p>

  <p>“Ha?”</p>

  <p>“Para tüm kötülüklerin şefkatli anasıdır. Burada para konuşur.”</p>

  <p>“Farkındayım.”</p>

  <p>“Romantizm seni hayata bağlar. Fazlası ise ölüme. Çaktın mı?”</p>

  <p>“Evet, tabii.”</p>

  <p>“Sen çöpten bulduğu külotları giyen bir kaybedensin. Yıpranmış destedeki yırtık aslardan birisin sadece. Hülyalara kapılma. Sıfırın ortasına bir delik daha açmaya çalışma sakın.”</p>

  <p>“Olur.”</p>

  <p>“Aksi takdirde etini çiğneyip kemiğini tükürürüm.”</p>

  <p>“Tamam.”</p>

  <p>“Seni yakıp küllerini ananın suratına saçarım!”</p>

  <p>Kendini tanımaktan hoşnutluk duymamış birinin beğenisini kazanmak zordur. Konuşurken, beş para etmez fikirlerini, anlaşılmaz kılmayı başarıyor, böylece prestijini perçinliyordu.</p>

  <p>O, prensip sahibi bir şerefsizdi. Şimdi, dediğini yapacaktı. Sağ kolunda bir kasatura dövmesi vardı. Elindeyse aynı kasaturanın gerçeği. Yutkundum. Ağzımda birikmiş kan boğazımı yaktı. Bedri Dubara sol eliyle ensemi kavrayarak kasaturayı karnıma daldırıp kanırttı. Bir daha, bir daha, bir daha...</p>

  <p>Gülümsemeye çalışarak, fısıltıyla heceledim: “Te-şek-kür... e-de-rim.”</p>

  <p><a id="bookmark11"></a><span style="font-weight:bold;">Kronik ıstırabı yatıştıran otomatik dehşet</span></p>

  <p>Her darbede öldüren aşkın kurbanıyız biz.</p>

  <p><a id="bookmark12"></a><span style="font-weight:bold;">[ORHAN GENCEBAY]</span></p>

  <p>Buz kesmiş çimlerde sırtüstü yatıyordum. Uzaydan görülebilecek büyüklükte bir kan lekesinin ortasında. Etraf ıssızlaşmıştı. Uçuşan kar taneleri, patlamış mısır iriliğindeydi. Araba çarpmış kardan adama benziyordum. Tatlı bir uyuşukluğa kapılmıştım. Uyku bastırıyordu. Ölmek, zannettiğimden çok daha kolaymış. Nihayet... Cennette fellik fellik Serpil Silahlıperi’yi arayacağım. Bulduğumda, yarıda kesilmiş cümlesini tamamlayacak. Aşkımız kaldığı yerden devam edecek.</p>

  <p>Birisi, üstümden geçerken elime bastı: “Pardon, yavrucuk.” Maçı kazanmam için beni teşvik eden Cherokee Winema’nm sesini tanıdım. Son gördüğüm şey ise Atlanta’nın kuyruğuydu.</p>

  <p>Hayatım, gözlerimin önünden, amatör kamerayla çekilmiş film gibi geçiyor: Ağabeyim Okan onbir yaşında, ben yedi. Annem ile babam boşanıyor. Ben annemde kalıyorum, ağabeyim babamda. Her ikisi de başkalarıyla evleniyor. Birkaç yıl sonra annem, hemen ardından babam ölüyor. Okan Ağabeyim, üvey annede kalıyor; ben üvey babada. Ağabey-kardeş spor kulübüne boks antrenmanlarına gidiyoruz. Ağabeyim liseyi bitirince Eskişehir Anadolu Üniversitesi Sivil Havacılık Yüksekokulu’na kaydoluyor. Mezuniyetten sonra Gaziantep’te hava trafik kontrolörlüğüne başlıyor. Bense Marmara Üniversitesi’ne kapağı atıyorum. Beden Eğitimi ve Spor Öğretmenliği Bölümü’ne. Yirmi yaşındayken kanlı bir çatışmanın ortasında, canlı bir başyapıtla müşerref oluyorum: Sıradan insanların tabiriyle “Güzel kız.” Bilinen adıyla Serpil Silahlıperi. Lazerle çizilmiş, akla ziyan bir ahu. Üzerimdeki kahverengi armalı mavi eşofmanı işaret ederek “Kıyafetin, gözlerinle uyumlu” diyor. Üç sene, Nancy Sinatra ile Lee Hazelwood’un <span style="font-weight:bold;font-style:italic;">Summer Wirıe</span> düetinin klibi gibi geçiyor. Fakülteden mezun olduktan sonra, bir zamanlar bahçesinde ant içtiğim Kesik Baş İlkokulu’nda göreve başlıyorum. Serpil Silahlıperi’yle nişanlanıyoruz. Yaz sona ermeden evleneceğiz. Serpil, Gölcük’te yaşayan büyükannesini ziyarete gidiyor. Gecenin ilerleyen saatlerinde telefonda konuşuyoruz. “Sevgilim, bak ne diyeceğim...” diye paragraf açıyor. Ev zangırdıyor! “Deprem oluyor!” diyorum. Hat kesiliyor. Silahlıperi’min cümlesi hiçbir zaman tamamlanamıyor. Biricik aşkım can veriyor. Günlerce enkazların altında onu arıyorum. Kamyonlara ceset taşımaktan bitap düşüyorum. Tepeden tırnağa morarmış sevgilimin başı ve göğsü ezik. Tanınmaz haldeki yüzü, marmelada bulanmış karnabahar görünümünde. Paramparça kaburgaları iç organlarına saplanmış. Bir bacağı dizden kopuk. Cenaze töreni sırasında bir kız arkadaşından öğreniyorum ki hamileymiş... Müstakbel eşimle birlikte, doğmamış çocuğumuz da ölmüş. Buz dolu bir küvete yatırılıyorum ve kafama kaynar sular dökülüyor. Yaşamayı bırakıyorum. İşi, evi, her şeyi, herkesi terk ediyorum. Cep telefonumu dereye atıyorum. Deniz fenerinde kendimi asmayı denerken ayyaş takımı tarafından kurtarılıyorum. Kışı sokakta geçiriyorum. Ağabeyim polise eşkalimi verirken “Bir gözü mavi, diğeri kahverengi” diyeceğinden, sol gözüme bir deri parçası bağlıyorum. Atıl yük vagonlarında barınan bir şarapçıya takılıyorum. Lakabı Vırk, adı yok. Vagondan dışarı işerken dengesini kaybedince düşüp ölüyor. Cesedi, Söğütlüçeşme virajına sürükleyip raylara yatırıyorum. Kimliğimi cebine koyuyorum. Birkaç dakika sonra boğuk sesli bir tren geçiyor üzerinden ve Vırk’ı kıymaya çeviriyor. Yitip gitmek istiyorum. Aklımı kaçırdığımı düşünebilirsiniz. Bir insan acıdan delirdiğinde, diğerleri onun acısını değil, deliliğini görürler. Zehirli bir sarhoşluk içinde çile dolduruyorum. Bumfight turnuvaları düzenleniyor. Dövüşler bende terapi etkisi uyandırıyor: Kronik ıstırabın katılaştırdığı gerçekleri ancak otomatik dehşet seyreltiyor ve periyodik hasar yumuşatıyor. Kaybedenler liginde zirveye tırmanıyorum. İşte şimdi de o zirveden, yanan bir gübre çuvalı gibi yuvarlanıyorum.</p>

  <p><a id="bookmark13"></a><span style="font-weight:bold;">Kobay kontenjanı</span></p>

  <p>Hayat, satrancın aksine, şah-mattan sonra da devam eder.</p>

  <p><a id="bookmark14"></a><span style="font-weight:bold;">[ISAAC AS İM OV]</span></p>

  <p>Ölmedim. Uyandığımda tepemde floresan lambayı görünce hâlâ dünyada olduğumu anladım. Ölmek bana iyi gelecekti halbuki. Yılmıştım. Arzulamak, elde etmekten; hasret, kavuşmaktan; hatırlamak, unutmaktan bin kat şiddetliydi.</p>

  <p>Atletik, dazlak, takım elbiseli bir solaryum gazisi başucumda nöbet tutuyordu.</p>

  <p>Gözlerimi araladım. Üstüme eğilerek yüzümü inceledi. Geriye dönüp seslendi: “Uyandı.”</p>

  <p>Kırmızı kravatlı, genç bir doktor belirdi: “Civan Bey? Beni duyuyor musunuz?”</p>

  <p>“Hımmm” derken gözlerimi kırptım.</p>

  <p>Profesyonel tebessümünü hiç bozmadan konuşuyordu: “Dalağınız yırtılmıştı. Ameliyatla almak zorunda kaldık. Sorun yok. Sadece beş yılda bir zatürree aşısı olmanız gerekecek. Bağırsaklarınızın, kesici alet yaralanmasından etkilenen bölümünü diktik. Periton boşluğuna mikrop yayıldığı için, sepsis oluşmasın diye antibiyotik tedavisi uygulayacağız. Dolayısıyla sizi burada 5-6 gün misafir edeceğiz. Ameliyathaneye çok hızlı bir şekilde getirildiğiniz için şanslısınız. Geçmiş olsun. Yakınlarınıza haber vermek ister misiniz, aramamızı istediğiniz biri var mı?”</p>

  <p>“Yok.”</p>

  <p>“Peki. Şimdi dinlenin. Tekrar görüşeceğiz nasılsa.”</p>

  <p>Deliksiz uykudan, sızdırmaz karanlığa uyanıyorum. Tekrar dalıyorum. Fotoğraflardan ibaret, tek karelik rüyalar görüyorum. Bilincim bir açılıp bir kapanıyor. Zaman kesik kesik akıyor. Hemşire serum şişesini değiştiriyor, koluma iğneler batırıyor, penisime takılı sondanın ucundaki plastik idrar torbasını boşaltıyor...</p>

  <p>24 saat kadar sonra kendime geldim. Odada yalnızdım. Yavaşça doğruldum. Koluma iğne ve bantla tutturulmuş ince boruyu söktüm. Üzerimde hastane kreasyonundan, popomu açıkta bırakan bir önlük vardı. Kapıya doğru yalınayak yürüdüm. Kendimi kumsala yuvarlanmış şarap şişesi kadar boş hissediyordum. Odadan çıktım. Etrafa bakındım. Burası... hastane filan değildi. Paravanlarla ayrılmış bölmelerde, bilgisayarlarının başında çalışan plaza mürettebatıyla dolu bir ofisti. Top-modellerin kol gezdiği bir mülteci kampına düşmüştüm. Karşıda, yarım yamalak koridorun sonunda, camları ja-luzili bir salon görünüyordu. Oraya doğru yürümeye başladım. Ofis, kaçak parfüm atölyesi gibi kokuyordu. Beni fark eden kızıl saçlı bir fıstık yanıma koştu: “Civan Bey! Uyandınız mı?!”</p>

  <p>Çöplükte yaşayan bir berduş olabilirim fakat bu soruyu yanıtlayacak kadar düşmedim.</p>

  <p>Kız tepeden tırnağa Venedik hançeri gibi parlıyordu: “Siz, içeri geçin lütfen, ben patrona haber vereceğim. Uyandığınızda kendisine bildirmemizi istemişti” dedi. Kolumu hafifçe tutarak beni odama uğurlayıp hızla uzaklaştı.</p>

  <p>Odadaki giysi dolabında siyah bir takım elbise asılıydı. Altta da bir çift kundura duruyordu. Alelacele giyindim. Takım üzerime cuk oturdu. Ayakkabılar da ayağıma uydu. Dolabın sürgülü kapağındaki aynada yüzüme baktım. Sakallarım tıraş edilmiş, yüzümdeki şişlikler inmişti. Sol gözümün çevresindeki mor halkanın altına dikiş atılmıştı. Tam çıkacaktım ki bronz dazlak içeri daldı: “Merhaba. Daha önce hiçbir erkeğe bunu söylememiştim: Gözleriniz çok güzel.” Kerpeten ağzı gibi ince dudakları gerildi. “Masum Cici ben.” Elini uzattı. Tokalaştık.</p>

  <p>Demin konuştuğum kız, Cici patronun bir adım gerisinde dikilmiş, intihara meyilli bir tavuk gibi bakınıyordu.</p>

  <p>Adamın parlak kafasına bakıp gözlerimi kısarak “Peruk takmaya karşısınız ha?” deyiverdim. Kel olmadığı belliydi oysa.</p>

  <p>Masum dazlak alttan aldı: “Giyotinden sonra kelliğe daha makul bir çözüm bulunamadı...” Hinduların Upanişad’larmdaki buyruğa uyarak, istihzaya iltifatla karşılık verdi: “Takım yakışmış. Umarım beğenmişsinizdir. Nasılsınız? Sıhhatinize kavuşmuş görünüyorsunuz?”</p>

  <p>Yaralandığım hatırlatılınca, karnımın sol tarafında bir sızı hissettim: “Neden buradayım?”</p>

  <p>Hiçbir jest yapmaksızın, robotsu bir edayla konuşuyordu: “Sakin olun. Hayatınızı kurtardığımız için bize minnet duymanızı beklemiyoruz. Size bir teklifte bulunacağız Civan Bey. Cevabımzm_”</p>

  <p>“Hayır.”</p>

  <p>“Anlamadım?”</p>

  <p>“Cevabım hayır.”</p>

  <p>“Sizi zorlamak niyetinde değiliz. Eğer_”</p>

  <p>“İzin verirseniz gitmek istiyorum” diyerek kapıya doğru bir adım attım. Elini uzatarak önümü kesti. Durdum.</p>

  <p>“Üç dakika. Sonra serbestsiniz.”</p>

  <p>“Peki. Dinliyorum.”</p>

  <p>Masum Cici’yle jaluzili bölüme geçip karşılıklı oturduk. Bir dobermanın beden diline sahipti: “Burası, Pakt. Bir pazarlama iletişimi ajansı. Biliyorsunuz, reklam yayını yapılan birçok mecra var: İnternet, televizyon, radyo, gazete, dergi, billboard, dijital panolar... Fakat en etkili mecra insan. Yani herhangi bir ürünü satın almada en üst düzeyde motivasyonu, birisinin tavsiyesi sağlıyor. Biz, size reklam vermek istiyoruz Civan Bey.”</p>

  <p>Sözler ağzımdan kendiliğinden döküldü: “Ne? Bana mı? Nasıl?”</p>

  <p>Tebessümünün voltajını bir derece yükseltti: “Beyninizin wer-nicke bölgesine bir mikroçip yerleştireceğiz. Böylece konuşmalarınızda bizim buradan ilettiğimiz reklam cümleleri yer alacak. Bir bakıma dilinizi bize birkaç saniyeliğine kiralayacaksınız. Sosyal çevreniz, statünüz, popülariteniz reklam ücretini hesaplamada kullandığımız kriterlerden birkaçı.” Durdu. Cevabımı bekliyordu.</p>

  <p>“Neden ben? Beş parasız keşlerden başka tanıdığım yok. Aylağın tekiyim. Ve boş CD kadar popülerim.”</p>

  <p>“Doğru söze ne denir? Sistemimiz deneme aşamasında. Dolayısıyla sizinle bir tür test yayını yapacağız.”</p>

  <p>“Deney faresi pozisyonunda çalışacağım, öyle mi?”</p>

  <p>“Evet.”</p>

  <p>“Dürüstlüğünüzü takdir ediyorum. Fakat beynime reklam almayacağım. Son sözüm bu.”</p>

  <p>“Pekala. Artık neyi reddettiğinizi biliyorsunuz.”</p>

  <p>“Aynen öyle” dedim ve kalkıp yürüdüm.</p>

  <p>Arkamdan seslendi: “Civan Bey!”</p>

  <p>Döndüm. Bir cep telefonu attı bana doğru. Telefon daha havadayken, onu satıp şarap almaya karar verdim. Vınk! Makineyi yakaladım: “Ne ki bu?”</p>

  <p>“îçinde telefon numaram kayıtlı. Ne zaman isterseniz arayın.” <span style="font-weight:bold;font-style:italic;">‘Yangından korunma broşürüyle şömineyi tutuşturmak’</span> diye bir şey olmasaydı, ben icat ederdim.</p>

  <p><a id="bookmark15"></a><span style="font-weight:bold;">Pavlov’un Freud’a hediye ettiği köpek</span></p>

  <p>Ben var ölüleri sevmek, yaşayanlardan iğrenmek.</p>

  <p><a id="bookmark16"></a><span style="font-weight:bold;">[FRANKENSTEIN,</span> <span style="font-weight:bold;font-style:italic;">The Bride of Frankenstein,</span> <span style="font-weight:bold;">1935]</span></p>

  <p>Asansörde fark ettim ki -7. kattaydım. En üstteki ‘0’ düğmesine bastım. Ahşap bir kulübeye çıktım. Asansör kapısı arkamdan kapanınca duvara dönüştü. Kulübe, büyük bir paulownia bahçesinin ortasmdaydı. Pakt binası tam anlamıyla yerin dibindeydi. Onca insan nasıl nefes alıyordu? Arabalarını nereye park etmişlerdi? Masum Cici nasıl bir patrondu ki, elemanlarını yeraltı mesaisine ikna etmişti? İnsanların beynine mikroçip yerleştirmek de neyin nesiydi? Reklamlar kitleye hitap ettiğine göre, işe yarar bir kampanya yürütebilmek için binlerce nöroşirurji operasyonu yapmaları gerekmeyecek miydi? Firmalarla nasıl anlaşacaklardı? Potansiyel müşterilere kritik yalanlar söyleyen Frankenstein’larla kim masaya oturur? Peki, Masum Cici beyinlere reklam tohumları ekme yönteminin tutacağından emin değilse, bunca yatırımın anlamı ne? Eğer ilk kurbanı hakikaten ben idiysem, gizli yerini ve kriminal ticari sırrını öğrendikten sonra elimi kolumu sallayarak gitmeme niye göz yumdu?..</p>

  <p>Yüksek duvarlı bahçenin kapısından çıktıktan sonra uzun bir patikadan asfalt yola vardım. Nerede olduğumu bilmiyordum. Parasızdım. Acıkmıştım. Otostoptan başka seçenek yoktu. Başparmağımı havaya kaldırıp gülümsedim. Tek tük de olsa araba geçiyordu. Plakalara bakılırsa İstanbul sınırları içindeydim. Birkaç dakika sonra siyah bir <span style="font-weight:bold;font-style:italic;">Porsche</span> [911 Targa 4S] keskin bir fren yaptı. Direksiyonda duble güzelliği ve katmerli cazibesiyle insanı şoke eden bir sarışın vardı. Onu gördüğüm an, geçmişimi arkamda bırakmıştım. Teknoloji harikasının içindeki doğa harikası: “Buyurun beyefendi.”</p>

  <p>Bu, sinemada önünüzdeki koltuğa kafası olmayan birinin oturması gibi bir şeydi. İlk uçakla Las Vegas’a gitmeliyim.</p>

  <p>Derhal arabaya bindim: “Teşekkürler, çok naziksiniz.”</p>

  <p>Radyodan Zager &amp;&nbsp;Evans’ın <span style="font-weight:bold;font-style:italic;">In the Year 2525</span> şarkısı sızıyordu. Bu şarkıyı son dinlediğimde, destansı bir kavganın başrolündeydim.</p>

  <p>Gaza bastı: “Üniversiteden misiniz?”</p>

  <p>“Ha? Yo, hayır, maalesef. Siz?”</p>

  <p>Mentollü hecelerle “I-ım. Ben, Doktor Fujer Fuji” deyip sağ elini uzattı. Pırlanta yüzüğü, narin parmaklarına kıyasla sönük kalıyordu. Tırnakları, bebek şampuanı damlalarına benziyordu. Dudaklarım, öpüş menziline giren bu nazenin ele yapışıverdi.</p>

  <p>“Memnun oldum doktor hanım. Ben de Civan Kazanova.”</p>

  <p>Tebessümü, yüzünden taştı: “O halde burada macera arıyorsunuz?”</p>

  <p>“Beni mükemmelleştirecek günahlar işlemeye çalışıyorum.”</p>

  <p>“Merakımı bağışlayın; kavgaya mı karıştınız?” Sağ elinin işaret parmağıyla kendi yüzüne bir halka çizdi.</p>

  <p>“Lise l’deyken. Yaralar nedense bir türlü iyileşmedi.” Bir yol tabelasındaki ‘Şile - Meşrutiyet Köyü’ yazısı gözüme ilişti: “Fujer, aşk merdiveninin diğer adı, yanılıyor muyum?”</p>

  <p>“Doğru.”</p>

  <p>“Fuji de, Honsu adasındaki meşhur volkan; aynı zamanda Nijerya’ya özgü bir müzik türü?”</p>

  <p>“Müzik mi? Hakkımda benden bile çok şey biliyorsunuz. Etkilendim.” Sesi, saten bir külottan süzülmüş gibi erotikti. Alt dudağını ısırıp üst dudağını yaladı. Tıp fakültesinden sonra striptiz ihtisası yapmış olmalıydı. Yavaşlatılmış dans havasındaki hareketlerine ılımlı bir müstehcenlik hâkimdi. Saçları, portakal reçeli gibi parlıyordu. Teni, altın tozuyla kaplanmıştı. Parfümü, tabiat ananın kokusunu bastırıyordu. Parfümüyle birlikte onu da içime çekebilirdim. Dr. Fuji, bedenimdeki bir vanayı sonuna kadar açmış ve testosteron seviyesini ayyuka çıkarmıştı. Ağzının kenarındaki, pil ucuna benzeyen ben’e dilimi değdirmek istiyordum. Şekerli sakız balonunun içindeydik sanki. Porsche, saatte 220 km hızla ilerleyen bir balayı yatağıydı. Böyle giderse, görkemli amazon, pırlantalı sutyenini kement olarak kullanarak beni yakalayacak! Bu sarışın bombayı etkisiz hale getirecektim. Dışarıda vanilyalı kar serpiştirirken, arabanın içinde hissedilen sıcaklık mevsim normallerinin epey üzerindeydi. Aç, yaralı ve tescili bir aylaktım. Yine de kendimi rezil etmek için sabırsızlanıyordum. Rüyalarımın kadınıyla karşılaşmıştım. Tek fark... rüyalarımdaki kadın giyinik değildi.</p>

  <p>Felek, tesadüflerle sağ gösterir ve gerçeklerle sol vurur. Mutluluk, bu ikisi arasında geçen sürede yaşanır. Aşağı yukarı 7 senedir aşk acısının ölüme bakan uçurumunda sürünüştüm. Dekor ve kostümlerdeki ani değişikliğin duygularımı ve karakterimi tersyüz etmesi hayra alamet değildi. Kendime olan saygım buharlaşırken, mayıştırıcı bir neşeyle doluyordum. Bu muymuş? İlkel bir kur, ateşle barutun randevu klişesi, cinsel bir avansla her şey tatlıya bağlanabiliyor muymuş? Tünelin sonundaki ışığın kaynağı demode dekolte miymiş? Hasretin faturası öpücükle ödeniyor muymuş? Istırabın haracı seks kredisiyle mi kapatılıyormuş? Galiba ben... Pavlov’un Freud’a hediye ettiği köpeğim.</p>

  <p>Seksi kadın yalan, tuzak ve imtihandan mürekkeptir. Canıma minnet. Fujer Fuji belagatli bir beden diliyle konuşuyordu. Sesini fon müziği olarak kullanıyordu: “Nereye gidelim?”</p>

  <p>“Sen karar ver, Fujer.”</p>

  <p>“Vejetaryen misin Civan?”</p>

  <p>“Part-time.”</p>

  <p>“Yemek seçer misin?”</p>

  <p>“Akbabalar bile yemek seçer.”</p>

  <p>“Yani?</p>

  <p>“Dört dakikada beni dünyanın en şımarık otostopçusuna dönüştürdün. Bu bir rekor.”</p>

  <p><a id="bookmark17"></a><span style="font-weight:bold;">Erkeğin kalbine giden yolda sürat rekoru</span></p>

  <p>Fujer’le bir gastronomi tapınağındayız. Kandilli’de saray ile şatonun evliliğinden doğmuş bir mekan. Kristal tuzluklara bakılırsa, bu restoran Boğaz’ın suları kadar tuzlu.</p>

  <p>Haftalardır ağzıma lokma koymamıştım. Midem de ceplerim de dondurma külahı kadar boştu. Açlığın ileri bir evresindeydim. Metabolizmam alternatif enerji kaynaklarını deniyordu.</p>

  <p>Günbatımında bulutların renkli etekleri tutuşmuştu. Hay’dan gelip Hu’ya giden martılar, göğü makaslıyordu. Manzara, noksansız bir romantizm setinden müteşekkildi.</p>

  <p>Tamam, kendimle çelişmeye hazırdım. Libidomun hücum borusuna riayet edebilirdim. Rötarlı bir skandal beni hayata bağlayabilirdi. Kronik can çekişmemden taviz verebilirdim. Fakat gururumun kırılıp hurdaya çıkmasına göz yumamazdım. Başarısızlık ile değersizlik arasındaki uçurumu ben keşfettim! Kendimi kötü hissetmeye alışamadığım için sefil bir hayatı seçmiştim. Bir an önce tüymeliy-dim: “Fujer?..”</p>

  <p>Derhal atıldı: “Civan özür dilerim. Kuzenim buranın işyeri hekimi. Sana sunacağım yemeğin maliyetini sıfıra indirmek için hile yaptım...”</p>

  <p>Bu kadın, parçalarının toplamından fazlasıydı. Mahcup ve sempatik bir havaya bürünmüştü. Gözlerinde renkli mineraller uçuşuyordu. Erkeğin kalbine giden yolda ışık hızıyla ilerliyordu. Herkes bilir: Kadının kalbine varan kestirme bir yol yoktur. Beni avlarken “kırılgan eşya” muamelesi yapıyordu. Güzel kadınlar, kurnazlıklarını gizleyecek kadar kurnazdırlar. Kimin umurunda. Burada asimetrik bir aşkın kurdelesini kesiyoruz saygıdeğer okur.</p>

  <p>Beef Bourguignon’u sakince yiyebilmek için yoğun efor sarf ediyorum. Beynim ile midem arasındaki unvan maçına penisim hakemlik yapıyor. Yakut kırmızısı Clos des Jacobins kadehlerini yücelerde tokuştururken “Kadeh kaldıranlara!” diyorum.</p>

  <p>“Kahveyi benim evimde içelim mi?” Bu nazik teklifin arkasında gizlenen soylu amacı elbette anlıyorum.</p>

  <p>“Bugün bir aile toplantısına yetişmek zorundayım Fujer.” Yalana bakın. Eğer <span style="font-weight:bold;font-style:italic;">‘Ayağına gelen fırsatı tepmek</span>’ diye bir şey olmasaydı ben icat ederdim.</p>

  <p>Beni gideceğim yere bırakmakta ısrar etti. Porsche’ye atladık. Annem ve babam çoktan ölmüştü. Ağabeyim, bildiğim kadarıyla Gaziantep’teydi. Kanımda Fransız şarabı, sırtımda İngiliz takımı, ayağımda İtalyan ayakkabılarıyla evsiz dostlarımın yanma dönmem tuhaf kaçardı. Dahası, Bedri Dubara beni ortalıkta görürse tekrar zımbalardı. En iyisi, üvey babama uğramak. Onu yaklaşık onüç yıldır görmemiştim. Umarım hâlâ Kızıltoprak’taki dairede yaşıyordun</p>

  <p>Dersaadet Apartmam’mn önünde arabadan indim. Fujer uygar ve dirayetli bir edayla sordu: “Bu binada mı oturuyorsun?”</p>

  <p>“Şimdilik.”</p>

  <p>“Birbirimize telefon numaralarımızı vermeyecek miyiz?”</p>

  <p>A-ha? Cebimdeki telefonun numarasını bilmiyordum. “Sen numaranı söyle, ben telefonunu çaldırayım” dedim.</p>

  <p>Söyledi, tuşladım. Numaram belirince ekranı öptü. Gaza basmadan önce “Bakalım kim önce davranacak?” dedi.</p>

  <p>Bu kızın benim parçalarımdan yepyeni bir adam kuracağını seziyordum: “Hızlı olan kazansın.”</p>

  <p>Porsche vınladı. Sola dönerek Bağdat Caddesi’ndeki spor araba sürüsüne katıldı.</p>

  <p>Sokaktaki binalardan birkaçı yıkılıp yerlerine yenisi yapılmıştı.</p>

  <p>Dokuz numaralı dairenin ziline bastım. Kapı açıldı. Asansörle dördüncü kata çıktım. Altmışına merdiven dayamış robdöşambrlı bir adam daire kapısında dikiliyordu. Karnının şişliğine bakılırsa, kalp krizine gebeydi. Parmaklarının arasındaki kısa puro, konuşurken ağzından çıkan dumanın ve hırıltılı sesin dipnotu gibiydi: “Ner-de kaldın birader? Beklemekten portrelerin suratı beş karış oldu.”</p>

  <p>“Anlayamadım?”</p>

  <p>“Tabloları asmak için gelmedin mi?”</p>

  <p>“Hayır bayım, ben Kamuran Bey’i arıyorum.”</p>

  <p>“Haaa, galeriden montaj elemanı göndereceklerdi. Buyur, ‘Kamu’ içeride.”</p>

  <p>“Yo, ben, ahenginizi bozmayayım. Sadece bir şey sorup ayrılacağım.”</p>

  <p>“Kaybolma, çağırıyorum.”</p>

  <p>Kamuran eşikte beni görünce, kasırganın uçurduğu inek gibi şaşırdı. Simli, fırfırlı bir bluz; fosforlu yeşil bir tayt giymişti. Seyrek saçları, rimelli kirpikleriyle tezat oluşturuyordu. Zihnimde iki fotoğraf üst üste bindi: Çocukluğumda bir gün, Kamuran’la hayvanat bahçesinde gezerken bir şempanze tarafından ısırılmıştım. Geçen sene homoseksüel bir ızbandut, dövüşte bana kök söktürmüştü. İyi kalpli üvey babamı yargılayacak konumda değildim. Elimi tebessümle uzattım. Beni kendine çekti. Sarıldık. Çözüldük. Botoksla çarpılmış yüzünde anlatım hatası vardı: “Civan? Yaşıyorsun!?”</p>

  <p><a id="bookmark18"></a><span style="font-weight:bold;">Boks ringinde kazanıp, dans pistinde kaybetmek</span></p>

  <p>Şu heykelin dili olsa da konuşsa.</p>

  <p><a id="bookmark19"></a><span style="font-weight:bold;">[HUANG PU1794-1857,</span> <span style="font-weight:bold;font-style:italic;">Keşke ile Belki Arasında,</span> <span style="font-weight:bold;">cilt: 7]</span></p>

  <p>Kalamış Parkı’nda, heykellerle birlikte gözümü kırpmadan, marinadaki, birbirine zımbalanmış gibi duran yatları seyrediyordum. Geceleyin deniz görünmez olmuştu. Kimsenin saate bakmadığı sulardı. Etraf, Buz Çağı Müzesi’nin deposu kadar sessiz ve serin. İn cin voleybol oynuyor. Devriye otosu arkamda durdu. İki polisin ayak seslerini duydum.</p>

  <p>Kolejli polisleri ayırt etmek kolay. ‘Eller yukarı!’dan ziyade ‘Eller havaya!’ modundalar. Hakaret içermeyen espri yapabiliyorlar: “Siz de mi partiden sıkıldınız?”</p>

  <p>Kıpırdamadım.</p>

  <p>Diğer polis sohbete katıldı: “Denizkızı sizi de mi ekti?”</p>

  <p>“Ben asayişe fitim” dedim.</p>

  <p>Göz bandım olmadığı halde, kıyafetime rağmen beni tanıdılar. Dövüşlerime bayılıyorlarmış. Biri gardım aldı, gölge boksuna başladı. Öbürü, boşluktaki yumrukları yiyormuş gibi “Ah-uh” diye sağa sola yatıyordu. İki başlı fare kadar itici görünüyorlardı.</p>

  <p>Eski üvey babam ‘Kamu’, ağabeyimin beş yıl önce Antep’te bir uçak kazasında öldüğünü söylemişti. Kaderimin virajlarında trafiği cesetler yönetiyor. Nazlı Hilal ile Ozan, Acıbadem’e yerleşmişler. Adres cebimdeydi.</p>

  <p>Aynasızlarla bir büfeye çöreklendik. Uykusuz gecenin ardından iştahsız bir kahvaltı yaptım. Beni dul yengem ve yetim yeğenimin evine bıraktılar. Bahçeyi geçtim. Girişte hangi zile basacağımı kestirmeye çalışırken genç bir albino kapıyı açtı.</p>

  <p>“Nazlı Hanım hangi dairede oturuyor?”</p>

  <p>Gözlerimi inceleyerek cevapladı: “Solda, üç numara.”</p>

  <p>Teşekkür ettim.</p>

  <p>Nazlı Hilal hiç değişmemişti: Benim nazarımda, dünyadaki tüm akıllı kadınların doğal lideriydi. Fısıltıyla “Hoş geldin Civan” dedi ve hafifçe boynuma sarıldı.</p>

  <p>“Hoş bulduk yenge. Ozan uyuyor mu?”</p>

  <p>“Evet, içeri gel.”</p>

  <p>Evin dekorunda hazin bir minimalizm göze çarpıyordu. Eşyaların bir kısmı nakledilmiş veya satılmıştı.</p>

  <p>“Ağabeyim... başımız sağ olsun” diyebildim.</p>

  <p>Yüzümdeki şişlikleri fark etmişti, fakat sormadı. Onun yerine “Senin öldüğünü sanıyordu; biz de öyle” dedi. “Neredeydin?”</p>

  <p>Cenaze törenlerinde ve taziyelerde nasıl davranılacağını ölüden daha iyi kimse bilemez. Gerçeğin çeyreğini uçlandım: “Sokaklardaydım.”</p>

  <p>Biraz sonra Ozan çıkageldi. Epey büyümüştü. Saçları tümden dökülmüştü ve ağzını burnunu kapatan bir maske takıyordu. Biricik yeğenimin kanser olduğunu anlamak için doktor olmam gerekmiyordu. Mahmur gözlerini ovuşturdu. Parktaki polislerin aksine beni tanıyamadı.</p>

  <p>Nazlı Hilal “Civan Amca’na ‘Merhaba’ de” diye ricada bulundu.</p>

  <p>Ozan yanıma geldi, elini uzattı, “Merhaba, ben Ozan” dedi. Ona sarıldım. Zayıftı. Kemikleri incecikti. Kraker ambalajı tutuyordum sanki. Şoktaydım.</p>

  <p>Yıllardır bir vahşet çemberinde çırpınıyordum. Ailesini, dostlarını, işini, malını, mülkünü, onurunu, duygularını, aklını, sağlığını, rütbesini, adını, yolunu kaybetmiş sefillerden biriydim. Ölümcül bir keşmekeşin içindeydim. Hangi gezegende yaşadığımızı bile unutmuştum. Bana sorarsanız, sonsuzluk, fani bedenimde yuvalanmış ıs-tırabm adıydı. Kıyamet, benim gövdemde start almıştı. Hezimetimin avareliğimi mazur kılacağından emindim. Metropole düşen çığlarda, kar tanesi kadar mesuliyetim yoktu. Sağlam çatılı, aydınlık, sıcak yuvalarda kainatı karartacak denli keder üretilebileceği aklımın ucundan geçmezdi.</p>

  <p>Yeğenime “Beni affetmezsen, asla özgür olamayacağım. Sakat ve delirmiş bir köle gibi, vicdanımın salgıladığı zehirden ötürü hep can çekişeceğim” demek istedim. “Canım... Sana dilediğin kadar Snickers alacağım” dedim.</p>

  <p>Robot bir sivrisineğin kılıcını bilediği beynimin vadisinde kıvılcımlar uçuşuyordu.</p>

  <p><span style="font-weight:bold;font-style:italic;">‘Boks ringinde kazanıp, dans pistinde kaybetmek’</span> diye bir şey olmasaydı ben icat ederdim.</p>

  <p><a id="bookmark20"></a><span style="font-weight:bold;">Hem oltanın, hem namlunun ucunda</span></p>

  <p>Bataklığa beline kadar gömüldüysen komple batarsın.</p>

  <p><a id="bookmark21"></a><span style="font-weight:bold;">[PİGME ATASÖZÜ]</span></p>

  <p>Başıma öyle büyük bir ödül konmuştu ki, gölgem bile beni vurmak için tetikte bekliyordu.</p>

  <p>Daha doğrusu şöyle: Ağabeyim ölmüştü. Yeğenim lösemiye yakalanmıştı. Nazlı Hilal’in söylediğine göre kemik iliği nakli için donör bulunması ve 250 bin lira gerekiyordu. Meteliksizdim. Bedri Dubara tarafından bıçaklanmıştım. Bumfights Mafyası yaşadığımı öğrenirse yanardım. Masum Cici’nin beynime yerleştirmeyi teklif ettiği çip zaten kafamın içindeydi: Ozan’a Snickers sözü verirken konuşan ben değildim. Hem oltanın, hem de namlunun uçundaydım.</p>

  <p>Karacaahmet Mezarlığı’nda ağabeyimi, annemi ve babamı ziyaret ettim. Kabirleri birbirine uzaktı. Ailemi mahşerde bile bir araya getiremeyeceğimi biliyordum. Bir mezar taşında adıma rastlayınca irkildim. Nüfus cüzdanımı raylardaki haşat bedenin üstüne bıraktığım günü hatırladım. Kemik bahçesindeki mümessilim Vırk’a da bir Fatiha okudum.</p>

  <p>Vaktiyle öğretmenlik yaptığım Kesik Baş İlköğretim Okulu’na başvurdum. Yeni bir müdür atanmıştı. Deri koltuğundan kalkmadan, güvercin pisliğine benzer bir doğum lekesi bulunan kel kafasını eğerek beni buyur etti. Kaşları tırtıl, dudakları solucan, bıyıkları sümüklüböcek şeklindeydi. Burnu ise traktör kornası. Herifin takım elbisesi dalgıç kıyafeti gibi dardı. Çapraz kravatı emniyet kemerine benziyordu. Masasındaki bakır levhada Hakkı L. Berfin yazılıydı. Ona <span style="font-weight:bold;font-style:italic;">Huckleberry Finn’in Maceraları’m</span> sevdiğimi söyleyecektim ki bu espriyi defalarca duymuş olabileceğini düşünerek vazgeçtim.</p>

  <p>“Bunca zaman nerelerdeydiniz?” İkinci sınıf bir pısırık mı, yoksa ete kemiğe bürünmüş bir Terminator müydü? Binlerce raunt dövüşten sonra herkesi rakip olarak algılıyordum.</p>

  <p>Fısıltıyla “Aşk ile ölümü birbirine bağlayan yıkılmaz köprüdeydim” dedim.</p>

  <div>
    <p><span style="font-weight:bold;font-style:italic;">r-</span></p>
  </div>

  <p><br /></p>

  <p>Duraksadı. “Ne? Sizi duyamadım.”</p>

  <p>“Müdür Bey, depremde nişanlımı kaybettim. Matemdeydim. Yaşama azmim sönüverdi. Bilirsiniz... mecalim kalmamıştı. Şimdiyse çalışmak mecburiyetindeyim. Öğretmenliğe dönebilmeyi umuyorum. Hepsi bu.”</p>

  <p>Toleranslı ve müşfik bir sesle “Değerli kardeşim” dedi, “haber vermeksizin on gün okula gelmeyenlerin vazifeden çekildiği kabul edilir ve bu doğrultuda resmî işlem yapılır. Siz yaklaşık yedi senedir kayıpsınız. Göreviniz size iade edilse bile kanunen bir yıl bekletileceksiniz. Dahası, bu okulda çalışacağınızı karara bağlamaya yetkili değilim.”</p>

  <p>Ozan’m hastalığından bahsetmeye dilim varmıyordu. Yakarmaktan ziyade meydan okumaya ve tehdide alışkındım: “Hocam, bütün saygımla söylüyorum, deri koltuğunuzu cilalayan o yağlı kıçınızı kıyma yaparım. Kellenizi koparıp ahırımın duvarına mıhlarım. Karşı duvara da muhterem validenizin kellesini asarım. Bu ilim irfan yuvasını külden bir piramide çeviririm. Bağırsaklarınızı yerlere saçıp benzine bulayarak yakarım. Lütfen beni doğru anlayın, yarın, hayatınızın en kısa günü olabilir.”</p>

  <p>Sözlerimi metanetle hatta rehavetle karşıladı: “Civan Bey, samimiyetinize inanıyorum. Üstün zekanızı, kamu eğitiminin alelade standartlarıyla dizginlemeye de gönlüm razı değil. Eğer lütfederseniz, sizi sözleşmeli öğretmen olarak alabiliriz.” Masaüstü bilgisayarına göz gezdirdi. “Beden eğitimi dersi için size haftada yirmi saatlik bir program öneriyorum. Kadrolu hocalarımızın ders sayısıyla aynı.”</p>

  <p>“Yani?..”</p>

  <p>“Ders başına altı lira otuz beş kuruş ödenecek. O da yaklaşık...” Hesap makinesini kullandı. “Eşittir... Ayda beş yüz sekiz lira tutuyor. Bu miktar bazı aylar beş yüz kırk liraya varabilir.”</p>

  <p>“Bu parayla Sephora’dan üzüm özlü ruj bile satın alamam!.. Dalga mı geçiyorsunuz?”</p>

  <p>“Asla. Elimden bu kadarı geliyor: Zarurette mutabakat. Kaçınılmazı erteleyebilirsek ne âlâ, değil mi? Ücretinizi okul aile birliği bütçesinden ödeyeceğiz. Memuriyete döndüğünüzde, talep dilekçesi yazarak sizi kadromuza katmayı deneyeceğim. Büyük ihtimalle pürüz çıkmaz. Görüyorsunuz ya, tanışalı sadece birkaç dakika oldu fakat dünyada en çok korktuğum kişisiniz.” Maktulun başında hatıra fotoğrafı çektiren polisler gibi gülümsedi.</p>

  <p>Hırsla ayağa kalktım. Hakkı L. Bertin’in şahsında devlete ters ters baktım: “Tam bir saçmalık!”</p>

  <p>Masanın kenarına tutunarak doğruldu. Koltuğunun arkasından bir çift koltuk değneği aldı. O zaman fark ettim ki müdürün sağ bacağı yok! Bu dehşetengiz manzara, bana Serpil Silahlıperi’nin cesedini bulduğum anı hatırlattı.</p>

  <p>“Acilen sabırlı olmam gerek” diye düşündüm. Kırık bir dev aynasında kendimi seyrediyor gibiydim.</p>

  <p>Kesik Baş’m kopuk bacaklı hâkimi beni kapıya kadar uğurladı: “Sistem ve kurumların öncelikli fonksiyonu kendini korumaktır, insanı değil. Aksi takdirde yozlaşamazlar... Bize katılmak isterseniz, yerimizi biliyorsunuz.”</p>

  <p>Batıl inançlı bir hayalet misali uysalca başımı sallayıp toz oldum.</p>

  <p>Origami turnası gibi boyun eğmek diye bir şey olmasaydı ben icat ederdim.</p>

  <p>Aylaklık beni bugüne dek mücadele illetinden, rekabet lanetinden, kaygı zilletinden korumuştu. Artık ben de dünyadaki yıllık 56 trilyon dolar gelirden payımı istiyordum. Az sonra göreceğiniz üzere bilim-kurgusal kapitalizmin tekno-büyücülüğüne yem olacağım. Şimdiden, kartalın pençesinde uçan levrek kadar çaresiz hissediyorum.</p>

  <p><a id="bookmark22"></a><span style="font-weight:bold;">Düz yolda dengesini yitiren ip cambazı</span></p>

  <p>İnsan beynine bakıyorum da, bu jöle örgüsünden nasıl olup da mantıklı bir şey çıkıyor, şaşıyorum.</p>

  <p><a id="bookmark23"></a><span style="font-weight:bold;">[ERNST PÖPPEL]</span></p>

  <p>Okulun çölleşmiş bahçesinde, lazer tabancasını andıran cep telefonumla Masum Cici’yi aradım. İlk çalışta açıp havlarcasına “Alo!” dedi.</p>

  <p>“Masum Bey?”</p>

  <p>“Mektebin karşısındaki 1967 model siyah Cadillac Eldorado’yu görüyor musunuz?”</p>

  <p>“Evet?”</p>

  <p>“Şoför sizi buraya getirecek Civan Bey.”</p>

  <p>Telefon kapandı. Direksiyonda oturan adam arabadan inip ceketini ilikledi ve arka kapıyı açtı. Sarışın, üçgen vücutlu, hazır ola geçmiş şoför, Hitler’in idealindeki erkekti. Omuz askısındaki tabancası, satılıkmış gibi göz önündeydi. Selamsız sabahsız arka koltuğa kuruldum.</p>

  <p>Akşamüstü şehir, henüz kurumamış bir suluboya tabloya benziyordu. Yol boyunca zihnimi toparlamaya uğraştım. Kafamın içinde maymunlar meydan savaşı yapmış, sonra da s.ktir olup gitmişlerdi sanki. Tümevarım ile tümdengelim arasında gidip geliyordum.</p>

  <p>Telefonum öttü: Fujer Fuji’den bir kısa mesaj: “Yarın buluşalım mı? Evetse 3 kere, hayırsa 27 kere çaldır.” Söylediği ve yazdığı her harf seks kokan, seks vaat ve talep eden bu seksi başbelası beni paranoyaklaştırıyor. Dominant pilice cevap yazmayı, “Evet” deyip onun kafesine girmeyi erteliyorum.</p>

  <p>Benekli atıyla Kadıköy sahilinde yaşayan ihtiyar Kızılderili teyzemiz Winema “İnsanlar, teneffüse çıkmış ölülerdir” derdi. Bu söz bizi hem sakinleştirir, hem de endişelendirirdi. Şimdi de duygularım göğsümün kemikten ızgarasında bayat bir karışık pizza gibi ısınıyordu.</p>

  <p>Masum Cici’nin yeraltı üssü Pakt’a vardık. Paulownia bahçesini geçtik. Amatör kundakçılara layık ahşap kulübeye girdik. Gizli asansöre bindik. -7. kata indik. Silahlı şoförün refakatinde, patronun ofisine yürüdüm. Masum Cici’ye “Beynime çip yerleştirdiğinizi öğrendiğimi fark ettiğinizi anlıyorum” der gibi bakarak “Merhaba” dedim.</p>

  <p>Zikzaklı bir tebessümle “Mevzuyu tatlıya bağlayacağız” diyerek masanın üzerinden elimi sıktı.</p>

  <p>Ondan şüphelenmek için polis olmam gerekmiyordu: “Öncelikle, çipin bütün fonksiyonlarını bilmek istiyorum. Yerimi tespit edebiliyor, telaffuzumu yönetiyorsunuz. Başka?”</p>

  <p>“O kadar.”</p>

  <p>“Duygularımı veya düşüncelerimi denetleyebiliyor musunuz?”</p>

  <p>“Hayır.”</p>

  <p>“Konuşmalarımı dinleyebildiğinizi... ”</p>

  <p>“Bu mümkün.”</p>

  <p>“Eee?..”</p>

  <p>“Daha önemli işlerimiz var. İlk iki gün konuşmalarınızı kaydettik. Konuşma hızı aralığı, kelime dağarcığı, telaffuz özellikleri ve birim zamandaki sözcük miktarıyla ilgili saptamalar için. Ve tabii yazarımız ifade tarzınıza uygun reklam metinleri üretebilsin diye. Sesleyeceğiniz reklamların, reklam kokmamasını sağlıyoruz. Size özel replikler yazılıyor.”</p>

  <p>“Yazar kim?”</p>

  <p>“Alper Camgüz.”</p>

  <p><span style="font-weight:bold;font-style:italic;">“Tatlı Rüyalar’m</span> müellifi mi?”</p>

  <p>“Evet.”</p>

  <p>“Gurur duydum. Beynimi benden daha iyi işleteceği kesin... Pekala, teklifiniz nedir?”</p>

  <p>Yarış arabasının navigasyon cihazı gibi hızlı hızlı konuşmaya başladı: “Sosyal statünüz, günde ortalama kaç kişiyle görüştüğünüz ve onların alım gücü reklamın sözcük cinsinden ölçülen birim fiyatını belirliyor. Günde kaç kelime reklam konuştuğunuza bakarak yevmiyenizi hesaplıyoruz. Siz D grubu bir modelsiniz Civan Bey. En yoksul tabakaya mensupsunuz. Sokakta yaşıyorsunuz. Geliriniz, rütbeniz, cazibeniz sıfır. Buna karşılık, yasadışı dövüşler sırasında dikkatleri üzerinizde topluyorsunuz. Maçlarınız yayınlanıyor. Dolayısıyla dövüşürken B sınıfı bir modele dönüşüyorsunuz. Yine de hiç kimsenin özenmediği, öykünmediği türde bir şampiyonsunuz. D grubundakilere yani en alttakilere günlük en fazla 3-4 reklam veriliyor. Reklamlar defalarca tekrarlanıyor. Normal bir şehirli erkek günde 11,4 kişiye yedi bin kelime söyler. Sizin ortalamanız ise sadece 2,5 muhataba üç yüz elli kelime...”</p>

  <p>“Öyleyse neden beni seçtiniz?”</p>

  <p>“Sistem test aşamasında. Arıza meydana gelebilir.” “Kafamdaki sürpriz yumurtadan civciv çıkabilir demek? Beynim patlarsa kimse umursamayacağı için buradayım, ha?”</p>

  <p>“Endişelenmeyin. Teknik açıdan hiçbir sorun yok. Sadece olası iletişim kazalarını önlemede ustalık kazanmayı gözetiyoruz.”</p>

  <p>“Kaç para alacağım?”</p>

  <p>Masadaki dosyanın sayfalarını çevirdi: “Ödeme, her ayın ilk iş günü banka hesabınıza yatırılacak. 600 dolar alacaksınız. Bu, Pakt’m ödediği asgari ücret. Eğer öğretmenliğe başlarsanız iş değişir.”</p>

  <p>“Ne kadar?”</p>

  <p>“Her hafta 20 ders vereceksiniz. Toplam 800 öğrenciyle muhatapsınız. Anlatıcı pozisyonundasınız. Reklam ve kelime sayıları artacak; birim ücret de öyle: 2000 dolar.”</p>

  <p>“Bana daha fazlası lazım.”</p>

  <p>“Öğretmenliğin yanı sıra bumfight turnuvasına katılırsanız...” “İmkansız. Öldüğümü sanıyorlar.”</p>

  <p>“Size kaç para gerekiyor?”</p>

  <p>“250 bin lira.”</p>

  <p>T</p>

  <p>“Bu meblağı ancak süper modellere verebiliriz.”</p>

  <p>“Liu Wen, Cintia Dicker, Irina Shaykhlislamova gibi mi?” [Kaynak: Çöp konteynırlarındaki life-style dergileri.]</p>

  <p>“Hayır. Bizimki görsel değil sözel anlamda süper model.” Dosyanın son sayfasına bakarak devam etti: “Aradığımız niteliklerin en üstün bileşkesi şu: Erkek. Alanında tek. Kendine özgü bir kostüm giyiyor. Özel günlerde başrol üstleniyor. İsmen veya simaen ülkede yüzde 90 oranında tanınıyor. Köklü ve kalıcı bir saygınlığa sahip. Ödül kazanmış. Ulusal medyada görünüyor. Kitlesel organizasyonlarda konuşmacı konumunda.”</p>

  <p>“İyi ama bu... Papa?!”</p>

  <p>“Haklısınız. O da Türk değil. Cumhurbaşkanı bile bu dokuz koşuldan sekizini karşılıyor.”</p>

  <p>“Benim süper model olmadığım çok açık. Olamayacağım da</p>

  <p>kesin.”</p>

  <p>“Doğru. Eğer bu özellikleri taşıyan birinin beynine bir aylığına çip yerleştirmemizi sağlarsanız, size 1 milyon dolar öderiz.”</p>

  <p>Yıllar süren saklambaç oyununda kaybolmuştum. Şu halimle, var olmayan şövalyenin izini süremezdim. Hiçlik ile yokluk arasındaki boşluğa gerili pamuk ipliğinde mahsur kalmış bir cambazdan farksızdım. Aptalların kovulduğu, akıllılarınsa istifa ettiği bir işe</p>

  <p>girmiştim...</p>

  <p>Pakt’ın sarışın şoförü, önüm sıra öyle ciddi bir yüz ifadesiyle ve kararlı adımlarla yürüyordu ki, kendini vurmaya gidiyor sanırdınız. Cadillac’ta yerlerimizi aldık. Eskimo mezarı suratlı kaptan beni dadaist Meşrutiyet Köyü’nden nihilist Cumhuriyet kentine apardı:</p>

  <p>Vınnnnnnn!</p>

  <p><a id="bookmark24"></a><span style="font-weight:bold;">Yağmalanmış kafa, gasp edilmiş ağız, çalınmış dil</span></p>

  <p>i &nbsp;&nbsp;&nbsp;Sana yalan söylemeyi, çalmayı ve ihaneti ben öğrettim!</p>

  <p>Böyle mi teşekkür ediyorsun?! Nankör!</p>

  <p><span style="font-weight:bold;">[MASSIMO CICC0NE, 1927-1971,</span> <span style="font-weight:bold;font-style:italic;">Şamatacı Aşüfte]</span></p>

  <p>Kaderin elektrikli süpürgesi tarafından çekiliyordum.</p>

  <p>Marmara Üniversitesi Eğitim ve Araştırma Hastanesi’nde doku grubu testi yaptırdım; sonucunu bir hafta sonra alacaktım. Ozan’a lösemi teşhisi dört sene önce konmuştu. Dul anne ile yetimi; onkoloji ve hematoloji klinikleri arasında mekik dokuyordu. Radyoterapi ve kemoterapiden şifa hasıl olmamıştı. Her hafta hemogram yapılıyor; lökosit [granülosit, lenfosit, monosit, eozinofil, bazofilj sayısı saptanıyordu. Kemik iliği nakli için donör bulunamamıştı. Uygun donör bulma ihtimali kırk binde birdi. Doktor, Nazlı Hilal’e “Kardeşlerin doku grubu uyum oranı yüzde otuz. Yeni bir çocuk doğursanız...” demişti. Ağabeyim çoktan öldüğünden, Ozan’m öz kardeşe kavuşması imkansızdı. Yeğenim, okuma yazma ve dört işlemi hastanedeki lösemililer sınıfında öğrenmişti. Minik bedeni, Şirin Baba’nın ecza dolabına dönmüştü. Neupogen enjeksiyonu sonrasında hastaneden birkaç günlüğüne ayrılabiliyordu.</p>

  <p>Hakkı L. Berfin’le mukavele imzaladım. Kesik Baş’ta öğretmenliğe başladım. 508 liralık sözleşme, Pakt’tan gelecek 3000 doların teminatıydı. Bir banka hesabı açtırdım. Masum Cici parayı peşin ödedi.</p>

  <p>Baharı müjdeleyen asit yağmurları, ışıklı fiberglas tabelaları yıkıyordu. Güneş, reklam filmlerinde parlayıp dönüyordu. Tüm radyolarda, sahtekar jingle korosunun melodik yalanları yükseliyordu.</p>

  <p>Beden eğitimi dersinde ben de öğrencilere reklam şarkıları eşliğinde kültürfizik yaptırıyordum: <span style="font-weight:bold;font-style:italic;">“Nat nat nat Çokonat! Bol bol fındık Çokonat Taze gofret Çokonat Fındık gofret çikolata! Çokonat’m lezzeti bambaşka! Çokonat!”</span></p>

  <p>Perende yerine Panasonic diyordum. Köprü kurmanın adı Do-ritos, elbaş amudu ise Apple’dı. Düz takla Dom Perignon, ters takla Çokoprens. Trombolin, Tobleron; minder, Kinder’di. Şınav, barfiks, mekik yerine de birtakım markalar geçmişti: Shiseido, Brabus, Mi-kimoto... “Nefes al!” komutunu “Nestle al” şeklinde veriyordum.</p>

  <p>“Danone meyveli yoğurt, Adidas eşofmanda leke bırakmaz!” diye haykırıyordum.</p>

  <p>Ders bitiminde tere batmış talebelere “Bir domuzu bile hayata küstürecek kokunuzdan kurtulmak için, Jagler deodorant!” diyordum.</p>

  <p>Bu dünyadan cennete endüstriyel ürün ihraç edilebilir mi? Düşünmeden konuşuyordum. Öğrencilerimi, belirsizliği espri sanmaya, zihinsel tıkanmaya sürüklüyordum: “Din dersine sıkı çalışın ki öldükten sonra da Algida yiyebilesiniz!”</p>

  <p>Takım ruhu kisvesinde, sürü psikolojisini körüklüyordum.</p>

  <p>Dilimi bir istismar mekanizmasının çarklarına kaptırmıştım.</p>

  <p>Çocuklar, derslerde kullandığım reklam jargonuna adapte olmuşlardı: “Hocam, sınavda Dom Perignon ile Çokoprens’i birlikte mi istiyorsunuz?”</p>

  <p>Beynim, Çernobil balonuydu. Ağzım lağım deltası. Her nefeste siyanojen klorür yayıyordum.</p>

  <p>Havuzdaki obez palyaço neşem, diğer öğretmenlerin Nazi somurtkanlığıyla tezat teşkil ediyordu.</p>

  <p>Yeğenimi yaşatmak için şerefimi piyasaya sürmüştüm. Anlıyordum ki iyi niyet ile masumiyetin alakası yok. Vicdan ile bilincin birbirinden kopmayacağı kavrayınca, dananın kuyruğu kopuyordu.</p>

  <p>Okul binasına tek sıra halinde giren öğrencilerin peşinden yürürken, “Öğretmenler, yeni nesil sizin eseriniz olacak” yazılı kirişteki Atatürk rölyefiyle göz göze geldim.</p>

  <p>Heyhat.</p>

  <p>Dürüstlüğü ancak en kavi hile namına, sadakati zinhar en tesirli ihanet uğruna, dostluğu bilhassa en kesif riya hatırına benimseyen güruh benim eserim olacaktı!</p>
</body>
</html>
