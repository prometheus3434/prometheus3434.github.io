<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center; font-size: medium; font-weight: normal;"><span style="font-weight: bold;">RUHİ MÜCERRET</span></p>

  <p style="text-align: center; font-size: medium; font-weight: normal;">Yalan, aptallaştırır; hakikat, delirtir Canlı bağlantı</p>

  <p style="text-align: center; font-size: medium; font-weight: normal;">Son nefesim yahut Cici cinayet</p>

  <p style="text-align: center; font-size: medium; font-weight: normal;"><a id="bookmark6"></a><span style="font-variant: small-caps;">[AYNİ vav]</span></p>

  <p style="text-align: center; font-size: medium; font-weight: normal;">Yaşam başka yerde.&nbsp;<span style="font-weight: bold;">[MILAN KUNDERA]</span></p>

  <p style="text-align: center; font-size: medium; font-weight: normal;">Ben bir başkasıdır.&nbsp;<span style="font-weight: bold;">[ARTHUR RIMBAUD]</span></p>

  <p style="text-align: center; font-size: medium; font-weight: normal;"><span style="font-weight: bold;"><br /></span></p>

  <h1><span style="font-weight: bold; text-indent: 2em;">Coca-Cola treni, Pepsi gemisine tosluyor!</span><br /></h1>

  <p>Rusya ve Amerika’dan fırlatılan birer toplu iğneyi Atlas Okyanusu’nun ortasında çarpıştırmak gibi bir şey bu!</p>

  <p><a id="bookmark8"></a><span style="font-weight:bold;">[ROLF-DIETER HEUER]</span></p>

  <p>“Hayat nasıl gidiyor?”</p>

  <p>“Yaşayan birine sor.”</p>

  <p>“Dün görüşemedik, nerelerdeydiniz?”</p>

  <p>“30 sene evvel bana ‘3 ay ömrünüz kaldı’ diyen doktorun cenaze merasimindeydim.”</p>

  <p>“Toprağı bol olsun.”</p>

  <p>Ruhi Bey’le Haydarpaşa rıhtımındaki çay bahçesinde oturuyorduk. Mendirekte sıralanmış martı komitesi, İskandinav aksanıy-la ciyaklıyordu. Meczup karabataklar, su balesi takımı gibi denizin naylonumsu karanlığına dalıp çıkıyorlardı.</p>

  <p>“Kafi, Ruhi Bey, şeker çoktan eridi, için artık.”</p>

  <p>“Yapabildiğim tek spor bu: Çay karıştırmak.”</p>

  <p>“Kendinize haksızlık etmeyin efendim, gayet dinçsiniz.” Soğumuş çayı art arda üç yudumda içti: “Benim... avcının emanet ettiği tüfeğe gözü gibi bakan geyikten ne farkım var Allah aşkına Avni Bey?”</p>

  <p>“Siz hâlâ avcısınız mirim. Kurt kocasa da huyu değişmez.” “Kim 100 yaşında olmak ister ki?” diye mızıldandı.</p>

  <p>“99 yaşındakiler” dedim.</p>

  <p>Garson, boş bardakları alırken sordu: “Başka bir arzunuz?”</p>

  <p>Parmak kaldırdım: “Bir... Coca-Cola alayım.”</p>

  <p>Ruhi Mücerret, son arzusunu kararlaştıran mahkum edasıyla sordu: “Ilık Pepsi var mı?”</p>

  <p>Garson, her türlü aksaklığa anında ayak uydurmayı öğrenmişti: “İsterseniz şişeyi fırında biraz ısıtayım?”</p>

  <p>“Makbule geçer.”</p>

  <p>Ruhi Bey, fi tarihinde Haydarpaşa Garı’nm gece bekçisiymiş. Arada bir uğrarız buraya. Gar Müdiresi Zehra Hanım gelir, ihtiramda bulunur. Gar personeli Ruhi Bey’i hoş tutar, saygıda kusur etmezler. Her ne kadar kimseye görünmemeye çalışsak da, bazen deniz feneri, bazen de kaya tuzu gibi parlayan sakallarımız göz alır.</p>

  <p>Çay bahçesini çevreleyen lamba direklerine monte edilmiş hoparlörlerden Güzin - Baha İkilisinin <span style="font-style:italic;">Gençlik Başımda Duman</span> şarkısı duyuluyor:</p>

  <p><span style="font-style:italic;">“Aşk bahçemi süsleyen inci çiçeği misin?</span></p>

  <p><span style="font-style:italic;">Gecemi aydınlatan ateş böceği misin?..”</span></p>

  <p>“Bu yeni şarkıları seviyorum” diyorum. Cümle ağzımdan çıktığı anda, şarkının 30 yıllık olduğunu fark ediyorum.</p>

  <p>“Benim bu şarkıyı hiç duymamam gerekirdi Avni Bey... Sizin tevellüt kaçtı?”</p>

  <p>“1339 senesinin Rabiulevvel ayında gelmişim dünyaya.” Garson, Pepsi’yi ve Coca-Cola’yı masaya kondurup tüydü. “Yani, miladi 1920 midir?”</p>

  <p>“Tam üstüne bastınız.”</p>

  <p>“Sen doğduğunda ben çoktan şahadet şerbetini içmiş olmalıydım. Burada böyle karşılıklı meşrubat içmemiz hayra alamet değil. Asla evlenmemeliydim. Evlatlarımın ölümünü görmemeliydim. Aynaya baktığımda ödüm patlıyor.”</p>

  <p>“O niye Ruhi Bey?”</p>

  <p>“Çünkü ben bir kıyamet alametiyim.”</p>

  <p>O anda “Vuuuuuuup!” bir vapur düdüğü duyuldu. “Aaa? Ruhi Bey, bakın! Pepsi gemisi!”</p>

  <p>“Pepsi gemisi mi?” Ruhi Mücerret dönüp arkasına baktı. Pepsi renklerine boyanmış gemi, iskeleye yanaşıyordu. Bacası, kocaman Pepsi şişesi şeklindeydi. Şişenin ağzından duman yükseliyordu. Yolcuların tümü Pepsi kostümleri giymişti. Etraftaki sesleri bastıran Pepsi şarkısı eşliğinde dans ediyorlardı. Güverte, sizce de kızları podyuma nazaran daha alımlı göstermiyor mu? İskelenin berisinde kameralar ve renkli mikrofonlarıyla tv muhabirleri yayma başlamıştı. Anlaşılan, Pepsi yolcuları arasında kimi pop starlar bulunuyordu.</p>

  <p>Ruhi Bey elindeki şişeyi kaldırarak gemiyi selamladı. Bir anlık tereddütten sonra ben de kola şişesini kaldırıp Ruhi Bey’inkiyle tokuşturdum. Her ne kadar 22 senedir ağzıma içki sürmesem de ben bir alkoliğim.</p>

  <p>“Nasıl? Gemiyi beğendiniz mi?”</p>

  <p>“Biz de binsek mi Avni Bey, ne dersin?” Yaşlılık ikinci çocukluktur derler ya, harbiden öyle.</p>

  <p>“Pek tabii.” Garsona seslendim: “Delikanlı, borcumuz ne kadar?!”</p>

  <p>Ağır ağır doğrulduk. İkimiz de hayranlıkla gemiye bakıyorduk. Gözlerimiz kamaşmıştı.</p>

  <p>İşte tam o anda gar binasından vahşi bir gürültü koptu! Gorrrrrrrrrrrrr!!! Bir yolcu treni mermer zemini yararak uçtu!</p>

  <p>Kırmızı renkli, vagonları kola kutusu şeklindeki trenin üzerinde devasa harflerle “Coca-Cola <span style="font-style:italic;">Hayatın tadı</span>” yazılıydı. Bu metalik cümle alev alarak havalandı ve iskele binasının çatısını parçalayıp “Gümmm!” diye Pepsi gemisine tosladı. Tepedeki şişe tuzla buz oldu! Trenin lokomotifi dalgakırana çakıldı! Bir saniye içinde muazzam bir yangın başladı. Kapkara bir duman köpürüp kabararak göğe yükseliyordu. Şarkılar susmuştu. Canhıraş çığlıkların ardı arkası kesilmiyordu. İnsanlar mahşer meydanındaki gölgeler gibi kaçışıyordu. Ruhi Mücerret ve ben zımbalanan karton gibi kalakalmıştık. Geminin üst güvertesinden kana bulanmış cesetler saçılıyordu. Kameralar kayıttaydı. Rıhtımdaki mütevazı sefamız, kaotik bir felakete dönüşmüştü. Parçalanan tren penceresinden fırlayan bir kelle yerden sekip yuvarlanarak Ruhi Bey’in ayağına çarptı! Bir kamera, kelleyi takip ederken bize çevrildi. Ruhi Mücerret’i kolundan tutup geriye çektim. Yavaş yavaş uzaklaşıyorduk. Deniz bile tutuşmuştu. Bir patlama duyuldu. BUM! Yanık metal kıymıkları konfeti gibi yağdı. Gemi yolcuları haşlanırken, trendekiler kavruluyordu. Yanımızdan geçen bir köpek, havlayarak olayı protesto ediyordu. POF! Köpeğin kafasına pişmiş bir martı düştü! Gar binasının köşesinden dönerken son defa facia manzarasına baktım. Gemi ve tren enkazlarının üzerinde polis helikopterleri uçuşuyordu. Gar Müdiresi Zehra Za-rifoğlu dışarıdaki merdivenlerde sırma saçlarını yolarken haykırıyordu: “Coca-Colaaaaa! Kazananların içeceğiiiiiii!!!” Galiba yanlış duymuştum. İhtiyarlık. Köşeyi döndüğümüzde itfaiye, ambulans ve polis araçlarından oluşan bir konvoyla karşılaştık. Sirenler birbirine karışıyordu.</p>

  <p>Bir müddet yürüdük. Birbirimizin sesini duyabileceğimiz kadar uzaklaştıktan sonra Ruhi Mücerret ağzını kulağıma yaklaştırdı: “Şimdi anladın mı neden ölmek istediğimi?”</p>

  <p>Kimileri kaderce mimlenmiştir. Ruhi Mücerret, onlardan biriydi.</p>

  <p><a id="bookmark9"></a>[RUHİ MÜCERRET]</p>

  <p>Hangi yakın zamanda öleceğim kim bilir. <span style="font-weight:bold;">[ARABESK ŞARKI]</span></p>

  <p>Kim bilir belki yarın, belki yarından da yakın, <span style="font-weight:bold;">[MEHMET AKİF ERSOY,</span> <span style="font-weight:bold;font-style:italic;">İstiklal Marşı]</span></p>

  <p><br /></p>

  <p><a id="bookmark10"></a><span style="font-weight:bold;">Azrail’in penaltıları</span></p>

  <p>‘O güzel ismini son nefesimde / Anıp da bahtiyar ölmek isterim’ <span style="font-weight:bold;">[RIZA TEVFİK BÖLÜKBAŞI, 1869-1949]</span></p>

  <p>100 yaş bunalımı nedir bilir misiniz?</p>

  <p>Ergenlik sorunlarına benzemez. Hoplayıp zıplayarak yatıştırı-lamaz.</p>

  <p>30 yaş depresyonundan tamamiyle farklıdır. Muğlak bir iltifatla [“Kilo mu verdin?”! dağılmaz.</p>

  <p>Orta yaş kriziyle karıştırılmamalıdır. ‘İkinci bahar’ tesellilerinden yoksundur.</p>

  <p>Zaman daima aleyhimize işler. Fakat benim yaşımdaysanız, her nefes bir muharebe tadı verir. Gençlerin tabiriyle ‘uzatmaları oynuyorum’: Azrail’in penaltılarından kaçını daha kurtarabilirim?</p>

  <p>Yine de, geleceği değiştirmeye çalışmam. Onun şimdiki halini seviyorum.</p>

  <p><a id="bookmark11"></a><span style="font-weight:bold;">Savaşın birebir tekrarı</span></p>

  <p>Yaralarım üstünkörü sarılarak yeniden savaş alanına gönderildim. Ve hâlâ buradayım.</p>

  <p><a id="bookmark12"></a><span style="font-weight:bold;">[ESPIRITO ZELEZA, 1877-1941,</span> <span style="font-weight:bold;font-style:italic;">Kanlı Çoraplar]</span></p>

  <p>1919 baharına kelebekler, çiçekler, kuşlar dahil değildi.</p>

  <p>İngilizler, mutfaklarımızdaki ekmek bıçaklarına varıncaya, silah namına ne varsa toplamışlardı. Sokağa çıkmayı yasaklamışlardı. Dükkanlara kilit vurulmuştu. Çarşılarda etler, meyveler çürüyordu. Antep şehri uğultular eşliğinde paslanıyordu.</p>

  <p>Ekim ’ de Antep’ten çekilen îngilizler, Fransızlara şans öpücüğü vermişti. Nöbet değiştiren cellat çifti.</p>

  <p>Ermeni aromalı Fransız birlikleri, mezbahada işe başlamış çakallara benziyordu. Salyaları lağım gibi akıyordu...</p>

  <p>Cehennemin çıkış kapısını bulmaya çalışıyorduk. Mermi kovanları ayaklarıma batıyordu. Antep’i kesif bir barut dumanı kaplamıştı.</p>

  <p>Fransız askerler, tam 11 ay boyunca yangını körüklediler. 70 bin kurşun, korlaşmış demir dikenleri saçtılar üstümüze...</p>

  <p>Kışın göğün gürültüsüne, düşman topları laf yetiştiriyordu. Kar; mazot ve kanla karışık yağıyordu. Soğuktan, kurtların bile ayakları uyuşmuştu.</p>

  <p>Savaşın eşiğinde halkın nabzı hızlanır. Namluların, süngülerin hizasmdaydık. Aşklar inkıtaa uğramıştı. Düğünler iptal edilmişti. Yemekler zehir zıkkım olmuştu. Mektepler, işyerleri, tarlalar boşalmıştı...</p>

  <p>Mehmet Kamil adında 10-12 yaşında bir çocuk, annesiyle birlikte fırından ekmek almış eve dönüyormuş. Üniformalı iki sarhoş,</p>

  <p>kadıncağıza musallat olmuş. Feracesini yırtmaya kalkışmışlar. Kamil, yerden taş alıp ırz düşmanı Fransızlara fırlatmış. Çocuğu oracıkta, annesinin gözleri önünde süngülemişler!..</p>

  <p>Milletin sabrı taşmıştı, lâkin eli kolu bağlıydı.</p>

  <p>İmam Mehmet, zengin bir aileye mensuptu. Savaşçı ruhluydu. Şövalyeden dayanıklı, samur ay dan hızlı.</p>

  <p>Şahin Bey namıyla maruf Mehmet Sait, Kuvayı Milliye’nin reislerindendi. Adamlarıyla birlikte Kilis - Antep yolunu kapattı. Fransız kumandana gönderdiği kısa mektupta <span style="font-style:italic;">“Namus ve hürriyet için ölüme atılmak bize Ağustos sıcağında soğuk su içmekten daha tatlı gelir. Sizler canı kıymetli insanlarsınız. Çatmayınız bize</span>” yazmıştı. Bunlar, 1,5 ay sonra düşman kurşunuyla vurulacak, 29 yaşında bir adamın sözleriydi.</p>

  <p>Mart’ta binlerce Fransız askeri hücuma geçti. Biz de Kızılbu-run tepelerinde Şahin Bey komutasında mukavemet ettik. Üstümüze top mermileri yağıyordu. Siperde mahsur kalmıştık. Şahin Bey’in atı mermilerden ürkmüş, adım atamıyordu. Attan atlayıp, Azrail’in arkasında mevzilenmiş düşmana doğru koşmaya başladı. Mutlaka bir bildiği vardı.</p>

  <p>Güllelerle dövülen toprak, hırçın bir deniz gibi dalgalanıyordu.</p>

  <p>Kıvılcımlar saçan bir fırtınanın ortasmdaydık.</p>

  <p>Harp, insanı sersemletir.</p>

  <p>Nabzımız tüfeklerde atıyordu.</p>

  <p>Tüfekler, kollarımızın dışarıya uğramış kemikleriydi sanki.</p>

  <p>Açlıktan dermanımız kesilmişti. Yine de, cayır cayır yanarak üstümüze devrilen gök kubbeyi süngülerle durdurmaya çalışıyorduk.</p>

  <p>1920’nin 2 Nisan sabahı, Bostancık’ta konaklamış Fransız kıtalarına hücum ettik.</p>

  <p>15 yaşındaydım.</p>

  <p>O kargaşada Albay Andrea’nın kaldığı konağa, yatak odasının arka penceresinden süzülüverdim. Komutanı vurursam işlerin düzelebileceğim düşünüyordum. Gelgelelim tüfeğimde kurşun yoktu. İçeriden ayak sesleri geliyordu. Şaşaalı karyolaya bırakılmış parlak bir tüfek gözüme çarptı: 1916 model bir Berthier MLE... Yavaşça yaklaşıp sessizce aldım. Metal akşamı altın kaplamaydı. Bu göz kamaştırıcı ganimeti incelerken kendi tüfeğim elimden kayıp düştü. Nöbetçi askerlerden biri koşarak içeri daldı. Berthier’yi doğrultup tetiği çektim. Iskaladım, fakat nöbetçi yine de sırtüstü devrildi.</p>

  <p>İki elimde iki tüfek, pencereden atlayıp tabanları yağladım.</p>

  <p>Arkamdan en az 10 el ateş edildi. Ağaçların arasından koşarak çok şükür sağ salim tepeyi aştım.</p>

  <p>Albay Andrea’nın tüfeğini, şarjöründe kalan 4 mermiyi çıkardıktan sonra, kat kat bezlere sarıp evimizin bahçesine gömdüm.</p>

  <p>Aklımdan tam olarak ne geçiyordu bilmiyorum.</p>

  <p>Harp bir cinayet turnuvası havasında sürüyordu.</p>

  <p>Şehrin dört bir yanma saçılmış cesetlerin üstünde kargalar sekiyordu.</p>

  <p>Yanımda biri vurulunca sıçrayan kan yüzüme sıcak lekeler halinde yapışıyordu.</p>

  <p>Bir mermi sol omzumu parçalayıp geçti.</p>

  <p>Her şey yanıyordu, nereye baksan, elini neye atsan kirli, siyah bir duman yükseliyordu.</p>

  <p>Et parçaları çamurun, kan ise su birikintilerinin içinde eriyordu. Toprak kanımızı emiyordu, sonra da etlerimizi ve kemiklerimizi çiğneyip yutuyordu.</p>

  <p>28 Mart 1920... Şahin Bey’in naaşı, Elmalı Köprüsü’nün orada bulundu.</p>

  <p>10 bin evin 8 bini delik deşik, paramparça olmuştu.</p>

  <p>Şehir bir enkaz galerisine, ağıt antolojisine dönmüştü.</p>

  <p>Her şey ya çok sıcak ya da çok soğuktu. Yanmakla donmak arasında gidip geliyorduk.</p>

  <p>Uykusuzluktan gözlerimizin çevresi kararmıştı.</p>

  <p>Deliksiz bir uyku çekmek istiyorduk, fakat ölmekten korkuyorduk. Uyanık olmaksa kabus görmek demekti.</p>

  <p>Aylar süren Fransız kuşatmasına, tehditlere ve had safhaya ulaşan açlığa rağmen Antep şehri direniyordu.</p>

  <p>Kuşatma yer yer huruç hareketleriyle yarıldı.</p>

  <p>Ne çare ki 9 Şubat 1921 günü saat 10’da Antep, Fransızlara teslim oldu.</p>

  <p>Kanatlarımız kırılmış, boynumuz bükülmüştü. Büyük Millet Meclisi’nde çıkarılan bir kanunla, şehrin adı ‘Gaziayıntab’a çevrildi.</p>

  <p>Yas ve hınç dolu 10 ay sonra, 25 Aralık günü işte Türk ordusu şehre giriyor.</p>

  <p>Şehitlerimizle o gün helalleştik.</p>

  <p>Omzumdaki yara nihayet kabuk bağladı. Sırtımda üniformam, marşlar eşliğinde tabancamı çekiyorum ve gökyüzüne üç el ateş ediyorum. Solgun kış güneşi parlamaya başlıyor.</p>

  <p>Ve alkışlar!..</p>

  <p>Tribünlerdeki binlerce kişi beni alkışlıyor.</p>

  <p>Antep’in kurtuluşunun 84. yıldönümü kutlama töreninde, tenimde ve ruhumda yaralar açmış savaş; besili atlar, oyuncak silahlar ve sıhhatli süvarilerle tekrarlanıyor.</p>

  <p><span style="font-weight:bold;">#</span></p>

  <p>Bendeniz, Ruhi Mücerret. Yaşayan son İstiklal Harbi gazisiyim. Tarihin dikiz aynasındaki canlı tek siluet. Tam 100 yaşındayım. Yani, elinizdeki kitap bitmeden kozalak mahallesine taşınmış olacağım. Ve mezar taşıma <span style="font-style:italic;">“Sizi ayakta karşılayamadığım için özür dilerim”</span> yazdıracağım.</p>

  <p>1985’ten beri, Türkiye’nin dört bir yanında kurtuluş günü törenlerine katılıyorum. Senenin 11 ayı memleketi geziyorum. Mayıs’ta tatil. Pozantı [Adana] ve Gölköy [Ordu] hariç hiçbir şehrimiz, düşman işgalinden Mayıs’ta kurtulmamış. İstanbul yahut Ankara’daki 19 Mayıs, 23 Nisan, 29 Ekim kutlamalarında da boy gösteriyorum.</p>

  <p>Temsilî muharebelerde İtalyanlar, Fransızlar, İngilizler, Yunanlara kurşun sıkıyorum. Tıpkı 85 sene önce olduğu gibi. İstiklal Harbi benim için devam ediyor. Üniformam üstümde, madalyam göğsümde, tabancam elimde. Düşman her gün saldırıyor. Ben her gün mukavemet ediyorum. Cepheden cepheye, zaferden zafere koşuyorum.</p>

  <p>İstiklal Harbi gazileri birer birer Hakk’ın rahmetine kavuştu. Ben tek kaldım. Savaşın tüm mesuliyeti benim omuzlarıma bindi. Temsilî muharebeler ile hakiki harp zihnimde birbirine karışıyor artık. Ziyadesiyle ihtiyarladım. Rüyalarımda da düşmana mukavemet ediyorum: Tuhaf, rüyada asla 100 yaşında olmuyorum; uykuya dalınca 20, 30, bilemedin 40Tarıma geri dönüyorum. Harbin hakikisi de, temsili de, rüyası da canımı yakıyor.</p>

  <p>3 Ocak’ta Mersin’e gidiyorum. Senenin üçüncü günü başlıyor istiklal maratonu.</p>

  <p>Bakınız, benim savaş takvimim şöyle:</p>

  <table border="1">
    <tr>
      <td>
        <p><span style="font-weight:bold;">ŞEHİR</span></p>
      </td>

      <td>
        <p><span style="font-weight:bold;">KURTULUŞ GÜNÜ</span></p>
      </td>
    </tr>

    <tr>
      <td>
        <p>Mersin</p>
      </td>

      <td>
        <p>3 Ocak</p>
      </td>
    </tr>

    <tr>
      <td>
        <p>Adana</p>
      </td>

      <td>
        <p>5 Ocak</p>
      </td>
    </tr>

    <tr>
      <td>
        <p>Kahramanmaraş</p>
      </td>

      <td>
        <p>11 Şubat</p>
      </td>
    </tr>

    <tr>
      <td>
        <p>Erzincan</p>
      </td>

      <td>
        <p>13 Şubat</p>
      </td>
    </tr>

    <tr>
      <td>
        <p>Gümüşhane</p>
      </td>

      <td>
        <p>15 Şubat</p>
      </td>
    </tr>

    <tr>
      <td>
        <p>Bayburt</p>
      </td>

      <td>
        <p>21 Şubat</p>
      </td>
    </tr>

    <tr>
      <td>
        <p>Ardahan</p>
      </td>

      <td>
        <p>23 Şubat</p>
      </td>
    </tr>

    <tr>
      <td>
        <p>Trabzon</p>
      </td>

      <td>
        <p>24 Şubat</p>
      </td>
    </tr>

    <tr>
      <td>
        <p>Rize</p>
      </td>

      <td>
        <p>2 Mart</p>
      </td>
    </tr>

    <tr>
      <td>
        <p>Artvin</p>
      </td>

      <td>
        <p>7 Mart</p>
      </td>
    </tr>

    <tr>
      <td>
        <p>Erzurum</p>
      </td>

      <td>
        <p>12 Mart</p>
      </td>
    </tr>

    <tr>
      <td>
        <p>Van</p>
      </td>

      <td>
        <p>2 Nisan</p>
      </td>
    </tr>

    <tr>
      <td>
        <p>Şanlıurfa</p>
      </td>

      <td>
        <p>11 Nisan</p>
      </td>
    </tr>

    <tr>
      <td>
        <p>Ağrı</p>
      </td>

      <td>
        <p>15 Nisan</p>
      </td>
    </tr>

    <tr>
      <td>
        <p>Hakkari</p>
      </td>

      <td>
        <p>22 Nisan</p>
      </td>
    </tr>

    <tr>
      <td>
        <p>Muş</p>
      </td>

      <td>
        <p>30 Nisan</p>
      </td>
    </tr>

    <tr>
      <td>
        <p>Adapazarı</p>
      </td>

      <td>
        <p>21 Haziran</p>
      </td>
    </tr>

    <tr>
      <td>
        <p>Zonguldak</p>
      </td>

      <td>
        <p>21 Haziran</p>
      </td>
    </tr>

    <tr>
      <td>
        <p>İzmit</p>
      </td>

      <td>
        <p>28 Haziran</p>
      </td>
    </tr>

    <tr>
      <td>
        <p>Yalova</p>
      </td>

      <td>
        <p>19 Temmuz</p>
      </td>
    </tr>

    <tr>
      <td>
        <p>Hatay</p>
      </td>

      <td>
        <p>23 Temmuz</p>
      </td>
    </tr>

    <tr>
      <td>
        <p>Bitlis</p>
      </td>

      <td>
        <p>8 Ağustos</p>
      </td>
    </tr>

    <tr>
      <td>
        <p>Afyon</p>
      </td>

      <td>
        <p>27 Ağustos</p>
      </td>
    </tr>

    <tr>
      <td>
        <p>Kütahya</p>
      </td>

      <td>
        <p>30 Ağustos</p>
      </td>
    </tr>

    <tr>
      <td>
        <p>Uşak</p>
      </td>

      <td>
        <p>1 Eylül</p>
      </td>
    </tr>
  </table>

  <table border="1">
    <tr>
      <td>
        <p>Eskişehir</p>
      </td>

      <td>
        <p>2 Eylül</p>
      </td>
    </tr>

    <tr>
      <td>
        <p>Bilecik</p>
      </td>

      <td>
        <p>6 Eylül</p>
      </td>
    </tr>

    <tr>
      <td>
        <p>Balıkesir</p>
      </td>

      <td>
        <p>6 Eylül</p>
      </td>
    </tr>

    <tr>
      <td>
        <p>Aydın</p>
      </td>

      <td>
        <p>7 Eylül</p>
      </td>
    </tr>

    <tr>
      <td>
        <p>Manisa</p>
      </td>

      <td>
        <p>8 Eylül</p>
      </td>
    </tr>

    <tr>
      <td>
        <p>İzmir</p>
      </td>

      <td>
        <p>9 Eylül</p>
      </td>
    </tr>

    <tr>
      <td>
        <p>Bursa</p>
      </td>

      <td>
        <p>11 Eylül</p>
      </td>
    </tr>

    <tr>
      <td>
        <p>İstanbul</p>
      </td>

      <td>
        <p>6 Ekim</p>
      </td>
    </tr>

    <tr>
      <td>
        <p>Kars</p>
      </td>

      <td>
        <p>30 Ekim</p>
      </td>
    </tr>

    <tr>
      <td>
        <p>Kırklareli</p>
      </td>

      <td>
        <p>10 Kasım</p>
      </td>
    </tr>

    <tr>
      <td>
        <p>Tekirdağ</p>
      </td>

      <td>
        <p>13 Kasım</p>
      </td>
    </tr>

    <tr>
      <td>
        <p>İğdır</p>
      </td>

      <td>
        <p>14 Kasım</p>
      </td>
    </tr>

    <tr>
      <td>
        <p>Mardin</p>
      </td>

      <td>
        <p>21 Kasım</p>
      </td>
    </tr>

    <tr>
      <td>
        <p>Edirne</p>
      </td>

      <td>
        <p>25 Kasım</p>
      </td>
    </tr>

    <tr>
      <td>
        <p>Gaziantep</p>
      </td>

      <td>
        <p>25 Aralık</p>
      </td>
    </tr>
  </table>

  <p>En son, doğduğum şehre, Gaziantep’e gidiyorum.</p>

  <p>Kurtuluş günleri çakışan yahut birbirine uzak mesafede olup da bir-iki gün arayla kurtulmuş şehirlerimizin hepsine yetişemiyorum. Böyle durumlarda kendimi 400 yaşında hissediyorum.</p>

  <p>Milyonlarca insanın çarpıştığı savaştan geriye kalan tek askerim.</p>

  <p>Komutanlar öldü. Subaylar, erler öldü. Savaşta cepheye mermi taşıyan kadınlar, yas tutan anneler, babalar, dul kalan gelinler... öldü.</p>

  <p>Bıyıkları yeni terlemiş bir çocuk olarak katıldığım İstiklal Harbi’nin yegane kumandanı da, neferi de benim şimdi.</p>

  <p>Memleket sathına yayılmış olan savaş küçüle küçüle benim hafızama kadar geriledi, münferit bir vaka haline geldi.</p>

  <p><a id="bookmark13"></a><span style="font-weight:bold;">Ruhu, henüz sağlıklıyken teslim etmek</span></p>

  <p>Ben Ruhi Bey, nasıl olan Ruhi Bey Nasılım</p>

  <p><a id="bookmark14"></a><span style="font-weight:bold;">[EDİP CANSEVER, 1928-1986]</span></p>

  <p>Öldüğüm günden sonraki bir zamana ışınlanmış gibiyim.</p>

  <p>İçinde yaşadığı ormandan daha yaşlı bir fil gibi.</p>

  <p>Gittiğim şehirlerde beni valiler, kaymakamlar, belediye baş-kanları karşılıyor. “Ruhi Bey” diyorlar “maşallah turp gibisin. En fazla 60 gösteriyorsun. Gençsin daha, sen hepimizi gömersin.”</p>

  <p>[Yaşlanmanın bir iyi tarafı da, haşerelerden asla rahatsız olmamaktır.]</p>

  <p>Ben de onların bu pembe yalanlarına mukabil, şaka yollu “Hayatın en zor kısmı ilk 100 yıldır” diyorum.</p>

  <p>Gelgelelim, artık kimseleri gömmek istemiyorum. Mezarlıklara dolu gidip boş dönmekten yıldım. Benden sonra doğmuş insanların benden önce ölmelerine alışamıyorum.</p>

  <p>Karım Naciye ki aramızda 1 yaş var, 25 sene evvel vefat etti. Bir gece uyandım ki karıcığım gitmiş, yerine bir ceset gelmiş.</p>

  <p>Büyük oğlum Recep’i, kızım Cevriye’yi ahirete kendi ellerimle uğurladım.</p>

  <p>En son, küçük oğlum Mecit’i kaybettim. Bebeğim daha 73’ün-deydi!..</p>

  <p>Şöyle oluyor: Hep beraber babamı gömüyoruz, sonra annemi, sonra ağabeylerimi, sonra ablalarımı, sonra kardeşlerimi, sonra bacılarımı, sonra karımı, sonra büyük oğlumu, sonra kızımı, sonra küçük oğlumu... Ailemin fertleri tek tek kara toprağa girerek eksiliyor. Ben satranç tahtasındaki boyu devrilesi şah misali orada öylece dikiliyorum. Cenaze namazı kılmak sanki bana farz-ı ayın. Cesetlerle dolu, yanan bir uçağın yaralı pilotu gibiyim.</p>

  <p>Mecit’in cenazesinde herkes, gelinim, torunlarım, torunlarımın çocukları, torunlarımın torunları suratıma şaşkın ve küskün bir ifadeyle bakıyorlar. İçlerinden “Bizi de mi gömeceksin, sen ne biçim adamsın?” diyorlar herhalde. Haklılar. Mahcubum. Gasilhane, teneşir, kefen, musalla, tabut, mezar asıl bana yakışır, biliyorum. Okunan bunca cenaze duası, Fatihalar, Yasinler benim ruhuma üflen-meli. Mezar taşlarına baktıkça kendimi seri katil gibi hissediyorum. Mezarlık dönüşü, en yakınlarımı geride bırakmakla ayıp ettiğim duygusuna kapılıyorum. Düğününe gittiğim herkesin cenazesine de gittim. Birçok ölünün bebekliğini, hatta doğumunu hatırlıyorum. Dün mama isteyenler, şimdi börtü böceğe ziyafet oldu. Anne karnından mezara varan yolun trafik polisi gibiyim. Benden yaşça küçük nice akrabamın, ahbabımın sessiz sedasız çürüdüğü kabristana ait olduğumu biliyorum. Ruhumun bedenimle, bedenimin bu dünyayla vedalaşma vakti geçmedi mi?</p>

  <p>Tamam, ölenle ölünmüyor. Lâkin yaşayanla da yaşanılmıyor. Ben hayattayım diye, evlatlarım bana eşlik etmiyor.</p>

  <p>İstiklal Harbi’nden sağ çıktım fakat benim ruhumun da kurtuluşa ermesi gerekmez mi?</p>

  <p>Yaşayan herkesle aramda bir soğuk savaş var adeta. Psikolojik harp. Torunlarımdan daha uzun yaşamayı yüreğim kaldırmaz. Her ne kadar onlar benden uzak dursalar, millî bayramlarda hatırımı sormadıkları gibi, dinî bayramlarda bile ayaküstü uğrayıp kaçsalar da... Bu kronik rekabette ben onlardan yanayım. Zira benim ruh sağlığım da ruhumu teslim etmeme bağlı.</p>

  <p>Ölüm karşısında herkes acemidir; ben de öyleyim. Hâlâ hayattasınız aziz okur, şansınız var: Acemi şansı.</p>

  <p><a id="bookmark15"></a><span style="font-weight:bold;">Geçmişte kalan her şey kısa sürmüş demektir</span></p>

  <p>Uzadıkça kısalan şey nedir?</p>

  <p>Ömürdür,</p>

  <p><a id="bookmark16"></a><span style="font-weight:bold;">[ABDÜLHAK HAMİD TARHAN, 1852-1937]</span></p>

  <p>Babam, annemi kumarda kazanmış.</p>

  <p>Barbut oyununda, fincanın içindeki zarları sallamış, kırmızı çuhanın üzerine düşeş atmış ve annemi almış.</p>

  <p>Demek ki babam dayımı soyup soğana çevirince, o da son olarak öz bacısını sürmüş masaya.</p>

  <p>Tesadüf, talih ve bahtsızlık... hepsi kaderin şubeleridir.</p>

  <p>Mazideki kederleri hatırlamanın sağlayacağı koruma, unutmanın getireceği huzurun yanında bir hiçtir. Lâkin aklın forsu hafızaya sökmez.</p>

  <p>Annem, babamın ikinci karısıydı.</p>

  <p>5 yaşımdan itibaren tarlada yonca bağlamaya, dağda koyun gütmeye başladım.</p>

  <p>Sıbyan mektebinde okudum. Tam rüşdiyeye kaydolacaktım ki Birinci Cihan Harbi patladı.</p>

  <p>Baş validem yani pederin ilk hanımı, kumasına yani anneme pek de şefkat nazarıyla bakmıyordu sanırım. 65 milyon insan birbirini öldürmek için çatışmaya girince, bizim ailedeki husumet ortadan kalktı. Felaketler belanın yanında mutlaka uğur da getirir.</p>

  <p>5 senelik cinai tantanadan sonra benim savaşım, İstiklal Harbi baş gösterdi.</p>

  <p>15 yaşındaydım. Naciye’yle yeni evlenmiştim. Kızcağız yetimdi. Bize sığınmıştı. Babam da ikimizi nikahlayıverdi. Bugün olsa sapık derler. Ben de gazete okuyorum. O zaman çok takdir etmişlerdi. Gerçi ne düğün dernek kuruldu, ne de zifafa girdik. Biz karı-koca ilan edildiğimiz sırada seferberlik de ilan edildi.</p>

  <p>Cepheye gittim. Nefer olarak. Rütbem, zeka gerektirmiyordu. Diğer tüm askerî rütbeler gibi.</p>

  <p>Harpte yaralandım. Sol omzum paramparça oldu. Eve döndüm. Karımla yatağa ilkin o yaralı halimle girdim. Her neyse.</p>

  <p>Azami derecede itaatkar bir kadındı Naciye. Bense asla emir vermezdim. Aile saadetinin uçucu terkibi.</p>

  <p>Babam, savaş sırasında eceliyle öldü. Şehit olması işten değildi fakat nasipte yokmuş.</p>

  <p>Savaştan sonra ortalık yatışınca, iki üvey ağabeyim mal mülk kavgasına tutuştular.</p>

  <p>Ben de Cevriye’ye hamile Naciye’yi ve oğlum Recep’i alıp İstanbul’a göçtüm. Sene 1925... Hatırı sayılır bir tedarikimiz yok. Bir tek üzerinde “Nasrun min Allahi ve fethun garîb” yazılı, kırmızı İstiklal Madalyam var. Bir de Albay Andrea’dan kaptığım altın kaplamalı Berthier MLE tüfek.</p>

  <p>Muhtelif muhitlerde inşaatlarda çalıştım. Bir müddet Galata’da hamallık yaptım. Cevriye’den sonra Mecit doğdu. Çocuk rızkıyla gelirmiş: Devlet Demiryolları’nda işe girdim, Zülfikar Ağabey sayesinde. Kadıköy’e yerleştim. 40 sene Haydarpaşa Garı’nda gece bekçiliği yaptım. 1975’te emekli oldum.</p>

  <p>Şimdi yapayalnızım.</p>

  <p>100 sene nasıl mı geçti? Size şu kadarını söyleyeyim, 1 saniye ile 1 asır arasındaki fark abartılıyor. Ve... mazide kalan her şey kısa sürmüş demektir.</p>

  <p><a id="bookmark17"></a><span style="font-weight:bold;">Maktullerin katillere sayı üstünlüğü var</span></p>

  <p>Zülfikar Zarifoğlu, tanıdığım en cömert, en merhametli, en faziletli zat. <span style="font-style:italic;">Bizim Aile</span> [1975] filmindeki Yaşar Usta [Münir Özkul] gibidir.</p>

  <p>1935 senesinin 22 Temmuz günü, Yüksek Kaldırım’da sırtımda küfeyle dolaşıyorum. Güneş, dünyanın son günüymüş gibi parlıyordu. Hava öyle sıcaktı ki, tavuklar haşlanmış yumurta yumurt-luyordu.</p>

  <p>Sütlü kahverengi takım elbiseli bir adam, yokuştan aşağı iniyor. Bir elinde bavul, diğerinde çanta. Yanaştım: “Hamal lazım mı beyim?”</p>

  <p>Yandan bir baktı, gülümsedi. O da benim gibi zayıftı, fakat fiyakası yerindeydi. Bense çirozun tekiydim. “Adın ne delikanlı?”</p>

  <p>“Ruhi.”</p>

  <p>Çantayı bana verdi, bavulu kendi taşıdı. İskeleye kadar hasbıhal ederek yürüdük.</p>

  <p>Tatlı dilliydi: “Eğer bu bir roman olsaydı, sen ve ben şimdi aynı sayfadaydık.”</p>

  <p>“Doğrudur beyim.”</p>

  <p>“Evli misin? Çoluk çocuğun var mı? Hamallıkla mı geçiniyorsun?”</p>

  <p>“Evet. Üç çocuğum var, ellerinizden öperler.”</p>

  <p>“Allah bağışlasın. Helal kazanç peşinde yapılan tüm işler mukaddestir. Seni tebrik ederim kardeşim. Bu işten maişetini temin edebiliyor musun?”</p>

  <p>“Ne gezer beyim. Gene de halimize şükür. Harpten iyidir.”</p>

  <p>“Harpte neredeydin?”</p>

  <p>“Antep’te...”</p>

  <p>“Muharip gazisin, öyle mi?”</p>

  <p>“Gaziyiz ya.”</p>

  <p>“Maşallah. Kaç yaşındasın?”</p>

  <p>“Otuz.” Tuhaf, Zülfikar Zarifoğlu’na yaşımı söylediğim an utandığımı hatırlıyorum. Çünkü kendimi mağlup ve ihtiyar hissediyordum. Şimdi düşünüyorum da, çocukmuşum meğer. Zülfikar Ağabey benden 5 yaş büyüktü. O da çocukmuş.</p>

  <p>Galata Köprüsü<sup>5</sup>nde 4-5 Mercedes otomobil park etmişti. Çıplak ayaklı çocuklar, ayakkabı boyuyordu. Kırmızı beşikleri andıran tramvaylar, birbirinin yanından geçerken çıngırak çalarak selâmlaşıyordu. Köprünün iskeleye bakan tarafı kalabalıktı. Ne kadar kalabalık? İstanbul’un nüfusu tekmil 750 bindi, siz hesap edin.</p>

  <p>İskeleye vardık. Şirket-i Hayriye vapurunun dumanı üstündeydi. Yeni yıkanmış altın tabak gibi pırıldayan güneşin ışığını yansıtıyordu.</p>

  <p>Cebinden on kuruş çıkarttı: “Yazı mı, tura mı?”</p>

  <p>“Tura.”</p>

  <p>Havada metal ıslığıyla fırıl fırıl dönen para, Zülfikar Bey’in elinin üstüne indi. Parantez biçimli başak resmi ve Osmanlıca “Türkiye Cumhuriyeti” ibaresi bulunan ön yüz üste gelmişti. Ben kazanmıştım. Kalenderce gülümseyerek bana kartvizitini verdi: “Okuma yazman var mı arkadaş?”</p>

  <p>Karttaki yazıyı yüksek sesle heceledim: “Zül-fi-kar Za-ri-foğ-lu, Hay-dar-pa-şa Ga-rı, Şef.”</p>

  <p>“Güzel. Yarın gara geliver, davetlimsin. Seninle konuşacaklarımız var.”</p>

  <p><span style="font-weight:bold;">*</span></p>

  <p>Beni 70 sene evvel işe alan Zülfikar Zarifoğlu ölüm döşeğinde. Ne zamandır bir ayağı cennetteydi zaten. Yağlı gözleri bir zarla kaplanmıştı. Dişsiz ağzı, Azrail’in yoklama sillesiyle çarpılmış. Solgun derisi, rüzgarda uçuşan ıslak kefen gibi kırışık. “İnsan ancak bir uzay yolculuğundan sonra böyle buruşabilir” diye düşündüm. Son derece sade döşenmiş, insanı tefekküre yönelten bir odadaydık. Aile efradı mütevekkil bir keder eşliğinde, dualar mırıldanarak bekliyordu. Doktor “Takdir neyse o olur” demiş. 105 yaşında bir adam ile doktorun birbirine söyleyebileceği fazla bir şey yoktur. Aklımdan, mezar taşıma <span style="font-style:italic;">“Tıbba inanmıyorum”</span> yazdırmak geçiyor. Zülfikar Ağabey’in başucunda imam <span style="font-style:italic;">Kuran</span> okuyor. Ölüm döşeğinde okunabilecek kaç kitap var ki?</p>

  <p>Zülfikar Zarifoğlu sanki öbür dünyadan fısıldıyor: “Ruhi, sen misin?”</p>

  <p>“Benim, buradayım.”</p>

  <p>Derin, gıcırtılı bir nefes alıyor: “Herkes çıksın! Ruhi’yle hususi konuşacağım!” diye kükrüyor. Hayrete düşüyorum. Zülfikar Bey’e son gürlüğü geldi demek.</p>

  <p>Odadakiler tereddütle bakınıyorlar. Üstadımın zevcesi Zebercet Hanım balmumuna bulanmış gibi donuk.</p>

  <p>“Çıkın!” Bu ikinci emre herkes itaat ediyor. İmam da apar topar yaylanıyor.</p>

  <p>Şefin birkaç saniye ömrü kalmıştı: “Yaklaş... Son sözlerimi dinle...” Ellerimi tuttu.</p>

  <p>Örümcek ağını andıran sakalının içindeki örümceğe benzeyen ağzına kulağımı uzattım: “Buyur ağabey...” Bu son, artık hiç kimseye “Ağabey” diyemeyeceğim.</p>

  <p>“Sen ve ben... arkadaşların en iyisiyiz...”</p>

  <p>Göz pınarlarıma ayaz vurdu: “Evet...”</p>

  <p>Sessizce haykırdı: “Masum Cici’yi öldür!”</p>

  <p>“Ne?!”</p>

  <p>Bıçaklanmış gibi kasıldı. Yalvarırcasına emretti: “Ma-sum... Ci-ci’-yi öldür!..”</p>

  <p>“Masum Cici mi? O da kim?”</p>

  <p>Can çekişirken bile kibarlığı elden bırakmıyordu: “Lütfen...” Gözleri fal taşı gibi açıldı. Ecelin dumanı genzini yakmıştı sanki: “Öldür... öl-dür!”</p>

  <p>Ve bedeni birden gevşedi, parmakları avucumda ufalandı, başı yana düştü.</p>

  <p>Altın tüfeğim kucakta, yatağm kenarına oturmuş düşünüyordum.</p>

  <p>Zor kararlar vermek, bugüne dek bana düşmemişti.</p>

  <p>Zülfikar Zarifoğlu’nun son sözleri yoğurt aklımı ayran etti.</p>

  <p>O ki tam bir İstanbul beyefendisiydi. Kimseyi incitmez, herkesle iyi geçinir, daima gülümserdi. Benden ne diye bir adamı nallamamı işteşindi?</p>

  <p>Zülfikar Bey’in öldüresiye nefret ettiği bu Masum Cici kimin nesiydi? Onu nasıl, nerede bulacaktım? Adı Masum, soyadı Cici olan biri gerçekten idamlık bir psikopat olabilir miydi?</p>

  <p>Cinayeti neden Zarifoğlu ailesinin genç üyelerinden biri değil de ben işlemeliydim?.. Tabii ya! Nasılsa 100 yaşındayım. Günlerim sayılı. Polis benden şüphelenmez bile. Enselensem dahi, mahkeme bürokrasisi tamamlanmadan öbür dünyaya kapağı atarım.</p>

  <p>Şef madem bana cinai bir vazife yükleyecekti, niye önceden hiç malumat vermedi? Niçin son an’ı bekledi?</p>

  <p>Senelerdir, son nefeste kelime-i şahadet getirmenin ehemmiyetinden bahsediyorduk. Allah’ı, peygamberi anacağı yerde, Masum Cici diye tutturdu. Acaba “Masum Cici cehenneme bir an evvel gitsin de, ben cennete gitmesem de olur” diye mi düşünüyordu?</p>

  <p>Yoksa... Zülfikar Bey aklını mı kaçırmıştı? Bilirsiniz, ölüm döşeğindeki insanlar çılgınca şeyler söyler. Yo yo, hiç sanmam. Ne dediğinin farkındaydı. Akli dengesi yerindeydi. Kesin konuştu.</p>

  <p>Bu durumun gereğini ifa edeceğim. Evet. Nedenini bilmeksizin, tanımadığım birinin peşine düşeceğim ve daha önce hiç yapmadığım bir şey yapacağım: Onu geberteceğim. [Diyeceksiniz ki “İstiklal Harbi’nde öldürdüklerini saymıyor musun?” Harpte bir tek düşman bile vurmadım ben. Bu bir duyulsa, itibarım sıfıra iner. Gelgelelim, zannedilenin aksine, savaşlarda çok az insan elini kana bular. Etraftaki çok sayıda ceset, bir o kadar kâtilin varlığım kanıtlamaz. II. Dünya Savaşı’nda askerlerin yalnızca 1/5’i düşmana ateş etmiştir. Geri kalanı ya hiç tetik çekmemiş ya da havaya kurşun sıkmış. Vietnam İşgali’nde ABD askerlerinin öldürdüğü her bir VietnamlI için 50 bin kurşun atılmış!] Velhasıl bendeniz sıcak çatışmadan ziyade, soğumayan acının gazisiyim.</p>

  <p>Peki ya Masum Cici’yi bulamadan tahtalı köyü boylarsam?! İşte o zaman hapı yutarım... Ahirette, Zülfikar Bey yakama yapışır, hayatımı cehenneme çevirir!</p>

  <p><a id="bookmark18"></a><span style="font-weight:bold;">Hay vanseverlikte karar kılmış insan sarrafı</span></p>

  <p>Ölmek, yan gelip yatarak yapabileceğim kolay bir iş.</p>

  <p><a id="bookmark19"></a><span style="font-weight:bold;">[ALLEN STEWART KONIGSBERG]</span></p>

  <p>Stadı dolduran kalabalığa bakarken, “Hepsinden önce öleceğim” diye düşündüm.</p>

  <p>Zülfikar Zarifoğlu’nun avlamamı emrettiği Masum Cici belki de bu 50 bin kişinin arasındaydı? Samanlıktaki iğne.</p>

  <p>Derler ki insan gerçek dostlarını otuzuna dek tanırmış. O yaştan sonra dost olunmazmış. Yalan. Böylesi zırvalar zekayı zehirler.</p>

  <p>CivanKazanova’yla, Fenerbahçe Şükrü Saraçoğlu Stadyumu’nda düzenlenen 23 Nisan töreninde tanıştığımızda ikimiz de otuz yaşı geride bırakmıştık. Kalabalığı yararak güçbela yanıma vardı. Yeni yumurtlanmış bir yumurta kadar masum görünüyordu. Otomatikman elimi öptü: “Nasılsınız efendim?”</p>

  <p>“Bu bir sır.”</p>

  <p>Çerden çöpten minare. Sol gözü mavi, diğeri kahverengi: Hete-rochromia iridum. Hastalık ambalajıyla sunulan bir imtiyaz. [O gözler bende olsa ne işler çevirirdim.] Kırmızı - beyaz bir eşofman takımı giymişti. Yanında küçük bir çocuk vardı. Yeğeniymiş. İlkokul ikinci sınıfa gidiyor, adı Ozan. Saçsız kafası yusyuvarlak. Çok sevimli kerata. Küsmüş mü, sinirli mi, nedense dudaklarını kabartmış, kaşları çatık.</p>

  <p>Civan sarsakça devam etti: “Uzun zamandır sizinle tanışmak istiyordum.”</p>

  <p>“Vay, o sen miydin?”</p>

  <p>“İnanamıyorum... Siz... Ruhi Mücerret’siniz!”</p>

  <p>“Eah, birkaç günlüğüne daha.”</p>

  <p>Ozan söze karıştı: “Sizin zamanınızda dinozorlar var mıydı?”</p>

  <p>“Elbette. Onları kümeste beslerdik. Her gün kahvaltıda dinozor yumurtası yerdik.”</p>

  <p>Civan’ın tebessümü, kapanan bir diskoteğin tek tek sönen ışıkları gibi kayboldu: “Ziyaretinize... gelebilir miyim?”</p>

  <p>“Olur, tabii, misafiri severim.”</p>

  <p>“Nerede oturuyorsunuz?”</p>

  <p>“Kadıköy, Yeldeğirmeni’nde.”</p>

  <p>“Cep telefonunuz veya e-posta adresiniz var mı, size nasıl ulaşabilirim?”</p>

  <p>“Cep telefonum da, bilgisayarım da yok.” Ona evimin telefon numarasını verdim. “Bir hafta sonra Muş’a gideceğim.”</p>

  <p>Bana şaşkın, şaşırtıcı gözlerle baktı. Yaşlandıkça, geleceğe ilişkin planlar yapmanız yadırganır. Hele benim yaşımdaysanız, bir hafta sonrasını planlamanız şoka neden olur: “Muşlu musunuz?”</p>

  <p>“Hayır evlat, ayın 30’u Muş’un kurtuluş günü. İşgal güçlerini püskürtmem gerekiyor.”</p>

  <p>100 yaşındaysanız, insanlar sizi her gördüklerinde hâlâ canlı olmanıza şaşarlar. Diri rolü yapmayı artık bırakmanızı, ölümünüzü ilan etmenizi beklerler. Siz de birileriyle görüşme hevesini kaybedersiniz. 100 yaşında artık randevu diye bir şey yoktur. Nitekim, Muş’a vardığımda da beni karşılayanlar, hayretlerini gizleyemedi-ler. Yılda bir kere, kurtuluş günlerinde düzenli olarak buluştuğum kimseler, her defasında, onlara müthiş bir sürpriz yapmışım gibi tuhaf tuhaf gülüyorlar. Ayrılırken de, son kez görüştüğümüzden emin bir şekilde helalleşerek bana veda ediyorlar...</p>

  <p>Muş dönüşü, Civan Kazanova’yı çoktan unutmuştum. Mayısın üçüncü günüydü. Terasa serptiğim ekmek kırıntılarını gagalayan güvercinleri seyrediyordum. Mekanik adımlarla saksıları tavaf ediyorlardı. Telefonum çalarken “Konuşmak istediğim herkes çoktan öldü” diye düşünerek takma dişlerimi ağzıma yerleştirip ahizeyi kaldırdım: “Alo?”</p>

  <p>“Merhaba efendim, ben Civan Kazanova. 23 Nisan töreninde tanışmıştık...” Saygılı bir tarzı, sevimli bir sesi var.</p>

  <p>“Nasılsın evlat?” Onu özlemiş gibi konuşuyorum.</p>

  <p>“Teşekkür ederim. Sağlığınıza duacıyım.” Hımmm, şu işe bakın. Biraz yakınayım, buna hakkım var: “Valla ben grip oluyorum galiba.”</p>

  <p>Acımı hemen paylaşıyor: “Ah geçmiş olsun. Yapabileceğim bir şey var mı?”</p>

  <p>Buz gibi bir sesle “Sanmam. Doktor musun?” diyorum. Afallıyor: “Hayır?”</p>

  <p>Sorgulamaya başlıyorum: “Neyle iştigal ediyorsun peki?” Sıkıntılı bir havaya bürünüyor: “Ben aslında... beden eğitimi öğretmeniyim.”</p>

  <p>Ona inanmadığımı belli eden bir tavır takınıyorum: “Pekala, madem öyle diyorsun.”</p>

  <p>Çırpınıyor: “Yo, cidden beden eğitimi öğretmeniyim.”</p>

  <p>İnadım inat: “Anlıyorum...”</p>

  <p>Umutsuzca soruyor: “Bana inanmadınız sanki?”</p>

  <p>Konuyu değiştiriyorum: “Kaç yaşındasın?”</p>

  <p>“Otuzbeş.” Demek ki yolun yarısındaydı. Bense yol bittikten sonra da yürümeye devam etmiştim. Sınırı çoktan aşmıştım.</p>

  <p>İhtiyarlar meymenetsiz, gaddar, ikiyüzlü, cimri, kıskanç, sinsi, kaprisli, mızıkçı ve asabidir. Kendimden biliyorum. Şimdi bu çocuğun ne günahı var? Hiç. Fakat onu hırpalıyorum işte: “En küçük torunum senden büyük.”</p>

  <p>Saçmalıyor: “Maşallah, demek torunlarınız var? Allah analı babalı büyütsün.” Torun denince zihninde bebek görüntüsü beliriyor anlaşılan.</p>

  <p>“Bütün çocuklarım öldü. Torunlarım analı - babalı değiller yani. Zaten yeterince büyümüş dürümdalar. Onların da torunları var.” “Pardon efendim. Galiba düşüncesizce konuştum.”</p>

  <p>“Galiba mı?.. Yaşlılarla flört etmeyi seviyorsun, ha? Hep böyle misindir?”</p>

  <p>“Hayır, yani hep değil, biraz heyecanlandım sanırım.”</p>

  <p>“Belki sana tuhaf gelecek ama vaktim değerli.”</p>

  <p>“Özür dilerim. Lafı uzattım. Eğer müsaitseniz sizi ziyaret etmek isterim.”</p>

  <p>“Neden?”</p>

  <p>“Siz yaşayan son İstiklal Harbi gazisisiniz...”</p>

  <p>“Ve sen de yaşayan son beden eğitimi öğretmenisin, öyle mi?” “Maalesef hayır.”</p>

  <p>“Maalesef mi? Hırslı gibisin... adın neydi?”</p>

  <p>“Civan Kazanova.”</p>

  <p>“Civan...”</p>

  <p>“İki hafta önce, misafir sevdiğinizi söylemiştiniz?”</p>

  <p>“Benim gibi 100 yaşma gelmişler ve küçük bebekler için iki hafta çok şeyi değiştirir.”</p>

  <p>“Yani?.. Artık misafir istemiyor musunuz?”</p>

  <p>“Gerçeği duymaya hazır mısın?”</p>

  <p>“Daima.”</p>

  <p>“Misafirlerden nefret ederim” diye yalan attım.</p>

  <p>“Sizi rahatsız ettim. Bağışlayın lütfen.”</p>

  <p>“İyi günler” dedim ve telefonu kapattım.</p>

  <p>Aslında o kadar da fiyakalı olmadığımı, kendime acıdığımı siz de fark ettiniz değil mi? İşin aslı, öyle yalnızım ki, telefonda bir yabancıyla konuşmak bile ölgün hayatıma renk katıyor.</p>

  <p>Dişlerimi komple çıkarıp kavanoza koydum.</p>

  <p><span style="font-weight:bold;">*</span></p>

  <p>Ertesi gün, ikindi namazına giderken mavi-kahve gözlü Civan Kazanova yoluma çıktı: “Ruhi Bey, selamünaleyküm.”</p>

  <p>Tanımazlığa vurdum: “Aleykümselam genç adam.” Benim yaşıma geldiğinizde siz de 7’den 70’e herkese “genç adam” ya da “küçük hanım” diyebileceksiniz.</p>

  <p>“Efendim biraz konuşabilir miyiz?”</p>

  <p>“Namaza yetişmem lâzım.” Kovalayan olmak, kaçan olmaktan daha zevklidir. Fakat nerde bende o şans?</p>

  <p>Civan Kazanova benimle birlikte camiye geldi. Işık hızıyla ab-dest aldı. Aynı safta, omuz omuza namazı eda ettik. Cami çıkışında musafahalaştık. İbadet sonrası, ikimiz bir fidanın güller açan dalıydık artık. Bir elmanın iki yarısı. Aynı çorbadaki iki sinek.</p>

  <p>Diyeceksiniz ki “Ne çabuk?” Kalbin kararları bir, bilemedin iki saniyede alınır. Buna mukabil, yaşadıkça ihtiyat, tedbir, önlem, sakınma gibi, hayatla çelişen tutumlara dört elle sarılmayı öğreniriz.</p>

  <p>Taksiye atlayıp Moda’ya yollandık. Radyoda, Sergey Rahmaninov’un [1 Nisan 1873 - 28 Mart 1943] op.3 no.4 prelüdü çalınıyordu. Şoförden, sesi açmasını rica ettim. Civan bir şeyler anlatıyordu, dudak kıpırtılarını görüyor, sözlerini işitmiyordum.</p>

  <p>Bir çay bahçesine demir attık.</p>

  <p>“Bastonunuzu şöyle alayım efendim.”</p>

  <p>“Lüzum yok. Bastonum beni seksi gösteriyor.”</p>

  <p>Çaylar geldi. Civan son yudumu aldığında, ben hâlâ çayımı karıştırmakta olduğumu fark ettim.</p>

  <p>“Daldınız galiba?”</p>

  <p>“Bu ne ki? Duş alırken sabunu hangi cebime koyduğumu unutuyorum. Geçen gün, lokantada unuttuğum şemsiyeyi almaya gidince, aslında bastonumu unuttuğumu öğrendim.”</p>

  <p>Şaka mı yapıyorum, dert mi yanıyorum, anlayamıyor. Konuyu değiştirecek ya “Buralara gelir misiniz? Dostlarınızla filan?” diyor.</p>

  <p>“Dostlarımla gezip tozabilmek için evvela onları diriltmem gerek.”</p>

  <p>“Affedin, gene pot kırdım.”</p>

  <p>Civan Kazanova siyah saçlı bir İskandinav’a benziyor. Gözleri, Doğu ile Batı arasında ışıklı bir köprü. Onun hürmetkar ve sarsak tavırları, yüksek voltajlı bir acıyla çarpılmaktan doğan hassasiyetin mahsulü sanki. “Mühim değil. Beni herkes Azrail’in en yakın arkadaşı zanneder.”</p>

  <p>Civan’a hakikaten muhabbet duymaya mı başladım? Kim bilir? Bendeniz, son tahlilde, hayvanseverlikte karar kılmış bir insan sarrafıyım.</p>

  <p>“Haddimi aşmak istemem, sadece aileniz... kimseniz yok mu?”</p>

  <p>“İkizim vardı, fakat esrarengiz bir biçimde ortadan kayboldu... Doğumumuza birkaç hafta kala.” Civan hayretle irkildi. Hapşırıkla karşılık verdim: “Elhamdülillah.”</p>

  <p>“Çok yaşayın.”</p>

  <p>“Bunu söylemek için biraz gecikmedin mi?”</p>

  <p>“Ne? Ah haklısınız! Yani, pardon!.. Belki bir doktora görünmelisiniz?”</p>

  <p>“Sen her hapşırdığında hastaneye mi koşuyorsun?”</p>

  <p>“Yo, aslında pek sayılmaz. Onu demek istemedim...”</p>

  <p>“Benimle turist, çocuk ya da her ikisi birdenmişim gibi konuşmazsan daha iyi anlaşırız evlat.”</p>

  <p>“Özür dilerim.”</p>

  <p>“Birinin karşısında fazla alttan alırsan, er geç ondan gıcık kaparsın.”</p>

  <p>“Estağfurullah... Doğrusu, ne diyeceğimi bilemedim.”</p>

  <p>“Unut gitsin. Sana ömür boyu işine yarayacak bir nasihat vereyim mi?”</p>

  <p>“Buyurun lütfen.”</p>

  <p>“Senden bekleneni, sana emredileni ya da seni kurtaracak olanı değil; kalbinin derinliklerinde tasdikleneni yap. İyiliği içselleştir.”</p>

  <p>Bir an “Bu bilmediğim bir şey değil ki?” der gibi baktı. Gerzek-ler, öğüüeri özümseyemez. İzahın izahına ihtiyaç duyarlar. Boş kafasını sallayarak onayladı: “Peki efendim.” Feyizlenmiş taklidi yapıyordu.</p>

  <p>Ta ki ben “İyi bir insan olursan, psikolojik savaşları asla kaybetmezsin” deyinceye kadar.</p>

  <p>Gözlerinde ışıklar kımıldadı: “A! Anladım.”</p>

  <p>“Evli misin?”</p>

  <p>“Hayır.”</p>

  <p>“Namağlup bir bekar olduğuna göre, ağır sıklet bir kurnazsın?”</p>

  <p>“Kurnazdan ziyade kısmetsizim galiba.”</p>

  <p>“Şikayet etme. Evlilik dediğin, kadına dırdır etme yetkisi, erkeğe de somurtma imtiyazı veren kutsal bağdır.”</p>

  <p>“Hı?”</p>

  <p>“Evlenmek diyorum, arkadaş edinmenin iyi bir yolu değildir.” “Haklı ola_ Bilmem? Tabii, doğru söylüyorsunuz.” Milyonlarca aptal gibi o da normal görünüyor.</p>

  <p><a id="bookmark20"></a><span style="font-weight:bold;">Bismillah, Rahmaninov!</span></p>

  <p>Avazım çıktığı kadar “Eskiden hep yaşça benden büyük kadınlardan hoşlanırdım” diye bağırıyorum.</p>

  <p>Mutfakta makarna pişiren Civan Kazanova kısa bir duraksamadan sonra gülüyor: “Barilla spagettinin yanında kıymalı sos mu istersiniz, ton balığı mı efendim?”</p>

  <p>“Fark etmez, Civan’ım. 60 yaşından sonra tat alma duyusu hızla körelir. Geçen ay Artvin Belediye Sarayı’nın toplantı odasında masadaki plastik meyveleri yedim yanlışlıkla; gerçeğiyle arasındaki farkı anlamadım. Erzurum’da da, çayın yanında bisküvi diye barda-kaltlığım yiyiverdim. Biraz bayat gibiydi ama tadı iyiydi.”</p>

  <p>Sofrayı kuruyor: “Ispanak da pişirse miydim?”</p>

  <p>Ceketimin yakasını silkiyorum: “Temel Reis’ten bile daha fazla ıspanak yedim.”</p>

  <p>Tencerenin kapağını açıyor: “İnşallah beğenirsiniz.”</p>

  <p>Tabağımı iteliyorum: “Erkeğin sadece kalbine değil, beynine ve diğer mühim organlarına giden yol da midesinden geçer.”</p>

  <p>Dolduruyor: “Afiyet olsun.”</p>

  <p>Duraksıyorum. Handiyse ağlamaklı bir sesle “Hâlâ annemin yemeklerini özlüyorum...” diyorum.</p>

  <p>“Valideniz, iyi bir aşçı mıydı?”</p>

  <p>“Hayır, yemekleri berbattı, fakat ben bunu çok sonra fark ettim. Annenin pişirdikleri, çocuğun damak tadını, lezzet anlayışını belirler. Sülalemizin en iyi aşçısı rahmetli dedemdi. Türk mutfağına çok önemli katkılarda bulunmuştur.”</p>

  <p>“Maşallah. Acaba hangi yemek onun eseri?”</p>

  <p>“Hususi bir icadı yok. Fakat o olmasaydı, kuskusa hâlâ sıçsıç diyorduk!”</p>

  <p>Yemek masasına oturmadan önce, pikaba, Nikolay Rimski-Korsakov’un <span style="font-style:italic;">Skazka o Tsare Saltane</span> [The Tale of Tsare Saltan] adlı</p>

  <p>4 perdelik operasının plağını, itinayla yerleştiriyorum: “Bismillah.” Rahmaninov’un piyanoya uyarladığı <span style="font-style:italic;">Yabanarısmırı Uçuşu</span> adlı in-terlüdü duyunca Civan soruyor: “Klasik Batı Müziği mi dinliyorsunuz hep?”</p>

  <p>“Evet. Haydarpaşa Garı’nda gece bekçisiydim ben. Tam 40 sene her gece sabaha kadar TRT Radyosu’ndan Klasik Müzik dinledim.”</p>

  <p>“Ben pek anlamam bu tarz müzikten. Bir türlü künhüne varamıyorum.”</p>

  <p>“Zevk sahibi olmak, nelerin hoşumuza gittiğiyle alakalı değildir. Zevklerimizi araştırarak edinir, tarzımızı düşünerek oluştururuz. İnsanın sesi gibi, işitme duyusu da terbiyeye muhtaçtır. Kulağı tavlayan melodilerden keyif almak, zevksizlerin de becerebileceği bir sathiliktir. Elverir ki müziğin hakikatlisini, sanat eserinin güzidesini keşfedesin. Müzik, sanatların en ilahisi. Faniliği hazmetmemiz için en münasip vasıtadır. Bize bir başka dünyadan haber verir. Ve böy-lece öte dünyanın varlığını duyumsamamızı temin eder.”</p>

  <p>Civan masal dinleyen uslu çocuklara benziyor. Kendi tabağına azıcık yemek koymuş, ona da elini sürmüyor. “Tabağın neden boş?” diye soruyorum.</p>

  <p>“Pek iştahım yok... Şu sıralar diyet yapıyorum da...”</p>

  <p>“Yemezsen büyüyemezsin Civan,” diyorum sıska dostuma “şişman değilsin ki, maşallah, Fatih’in İstanbul’u fethettiği kilodasın! Beni iyi dinle: Zayıflamanın sırrı karnı içeri çekmektir. Zenginliğin sırrı, son 100’lüğü bahşiş olarak vermektir. Gençliğin sırrı ise yaşın hakkında yalan söylemektir.” Çamurlu bir siperdeki, kılıçtan geçirilmiş Roma askerlerini andıran spagettiye çatalı daldırıyorum.</p>

  <p><a id="bookmark21"></a>İOO yıl süren öpücük</p>

  <p>Dünya, kuşların tuvaletidir.</p>

  <p><a id="bookmark22"></a><span style="font-weight:bold;">[MÜLAZIM İSHAK BEY, 1888-1920]</span></p>

  <p>Civan Kazanova hemen her gün okul çıkışı evime geliyor. Şap şup elimi öpüyor. El öptürmekten hazzetmiyorum, fakat elime saldıranları artık durdurmaya çalışmıyorum. Öpsün. Gençliğimde el öpmeyi sevmezdim. Şimdi ise şu dünyada elini öpebileceğim bir tek Allah’ın kulu yok!</p>

  <p>Kah şakalaşıyor, kah dertleşiyoruz. Tuhaf bir biçimde, nüktelerim onu hüzünlendiriyor. Malum, biz kartolozlar ağzımızı şapırdatırız. Dişler dökülür, çene gevşer, dil laçkalaşır ve ağızda ilelebet sürecek bir şapırtı başlar. Civan, hipnotize olmuş gibi ağzıma bakıyor. “Gençlere iyi örnek olacak çağı çoktan geçtim” diyorum.</p>

  <p>Benim emir erim, lamba cinim, temizlik robotum gibi çalışıyor sürekli. Bakkaldan, marketten, pazardan alışveriş yapıyor. Evi boyadı. Çatıyı tamir etti. Köhne ve loş fakirhanem birden gıcır gıcır bir lunaparka benzedi. Güvercinler bile daha sık geliyor; arkadaşlarını da çağırıyorlar. Hak ettiğim hayatı nihayet yaşamaya başlıyorum galiba.</p>

  <p>Civan Ta birlikte camiye, konsere, parklara gidiyoruz: <span style="font-style:italic;">Kur’an</span> tilaveti, keman sesleri ve serçe ötüşleri bizi nereye çekerse oraya.</p>

  <p>Adıma bir kartvizit bastırdı. “Bu yaşta kimseye kart veremem! Ben olmuşum kart!” diye mızıkçılık ettim. Zira mızmızlığımdan taviz verip somurtkanlığımdan feragat edersem haysiyetimin zedeleneceğinden korkuyorum. Halbuki ilk defa kart sahibi olmanın mahrem sevincini yaşıyordum. Dahası, kartvizite “Asistan” sıfatıyla kendi telefonunu da yazdırmış.</p>

  <p>Gençler daha içtendir. İhtiyarlık huysuzluğun anavatanı. Şu anda, kaknemler liginde dünya şampiyonluğuna namzedim. Yine de günlerimin, hatta dakikalarımın, hatta ve hatta saniyelerimin sayılı olması, insanlarda saygı uyandırıyor. Bahse girerim, beni sevmekte zorlanmayacaksınız kıymetli okur. Zira, sizden önce öleceğimi biliyorsunuz.</p>

  <p>“Anne-baban sağ mı?” diye soruyorum Civan’a.</p>

  <p>“Maalesef.”</p>

  <p>“Bu ‘Evet’ mi demek?”</p>

  <p>“Maalesef.”</p>

  <p>‘Hayır’ demeye çalışıyordu. Yalnızca kıt zekalı insanlarda görülen türde bir masumiyeti vardı Civan’m. Kibir, nankörlük ya da küçümsemeden etkilenmeyen, leke tutmayan bir kalp taşıyordu.</p>

  <p>Benim gibi bir sineğe, kartal muamelesi yapıyordu. Maatteessüf, dünyaya gelmeden önce ne idiysem şimdi de oyum. Âlemde bir zerreden ibaret olmasaydık, belki işler kolaylaşırdı.</p>

  <p>“Cidden, sizden büyük kadınlardan mı hoşlamrdmız?”</p>

  <p>“Hayatım ‘yaş farkı’ denen ve sürekli kaybettiğim bir oyun üzerine kurulu. Gezegendeki herkesle aramda yaş farkı var. Bu eskiden de böyleydi evladım.”</p>

  <p>“Hiç âşık oldunuz mu? Yani sizin zamanınızda nasıldı, hep savaşta mıydınız?”</p>

  <p>“6 Şubat 1920 günü şehir top ve makinalı tüfek salvolarıyla sarsılırken, cephe gerisinde, sokaktan geçen bir kıza eşlik etmiştim.”</p>

  <p>“Hepsi bu mu?”</p>

  <p>“Kalp şeklinde dolu yağıyordu.”</p>

  <p>“Vay canına?!”</p>

  <p>“Kızın adı... şimdi kim bilir hangi mezar taşma kazılıdır. Öptüğüm ilk kız oydu işte.”</p>

  <p>“Sonra?”</p>

  <p>“Hâlâ o ilk öpücüğün etkisindeyim.”</p>

  <p>“Gerçekten mi?”</p>

  <p>“Ve hâlâ onsuz yaşamayı öğrenmeye çalışıyorum.”</p>

  <p><a id="bookmark23"></a><span style="font-weight:bold;">Hafıza nezlesi</span></p>

  <p>-Uzun yaşamanızı neye bağlıyorsunuz?</p>

  <p>-Henüz ölmemiş olmama.</p>

  <p><a id="bookmark24"></a><span style="font-weight:bold;">[SIR MALCOLM SARGENT]</span></p>

  <p>Evden çıkarken aynaya bakıyorum ve dışarı çıkmaktan vazgeçiyorum. Benimki, aynada görmek isteyeceğiniz türde bir yüz değil. Sünnet derisiyle kaplanmışa benziyorum. Sakın yaşlanmaya kalkmayın. Hiçbir eğlencesi yok. Evinizin, siz içindeyken yanmasından farksız. Kulaklarım tencere kapağı kadar oldu, burnum kepçeleşti. Gençliğin tuzu, son zerresine kadar çekilmiş vücudumdan. Ağlamak için, ellerime bakmam yeterli. Göz pınarlarım kupkuru. Nasıl ki dişsiz gülüyorsam, yaş dökmeden ağlıyorum. Bir erkeğin ortalama ömrü 72 sene. Kadınlarınki 80... Ben neler saçmalıyorum böyle! Etrafta, gelin arabasından çok cenaze arabası dolanıyor. Mezarcılar, beni görünce küreğe sarılıyorlar. Hayat denen oyun çoktan bitti, oyuncular dağıldı; bense hâlâ buradayım. “Bir askerin yalnızlığı ölümcüldür” derler. Asker mi değilim, yalnız mı, ölümlü mü? Marketten ıvır zıvır çalan hırsızların giydiği yelekler gibi, benim 100 cepli bir zamanım oldu. Ceplerin 100’ü de boş! Artık, saatler bana saatli bomba, takvimler bombalı pankart. Kendimi bazen yarım kalmış bir proje, bazen de gerçekleşmiş bir felaket senaryosu gibi hissediyorum.</p>

  <p>Beş yıl önce Oğuzeli’ndeki Gaziantep Havalim anı’na çakılan Boeing 737’deydim. Uçağın kanadı koli bandıyla sarılmıştı. Göklerin Titanic’i, alev alıp sürüklenerek ve kontrol kulesine çarpıp infilak etmişti. Saat sabahın 6’sıydı. Uçaktaki 89 kişiden bir tek ben kurtulmuştum. Beni bulduklarında, karın içinde, devrilmiş bir serviyle yan yana yatıyormuşum. Kulede görevli sekiz elemanın dördü ölmüştü. Kazaya, pilotun iniş sırasında yaptığı manevra hatasının sebep olduğu duyuruldu. Tüm gazetelerde taziye ilanlarının arasındaki ‘geçmiş olsun’ mesajında fotoğrafım yayınlandı. Utandım. Benim kıytırık bedenim de yanarak küçülmeliydi. Kirpiklerim kül olmalıydı... Garip bir biçimde şansımdan ötürü azap duyuyor, müjdelerle kederleniyordum. Ömrümün en güzel gününü tam 100 sene önce yaşadım: Doğduğumda. Günden güne azaldı neşem. İşte, sakalım bulaşık teline döndü. Benim yaşımda beyniniz ve sakalınız birbirine benzeyecek. İster kadın olun, ister erkek.</p>

  <p>Tamam, hâlâ hayattayım diye tuttuğum yası, size de bulaştırmayayım. Yaşlılık, yumurtadan çıkma zamanıdır. 20 yaşımdakinden daha iyi bir askerim şimdi! Her ne kadar feri sönmüşse de, gözlerim ela. Bunu sizi tavlamak için söylemiyorum sevgili okur. 1 saniye... Maşallah, 1 saniye daha geçti ve bendeniz hâlâ canlıyım! Hayat mucizelerle dolu; hele benimki.</p>

  <p>Güvercinlere yem, çiçeklere su verdim. Terastan caddeyi seyrediyorum. Hey, şu dilberin cakasına da bakın hele. Sanki dünyada bir tek onda varmış gibi sallıyor kalçalarını. Böyle fıstıkları görünce kendi kendime “Keşke iki yaş daha genç olsaydım” diyorum. Şaka be. Üçüncü kattan caddeyi doğru düzgün seçemiyorum bile. Beni kınamazsanız, size bir itirafta bulunacağım: En büyük korkum, torunumun torunu yaşında bir kıza âşık olmak. Öyle... İnsaf edin, benden yalnızca 30 yaş küçük bir kızı seversem, ona ne diyeceğim? “Hayatımda gördüğüm en güzel takma dişler sende” mi? Veya “1950’lerin en çekici hatunuyla baş başa kalmak çok heyecanlı” mı?.. İlk aşk unutulmazmış. Peki ya son aşk? Ölürken ruhunuzun bedeninizden sökülen o son parçası? Camilerde omuz omuza duran kambur ihtiyarların kalbi büsbütün boş mu sanıyorsunuz? Peh. Aşk, gençlerin oynadığı fakat ihtiyarların bildiği bir oyundur.</p>

  <p>İzahı olmayan şeyleri, imkansızlıklarla dengelemek... Belki daha büyük bir acı, bende bile işe yarayabilir.</p>

  <p>Bu yaşta cinai bir macerada başrol oynayacağımı söyleseler, katiyen inanmazdım. Zira yegâne gayesi, sözlerini kelime-i şahadetle hitama erdirmekten ibaret bir pir-i faniyim. Son durağa varmadan bir istasyona daha uğramam lüzum ediyor. Almyazısı ile niyetin alfabeleri ayrı.</p>

  <p>Masum Cici’yi nallama işinde Civan Kazanova’dan faydalanacağım. Kedi görünümlü tazı Kazanova benekli tavşanın izini sürecek, ben de hayvana son noktayı koyacağım... Bazen cürüm izafi, adaletse muğlaktır.</p>

  <p><span style="font-weight:bold;">4</span></p>

  <p>Akranım olan iki zat dehşetli kavgaya tutuşmuş. Güçleri yettiğince, birbirlerine vurmuşlar, ağır cisimler fırlatmışlar. İkisi de yaralı, kan revan içinde. Tutuklanıyorlar. Komiser soruyor: “Problem neydi, niye dövüştünüz?”</p>

  <p>İhtiyarların ikisi de hatırlayamıyor. Sıfır. Tamamen unutmuşlar.</p>

  <p>Bu olayı televizyonda mı izledim, rüyada mı gördüm, yoksa bizzat yaşadım mı hatırlayamıyorum.</p>

  <p><span style="font-weight:bold;">*</span></p>

  <p>Yaşıtlarım yeraltına çekildi. Tahminimce hepsi de cennete gitti. Şu anda benden çok daha iyi dürümdalar. Gene de ölüm, ayrılığın en meşakkatli türü.</p>

  <p>Karacaahmet Mezarlığı’nda çok popülerim. Hemen herkes beni tanıyor. Burası, sevdiklerimin yatakhanesi. Karımın, çocuklarımın, akrabayı taallukatm, eş dostun kabirlerine uğradım. Bulut yumakları çözülmüş, naylon ip inceliğinde yağmur yağıyor. 40 sene evvel kendim için satın aldığım boş mezarı usulen yokladım. Mevta mıntıkasında; striptiz kulübünde heyecan arayan jinekolog kadar umutsuzum. Duanın ardından, tanıdıklara ayaküstü hal hatır soruyor, birkaç kelam ediyorum. Görünüşe bakılırsa, beni yatıya da bekliyorlar. Mezarların üstündeki toprak nefes alır gibi kımıldıyor. Zülfikar Zarifoğlu’na durumu kısaca açıkladım: “Masum Cici’yi bulacağım” dedim, “safderun bir genç çıktı karşıma: Adı, Civan. Masum Cici’yi o enseleyecek, ben de mıhlayacağım alimallah.” Yağmurdan sonra mezarlık, ölüler parfüm sürmüş gibi kokuyor.</p>

  <p>Enis Binfiske’ye de üç İhlas bir Fatiha okudum. Bu mezarlıkta yatan en huysuz adam. Acaba bana hâlâ kızgın mıdır? Ceketimin içinden köpek öldüren şişesini çıkardım. Dostumun toprağını şarapla suladım. 1920 senesinde, Enis Bey’in hayatını kurtardıydım. Fransız birliklerinin yaylım ateşinde vücudu delik deşik olmuştu.</p>

  <p>Her tarafından kanlar fışkırdığı halde, Binfiske’yi omuzlayıp sipere taşıdım. Ben o vaziyette koşarken, sırtımdaki Binfiske’ye birkaç kurşun daha isabet etti. Sırılsıklam üniformasının içinde birbirine dolanmış organları sıcak, yumuşak ve vıcık vıcıktı. Her şeye rağmen ölmedi. Ne acıdır ki iki kolu, iki bacağı da kesildi. Gözlerini açıp vaziyeti anlayınca deliye döndü. Bana tekme tokat girişmek istiyordu, fakat ayakları ve elleri yoktu. Enis Binfiske, 90’ma kadar tam 70 sene o haliyle yaşadı, gece gündüz içki içti ve bana her gün beddua etti. Rahmetli ayyaş ahbabımın, küfür ve lanetlerle örülü bedduaları nihayet tutacaktı...</p>

  <p><a id="bookmark25"></a><span style="font-weight:bold;">Uçakta uyuyup uçak kazalı kabus görmek</span></p>

  <p>Eğer sizde 100 yıl yaşama arzusu uyandıran şeylerle ilginizi keserseniz, 100 yıl yaşayabilirsiniz.</p>

  <p><a id="bookmark26"></a><span style="font-weight:bold;">[VVOODY ALLEN]</span></p>

  <p>Civan, kum temizlemeci dikkatiyle kıyafetimi inceliyor: “Bu giysiler sizi olduğunuzdan yaşlı gösteriyor efendim.” Aptalları kainattan süremeyiz. Kaldı ki delilik ve aptallığın kaç çeşidi olduğu bilinmemektedir.</p>

  <p>“Haklısın. Hazır 100 yaş dişlerim çıkmışken kendime bir pelerin almam şart.” Merak ediyorsanız, üzerimde 40 yıllık kahverengi bir takım, beyaz gömlek ve açık mavi kravat, başımda da melon şapka var.</p>

  <p>“Bence, Gucci giyinmelisiniz. Atatürk yaşasaydı Gucci giyerdi.” Bilmişçe göz kırpıyor. Sağ gözünü bir saniyeliğine kapatınca, mavişleşiyor.</p>

  <p>“Haddini bil evlat. Bir keresinde, bu takım üstümdeyken, dünyanın en çirkin kadını bana ‘Çok yakışıklısın!’ demişti.</p>

  <p>“Kim ki o kadın?”</p>

  <p>“Tahtını başkasına kaptırdı. Boş ver şimdi. Gucci de neyin nesi?”</p>

  <p>“Hakiki beyefendi ve hanımefendilerin tercih ettiği marka.”</p>

  <p>“Valla, ben o b.kun sineği değilim Civan.” Cebimden paketi çıkarıp sigara yakıyorum.</p>

  <p>“Sigara içtiğinizi bilmiyordum?”</p>

  <p>“Yeni başladım.”</p>

  <p>“Ne?”</p>

  <p>“Adnan Menderes idam edildiğinde bırakmıştım. ‘80’imde tekrar içerim’ diye düşünüyordum. Bugüne kısmetmiş.”</p>

  <p>“Sağlığınız açısından düşünürseniz...”</p>

  <p>“Alay mı ediyorsun? Bu yaşta ben de sağlığı düşünürsem, ölümü kim düşünecek? Mezar taşıma <span style="font-style:italic;">‘2005'te öldüm. Bu durumda kaç yıldır sigara içmiyorum?’</span> yazdıracağım.”</p>

  <p>“Allah muhafaza buyursun... Sigaranın hası Camel’dır.”</p>

  <p>“Nedir nedir?”</p>

  <p>“Camel. Şu, paketinde deve resmi olan” deyip, rozetini gösteren polis gibi, bir sigara paketi uzatıyor. Paketteki tek hörgüçlü, kahverengi, minik deve üzerime atlayıp dizlerimden yukarı koşarak tırmanıyor. Omzuma varınca boğazını temizleyip gırtlaktan gelen bir sesle “Konumum gereği 1 milyar 370 milyon insan tanıdım” diyor.</p>

  <p>Ağzımı bir takdir ifadesiyle büküyorum: “Sen çok cici bir kuklasın. Sadece, daha çok ipe ihtiyacın var.”</p>

  <p>Devecik, ensemde ceketimin yakasından ilerleyerek sağ omzuma geçiyor. Şarkı söylercesine mırıldanıyor: “Korkma sönmez sigaraaa / dumanında yüzen aaaşk”</p>

  <p>Hafiften kızıyorum: “Şirinlik akla kibrit suyu döker ve samimiyetin kökünü kurutur.”</p>

  <p>“Nasihatlere bayılırım. Büyüğümsünüz. Ben 1913 doğumluyum” diyerek sağ kolumdan aşağı kayıp işaret parmağımı harttadak ısırıyor!</p>

  <p>“Aaah!” Gözlerimi açtığımda sigaramın elimi yaktığını fark ediyorum.</p>

  <p>Civan konuşurken uyuyakalmışım.</p>

  <p>“İyi misiniz efendim?”</p>

  <p>“Civan, rica etsem beni yalnız bırakır mısın? Sonra tekrar görüşürüz, halletmem gereken işler var.”</p>

  <p>“Yanlış bir şey mi söyledim gene?”</p>

  <p>“Uzatma.”</p>

  <p>Apar topar ayaklanıyor. “Tamam, hemen çıkıyorum.”</p>

  <p>“Kusura bakma evlat. Bugün külotumu ters giymişim. O yüzden cinlerim tepemde” diye durumu açıklıyorum.</p>

  <p>Civan toz oluyor.</p>

  <p>Arkasından kapıyı kontrol edip salona döndüğümde, Camel paketini sehpanın üzerinde buluyorum. Uçak kazalı bir kabus görüp, uçakta uyanmak gibi.</p>

  <p>Ne biçim iş bu. Konuşurken uykuya dalıyor, sigaram tüterken rüya görüyorum. Nikotinman, minyatür bir deveyle konuşuyorum. Kötü rüyalar, korkunç gerçeklere kolay dönüşür. Halbuki uykunun büyük biraderi ölüm’ün yanından bile geçemiyorum.</p>

  <p><a id="bookmark27"></a><span style="font-weight:bold;">“Bitmiyor isyanlar, bitmiyor suçlar”</span></p>

  <p>Yaşlılık, sonlanmasını istemeyeceğiniz tek hastalıktır.</p>

  <p><a id="bookmark28"></a><span style="font-weight:bold;">[ORSON WELLES 1915-1985]</span></p>

  <p>Televizyonun uzaktan kumandasındaki hangi tuşa bassam, ekranda reklam beliriyor. Yorulana kadar zapladım, gene de reklamlardan kaçamadım. Nihayet, Nivea reklamında, bir çift barış güvercinini andıran göğüslerini okşayan sarışına teslim oldum.</p>

  <p>İnsan vücudunun hücreleri, her 7 yılda tümüyle yenilenir. 7 yıl öncesine ait tek orijinal zerre kalmaz. Maddi anlamda, tepeden tırnağa bambaşka biri olur çıkarsın. Bir bakıma insan kendi kendinin klonudur. Yani varoluşumuzda kalpazanca bir yön var. Sizi bilmem ama ben mazime baktığımda 15 Ruhi göremiyorum. Dikeldim - ya-muldum, gerildim - kırıştım, büyüdüm - küçüldüm, karardım - ağardım, sertleştim - yumuşadım... lâkin kendimden büsbütün kurtulma talihine eremedim. Sözgelimi, tutarsızlıklarımın aynı kalmasında kendini gösteren tutarlılığın lanetinden yakayı sıyıramadım. Buna mukabil, Zülfikar Zarifoğlu’nun vefatından beri, her şeyin tanıdık göründüğü fakat tüm kuralları farklı bir gezegende uyandırılmış gibi hissediyorum.</p>

  <p>Rahmetli kızım Cevriye’nin küçük torunlarından birine hediye etmek üzere keman satın almıştım. Vermek kısmet olmadı. Kemanı kutusundan çıkardım. Berthier’yi kutuya koydum. Sokağa indim. İsabetsiz bir cinayet için güzel bir geceydi. Gökyüzünde Çin malı bir dolunay. Oksijenli lodosun ciğerlerime sızdığını duyumsadım. Geceleri, 30 yıl öncesine dönülen şehirde, ayaklarımı sürüye sürüye yürümeye koyuldum. En yavaş yayaydım. Herkesi takip ediyordum sanki.</p>

  <p>Rastlantılar, saçmalıklar ve ihtimaller özgürlüğün tadını yansıtır. Hayatın çerçevesini esnetir. Gelgelelim tesadüf, hakikate uygun bir kılıf değildir. Yine de, evet, kör karanlıkta belki Masum Cici’ye rastlarım diye düşünüyordum. Biliyorum, kaplumbağayı yarış atma dönüştüremezsin. Hiç değilse kalabalığa sürtünürüm... Umutsuzluğum, karamsarlığın sularında bir keşif gemisi gibi yüzüyordu.</p>

  <p>Bir türkü tutturdum. Hatırlayamadığım sözlerin yerine bir şeyler uydurarak türküyü kendime mal ettim:</p>

  <p>Yolum düşer mezarlıklar üstüne Toprağın altından binbir ses gelir Sulasam kabrini nemlensin diye Cehennemden hemen hararet gelir</p>

  <p>Ruhi Mücerret’im, Yâ Rab sabır ver Iskalıyor beni gene mermiler Bitmiyor isyanlar, bitmiyor suçlar Bütün kanallarda lanet reklamlar Şiddetin kendi yok yalnız adı var Şehri baştanbaşa yakasım gelir</p>

  <p>Görüp de bilmeyen deli sanıyor Yeri belli değil yaram kanıyor Ben mazimi, mazim beni arıyor Ölmeden mezara giresim gelir</p>

  <p>AltıyoPdaki saldırıya hazır, burnundan soluyan boğa heykelinden yukarı, Bahariye Caddesi’ne kıvrıldım. Hepsi benden genç insanların sözleri kulağıma çalmıyor: “Yılanları ben de çok severim” diyor bir kız “fakat örümcekten ödüm kopuyor.”</p>

  <p>Ortayaşlı şık bir adam, yanmdakine fısıldıyor: “Başı büyük belada; deli raporlu şişko metres’i dördüz doğurdu.”</p>

  <p>Kabile kavgasına tutuşmuş yamyamlara benzeyen liseli gençlere biri bağırıyor: “Testosteronlarınıza hâkim olun!”</p>

  <p>Yanlış çağda yaşamanın stresi içindeyim. Silahlı ve tehlikeli olmak beni bir nebze sakinleştiriyor.</p>

  <p>Bana “Mutlu sonla biten masaj ister misin yakışıklı?” diye sesleniyor bir hayat kadını. Deri mini eteği, kemer kadar. Etraftan metalik kahkahalar yükseliyor. Mezar taşıma <span style="font-style:italic;">“Kurtuluşu için savaştığım ülkeye yeni yeni adapte oluyorum”</span> yazdırmayı planlıyorum.</p>

  <p>Ağır ağır sol taraftaki bir kahve dükkanına yürüyorum. Yuvarlak ‘Starbucks Coffee’ tabelasının altından geçip içeri giriyorum. 5-10 basamaklı geniş merdivenle çıkılan locada, bir aktrisle televizyon röportajı yapılıyor. Camekanlı tezgahın arkasındaki çocuğa sesleniyorum: “Bakar mısın evlat.”</p>

  <p>Allah’ın yarattığı en iyi kalpli, en saf varlıkmışım gibi gülümsüyor bana: “Buyurun beyefendi.”</p>

  <p>“Masum Cici’yi arıyorum.”</p>

  <p>“Burada öyle biri yok. Kahve ister misiniz?”</p>

  <p>“Masum Cici adında kimseyi tanımıyor musun?”</p>

  <p>“Maalesef hayır.”</p>

  <p>Gerisingeri kapıya yöneliyorum. Beyaz bir cip fren çığlığı eşliğinde kayarak duruyor. îçinden kar maskeli, tüfekli dört adam fırlıyor. Keman kutusunu alelacele açmaya çalışıyorum. I-ıh. Elim ayağıma dolaşıyor. Bana nişan alarak yaklaşıyorlar. “Ben, Masum Cici’yi ararken, o beni buldu” diye geçiyor aklımdan. Yüz yıllık ömrümün en heyecanlı yerindeyim. Kutu elimden düşüyor ve kapağı açılıyor. Eğilip Berthier’yi kapıyorum. Başımı kaldırdığımda, teröristlerin üzerimden atlayıp içeri daldıklarını fark ediyorum. Kadınlar ciyaklıyor. Maskelilerden biri, yukarı ateş edip “Kimse kıpırdamasın!” diye haykırıyor. Bir diğeri koşarak aktrisi rehin alıyor. Herkes yere yatıyor. Röportaj kamerası, olup biteni kaydederken, kafasına silah dayalı aktris elinde kahve kabıyla dikiliyor. Tüfeğimi, bana arkası dönük haydudun sırtına doğrultuyorum. Affedilmek için yalvaran bir keçinin sesiyle “Silahları indirin, teslim olun” diyorum. Hiç tınmıyorlar.</p>

  <p>Kameraman, rehine ve teröristler tek sıra halinde olay yerini terk ederken, aktrisin elindeki kahve kabına keçeli kalemle Gamze Gama yazılmış olduğunu görüyorum. Gamze Gama ve maskeli haydutlar cipe binip vınlıyorlar. Kameraman cipin uzaklaşışım kayda alıyor. Tüfeğimi özenle kutuya koyuyorum. Kaçışan müşteriler tarafından itile kakıla caddeye ulaşıyorum. Yaklaşan polis arabalarının resmî ötüşleri arasında eve yollanıyorum.</p>

  <p>Televizyonda, ünlü oyuncu Gamze Gama’nm kaçırılışmdan bahsediliyor. Ekranın tepesinde ‘Son Dakika’ yazılı. Kahve dükka-nmdayken kafamın içinde yanıp sönen ‘Son Dakika’ yazısının aynısı.</p>

  <p><a id="bookmark29"></a><span style="font-weight:bold;">Öfke ve pişmanlık, gerçeği tatlandırmaz</span></p>

  <p>İhtiyarlık, ecel okyanusundaki ıssız adadır, <span style="font-weight:bold;">[STEPHEN KING]</span></p>

  <p>Yaygın kanaatin aksine, öldükten sonra saçlar ve tırnaklar uzamaya devam etmez. Fakat telefonlar bir müddet daha çalar: Zırrrrrrr!</p>

  <p>Kimin aradığını merak etmeksizin koltuğumdan kalkıyorum. Birden karşımda timsah suratlı bir kocakarı beliriyor! “İn misin cin misin?!”</p>

  <p>“Benim ben, Figen Negatif?” Çirkin olduğu kadar sağlıklı da. Hemen bir kafes bulmam lazım!</p>

  <p>Savaşta bile böyle korkmamıştım. Köpekbalığıyla deplasmanda karşılaştığınızı düşünün: “Evimde ne arıyorsun kadın?!”</p>

  <p>Alev almış bir cadı gibi çığlık atıyor: “Civan diye biri sizi arıyor Ruhi Bey.”</p>

  <p>Verem mikrobunun büyütülmüş haline benziyor. Gözleri; ekşimiş yoğurttaki çürük böğürtlenler. O kadar meymenetsiz ki, ona sopayla dahi dokunmak istemem: “İyi de sen kimsin?”</p>

  <p>Zilli beşaret “Aşk olsun Ruhi Bey” diyor ve suratındaki, Türkiye’nin en büyük et benine dokunuyor: “Onbeş senedir yanınızda çalışıyorum. İzindeydim ya, döndüm. Haydi, telefondakini bekletmeyin...” Dırdırıyla bir erkeği kısırlaştırabilir.</p>

  <p>“Alo, Civan?”</p>

  <p>“Buyurun efendim?”</p>

  <p>“Derhal dışarı çıkmam lazım.”</p>

  <p>“Dışarı derken?”</p>

  <p>“Bir yerlere gidelim.”</p>

  <p>“Tabii, nereye gideceğiz?”</p>

  <p>“Lunaparka.”</p>

  <p>“Lunapark mı?”</p>

  <p>“Evet. Hayatımda hiç lunaparka gitmedim. Daha fazla vakit kaybetmeye niyetim yok. Çocuğu da getir. Yeğenin... Neydi adı?”</p>

  <p>“Ozan, efendim.”</p>

  <p>“Çocuk bizim lunaparka giriş biletimiz olacak.”</p>

  <p>Telefonu kapatınca alelacele hazırlandım. Üniformamı giydim. Çünkü üniformayla kahramana, sivil kıyafetle dilenciye dönüşüyorum.</p>

  <p>Her ne kadar ayak seslerini duyamasam da Figen’in evde dört döndüğünü biliyorum. Koridordan, açık kapıların önünden hamaratlık efekti gibi hızla geçen gölgeler ondan başkasına ait olamaz.</p>

  <p>Çıkarken, Frankenstein’ın üvey kızı, elinde elektrikli süpürgeyle zuhur ediyor: “Yemek hazır Ruhi Bey.”</p>

  <p>“Ha, ne yemeği?”</p>

  <p>“Buharda pişmiş brokoli, yulaflı püre ve kepek ekmeği.” “Çekil yolumdan kadın. Şu saydığın menü ölülerin bile iştahını keser!”</p>

  <p>Ayakkabılarımı giymeye uğraşırken, Figen Negatif çatalın ucunda püreye banılmış bir lokma brokoliyi dudaklarıma bastırdı: “Şunu ağzınıza atıverin Ruhi Bey, sonra tansiyonunuz düşüyor, Allah korusun.”</p>

  <p>“İstemez!”</p>

  <p>“Ölümü öpün!”</p>

  <p>Öpmek mi?! Ağzım kendiliğinden açılıyor. Ve lokmayı çiğnemeden yutuyorum.</p>

  <p>Ağır ağır indim merdivenlerden. Biri benden 70, diğeri 90 yaş küçük oyun arkadaşlarımla kapıda buluştum. Bir taksiye bindik. Civan taksinin ön koltuğunda, Ozan’la ben arkadayız. Kaim mercekli gözlüklerimin gerisinden taksimetreye bakıyorum. Doğum izlemek gibi heyecan verici. Küçük, kırmızı elektronik göstergedeki sayı büyüdükçe, kanımdaki adrenalin miktarı da artıyor. Sıcak basıyor. Çoraplarım eriyor.</p>

  <p>Çamlıca’da, platoya benzeyen bir alana kurulmuş lunaparka vardığımızda Ozan havalara uçtu. Çocuğunuz iyi bir yetişkin olsun istiyorsanız, onu sevindirmeye bakın. Rengarenk, ihtişamlı eğlence tesisatı karşısında içim burkuldu. Prezervatif reklamı izlerken de böyle hüzünleniyorum.</p>

  <p>Camekanı pamuk şekerle dolu ahşap el arabası son sürat üstümüze geliyordu. Tam önümüzde keskin bir frenle durdu. Ezilmekten kıl payı kurtulduk. Arabanın arkasından yaldızlı külahıyla bir cüce çıkıverdi. Civan, cüceden üç tane pamuk şeker satın aldı.</p>

  <p>Sakalımı ve bıyığımı pamuk şekerle pembeye boyarken düşünüyordum: Çarpışan otolardan sağ çıkmam zor. Atlıkarıncaya binsem madara olurum. Gondol, korku tüneli, balerin, hız treni ve uçan sandalyeler kalp krizi garantili. Geriye bir tek dönmedolap kalıyor. Gerçeğin acılığı öfke veya pişmanlıkla giderilemez. Besmele çekip devasa oyuncağa kuruldum. Yeni azat edilmiş köle gibi gülümseyen esmerin esmeri bir adam, oturağın yanındaki zinciri takarken sordu: “Çokomel vereyim mi?”</p>

  <p>“Çokomel ne ki?”</p>

  <p>“İşte bu” diyerek, yaka cebinden çıkardığı parlak kırmızı ambalajlı çikolatayı gösterdi: “Yemezsen kaybedersin.”</p>

  <p>“İştahım yok delikanlı. Sağolasın.”</p>

  <p>Adam makinayı harekete geçiren kolu çekti ve içinde sık sık “Çokomel” kelimesi geçen neşeli bir türkü tutturdu.</p>

  <p>Koca metal çark döndükçe usul usul göğe yükseldim. Gökyüzü, üzerinden traktör geçmiş bir pamuk tarlasına benziyordu. Havada birbiriyle didişen iki martı burnumun dibinden sıvıştılar. Evcilleştirilmeden şımartılmış şamatacı hayvanlar. Sağ tarafımda İstanbul Boğazı, Mecnun’un gördüğü seraplar kadar göz kamaştırıcıydı. İnişe geçerken “Bu şehirde kendini kandırmadan akşam eden bir Allah’ın kulu yoktur” diye düşündüm. İstanbul bir yandan senin rüyalarını çalar, öbür yandan sana hayaller hediye eder. Civan ile Ozan, lokomotif yerine besili bir plastik ördeğin çektiği katara binmişlerdi. Ördek, trendeki herkesten daha mutlu görünüyordu.</p>

  <p>Yeniden yükselirken, başım dönmeye başladı. Öksürdüm. Benim yaşımda her öksürük, cenaze arabasının kornasıdır. Zirveye çıktığımda makina istop etti. Başımı aşağı çevirdim. Dönmedolapta sakince oturan 85 puanlık bir genç kadınla göz göze geldik. 100 yıldır kadınlara 100 üzerinden puan veriyorum. Derken bir kasırga bulanıklığı baş gösterdi. Herşey alaca bulaca bir girdabın içinde kaynaşıyordu. Yer gök birbirine girdi. Boğaz’daki gemiler bulutların arasında yüzüyor, uçak büyüklüğünde kuşlar lunaparka dalıyor, atlıkarınca beygirleri kişneyerek şahlanıyordu. İnsanlar şelaleye dökülen toz şeker gibi dağılıp eriyordu. Bu lunapark ve ben birbirimizin ününe ün katacağız. Vaziyet onu gösteriyor. Ben öldükten sonra, dünya dönmeye devam edecek. Dönmedolap da öyle. Odunlaşmış kemiklerim tutuşmuştu sanki. Sağ kolumun içinden bir karınca sürüsü gövdeme akın ediyor. Azrail ilk vuruşunu yapıyor! Kalp spazmı, komple felç veya beyin kanaması. Ola ki hepsi birden. Ecel; bedenimi yani kokuşmuş, ıskarta, çürük organ koleksiyonumu yağmalayacak! “Eşhedü en lâ ilahe illallah...” Üç atışlık öksürük daha. “Ve eşhedü enne Muhammeden abduhu ve rasulühu.”</p>

  <p><a id="bookmark30"></a><span style="font-weight:bold;">Şansım yaver giderse mezarımdan petrol fışkırır</span></p>

  <p>Biz ihtiyarlar, hepimiz aynı tayyaredeyiz. Gene de kimimiz fazla uçuyor.</p>

  <p><a id="bookmark31"></a><span style="font-weight:bold;">[ABDULLAH ALLOULA,</span> <span style="font-weight:bold;font-style:italic;">Kimsesiz Şehit</span><span style="font-weight:bold;">]</span></p>

  <p>Gözlerimi açtım. Loş ve tenha bir yer. İspirto havuzundayım sanki. İç organlarım, gıcırdayıp duran paslı bir bisiklet. Beynim zonkluyor. Sağ elimi kaldırıp inceledim: Ölüm benekleriyle dolu, kupkuru ve buruşuk. Karanlığın ortasında sipsivri bir kelle peyda oldu. Zebani kalfası, keskin dişleriyle sırıtıyor. Galiba bir azap turu başlayacak. Uzun zamandır, öldükten sonra işlerin düzeleceğini düşünüyordum. Gençleşmeyi, cennette bir lojmana yerleştirilmeyi, eski dostlara kavuşmayı umuyordum. Yanılmışım. Kör randevuya huriler yerine yamyam bir iblis geliverdi. Derin bir nefes aldım.</p>

  <p>“Merhaba.” diyerek gözüme küçücük bir fener tuttu: “Demek, meşhur Ruhi Mücerret sizsiniz?”</p>

  <p>Bütün yapraklarını dökmüş bir orman kadar bitkindim: “Ondan artakalanlarım. Siz kimsiniz?..”</p>

  <p>Bana, halis kereste bulmuş marangoz gibi bakıyor: “Ben, Doktor Vecihi Hiciv. Stresli misiniz Ruhi Bey?” Bu doktor müsveddesi, çivi yutup vida s.çan, fırıldakçı tiplerden.</p>

  <p>“Öldürmem gereken biri var. Onu bulmaya çalışıyorum.”</p>

  <p>“Hah hah ha, çok nüktedansınız... Peki, idrarınızı tutamadığınız oluyor mu?” Doktorun arkasında, Bulgar haltercilere benzeyen bir hemşire.</p>

  <p>“Ben... hayır, altıma işemiyorum. Ya siz?”</p>

  <p>Doktor, başını çevirerek keçisakalının ucuyla hemşirede başlayıp bende biten görünmez bir yay çiziyor. Hemşirenin, dalgıç kostümü giymiş yengece benzeyen ellerinde minicik, metal bir şırınga. Kadın eğilerek yaklaşıyor. Bıçaklı maymun dövüşü turnuvasının final maçındayız sanki. Üstümdeki örtüyü kaldırıyor. Hastane önlüğümün kısa eteğinde, af buyurun, fosilleşmiş tenasül uzvumun aşağısında bir yere konsantre oluyor. Çizgi filmlerdeki, gözleriyle kaynak yapan pelerinli pehlivan bakışı. İğneyi, sol kasığıma batırıyor. Doktor Hiciv, bu işlemi itinalı bir tebessümle takip ve tasdik ediyor.</p>

  <p>Hemşire, askerî işaret diliyle doktordan izin alıyor. Plastik göz-kapaklarım kırpıştırıp uygun adım gidiyor.</p>

  <p>“Şimdi nasılsınız Ruhi Bey?”</p>

  <p>“Bomba ile turp karışımıyım” deyip doğruluyorum.</p>

  <p>“Başka bir arzunuz?”</p>

  <p>“At, avrat, silah.”</p>

  <p>“Efendim?”</p>

  <p>“Porsche Carrera, Kate Moss ve Browning HP demek istedim.” Ağzımdan dökülen bu sözlerin anlamını bilmiyorum. Nihayet bunadım galiba.</p>

  <p>“Üçüyle de öpüşebilir, hız yapabilir ve kan dökebilirsin” diye sayıklıyor.</p>

  <p>Odanın kahverengi duvarları, kendimi tabutta hissetmeme neden oluyor. Plastik bir saksıdaki yapma çiçekler, yeterince güneş almadıkları için ölmek üzereymiş gibi görünüyor.</p>

  <p>Yataktan atladım. “Bana müsaade.” Askıdan kıyafetlerimi aldım. Doktor itiraz etmiyor, sapıkça bir memnuniyetle bakmıyordu. Paravanın arkasına geçip giyinmeye başladım. Kapının açılıp kapandığım duydum. Döndüğümde doktor gitmiş, yerine Civan gelmişti.</p>

  <p>“Geçmiş olsun efendim. Nasılsınız?”</p>

  <p>“Dünyadaki bütün kavanoz kapaklarını açabilirim artık.”</p>

  <p>“Doktor ne diyor?” Nazilerin eline düşmüş muhasebeci gibi bakıyordu.</p>

  <p>Odadan ayakuçlarımıza basarak tüydük. Tam karşıdaki asansöre bindik. ‘0’ düğmesine bastım. “Sence, ne diyebilir?”</p>

  <p>“Bilmem ki?..”</p>

  <p>“Bana bir bak Civan. Ben, ölü ile dirinin meleziyim. Artık yaşlanmıyorum bile. Tepeden tırnağa ölüm belirtileriyle doluyum. Herhangi bir uzman, bana en fazla iyi dileklerini sunabilir. Bu da ne demektir, evlat?”</p>

  <p>“Ne demektir?”</p>

  <p>“Bundan sonra şansım yaver giderse, ancak mezarımdan petrol fışkırır.”</p>
</body>
</html>
