<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>58. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">58. AMY</h1>

  <p class="calibre2">Hastane den yerçekimi tüpüne doğru hayatımda hiç koşmadığım kadar hızlı koştum. Yine de çok geç kalmış olabileceğimi biliyordum.</p>

  <p class="calibre2">Ve kalmıştım da.</p>

  <p class="calibre2">Sonunda Motor Odası’na ulaştığımda, kapının ardından patlamayı duydum.</p>

  <p class="calibre2">Ve çığlıkları.</p>

  <p class="calibre2">Şimdi Gemici Katı -çoktan günün olayları yüzünden dolmuştu- bir çeşit dehşet içindeydi. Enerji Odası’nda çevremde insanlar toplanıyordu. Enerji Odasının kapıları içeriden açılıyordu. Tıpkı pençelemeye çalışan bir canavar gibiydi fakat çelik teçhizatlar tutuyordu. Yine de uzaktaki duvara doğru düştük ve bazı insanlar Enerji Odasından çıktılar ve sanki Godspeed parçalanırken kendilerini korumaya devam edecekmiş gibi sığınak aramaya başladılar.</p>

  <p class="calibre2">Hepimiz kapıya bakıyorduk fakat kapı bize cevap vermiyordu.</p>

  <p class="calibre2">Zeminde ve tavanda kırmızı ışıklar yanıp söndü. Geminin bilgisayarı, “Gövdede sızıntı: Köprü,” diye hoş ve mutlu bir sesle anons etti.</p>

  <p class="calibre2">Bekledik. Bir kadın konuşmak için ağzını açtı fakat bakışımla onu durdurdum. Hepimiz sessizliği dinliyorduk. Kapının diğer tarafında canlı bilileri var mı diye merak ediyorduk.</p>

  <p class="calibre2">Eğer Çırak kurtulduysa.</p>

  <p class="calibre2">Bir şey kapıya çarptı. Arkamdaki bir kadın çığlık attı ve koridorun yanındaki adam, “Kahretsin!” diye haykırdı. Kapı tekrar hareket etti fakat bu sefer daha önceki gibi bir kasırga kuvvetiyle hareket etmemişti. Onun yerine çatırdayıp, sarsılmıştı.</p>

  <p class="calibre2">Kapının köşelerinde parmaklar belirdi.</p>

  <p class="calibre2">Aynı kadın, “Hayattalar!” diye bağırdı. Hepimiz kapıya doğru koştuk ve parmaklarımızı açık oyuktan sokmaya başladık. Hep beraber hasar görmüş kapıyı açmaya çalışıyorduk. Kapı birkaç santim hareket etti. Daha da sert ittik. Metal sürtünme sesleri geldi ve sonunda kapı açıldı.</p>

  <p class="calibre2">Önce üzerinde kan gördüm. Omzundaki derin bir yaradan damlıyor ve koyu renkli cildini kırmızıya boyuyordu. Terden saçları alnına yapışmıştı. Kapıdan kalanları kenara itmek için kollarıyla çabaladı ve sendeledi.</p>

  <p class="calibre2">“Çırak,” diye fısıldadım. Sesim kelimenin ortasında çatladı. Gözyaşlarımın gözlerime battığını hissediyordum fakat akmadılar. Onu neredeyse kaybediyordum. Yine. Dün uzay kapağının bulunduğu odanın zemininde onu yerde yatarken görene dek, ona ne kadar önem verdiğimi bilmiyordum fakat o zaman bile hislerimi tanımlayamamıştım.</p>

  <p class="calibre2">Bir yanım bana ne kadar düşkün olduğunu anladığım günden beri kendini geri çekiyordu. O yanım ruhuma sözcükler dokuyordu. Örneğin şüphe, güvenemezsin, şehvet ve değmez gibi... Tüm o sözcükler parçalanmış bir kumaştan çıkan iplik parçaları gibi bir anda dağılmışlardı.</p>

  <p class="calibre2">Şimdi acıyla sarsılmış yüzüne bakarken, kelimelerle düşünmüyordum bile.</p>

  <p class="calibre2">Arkasında Gemiciler birbirlerine yardım ediyorlardı. Hayatta kalanlar için mutluluk gözyaşları dökerken, kilitli Köprü kapısının ardında kalan ve ölenler için de yas tutmaya başlamışlardı.</p>

  <p class="calibre2">Fakat ben yalnızca Çırak’a bakıyordum ve o da yalnızca bana bakıyordu. Ve diğer her şey yok olmuş gibiydi.</p>

  <p class="calibre2">Ellerim titriyordu. Bacaklarım da -aslında her yanım titriyordu. Ona doğru koşmak istedim ama yapamadım. Onun yerine o hareket etti. Ezik kapı girişine doğru hızla ilerledi (topallıyordu; neden topallıyordu?) ve kollarını bana sardı. Üzerine yığıldım fakat beni tuttu. Hiç gücüm kalmadığından kendi gücünü bana verdi.</p>

  <p class="calibre2">Göğsüne doğru, “Oh, Tanrım. Çırak,” diye mırıldandım. Ağzımdan pek bir şey çıkmamıştı fakat bu kadarını söyleyebilmiştim.</p>

  <p class="calibre2">Beni sakinleştirmek için saçlarımı okşadı. Çevremizdeki dünya tüm hızıyla devam ediyordu. İnsanlar Motor Odası na girip çıkıyorlardı. Feryatlar, yeniden birleşmeler... Fakat Çırak ve ben kaosun ortasındaki sessiz bir kuvvet gibiydik.</p>

  <p class="calibre2">Burnunu saçlarıma gömen Çırak, “Nereden biliyordun?” diye sordu. Bu soru şu an her şeye öylesine tersti ki -mantıklı kelimeler, mantıklı bir soruya dönüşmüştü- başta biraz şaşırdım. Geriye çekildim ve ona baktım. Çırak beni kapı enkazının üzerinden geçirdi ve kalabalıktan uzaklaştırıp, yakındaki bir odanın sessiz bir köşesine götürdü. Omzunun üzerinden hâlâ patlamanın yarattığı kargaşayı görebiliyordum. Kit, hemşire ekibiyle birlikte gelmişti ve durumu kontrol altına almaya başlamıştı. Yaralananlar için bir alan belirlemiş ve diğer herkesin çıkmasını istemişti. Bir grup mühendis Köprü’nün kilitli kapısını inceliyorlardı ve artık bir patlama tehlikesi olmadığından emin olmaya çalışıyorlardı.</p>

  <p class="calibre2">Beni kendine doğru çeken Çırak, “Patlama,” dedi. “Biliyordun, öyle değil mi? Buraya bizi uyarmaya geldin.”</p>

  <p class="calibre2">“Orion’un başka bir videosunu buldum. Silah deposunda.” “Orion -bunu o mu yaptı?” Çırak’ın gözleri sersemledi. Hâlâ patlama yüzünden başı dönüyordu.</p>

  <p class="calibre2">“Hayır, Orion değil fakat... Videoları başka birisinde. Başka biri de kilitli kapıların kodlarını biliyor. Sanırım tüm bu süre boyunca Orion gemiden çıkma yolunu bize anlatmaya çalışıyordu fakat bizden önce başka birisi onun sırrını öğrendi ve onlar da bizi durdurmaya çalışıyorlar.”</p>

  <p class="calibre2">Çırak’a Orion’un videosunun bulunduğu flopiyi verdim. Bulduğum ilk videoda Orion, bir seçim yapılması gerektiğinden emindi ve bu seçimi de ben yapacaktım. Fakat son videosunda, Bilge den kaçtığı zamanki videosuyla aynı gibiydi -korkmuş ve güvensiz. Orion’un bu videolarını her kim bulduysa, gezegenin değersiz olduğunu düşündüğü belliydi. Ve gezegene her kim inmeye çalışırsa onu öldürecekti. Köprü deki patlama bunun kanıtıydı. Centauri-Dünya bu kadar yakınken bile asla inemeyeceğimizi kesinleştiriyordu.</p>

  <p class="calibre2">Kısa videoyu izlerken Çırak’ın yüzündeki ifadeyi okuyamıyordum -keder, kızgınlık, şüphe, başka bir şey, boş ve acılı başka bir şey. Kafasını kaldırıp bana baktığında, gözleri bana bomboş bakıyordu.</p>

  <p class="calibre2">Çırak, “Bunların hiçbir anlamı yok,” dedi. “Köprü gittiğine göre, hiçbir yere gitmiyoruz.”</p>

  <p class="calibre2">Bunu söylediğinde, onun için de artık gerçek olmuştu. Hayatının on altı yılının bu gemide kapana kısılmış vaziyette geçmişti ve önündeki yıllar da üzerine ağırlık bindiriyordu. Godspeed'in iniş yapamayacağını söylemişti. Artık her şey üzerine geliyordu -gemi, insanlar, ölümler, hayal kırıklığı. O an anladım: Aslında onları hep yanında taşıyordu. Daima.</p>

  <p class="calibre2">Çırak arkasına baktı. Motor Odası’na ve kilitli kapının ardına. “Shelby oradaydı. Köprüde.”</p>

  <p class="calibre2">Ve terör geri geldi. Onu gömmeye çalıştım, ruhumun sularında boğmaya çalıştım. Her iki elimle suyun altına itip, orada ölümünü izlemeye çalıştım.</p>

  <p class="calibre2">Çırak gözlerime bakarak, “Neden?” diye sordu. Neden birinin Köprü yü uçurduğunu sormuyordu. Neden birinin bunun için Shelby’nin ölmesine izin verdiğini soruyordu.</p>

  <p class="calibre2">&nbsp;</p>
</body>
</html>
