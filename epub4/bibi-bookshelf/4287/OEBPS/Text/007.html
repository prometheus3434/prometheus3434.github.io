<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>2. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">2. AMY</h1>

  <p class="calibre2">Metal zemine bir su damlası düştü.</p>

  <p class="calibre2">Gözlerimi sımsıkı kapalı tuttum ve soğuğa aldırmadım. Onun yerine dikkatimi gözkapaklarımın ardındaki karanlığa verdim. Yüksek sesle, “Uzun ve boş bir otoyolda araba kul-lanıyorum,” dedim. Sesim yüksek, yuvarlak metal duvarlarda yankılandı. “Pencereler açık. Müzik çalıyor. Yüksek sesle.” Detayları hatırlamak için mücadele ettim. “Öylesine yüksek ki, müziğin sesi araba kapısını titreştiriyor. Öylesine yüksek ki, arka aynadaki görüntü bulanık çünkü o da titreşiyor,” diye ekledim. Gözlerim hâlâ sımsıkı kapalıydı. “Kolumu pencereden çıkartıyordum. Ellerim boş. Tıpkı uçuyor gibi.”</p>

  <p class="calibre2">Bir damla daha su düştü. Bu defa çıplak ayağıma düşmüştü ve parmak uçlarımdan saç diplerime kadar ürperdim.</p>

  <p class="calibre2">“Araba kullanmak. Bugün en fazla onu özlüyorum,” diye fısıldadım. Gözlerimi açtım. Hayal kurarken aptal aptal kaldırdığım kollarım yana düştü.</p>

  <p class="calibre2">Artık araba yoktu. Aıtık sonu olmayan otoyollar yoktu.</p>

  <p class="calibre2">Yalnızca bu.</p>

  <p class="calibre2">Günden güne küçülen bir uzay gemisinin içinde erimekte olan iki tane donma haznesi...</p>

  <p class="calibre2"><span class="t8">T</span><span class="t8">ı</span><span class="t8">p. T</span><span class="t8">ı</span><span class="t8">p.</span></p>

  <p class="calibre2">Burada ateşle oynuyorum, biliyorum. Veya aslında buzla. Daha fazla erimeden ailemi tekrar donma haznelerine koymalıyım.</p>

  <p class="calibre2">Fakat yapmıyordum.</p>

  <p class="calibre2">Boynumdaki haç kolyesiyle oynuyordum. Dünyadan getirdiğim birkaç eşyadan biriydi. Donma katının zemininde oturup, donmuş aileme gözlerimi dikmek ve özlediğim bir şeyi daha hatırlamak, dua etmeye en fazla yaklaştığım zamandı.</p>

  <p class="calibre2">Çırak, bir keresinde dua etmemle dalga geçmişti ve ben de bunu yaptığı için bir saat boyunca ona fırça atmıştım. O da sonunda ellerini havaya kaldırıp, gülmüş ve eğer inançlarıma sımsıkı sarılacaksam istediğime inanabileceğimi söylemiştim. Oysa şu an bir zamanlar inandığım her ne varsa, parmaklarımın ucundan kayıp gidiyordu.</p>

  <p class="calibre2">Önceleri her şey daha sadeydi. Daha basitti. Her şey planlıydı. Ailemle beraber dondurulacaktık. Üç yüz yıl sonra uyandırılacaktık. Gezegen orada, bizi bekliyor olacaktı.</p>

  <p class="calibre2">Gündemimizdeki tek şey gerçekleşmişti ve o da dondurulmaktı. Fakat sonra ben erken uyandırıldım -hayır. Hayır. O beni erken uyandırdı. Çırak. Bunu unutmama izin veremezdim. Onun hatası yüzünden burada olduğumu unutmama izin veremezdim. Geçirdiğimiz üç ayın onun elimden aldığı ömrü silmesine izin veremezdim.</p>

  <p class="calibre2">Bir an, Çırak’ın yüzünü düşündüm -şimdi bildiğim gibi yakışıklı ve asil değildi, bulduğu cam tabuttan beni çıkartırken çıplak ve titreyen bedenimin üzerine çömeldiğinde ilk defa onu gördüğümdeki gibi bulanık ve suluydu. Bana her şeyin yoluna gireceğini söylediğinde, sesinin ılık ahengini hatırladım.</p>

  <p class="calibre2">Ne yalancı ama...</p>

  <p class="calibre2">Yalnız... Bu doğru değil, öyle değil mi? Bu gemideki herkes, hatta ailemin donmuş bedenleri de dahil olmak üzere bana doğruyu söyleyip, bunu kabul etmem için bekleyen tek kişi oydu.</p>

  <p class="calibre2">Çırak’ın bulanık görüntüsü, zihnimde keskince belirdi. Artık onu donma sıvısıyla görmüyordum; onu yağmurum altında hatırlıyordum. Besleme Katı’ndaki o gece, tavandaki fıskiyeler öylesine sertçe başımıza “yağmur” yağdırmışlardı ki çiçekler eğilmişti. O zaman hâlâ korkuyordum ve hâlâ güvensizdim. Damlalar, Çırak’ın saç uçlarından yanaklarına doğru akıp, dudaklarında duruyordu...</p>

  <p class="calibre2">Kafamı salladım. Ondan nefret edemezdim. Fakat onu... Pekâlâ. Sonuçta ondan nefret edemezdim.</p>

  <p class="calibre2">Kimden nefret edebilirdim? Orion.</p>

  <p class="calibre2">Kollarımla dizlerimi sardım ve ailemin donmuş yüzlerine baktım. Ailem olmadan, bunun gibi berbat olmuş bir gemide erken kalkmanın en kötü tarafı, günlerinizi zaman ve pişmanlık dışında dolduracak hiçbir şeyiniz olmamasıydı.</p>

  <p class="calibre2">Burada kim olduğumu bilmiyordum. Ailem olmadan, bir evlat değildim. Dünya olmadan, kendimi insan gibi bile hissedemiyordum. <span class="t8">Bir</span> <span class="t8">ş</span><span class="t8">eye</span> ihtiyacım vardı. Beni tekrar dolduracak bir şey. Kendimi tanımlamamı sağlayacak bir şey.</p>

  <p class="calibre2">Bir damla daha düştü.</p>

  <p class="calibre2">&nbsp;</p>

  <p class="calibre2">Uyandığımdan beri doksan sekiz gün geçmişti. Üç ay. Ayrıca gezegene inmemiz için elli yıl gerekip gerekmediği de belirsizdi. Hiç inebilecek miydik?</p>

  <p class="calibre2">İşte bu soru, beni her gün buraya getirtiyordu. Bu soru yüzünden ailemin donma haznelerini açıyordum ve onların donmuş bedenlerine bakıyordum. <span class="t8">Hiç inebilecek miydik?</span> Çünkü eğer gerçekten bu gemi, yeni bir gezegene ulaşma şansı hiç olmadan uzayda kaybolduysa... Ailemi uyandırabilirdim.</p>

  <p class="calibre2">Sadece... Çırak’a bunu yapmayacağıma dair söz vermiştim. Bir ay önce ona ailemi donmuş halde tutmanın ne anlamı olduğunu sormuştum. Eğer asla gezegene inemeyeceksek, neden onları hemen uyandırmayacaktım?</p>

  <p class="calibre2">Gözleri benimkilerle buluştuğunda, şefkat ve hüznünü görebiliyordum. “Gemi, gezegene <span class="t8">inecek.”</span></p>

  <p class="calibre2">Ne dediğini anlamam biraz zaman almıştı. Gemi gezegene inecek. Biz inmeyeceğiz. Böylece ben de ona ve aileme verdiğim sözü tuttum. Onları uyandırmayacaktım. Yeni bir gezegene inme şansları hâlâ varken, bunu yapmayacaktım.</p>

  <p class="calibre2">Şimdilik bu olasılığı yeterli görmek istiyorum. Fakat yeni bir doksan gün? Belki o zaman geminin hâlâ inme olasılığı olup olmadığını umursamam. Belki o zaman bu yenileme tuşuna basabilirim ve donma haznelerinin tamamen erimelerine izin veririm.</p>

  <p class="calibre2">Yaslandım ve böylece gözlerim babamınkilerle aynı seviyeye geldi fakat onun gözleri tamamen kapalıydı ve mavi parıltılı buzun ardındaydı. Profili üzerinden parmağımı donma haznesinin camı boyunca gezdirdim. Cam çoktan odanın sıcağı yüzünden buharlanmıştı ve parmağımın dokunuşu yüzünden babamın yüzünde parlak bir çizgi oluşmuş gibi görünüyordu. Soğuk içime işledi ve sadece bir anlığına hiçbir şey hissetmeden soğuğu hissettiğim ana döndüm.</p>

  <p class="calibre2">Gülümsediğinde babamın nasıl göründüğünü hatırlamıyordum. Yüzünün hareket edebildiğini, güldüğünde gözlerinin kırıştığını ve dudaklarının kıpırdadığını biliyordum fakat hatırlayamıyordum. Buzun ardından ona doğru bakarken, bunu gözümde canlandıramıyordum.</p>

  <p class="calibre2">Bu adam babama benzemiyordu. Babam hayat doluydu fakat bu adam...değildi. Babamın oralarda bir yerlerde olduğunu varsayıyordum fakat...</p>

  <p class="calibre2">Onu göremiyordum.</p>

  <p class="calibre2">Donma haznelerini geri koydum ve kapılarını hızla kapattım.</p>

  <p class="calibre2">Yavaş yavaş ayağa kalktım. Nereye gideceğimden emin değildim. Donma haznelerinin ilerisinde koridor boyunca kilitli kapılar vardı. O kapılardan sadece biri -klavyesinin yanında kırmızı boya olanın- açılıyordu ve içinde de dışarıdaki yıldızlara bakan bir pencere vardı.</p>

  <p class="calibre2">Eskiden oraya çok giderdim çünkü yıldızlar kendimi normal hissetmemi sağlıyorlardı. Şimdi ise gemideki herkesin söylediği gibi bir ucube gibi hissetmeme neden oluyorlar. Çünkü? Onları gerçekten özleyen tek kişi benim. Bu iki bin kişi arasında <span class="t8">yaln</span><span class="t8">ı</span><span class="t8">zca</span> ben arka bahçedeki çimenlere uzanıp, yıldızlara doğru tembel tembel uçmakta olan ateş böceklerini yakalamak için uzanmanın ne demek olduğunu biliyorum. Yalnızca ben günün geceye doğru sönmesi gerektiğini biliyorum. Bir tuşa basarak değil... Yalnızca ben gözlerini olabildiğince açtığında, gök kubbeyi görmüş olan kişiyim.</p>

  <p class="calibre2">Artık yıldızları görmek istemiyorum.</p>

  <p class="calibre2">Donma katından çıkmadan önce, düzgünce kilitlendiklerinden emin olmak için ailemin haznelerini kontrol ettim.</p>

  <p class="calibre2">Babamın kapısındaki X işaretinin izleri duruyordu. Çizgilerin üzerinden parmağımla geçtim. Bunu Orion yapmıştı, öldürmeyi planladığı kişileri işaretlemişti.</p>

  <p class="calibre2">Döndüm ve asansörün karşısındaki genetik laboratuvarına baktım. Orion’un bedeni içeride donmuş halde duruyordu.</p>

  <p class="calibre2">Onu uyandırabilirdim. Bir yenileme tuşuna basarak ailemi uyandırmak kadar kolay olmazdı fakat yapabilirdim. Çırak bana donma haznelerinin farklarını olduğunu göstermişti. Orion’un ayılması için ayarlanabilen zamanlayıcıyı göstermişti. Basılması gereken tuşların sıralamasını anlatmıştı. Onu uyandırabilirdim ve yaşama geri geldiğinde de, buzun ötesinden şişkin gözlerine her baktığımda sormak istediğim somları sorabilirdim.</p>

  <p class="calibre2"><span class="t8">Neden?</span></p>

  <p class="calibre2">Neden diğer donmuşları öldürmüştü? Neden öldürmek üzere bir sonraki hedef olarak babamı işaretlemişti?</p>

  <p class="calibre2">Daha da önemlisi, neden öldürmeye o zaman başlamıştı?</p>

  <p class="calibre2">Orion, donmuş askeri personelin gemide doğmuş insanları askerliğe veya köleliğe zorlayacağına inanıyor olabilirdi... Fakat neden gezegene inmek inanılmaz derece uzakken, on-ların fişlerini çekmeye başlamıştı?</p>

  <p class="calibre2">Çırak beni uyandırmadan önce yıllarca Bilge den gizlenmişti. Eğer öldürmeye başlamış olmasa, daha da gizlenebilirdi.</p>

  <p class="calibre2">Yani benim asıl sorum yalnızca nedeni değil, fakat...</p>

  <p class="calibre2">Neden <span class="t8">ş</span><span class="t8">imdi?</span></p>

  <p class="calibre2"><span class="t8">&nbsp;</span></p>
</body>
</html>
