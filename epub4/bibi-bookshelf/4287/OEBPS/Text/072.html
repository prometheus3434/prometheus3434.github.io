<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>67. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">67. ÇIRAK</h1>

  <p class="calibre2">Her şeyi yavaş çekimde görüyordum. Her şey bulanıktı. Tabancadan güm diye bir ses çıktı ve bir barut dumanı hızla buharlaştı. Geride kurşun ve yanık kokusu kaldı. Doktor devrildi, bacağına bir kırmızılık yayılmaya başlamıştı. Amy hızla öne doğru atıldı. Doktor’un koluna açık yeşil bir plaster yapıştırdı.</p>

  <p class="calibre2">Yine bir güm sesi. Başka bir tabanca. Doktor’un tabancası.</p>

  <p class="calibre2">Yine duman ve kan.</p>

  <p class="calibre2">Amy yere yıkıldı. Kolunu tutuyordu. Parmaklarından koyu kırmızı kan damlaları akmaya başladı.</p>

  <p class="calibre2">Elini uzaklaştırdı ve wi-com’una bastı. Haykırdı.</p>

  <p class="calibre2">Victria’ya doğru sendeledi. Bedenin yanında dizüstü düştü.</p>

  <p class="calibre2">Her şeyi görüyordum fakat hareket edemiyor, tepki veremiyordum. Amy çığlık atıp, hıçkırırken sadece bakabiliyordum. Amy her iki elini de Victria’nın elbisesine yayılmakta olan kırmızı lekenin üzerine bastırdı. Amy’nin elbisesine de kan bulaştı fakat umursamadı. Victria’nın yarasına bastırmaya çalışıyordu.</p>

  <p class="calibre2">Kafamı çevirdim ve duygusuzca Doktor’a baktım. Onun boş gözleri de bana doğru döndü. Kolundaki yeşil plaster orada yatmasını ve bacağındaki kurşunu umursamamasını sağlıyordu.</p>

  <p class="calibre2">Tekrar Amy ve Victria’ya doğru döndüm.</p>

  <p class="calibre2">Amy, “HAYIR!” dedi.</p>

  <p class="calibre2">Victria’nın eli Doktor’a doğru uzandı. Hayır. Orion’a doğru uzandı.</p>

  <p class="calibre2">“HAYIR!" Amy yine çığlık attı.</p>

  <p class="calibre2">Ağırlığını Victria’ya verdi. Parmaklarından kan fışkırdı. Kıpkırmızı baloncular fışkırıyordu.</p>

  <p class="calibre2">Amy, “Hayır,” diye fısıldadı.</p>

  <p class="calibre2">Victria’nın kolu gevşedi.</p>

  <p class="calibre2">Yüzüm ıslanmıştı. Elimi kaldırıp, yanağıma dokundum. Gözyaşlarını, tıpkı Amy’den damlayan kanlar gibi parmaklarımdan akıyordu.</p>

  <p class="calibre2">&nbsp;</p>
</body>
</html>
