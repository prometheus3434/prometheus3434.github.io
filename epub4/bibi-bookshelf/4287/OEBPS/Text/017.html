<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>12. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">12. AMY</h1>

  <p class="calibre2">Ertesi sabah doğrudan ailemin yanına gittim. Gözlerim acıyana dek donmuş yüzlerine baktım ve ardından onları sıkıca kapattım. Fakat onları görsem de görmesem de gerçek aynıydı:</p>

  <p class="calibre2">Donmuşlardı. Ben donmamıştım. Ve Godspeed durmuştu.</p>

  <p class="calibre2">Durmuştu.</p>

  <p class="calibre2">Bu düşüncelerin zihnimden gitmeleri için kendimi zorladım. Onun yerine aileme söyleyecek bir şeyler düşündüm. Özlediğim bir hatıra... Fakat konsantre olamıyordum. İçimi çektim, ayağa kalktım ve ailemi tekrar donma haznelerine koydum. Çırak la olan kavgamızdan beri hiçbir şey yolunda gitmiyordu ve hem onların hem de kendi tarihimin üzerinde duramazdım.</p>

  <p class="calibre2">Tuhaf. Dünya da bana ucubeden çok daha kötüleri söylenmişti. Fakat burada o kelimenin farklı bir anlamı vardı ve güvendiğiniz birkaç kişiden biri tarafından size söylendiğinde de daha bir değişik can yakıyordu.</p>

  <p class="calibre2">Doğrulurken, bacağıma bir şey çarptı. Cebime uzandım ve dün Kayıt Salonunda bulduğum minik dikdörtgen şeklindeki siyah plastiğe uzandım. Onu neredeyse Çırak’a gösterecektim fakat... Yapamamıştım. Bekçi Katı’na gittiğimde Orion’dan gelen kaygı verici mesajlar bizi rahatsız etmeden, yalnızca onunla birlikte olmak istemiştim. Fakat sonrasında tek istediğim ondan kaçmak olmuştu.</p>

  <p class="calibre2">Siyah dikdörtgen, bir flopinin küçük versiyonuna benziyordu. Ben parmaklarımı üzerinde dolandırdım. Ekranın ortasında bir ışık parıldadı. Kelimeler yanıp sönmeye başladı:</p>

  <p class="calibre2"><span class="t9">SINIRLI ER</span><span class="t9">İ</span><span class="t9">Ş</span><span class="t9">İ</span><span class="t9">M</span><span class="t11">.</span></p>

  <p class="calibre2">Çevreye göz attım. İstemsiz olarak dolanarak donma haznelerini geçmiş ve bu katın ucundaki gen laboratuvarına gelmiştim. Bu kapının ardında Doktor ve Bilge’nin Sezon zamanında gebelikleri kendi çıkarları için kullanmak amacıyla elde ettikleri genetik malzemeler ve Phydus’u dağıtmak amacıyla kullandıkları su pompası vardı... Ve Orion. Ondan geriye kalanlar. Tıpkı ailem gibi donmuş bir kabuk.</p>

  <p class="calibre2">Başparmağımı genetik laboratuvarın kilidini açan biyometrik tarayıcının üzerinde gezdirdim ve kapı açıldığında içeriye girdim. Birisi odadaki en yakın donma haznesinin yanına bir sandalye koymuştu. Sandalyenin yüzü kalın cam pencereye dönüktü. Tıpkı yatalak hasta çocuğunun yanma bir babanın yerleştirebileceği gibi konulmuştu. Camın ardındaki adamla yüz yüze gelebilmek için sandalyeyi önümden kaldırdım.</p>

  <p class="calibre2">Orion.</p>

  <p class="calibre2">“Senden nefret ediyorum,” dedim.</p>

  <p class="calibre2">Gözleri patlamıştı, parmaklarını pençe gibi tutuyordu fakat bana erişemiyordu. Cevap veremiyordu, gözlerini kırpamıyordu. Hareket bile edemiyordu. Bir ölü gibi donmuş vaziyetteydi.</p>

  <p class="calibre2">Fakat yine de ondan nefret ediyordum.</p>

  <p class="calibre2">Orion’un cezası buydu. Donmuş cinayetleri ve Bilge’nin ölümü için... Gemi indiğinde -öyle bir şey olursa- donmuş olan insanlar uyanacaklardı ve işlediği cinayetler için onu yargılayacaklardı. Ve ona neyin uygun olacağına karar vereceklerdi. Çırak’ın ona verdiği ceza ise onu dondurmak için düğmeye basmaktı. Fakat -bu gemide hiç kimsenin bilmediği bir biçimde gerçek cezanın dondurulmak olduğunu biliyordum. Zihnim, uyuyor olmanın fakat aynı zamanda uyumuyor olmanın nasıl bir şey olduğunu hatırlıyordu. Bedenim, kaslarımın nasıl hareket etmediğini - edemediğini- hatırlıyordu.</p>

  <p class="calibre2">Zamanda gelip gitmenin, bir yıl mı yoksa bin yıl mı geçtiğini bilememenin, ruhunuzun bir buzun ardında sonsuza dek kapana kısılmış olarak kaldığını düşünerek kendine işkence etmenin nasıl bir şey olduğunu kalbim asla unutmayacaktı.</p>

  <p class="calibre2">Buzun ardındaki işkenceyi biliyordum.</p>

  <p class="calibre2">Donma tüpündeki cam pencerenin ardında, Orion’un gözlerinden fırlayan kırmızı damarları görebiliyordum. Kendimi gözbebeklerinden yansırken hayal ettim fakat şu an kördüm. Elini donma tüpündeki minik pencereye bastırmıştı. Bir an, ılık ve canlı elimi onunkinin üzerine koydum. Ardından gözlerine baktım ve hemen elimi çektim.</p>

  <p class="calibre2">Diğer elimde hâlâ Kayıt Salonunda bulduğum küçük flopiyi tutuyordum. Orion’un yüzünün karşısında, camda bıraktığım el izine baktım ve ardından ekrandaki kutuya ve içindeki kelimelere: SINIRLI ERİŞİM. Flopi ağındaki bazı bilgiler sınırlıydı -tıpkı biyometrik tarayıcıda olduğu gibi erişimin sağlanması için Çırak’ın parmak izi gerekiyordu. Benim parmak izimin yeterli olacağından şüpheliydim fakat...</p>

  <p class="calibre2">Başparmağımı yanıp sönen kutuya bastırdım.</p>

  <p class="calibre2">Tüm ekran aydınlandı.</p>

  <p class="calibre2">Kendimi Orion’un yüzüne bakarken buldum.</p>

  <p class="calibre2">«video başlangıcı»</p>

  <p class="calibre2">Orion ekranda tıpkı donmadan önce onu hatırladığım gibi görünüyordu: yıkanması gereken dağınık, koyu renk saçlan, cinayetteki diriliği göz önüne alındığında tuhaf bir biçimde nazik görünen gözleri ve yüzündeki çizgileri maskeleyen dudaklarının babacan ve dostane kıvrımı. Son derece büyük bir merdivenin dibinde oturuyordu. Daha önce o merdiveni hiç görmemiştim ve bu gerçeği tuhaf bir biçimde rahatlatıcı buldum. Godspeed'le ilgili hâlâ bilmediğim bir şeyler olması hoşuma gitti.</p>

  <p class="calibre2">Orion kamerayı ayarlarken görüntü oynadı.</p>

  <p class="calibre2">ORİON: Eğer bunu izliyorsan, bir şeyler yanlış gitmiş olmalı.</p>

  <p class="calibre2">Donmuş Orion’a baktım. Evet, bir şeyler yanlış gitmişti. Gemi durmuştu, Çırak gerçeği herkesten gizliyordu ve daha ne kadar hayatta kalabileceğimizi bilmiyordum.</p>

  <p class="calibre2">ORİON: Umarım bunu başka hiç kimse görmez. Umarım her şey planladığım gibi gitmiştir. Çırak benim tarafıma geçmiştir ve birlikte Bilge’yi alt ederiz. Bir tiranlıkla değil, birlikte çalışarak Godspeed'de kural sistemi başlatmışızdır.</p>

  <p class="calibre2">Orion derin derin içini çekti.</p>

  <p class="calibre2">ORİON: Fakat Çırak’ın benim tarafımda olduğundan emin değilim ve Bilge’nin olmadığından eminim. Tehlikede olan o kadar çok şey var ki, hiçbir şeyi şansa bırakamam. Bir beklenmedik durum planım olmalı. Ve Amy sen benim beklenmedik durum planımsın.</p>

  <p class="calibre2">Orion bana doğru döndü. Sanki biraz solunda olduğumu biliyordu ve gözleri benimkilere doğru delici bir biçimde bakıyordu.</p>

  <p class="calibre2">ORİON: Umarım Çırak, ihtiyacım olan lider olabilir -bu geminin ihtiyacı olan lider. Fakat eğer öyle değilse ve eğer ben... Pekâlâ, eğer ben yardım etmek için orada değilsem, eğer bıraktığım tek şey bu video ve senin, Güneş-Dünya’dan gelmiş birinin ne yapacağını bilmesi olacak. Bu bilgiyi gemide doğmuş olanlara bırakamam. Yeterince bilmiyorlar. Yalnızca tek şey bilirlerken ne yapılacağı konusunda bir seçim yapamazlar. Fakat sen -Amy- sen hem gemiyi hem de gezegeni biliyorsun. Tarafsız olabilirsin. Hangisinin daha büyük bir kötülük olacağını bilirsin. Sen de benim bildiğim her şeyi öğrendiğinde, Bilge’nin gizlemeye çalıştığı her şeyi öğrendiğinde, o zaman ne yapacağını da bileceksin.</p>

  <p class="calibre2">Donmuş ve hareketsiz Orion’a baktım ve yeniden ekrana döndüm.</p>

  <p class="calibre2">ORİON: Amy, bir seçim yapmak zorundasın. Ve bu seçimi kısa süre sonra yapmalısın. Çevrene bir bak. Bilge sistemi nesillerdir ölüyor. İlk isyan eden Çırak ben değildim ve sonuncusu da olmayacağım. Bilgelerin daha önceki kontrolleri ellerinden kayıp gidiyor. Gemi ölüyor. Bunu görebiliyorsun, öyle değil mi? Paslanmayı görebilirsin. Güneş lambasının eskisi gibi parlak olmadığını görebilirsin. Bitkilerin büyümelerinin daha uzun sürdüğünü... Fğer büyüyorlarsa. İnsanları sakin ve kontrol altında tutmakta olan tek şeyin Phydus olduğunu. Çırak’ı tanıyorum. Onun Phydus olmadan insanları yönetmeyi deneyeceğini biliyorum. Ve hiçbir şey bundan daha tehlikeli olamaz. Besleyicilere Phydus verilmesi kesildiğinde, dünyalarını gördüklerinde, o zaman gerçek bir isyan başlayacak.</p>

  <p class="calibre2">Luthor’ın yüksek sesle, kızgın bir biçimde Kayıt Salonunda nasıl yankılandığını hatırladım. İstediğimiz her şeyi yapabiliriz!</p>

  <p class="calibre2">ORİON: Godspeed uzun süre dayanmaz. Sonsuza kadar duracak şekilde tasarlanmadı. Bu kadar uzun dayanmış olması bile bir mucize. İşte bu sebeple sana ihtiyacım var Amy ve bir sebeple artık benim yapamadığım seçimi senin yapman gerekiyor. Benden nefret ettiğini, nefret etmek zorunda olduğunu biliyorum.</p>

  <p class="calibre2">Orion öne doğru eğildi. Yüzü tüm ekranı kaplamıştı.</p>

  <p class="calibre2">ORİON: Tüm bu zaman boyunca neden donmuşların fişini çekmekte olduğumu hiç düşündün mü?</p>

  <p class="calibre2">Nefesim titredi. Nefes almayı bile unutmuştum.</p>

  <p class="calibre2">ORİON: Neden sadece bekleyip, gelecek nesillerin bu sorunu çözmesine izin vermedim?</p>

  <p class="calibre2">Aslında ekrandaydı ve gerçekte yanımda değildi fakat sesindeki aciliyeti derinlerde, ta iliklerimde hissedebiliyordum.</p>

  <p class="calibre2">ORİON: Seçim geliyor! Ve bu gerçekten bir seçim. Ve herkes için de sen karar vermelisin.</p>

  <p class="calibre2">Orion, uzun süre duraksadı.</p>

  <p class="calibre2">ORİON: Fakat sana ne olduğunu söyleyemem. Sen kendin bulmalısın.</p>

  <p class="calibre2">Orion, parmaklarını saçlarında gezdirdi. Çırak da endişelendiğinde aynen böyle yapıyordu.</p>

  <p class="calibre2">ORİON: Gerçeği bulmam yıllarımı aldı ve bir o kadar süre de bu gerçeği kabullenmem için gerekti. Seninle tanıştığımda... Benden nefret etmek zorunda olduğunu biliyordum çünkü Güneş-Dünya’dan insanları ölüme terk etmiştim...</p>

  <p class="calibre2">Ölüme terk etmek mi? Bundan çok daha fazlasını yapmıştı. Onları haznelerinden çıkartmıştı ve ölmelerini izlemişti. Bu önemli bir farktı. Onları öldürmüştü.</p>

  <p class="calibre2">Gözlerimi öylesine kısmıştım ki, Orion’un kaydedilmiş yüzü sadece bulanık görünüyordu. Donma haznesinin camının ardında donmuş olan gerçek Orion’a baktım. Senden ne kadar nefret ettiğim hakkında hiçbir fikrin yok, diye düşündüm. Şu an hayatımda yanlış gitmekte olan her şeyi onun ayaklarının altına serebilirdim.</p>

  <p class="calibre2">ORİON: Fakat Amy, sen çok özelsin. Giineş-Dünya’dansın. Fakat senin diğerleri gibi bir gündemin yok... Yani ailen gibi. Sen buraya özel bir görevle gelmedin. Eğer alınacak risklere değiyorsa, yapılacak seçimlere sen ve yalnızca sen karar verebilirsin. Bu seçim için başka hiç kimseye hatta Bilge’ye ve bir zamanlar arkadaşım dediğim insanlara bile güvenemem. İpuçlarını saklayacağım ve böylece yalnızca sen, Güneş-Dünya’dan gelmiş biri onları bulabilecek. Kimseye güvenme, Amy. Ne Çırak’a, ne Doktor a, ne de geçmişten herhangi birine. Onlar Godspeed’den, Güneş-Dünya’dan değil. Onlar bir seçim yapılacağım bilmiyorlar -bilemezler.</p>

  <p class="calibre2">Orion’un bana sürekli Çırak’a güvenmemem gerektiğini söylemesinden hoşlanmamıştım. Hem de hiç hoşlanmamıştım. Fakat -dün olanları ve en karanlık sırlarımı ondan saklamamı düşündüm. Daha Orion bana sormadan, ben onun istediklerini yapmaya başlamıştım ve bunun için kendimden biraz nefret ediyordum.</p>

  <p class="calibre2">ORİON: Bulmacanın ilk parçasıyla başlaman gerekiyor. Fakat durum şu, Amy. Sana onu verdim bile. Git ve onu bul. Senin için bıraktığım tüm ipuçlarını bul. Ve bunları bulduğunda da, umarım doğru seçimi yaparsın.</p>

  <p class="calibre2">Orion önce arkasına, sonra da bana doğru baktı.</p>

  <p class="calibre2">ORİON: Çünkü zamanın doluyor.</p>

  <p class="calibre2">«video sonu»</p>

  <p class="calibre2">&nbsp;</p>
</body>
</html>
