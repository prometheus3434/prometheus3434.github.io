<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>16. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">16. AMY</h1>

  <p class="calibre2">Harley’nin son tablosunu yatağımın üzerine koydum ve geriye çekildim. Gülümseyen gözleri benimle birleşiyordu fakat Mona Lisa gibi bana bakıyormuş gibi bir yanılsama yaratmıyordu.</p>

  <p class="calibre2">Yüksek sesle resimdeki Harley’ye, “Pekâlâ,” dedim. “Orion’un söylemiş olduğu bu ipucu nerede?”</p>

  <p class="calibre2">Resme dokunma konusunda tereddütlüydüm -ona herhangi bir zarar vermek istemiyordum. Onun yerine, gözlerimle resmi taradım. Orion’dan gönderilmiş gizli bir mesaj aradım.</p>

  <p class="calibre2">Resimde kayboldum -Harley’nin yüzü, yıldızlar ve bileğinin çevresinde dolanan minik koi balıkları vardı. Tüm anılar oradaydı. Böylesine kısa sürede tanımış olduğum birisi, ruhumda nasıl böylesi kalıcı hatıralar bırakmıştı? Onu böyle bakarken görmek, öylesine mutlu ve özgür görmek Harley hakkında bir şey hatırlamama neden olmuştu. O parıltı, o mutluluk, o bir şey şu an yanımda olmasını dilememe neden oluyordu.</p>

  <p class="calibre2">Gözlerimi odaklamamaya çalıştım. Resmin ve boyaların ötesini görmeye çalıştım fakat hiçbir şey yoktu.</p>

  <p class="calibre2">Ellerimi tuvalin boya sıçramış köşelerinde gezdirdim. Hiçbir şey yoktu.</p>

  <p class="calibre2">Arkasını çevirdim.</p>

  <p class="calibre2">Daha önce hiç resmin arkasına bakmamıştım. Fakat şimdi baktığımda, görünüşünden anladığım kadarıyla bir karakalem veya kalemle çizilmiş gibi görünen belirsiz, neredeyse görün-mez bir taslak vardı. Gözlerimi kısarak baktım, daha yakına doğru eğildim. Ardından resmi kaldırıp, ışığa tuttum.</p>

  <p class="calibre2">Ufak bir hayvan -bu Harley’nin çizimi değildi. Onun resimleri daha gerçekçi oluyordu. Bu karikatürümsü yaratık biraz hamster'a benziyordu fakat devasa ve abartı kulakları vardı... Bir tavşan. Ve yanında da bir çember vardı. Veya daha çok bir ovale benzeyen basık bir çemberdi. Çemberin merkezinde annemin lüks kamerasına aldığı süper -ince hafıza kartlarına benzeyen minik bir kare vardı. Tuvale bir şeyle yapışmıştı fakat tırnağımı köşesine götürdüğümde, hemen ayrıldı.</p>

  <p class="calibre2">İşaret parmağımla objeyi ucundan tuttum. Siyah plastik, gümüş telleri olan bir devreyle metal dokunmuş ince altın bir şeridi kaplamıştı. Bu neydi? Çok tanıdık görünüyordu. Çevirdim fakat diğer kısmı yalnızca sert plastikti.</p>

  <p class="calibre2">Sonra birden anladım -buna benzer bir şeyi daha önce de görmüştüm. Masama koştum ve Orion’un ilk videosunu gösteren minik ekranı elime aldım. Ekranın bir köşesindeki küçük bir girişe kare şeklindeki siyah plastiğin aynısından bağlanmıştı. Harley’nin resminin arkasındaki şey, bir hafıza kartı gibiydi... Eğer onu ekrandakiyle değiştirilebilirsem...</p>

  <p class="calibre2">Tekrar tablonun arkasına doğru gözlerimi kıstım. Başka bir ipucu bulmayı umuyordum. Ve işte taslağın hemen altında minik kelimeler vardı. Zar zor okunuyordu.</p>

  <p class="calibre2">Beni tavşan deliğine doğru takip et.</p>

  <p class="calibre2">“Meraklı ve daha meraklı,” dedim.</p>

  <p class="calibre2">Aradıktan sonra Çırak’ın odama gelmesi 2,5 saniye sürdü.</p>

  <p class="calibre2">Kapıdan geçerek, “Sorun nedir?” diye sordu.</p>

  <p class="calibre2">Gözleriyle odayı taramasına gülümsedim. Endişeyle genç ve bekâr kızın odasındaki ejderha için bakınıyordu. “Buraya nasıl bu kadar çabuk gelebildin?”</p>

  <p class="calibre2">“Doktor un ofisindeydim.”</p>

  <p class="calibre2">Gülümsemem kayboldu. Sessizlik içinde, bana nasıl seslendiğini hatırladım. Ucube derken Çırak’ın dudaklarının şeklini hatırladım.</p>

  <p class="calibre2">“Dinle, Amy üzgünüm.” Dudaklarımı araladım fakat Çırak devam etti. “Gerçekten. Kesinlikle öyle demek istemedim. Gerçekten çok üzgünüm.”</p>

  <p class="calibre2">Ellerime bakarak, “Ben de üzgünüm,” dedim. Düşünmemiz gereken koskoca bir gemi varken, tek kelimeye takılıp kalmak aptalcaydı.</p>

  <p class="calibre2">Sessizlik aramıza yayıldı fakat en azından uzaklara bakmıyordu.</p>

  <p class="calibre2">Sonunda Çırak, “Pekâlâ,” dedi. “Sorun nedir?”</p>

  <p class="calibre2">“Bir sorun yok,” dedim. “Sadece... Tuhaf. Bunu buldum.”</p>

  <p class="calibre2">Harley’nin resminin arkasından söktüğüm küçük siyah çipi ve Dante’nin Cehennem,'inde bulduğum ekranı kaldırdım.</p>

  <p class="calibre2">Çırak gülerek, “Bir hafıza kartı ve özel bir video ekranı,” dedi. “Bunları yıllardır görmemiştim! Onların yerini artık flopiler aldı.”</p>

  <p class="calibre2">Ona uzatarak, “Bu hafıza kartı şeyi nasıl kullanılıyor?” diye sordum.</p>

  <p class="calibre2">Nazikçe orijinal hafıza kartını çıkartıp, yenisiyle değiştiren Çırak, “Özel bir video yalnızca dijital bir membran ekranıdır,” dedi. Kare şeklindeki çip, sanki manyetik bir çekim varmış gibi ekrana yapıştı. “Bir flopi gibidir fakat çalışmasını sağlamak için bir hafıza kartının olması gerekir.” Eski hafıza kartını masamın kenarına bıraktı ve ardından özel videoyu çevirdi ve parmağını ekranda gezdirdi. Parlayan bir kare belirdi.</p>

  <p class="calibre2">“İşte, bana izin ver,” dedim ve video ekranını ondan alarak, üzerine başparmağımı koydum.</p>

  <p class="calibre2">Parlayan ekran kayboldu ve yerine otomatik olarak açılan bir video belirdi.</p>

  <p class="calibre2">“Burası... Burası donma katı,” diye fısıldadım. Çekilen açıdan sanki bir güvenlik kamerası izliyorduk.</p>

  <p class="calibre2">Çırak kafasını salladı. “Bu mümkün değil. Orion şey yapmaya başlamadan oradaki kameralar imha edildi...”</p>

  <p class="calibre2">Diğer donmuşların fişini çekmeye başlamadan önce.</p>

  <p class="calibre2">Birkaç dakika ekranda hiçbir şey olmadı. Tam Çırak’a durdu mu yoksa bozuldu mu diye soracakken, videonun köşesinde bir hareket belirdi.</p>

  <p class="calibre2">Önce bir gölge pençeleri olan bir el gibi yerde gezinmeye başladı.</p>

  <p class="calibre2">Ve ardından...</p>

  <p class="calibre2">Çırak, “Bu benim,” diye fısıldadı.</p>

  <p class="calibre2">Ona doğru baktım çünkü sesinin neden bu kadar yüksek ve endişeli olduğunu anlamamıştım.</p>

  <p class="calibre2">“Biz -emm. Bunu izlemeyelim. Bence bunu izlememeliyiz.” Videoyu durdurmak için elini uzattı fakat elini ittim.</p>

  <p class="calibre2">“Neden?” diye ısrar ettim.</p>

  <p class="calibre2">Çırak dudağını ısırdı ve yüzü endişeyle bulandı.</p>

  <p class="calibre2">Ekrandaki Çırak öne doğru süründü. Videoda hiç ses yoktu. Dolayısıyla ekrandaki Çırak bir şey duymuş gibi durduğunda tuhaf görünüyordu. Bir an sonra, morg gibi görünen kare kapıya doğru döndü. Çevirerek açtı ve donma tepsisini çıkarttı.</p>

  <p class="calibre2">Ye ardından artık ekranda Çırak’a bakmıyordum. Kendime bakıyordum.</p>

  <p class="calibre2">Bu bendim, buzda donmuş halde. Hareketsiz. Ölü gibi. Dudaklarım dehşetle büzüldü. Bu benim etim, benim bedenimdi. Çıplak. Bu da Çırak tı ve çıplak bedenime bakıyordu.</p>

  <p class="calibre2">“Çırak!” diye feryat ettim ve kafasına vurdum.</p>

  <p class="calibre2">“O zamanlar seni tanımıyordum,” dedi.</p>

  <p class="calibre2">“Böylesi bir alçak olduğunu bilmiyordum!” diye haykırdım.</p>

  <p class="calibre2">“Üzgünüm!” Çırak benden uzaklaştı.</p>

  <p class="calibre2">Ekrandaki Çırak aniden yukarı doğru baktı ve biz de dikkatimizi yine videoya verdik. Fakat dinledikten sonra kafasını tıpkı endişeli bir kuş gibi eğdi. Ekrandaki Çırak dikkatini yine bana verdi. Bir elini kaldırdı -elinin hafifçe titrediğini gördüm-ve cam kutumun üzerine koydu. Tam kalbimin üzerine. Ardından sıçradı -belli ki arka planda duyduğu ses yüzünden irkilmişti- ve aceleyle gitti.</p>

  <p class="calibre2">“Beni orada öylece bıraktın mı?” diye sordum. Öyle yaptığını biliyordum çünkü çoktan itiraf etmişti -fakat bu şekilde izlemek. Kendimi öyle ilgisizce ve yardıma muhtaç halde görmek...</p>

  <p class="calibre2">Çırak, perişan görünüyordu. Artık ekrana bakmıyordu bile. Bana bakıyordu. Yüzünde öyle bir bakış vardı ki, sanki ona bağırmamı ve yumruklamamı ve bu işin öyle kapanmasını istiyor gibiydi.</p>

  <p class="calibre2">Fakat artık kızgın değildim. En azından üzgün olduğum kadar kızgın değildim. Ve biraz da iğrenmiştim. Ağzımdaki o hastalıklı ve ters tadı nasıl kelimelere dökeceğimi bilmediğimden bir şey söylemedim ve sadece ekrana döndüm.</p>

  <p class="calibre2">Birkaç dakika boyunca hiçbir şey olmadı. Cam tabutumdan ince bir yoğunlaşma dumanının çıkmasını ve yere minik, sessiz damlaların akmasını izledim. Çoktan erimeye başlamıştım.</p>

  <p class="calibre2">Birden bunu izlemek istemedim. Uyanışımı izlemek istemiyordum. Donma sıvısında boğulmayı, boğazıma giren tüpleri yeniden yaşamak istemiyordum. Her ne kadar ekrandaki benin erimesi çok çok daha uzun süreceği halde gözlerimi kapattım ve yüzümü çevirdim. Fakat ardından Çırak şaşkınlıkla içini çekti ve ben de hemen ekrana baktım.</p>

  <p class="calibre2">Orada bir gölge daha vardı. Daha geniş ve daha uzun. Yavaş yavaş donmuş halime doğru ilerliyordu. Sol kulağının ardındaki örümcek ağı yarasının bulunduğu yeri, boynunun kenarını bir ışık aydınlatıyordu.</p>

  <p class="calibre2">Orion.</p>

  <p class="calibre2">Yaptığı ilk şey, beni tekrar donma haznesine sokmak oldu, kapıyı kapattı ve gitmek üzere döndü.</p>

  <p class="calibre2">Fakat ardından duraksadı.</p>

  <p class="calibre2">Uzun süre ekranın dışına doğru baktı. Çırak’ın gitmiş olduğu yöne bakıyordu ve parmaklarını donma haznesinin üzerine tıklıyordu. Düşünüyordu. Ardından yavaş yavaş, kasti olarak beni tekrar donma haznesinden çıkarttı. Bir an bana doğru baktı.</p>

  <p class="calibre2">Ve ardından yürüyerek uzaklaştı.</p>

  <p class="calibre2">Orion bana donmuşların fişini çekme fikrini Çırak’ın beni eritmesinden aldığını söylemişti. Ve öyleydi de. İşte o an size karşı koyamayacak insanları öldürmenin ne kadar kolay olduğunu anladım.</p>

  <p class="calibre2">Ekranda parazit belirdi. Çırak, “İşte bu sebeple donma katındaki kameraları imha ettik,” dedi.</p>

  <p class="calibre2">Bir sebebi buydu.</p>

  <p class="calibre2">Çırak, video ekranını masama bıraktı ve ayağa kalktı. Yüzüne saçı düşüyordu fakat yine de bana yönelmiş gözlerini görebiliyordum. Tepki vermemi bekliyordu.</p>

  <p class="calibre2">Fakat nasıl bir tepki vereceğimi bilmiyordum. Bu konuda ne hissettiğimi bilmiyordum. Çırak’ın bana bakışı, Orion’un bakmaması... Beynim bunları işleyemiyordu.</p>

  <p class="calibre2">“Amy?”</p>

  <p class="calibre2">Çırak gözlerini kırpıştırıyordu. Gözlerinde panik vardı. Konuşan kişi o değildi.</p>

  <p class="calibre2">İkimiz de masadaki video ekranına koştuk. Parazit gitmişti. Ekranı Orion’un yüzü kaplamıştı. Kameraya öylesine yakın duruyordu ki, kameradan birkaç santim uzakta olmalıydı.</p>

  <p class="calibre2">Ekran kararmadan önce, Orion’un sesi net bir biçimde çınladı. “Amy? Bunun için hazır mısın? Gerçeği bulmaya hazır mısın?”</p>

  <p class="calibre2">&nbsp;</p>
</body>
</html>
