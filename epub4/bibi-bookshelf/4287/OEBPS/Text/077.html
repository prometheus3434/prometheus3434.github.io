<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>72. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">72. AMY</h1>

  <p class="calibre2">Godspeed’deki son günümde, her şeyimi ufak bir çantaya yerleştirdim. Orion’un saklayamadığı sır için ölmüş olan Kayleigh’in giysileri... Onları bir daha göremeyeceğimi dü-şündüğümde, aileme yazdığım mektupların içinde bulunduğu defter... Oyuncak ayım.</p>

  <p class="calibre2">Kestane rengi eşarbımı geride bırakıyordum. Yeni gezegende kendimi kimseden gizlemek zorunda kalmayacaktım. Malzemelerimi hazırlayıp, masaya koydum. Üç ay boyunca bana ait olan odaya baktım. Hayatımın geriye kalanını burada geçireceğimi sanıyordum. Veya -belki de bir gün Çırak la beraber Bekçi Katına taşınacağımı düşünüyordum.</p>

  <p class="calibre2">Boğazımda düğümlenen hıçkırığı yuttum. Belki de Çırak haklıydı ve Orion donma haznesinde boğulmayı hak etmiyordu. Fakat yeni gezegeni de hak etmiyordu. Çırak la ilgili sevdiğim şeyleri hatırlamaya çalıştım fakat gözümün önüne yalnızca Orion’u Godspeed’de bırakmayı reddederken gözlerindeki inat ve sesinin tonu geliyordu.</p>

  <p class="calibre2">Bir elimde çantam vardı. Diğerinde ise Harley’nin son resmi vardı. Sanat için pek yerimiz yoktu fakat ben bunun için yer yaratacaktım.</p>

  <p class="calibre2">Havuzun kenarına ulaştığımda, güneş lambası yandı. Havuzun zemini kurumuştu. Güneş lambasının ısısında çatlamıştı ve lotus çiçekleri ölü yeşil ve pembe solgun tellere dönmüşlerdi.</p>

  <p class="calibre2">İlk inen bendim. Çantamı ve Harley’nin resmini Köprü de yol üzeri olmayan bir yere koydum ve petekli cam pencerenin karşısındaki bir sandalyeye oturdum. Köprünün ilerisinde mekik neredeyse ağzına kadar dolmuştu. Odaların kilitleri açılmıştı ve her santimi depo için kullanılmıştı. Silah deposu dışında -Çırak, oradaki yeri kullanabilecek olsak da, o adayı kilitli tutmaya karar vermişti. Birinin bir tabanca çalacağından mı korkuyordu yoksa cephaneliği şimdilik gizli tutmak istediğinden mi bilmiyordum fakat her iki durumda da doğru kararı vermişti.</p>

  <p class="calibre2">Diğer her odada en az bir ay yetecek kadar yiyecek vardı. Sürahiler dolusu taze su. İlaçlar. Giyecekler. İmalat araçları. Seralardan alınmış raflar dolusu ufak tohumlar. Çırak ve Bartie, çiftlik hayvanlarını bölüşmüşlerdi. Daha büyük hayvanların bir kısmı kesilmişti. Etler tütsülenmişti ve tuzlanmıştı. Daha ufak olanların bir kısmı -tavşanlar ve tavuklar- kasalara konulmuştu. Donma haznelerinin yanında bir tane mini çiftlik avlusu vardı.</p>

  <p class="calibre2">Geriye yalnızca insanlar kalmıştı.</p>

  <p class="calibre2">İkili üçlü geliyorlardı. Taşıyabildiklerini yanlarında getiriyorlardı. Bazıları el yapımı eşya parçalan, eski beşikler, sallanan sandalyeler ve bir eğirme makinesi. Bazıları çantalar dolusu giysiler, kasap satırları veya bilim ekipmanları getiriyordu. Bazıları elleri bomboş geliyordu. Petekli pencereden gezegene bakıyorlardı ve ağlıyorlardı. Bazıları doğrudan diğerlerinin beklemekte olduğu donma haznesine gidiyorlardı. Yüzleşecekleri yere bir kez bile bakmak için başlarını bir santim bile çevirmiyorlardı.</p>

  <p class="calibre2">Beni görüyorlardı ve gülümsüyorlardı. Bana sarılıyorlar, solgun cildime ve kızıl saçlarıma merakla dokunuyorlardı. Beni görüyorlardı ve kaşlarını çatıyorlar, küfrediyorlar ve yalnızca arkadaşları, sevgilileri, anneleri gittiği için gittiklerini söylüyorlardı. Onlarla beraber olabilmek için yeni bir dünya riskine giriyorlardı.</p>

  <p class="calibre2">Aceleyle merdivenlerden iniyorlar, yere zıplıyorlar, köprüde fini fini dönüyorlardı, pencerenin kenarına gidiyorlardı ve cama dokunuyorlardı. Yere ulaştıklarında içlerini çekiyorlar, düşüncelerinin ağırlığı altında omuzlarım birdenbire düşürüyorlar, ciltleri endişeyle, acıyla ve korkuyla kırışıyor ve kızarıyordu.</p>

  <p class="calibre2">Fakat en önemlisi: geliyorlardı.</p>

  <p class="calibre2">En son Çırak geldi.</p>

  <p class="calibre2">“Bu kadar,” dedi. “Herkes geldi.”</p>

  <p class="calibre2">Hepsi gitmek istiyordu.</p>

  <p class="calibre2">Çırak tereddüt etti ve ben de ona doğru koştum. Kollarımı boynuna doladım. Anlaşmazlıklarımız ve kavgamız umurumda değildi -şu an değildi. Çırak beni havalara kaldırarak, bana saldırdı. Sonra nazikçe yere bıraktı. Saçlarıma doğru, “İnanılmaz derecede korkuyorum,” diye fısıldadı.</p>

  <p class="calibre2">“Ben de,” diye fısıldadım.</p>

  <p class="calibre2">Gözlerime baktı. “Sorun nedir?”</p>

  <p class="calibre2">Ona cevap vermedim ve bir süre sonra uzaklara baktı. Neyin sorun olduğunu biliyordu.</p>

  <p class="calibre2">Çırak, “Onu götürmek zorundayım,” dedi.</p>

  <p class="calibre2">“Aslında zorunlu değilsin.”</p>

  <p class="calibre2">Bana cevap vermek yerine wi-com’una bastı. “Birkaç dakika için fırlatma başlayacak,” dedi. “Oto pilotta olacağız. Mekiğin çalışması hakkında biraz çalışma yaptım...”Bu çalışmanın Shelby’nin ona biraz kontrolleri göstermesinden ibaret olduğunu söylemedi. Yine de herkesten fazla bilgiye sahipti. Yalnızca üst düzey Gemicilerin -Köprü’deki patlamada ölenlerin- bu kontrollerle gerçek anlamda deneyimleri vardı.</p>

  <p class="calibre2">Wi-com’unu kapatmadan önce Çırak, “Eşyalarınızı sabitlemeli ve fırlatma esnasında güvenli bir yerde durmalısınız,” diye ekledi.</p>

  <p class="calibre2">Yer değiştirme hareketini buradan hissedebiliyorduk. Çırak, köprünün kapısını kapattı.</p>

  <p class="calibre2">Yüzü sertti ve omuzları da dikti.</p>

  <p class="calibre2">Savaşa giden bir general gibi görünüyordu fakat ne zırhı ne de silahı vardı.</p>

  <p class="calibre2">Onu takip etmem için bana işaret etti -pencerenin altındaki kontrol paneline gittik.</p>

  <p class="calibre2">Gezegene bakarak, “Buna değer, öyle değil mi?”</p>

  <p class="calibre2">Kontrol paneline doğru eğildim. Gezegeni olabildiğince görmek istiyordum. Parlaktı, mavi ve yeşil renkteydi ve üzerinde tel gibi beyaz bulutlar vardı. Gölleri ve dağları ayırt edebiliyordum. Şu sarı-kahverengi alan bir çöl olmalıydı ve yeşil noktalar da adalardı. Bugüne dek gördüğüm en güzel şeydi.</p>

  <p class="calibre2">Çırak’ın yüzüne baktım.</p>

  <p class="calibre2">Endişesi bana da bulaştı ve ben de Centauri-Dünya’nın yüzeyine bakarak orada ne olduğunu merak ediyordum.</p>

  <p class="calibre2">Victria’nın gözleri zihnime düştü.</p>

  <p class="calibre2">Ölüm kolaydı ve aniydi ve durdurulamazdı. Belki Centauri- Dünya daha yeni evrimleşmeye başlamıştı ve dinozorlar bizi ezeceklerdi. Centauri-Dünya, Dünya’dan ışık yıllar uzaklığındaydı. Belki oradaki uzaylılar bizi öldürürlerken, silahlarımıza güleceklerdi. Gezegende bitkilerin yetiştiği çok açıktı -çok yeşillikler ve mavilikler vardı- fakat ya tüm bitkiler zehirliyse? Ya bütün mavi su tuzluysa?</p>

  <p class="calibre2">“Buna değer.” Ona dokunmak için uzandım fakat önce o benim elimi tuttu ve parmaklarımı sıktı. Sonra da bıraktı.</p>

  <p class="calibre2">Çırak, “Doktor’a ne demiştin?” diye sordu. “İnanç hakkında.”</p>

  <p class="calibre2">Kunı kuru gülerek, “Hatırlamıyorum,” dedim. “Öldiirülmemeye çalışmakla meşguldüm.”</p>

  <p class="calibre2">“Pekâlâ, her neyse -haklıydın.” Eli oto pilotu çalıştırma tuşunun üzerindeydi.</p>

  <p class="calibre2">“Hazır mısın?” diye sordu.</p>

  <p class="calibre2">“Hazırım.”</p>

  <p class="calibre2">&nbsp;</p>
</body>
</html>
