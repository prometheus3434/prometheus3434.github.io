<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>56. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">56. AMY</h1>

  <p class="calibre2">Erkenden kalktım. Giyindikten sonra wi-com’umu çalıştırmayı denedim ama hâlâ sadece bir bip sesi çıkarıyordu. Çırak’ı görmek istiyordum. Ama -onun indireceği bir gemisi vardı.</p>

  <p class="calibre2">İndireceği. Yeni gezegene. Rahatlama ve mutluluk dolu halde nefes aldım. Başka hiçbir şeyin önemi yoktu. Orion’un aptalca ipuçları ya da Bartie’nin saçma devrimi önemsizdi -bizim gezegenimiz vardı.</p>

  <p class="calibre2">Doğrudan donma katına gittim. Bunu, son üç aydır her gün yapıyor olsam da o gün yapmak tuhaf geliyordu. O zamanlar bunu yapmamın nedeni, ailemi bir daha asla hayattayken göremeyeceğimi düşünmemdi. Şimdi, arkamda bir sıra donma haznesi varken ailemin donmuş bedenleriyle yüz yüze olmak, yanlış geliyordu.</p>

  <p class="calibre2">Bunun nedeni belki de onları uyandırmaya ne kadar yakın olduğumuzu biliyor olmamdı.</p>

  <p class="calibre2">Onlara anlatmak istediğim o kadar çok şey vardı ki -eski- den olduğumdan ne kadar daha güçlü olduğum. Harley ve Luthor ve Çırak. Tüm anıları ve endişeleri ve düşünceleri onlara aktarmak istiyordum.</p>

  <p class="calibre2">Ama bunu yapmama gerek kalmayacağını biliyordum. Biz oradaydık.</p>

  <p class="calibre2">Uzakta, ağır bir kapının çarpılışının sesini duydum. Bu, arkamdaki genetik laboratuvarı değildi. Donma haznesinden sonraki salondaki kapılardan biriydi... Kilitli kapılardan biri.</p>

  <p class="calibre2">İşte bu. Bu, ipuçlarıyla uğraşan kişiydi. O olmalıydı.</p>

  <p class="calibre2">Hemen salonun ilerisine doğru yürüdüm. O her kimse, onu yakalamaya kararlıydım.</p>

  <p class="calibre2">Ama orada kimse yoktu.</p>

  <p class="calibre2">Sonra silah deposunun kapısından bir ışık demetinin süzüldüğünü fark ettim.</p>

  <p class="calibre2">Nefesimi tuttum. Silah deposu kapısı... Yani oradaki her kimse, elinde tüm silahların olduğu anlamına geliyordu. Diğer yandan bende hiç silah yoktu... Tabii Victria’dan aldığım bir paket dolusu Phydus ilaç plasterlerini saymazsak.</p>

  <p class="calibre2">Yavaşça ilerledim. En mantıklısı koşmak olacaktı. Ama bizimle oynayıp duranın kim olduğunu bilseydim...</p>

  <p class="calibre2">Kapı daha da yüksek bir sesle gıcırdadı. Elbette daha sesli bir şekilde gıcırdayacaktı.</p>

  <p class="calibre2">Ama içeride kimse yoktu. Ne olur ne olmaz diye, küçük silahların depolandığı en yakın rafa çıktım. En üstte minik pistoller vardı. Luthor’a sataşırken şaka yapmıyordum. Ben bir asker çocuğuydum; silahın ne olduğunu ve nasıl kullanıldığını biliyordum. Kırmızı koruma plastik poşetlerinden birini aldım ve parmağımı mührünün üzerinde gezdirdim. Poşeti açarken silah yağı üstüme döküldü ve revolver elime düştü. Küçük bir gövdesi ve kötü bir namlusu vardı ama .38 kalibrelik mermileri tutabiliyordum. Mermiler, plastikle mühürlenmiş ayrı bir kutuda tutuluyordu. Silahı doldururken kavramayı avucuma bastırdım. Elim onun içine tam uymak için fazla küçüktü ama silah basma horozluydu ve tek yapmam gereken tetiğe uzanmaktı.</p>

  <p class="calibre2">Silahı elimde sıkıca tutarak rafların arkasına yakından baktım. Ama kimse yoktu.</p>

  <p class="calibre2">Sonra oraya bir kapının kapandığını duyduğum için geldiğimi hatırladım. Oraya gelen kimse, silah deposundan başlamış olabilir ama başka bir kapıyı kapamıştı -o koridorda kilitli bir sürü kapı vardı.</p>

  <p class="calibre2">Geri dönerek yuvarlak pencereden bölmeyi kontrol ettim ve uzay kıyafetleri odasını açtım. Hiçbir şey yoktu. Kulağımı, koridorun sonundaki son kilitli kapı olan büyük kapıya yasladım ama kapı öylesine ağırdı ki hiçbir şey duyulmazdı.</p>

  <p class="calibre2">Hem o kapının ardında ne vardı ki? Bir an orada durup, korumayı düşündüm. İçeriye her kim girdiyse, dışarı çıkmak zorundaydı. Koridorda hızla ilerlerken kimseyi görmemiştim ve otomatik açılan kapılar dışında ses çıkartarak kapanabilecek tek kapılar da buradaydı. Her kimse burada olmalıydı.</p>

  <p class="calibre2">Yalnız... Eğer bu kişi kapıların kilidini açmayı biliyorsa, o halde duvarların ardındaki merdivenleri de biliyor olmalıydı... Onlar da aşağıya iniyorlardı. Donma katına gidiyor olma-lıydılar. Hemen şimdi Besleme Katına çıkarsam ve merdivenlerden koşarsam, Orion’un ipuçlarını değiştiren kişiyi yakalayabilir ve kilitli kapının ardında ne olduğunu öğrenebilirdim! Çırak yanımda olsaydı...</p>

  <p class="calibre2">Cephaneliğin hâlâ açık olduğunu hatırladığımda, koridorun yarısını geçmiştim. Elimdeki silahla bile güvenli değildi. Döndüm ve kapıyı kapatırken bir şey fark ettim: patlayıcılar rafında bir flopi yanıp sönüyordu. Silahı yere koydum ve flopiyi elime aldım.</p>

  <p class="calibre2">Ekranı Orion’un yüzü kapladı.</p>

  <p class="calibre2">«video başlangıcı»</p>

  <p class="calibre2">Bu video merdivenlerde çekilmemişti. Onun yerine, Orion uzun ve kıvrımlı bir kontrol panelinin önünde, yere sürgülenmiş bir sandalyeye oturmuştu. Oda karanlıktı fakat arka planda parıldayan bir şey görüyordum.</p>

  <p class="calibre2">Burası Köprü olmalıydı. Köprü düşündüğümden çok daha küçüktü.</p>

  <p class="calibre2">ORİON: Amy, neredeyse sona geldin. Yapman gereken seçime çok yakınsın. Onu gördün mü? Gezegeni?</p>

  <p class="calibre2">Hayır. Henüz görmedim fakat orada olduğunu biliyorum.</p>

  <p class="calibre2">ORİON: Şimdi neden karar vermene ihtiyacım olduğunu anlıyor musun? Çünkü sen bir gezegendeydin. Godspeed'de olup da bir gezegende yaşamış tek kişi sensin. Ve ayrıca buna değip değmeyeceğine tek karar verebilecek olan kişi de sensin.</p>

  <p class="calibre2">Orion boynuna dokundu. Parmaklan, eskiden wicom’unun bulunduğu yerdeki yaraya dokunuyordu.</p>

  <p class="calibre2">ORİON: Öncekinden önceki Bilge ve diğer her şey... Bundan önceki *yarayı gösterdi+... Gerçeğin önemli bir şey olduğunu sanmıştım. Artık emin değilim. Belki hepimiz de habersiz kalsak daha iyidir. Bilmeseydim daha mutlu olacağımı biliyorum.</p>

  <p class="calibre2">Neredeyse Çırak’ın keşfi yüzünden Orion’un ipuçlarını unutmak üzere olduğumu düşündüm. Gezegen bu gizemden çok daha önemli görünüyordu. Şimdiyse merak içindeydim.</p>

  <p class="calibre2">ORİON: Fakat belki de gerçeği bilmen gerekmesinin sebepleri vardır. Bu gemi eski. Bilge beni geminin dış yüzeyinde tamirler yapmam için gönderdi ve Godspeed'in yaşını gösterdiğini biliyorum. Yani belki de zamanı gelmiştir. Gemiden ayrılmanın zamanı...</p>

  <p class="calibre2">Orion öne doğru eğildi ve kamerayı eline aldı. Görüntü oynadı ve kontrol paneline dönmeden önce dar ve küçük alan ve metal zemin görüntüye girdi.</p>

  <p class="calibre2">Kamera, pencerede odaklandı. Bulanık ve parlak görüntü, ayarlanarak odaklandı. Petekli cam pencereden, geminin utkundaki yeşil ve mavi parıldayan küre göründü.</p>

  <p class="calibre2">Küçük ekrana dokundum. Gezegenin mavi ve yeşil renkleri ekranda bir okyanusun alçalıp yükselen dalgalarına benziyordu.</p>

  <p class="calibre2">ORİON: Godspeed'in Centauri-Dünya’nın yörüngesinde olduğunu ilk keşfettiğimde, tüm geminin bu gerçeği bilmesini istemiştim. Onlara söylemeyi denedim. Onlara tüm gerçeği söylemeyi denedim. Ve bu sebeple Bilge beni öldürmeye çalıştı.</p>

  <p class="calibre2">Orion, pencereye doğru döndü ve gezegene bakmaya başladı. Ekranda yara izi görünüyordu.</p>

  <p class="calibre2">ORİON: Fakat beni öldürmedi. Kaçtım. Uzun süre... Saklandım... Sonra da Kayıt Salonu’na gizlice girdim. Kendimi tekrar gemiye adapte ettim. Fakat o Salon da daha fazla sır ve yalan buldum. Ve tam da bu sebeple gerçeği tıpkı Bilge gibi gizlemeye karar verdim.</p>

  <p class="calibre2">Orion, tekrar yüzünü ekrana doğru döndü.</p>

  <p class="calibre2">ORİON: Hâlâ bir acil durum planı var. Hâlâ burada. Eğer geminin gezegene inmesi gerekiyorsa, inebilir. Eğer anlayamadıysan, ihtiyacın olan son şey Godspeed'de bulunabilir.</p>

  <p class="calibre2">Orion duraksadı. Sanki devasa bir ipucu vermiş gibi doğrudan ekrana bakıyordu. Fakat Godspeed çok büyüktü ve çoktan herkes ayrılmak için hazırlık yapmaya başlamıştı. Bu koca gemide minicik bir ipucunu nasıl bulacaktım?</p>

  <p class="calibre2">ORİON: Fakat öyle olması gerekmiyorsa... Gemiyi gezegene indirmeden hayatta kalmanın herhangi bir yolu varsa... Yapmak zorundasın. Yapmak zorundasın. Ben bu gerçeği sonsuza dek koruyamayacağımı biliyorum. Yapmalısın. Bu geminin hayatta kalması için yapılacak herhangi bir şey varsa, gezegene inişi durdurmak için ne gerekiyorsa yapmak zorundasın.</p>

  <p class="calibre2">Orion ne diyordu? Mesajlarının tüm amacının beni önemli bir seçim yapacağım bir noktaya getirmek olduğunu zannediyordum fakat şimdi tam tersini söylüyordu.</p>

  <p class="calibre2">ORİON: Gemide işler ne kadar kötüye giderse gitsin, eğer ölmüyorsan ve eğer güneş lambası hâlâ çalışıyorsa... Burada kal. Ve geminin de kaldığından emin ol. Amy sen benim minik acil durum planımsın fakat sadece bu kadar. Gemiyi gezegene sadece son çö-.</p>

  <p class="calibre2">Yüzü ekrandan kaybolmadan önce Orion son kelimesini bile söyleyemedi. Öylesine şaşırdım ki, neredeyse flopiyi düşürüyordum. Bu ani kesinti mideme sancı sokmuştu ve ekrandaki cızırtı yerine karanlığa bıraktığında da sancı geçmemişti. Siyah arka planda büyük beyaz harfler belirdi. Ve beni korkutan cümle belirdi.</p>

  <p class="calibre2">Lideri takip edin.</p>

  <p class="calibre2">Video kapandı.</p>

  <p class="calibre2">Lideri takip edin, cümlesi... Cızırtı. Bu videonun bir hafıza kartında değil de, flopide olduğu gerçeği. Bu ipucuyla da oynanmış olmalıydı. Orion’un mesajı devam ediyor muydu bilmiyorum. Belki de bana kilitli kapının kodunu söyleyecekti? Fakat bu kelimeleri bırakan kişinin o olmadığına emindim. Başımı kaldırdım ve dikkatlice silah deposunu gözden geçirdim. Önceden buraya birini aradığım için hızla girmiştim. Şimdi ise bir şey arıyordum... Ve onu buldum. Boş bir raf, bir dizi kayıp patlayıcı.</p>

  <p class="calibre2">Elim bilinçsizce boynuma doğru giderken, “Oh, Tanrım,” dedim.</p>

  <p class="calibre2">Hızla silah deposundan çıktım ve doğrudan asansöre gittim.</p>

  <p class="calibre2">Gemici Katı’na gitmem gerekiyordu. Şimdi. Çırak’a gitmem gerekiyordu. Bir şeyden emindim, o da her kim “lideri takip edin” diyorsa Çırak tan bahsetmiyordu. Ve gemiyi gezegene kim indirmeye çalışırsa, o patlayıcılar onu yok edecekti.</p>

  <p class="calibre2">&nbsp;</p>
</body>
</html>
