<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>57. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">57. ÇIRAK</h1>

  <p class="calibre2">Her ne kadar güneş lambası neredeyse yanmak üzereyse de, Gemici Katı kalabalıktı. Çevreme bakındım. Bir yanım Amy’nin parlak kızıl saçlarını Gemici kalabalığı arasında görmeyi umuyordu fakat hayır, burada değildi. Elbette değildi. Bunu en fazla paylaşmak istediğim kişi oydu fakat şu an onu düşünmek beni delirtiyordu çünkü gezegene inmeye odaklanmalıydım. Ölümden paçamı zar zor kurtardığım zamandan beri onu görmemiştim -ve o zamandan beri pek çok şey değişmişti. Amy, Centauri-Dünya’yı ilk anlattığım kişiydi fakat indiğimizde göreceğim son kişi de olabilirdi.</p>

  <p class="calibre2">Zihnimi boşaltmak için kafamı salladım. Duygusallaşma zamanı değildi. Gemiyi gezegene indirme zamanıydı.</p>

  <p class="calibre2">Köprü’ye uzanan koridorda yürürken Gemiciler alkışladılar. Ayaklanın metal ızgara zeminde çınlıyordu. Bana doğru uzandılar -elimi sıkmak, sırtımı sıvazlamak ve hayranlık ve şükran içinde yalnızca bana dokunabilmek için uzanıyorlardı. Enerji Odası’ndan Motor Odasına geçtiğimde, bilim insanları ve Gemiciler beni çılgınca alkış yağmuruna tuttular.</p>

  <p class="calibre2">Onlara gülümsedim.</p>

  <p class="calibre2">Tüm hayallerim gerçekleşiyordu.</p>

  <p class="calibre2">Önce Birinci Gemici Shelby ve onun çekirdek kadrosu, Köprü’ye giden süslenmiş devasa kapıların önünde bir sıra halinde dizildiler. Yaklaştığımda hepsi beni selamladı.</p>

  <p class="calibre2">“Ben -eh,” dedim ve eh diyene kadar odanın tamamen sessizleştiğini ve benden bir konuşma beklediklerini fark etmemiştim. “Eh” kelimesinden öte bir konuşma...</p>

  <p class="calibre2">Kahretsin.</p>

  <p class="calibre2">“Ben -eh- Demek istiyorum ki...” Yutkundum ve gözlerimi kapattım.</p>

  <p class="calibre2">“Burası bizim evimiz değil,” dedim. “Tüm hayatımız boyunca Godspeed'de yaşadık fakat o bizim evimiz değil. Bizi güvenli tutmak için inşa edilmiş duvarlar tarafından kıstırıldığımız bir gemide doğmayı seçmedik. Ama artık gezegene inme vaktimizin geldiğine karar verenler olmayı seçiyoruz. Risk almayı ve bu kabuğun dışına çıkmayı ve evrenin kalanının bize sunduklarını görmeyi seçiyoruz.”</p>

  <p class="calibre2">“Geleceği seçiyoruz. Haydi, eve gidelim.”</p>

  <p class="calibre2">Shelby, “Ev!” diye gürledi ve herkes de onu tekrar edip, alkışladı.</p>

  <p class="calibre2">Ve zamanı geldi.</p>

  <p class="calibre2">Shelby, devasa kapıları açtı. Kenarda durdu ve adamlarının -geride kalan birinci seviye Gemiciler- önce geçmelerine izin verdi. Havada kaygı verici bir ağırlık vardı. Tarih yazıyorduk ve bunun farkındaydık.</p>

  <p class="calibre2">Resmi bir biçimde Köprü’ye geçişlerini izledim ve onların arasında Amy’nin olmaması bana çok yanlış geldi. Onu donmuş halde ilk gördüğümde, beni sonsuza dek değiştireceğini biliyordum fakat bu gemiyi ve içindeki herkesin kaderini de değiştirmişti.</p>

  <p class="calibre2">Son Gemici de Köprü’ye girdiğinde, Shelby bana doğru döndü ve gülümsedi. Ben de öne doğru bir adım attım.</p>

  <p class="calibre2">“Efendim!”</p>

  <p class="calibre2">Döndüm. Gemicilerden biri bana doğru koşuyordu. “Efendim,” dedi. “Kız. Kızıl saçlı kız burada.”</p>

  <p class="calibre2">“Amy?”</p>

  <p class="calibre2">Kafasını salladı. “Enerji Odası’nın kapısına vuruyor. Size sesleniyor.”</p>

  <p class="calibre2">Shelby, “Çırak?” diye sordu. Eli, Köprü kapısındaydı.</p>

  <p class="calibre2">Bir adım geri attım. Köprü’den uzaklaşıp, Enerji Odası nın kapısına yöneldim.</p>

  <p class="calibre2">Ve ardından--bir patlama gemiyi yırtıp açtı.</p>

  <p class="calibre2">Sanki kulak zarlarım patlamış gibi hissediyordum. Ayağımı yere basamadım ve yere düştüm. Kafam sert metal zemine çarptı fakat hareket ediyordum -Köprü’den kalanlara doğru hareket ediyordum. Biri çığlık attı ve sesi vahşi bir biçimde kesildi. Döndüm. Bir sandalye odada fırladı ve ayağı omzuma doğru savruldu. Çevrede haykırma sesleri vardı fakat bu sesler, yerde yükselen masaların ve sandalyelerin metal çarpışma seslerinde boğuluyordu. Bacağıma bir acı saplandı -baldırıma bir tornavida saplanmıştı. Uzandım ve onu çıkarttım fakat hâlâ yerde kayıyordum.</p>

  <p class="calibre2">Kafamı olabildiğince kaldırdım-</p>

  <p class="calibre2">Köprü’nün penceresi gitmişti.</p>

  <p class="calibre2">Petekli cama bağlı olan metal kaynak bükülmüştü, parçalanmıştı. Tıpkı Güneş-Dünya’daki kış mevsiminde tüyler ürpertici ölü ağaçların tabloları gibi çarpık çurpuk görünüyordu. Uzak vakumu Köprü’nün ve Motor Odası’nın havasım öylesine şiddetle çekiyordu ki, sanki hepimiz sandalyeler, masalar, eşyalar ve insanlar onun girdabına kapılmıştık.</p>

  <p class="calibre2">En kötü Shelby’nin ekibi vurulmuştu. Bazıları kontrol masalarını veya yere sürgülenmiş sandalyeleri tutmuşlardı fakat herkesi göremiyordum. Önlerde, deliğe yakın yerlerde kan, kemik ve organlar görüyordu. Köprü’nün penceresini her ne patlattıysa, en yakında oturan insanları da patlatmıştı.</p>

  <p class="calibre2">Bir Gemici -Prestyn- ayağa kalkmaya çalıştı fakat tökezledi, ileri atıldı ve kapılardan uçtu. Bedeni, kırık kaynakların metal parmaklarına yakalandı ve orada parçalandı. Üzerinden bol miktarda kan kubbeye sıçradı.</p>

  <p class="calibre2">Köprü kapılarının duvarına öylesine sert çarptım ki, kemiklerim çatırdadı fakat bu duvar aynı zamanda pencereden uçmamı engelliyordu. Ayağa kalktım, arka duvarı destek olarak kullandım. Rüzgârda nefes almaya çalışıyordum. Uzay vakumunun odalardaki tüm havayı çekmesi çok uzun sürmeyecekti -dakikalar belki de.</p>

  <p class="calibre2">Duvarın metal desteklerine tutundum ve Köprü’nün içine bakabilmek için kafamı çevirdim.</p>

  <p class="calibre2">Çok geçti -bir zamanlar pencere olan açıkağız Köprüyü mahvetmişti. Shelby, yere sürgülenmiş bir sandalyeye tutunuyordu. Saçı geriye yapışmıştı ve gözleri kırmızıydı ve gözlerinden yaşlar akıyordu.</p>

  <p class="calibre2">“Yapma!” diye haykırdı. “Yapma!”</p>

  <p class="calibre2">Tuştan bahsediyordu.&nbsp; Burada, elimin altında olan.&nbsp; Köprü kapılarını kilitleyebilecek tuş.</p>

  <p class="calibre2">Bizi uzaydan koruyacak olan tuş -fakat onu içeride tutacak olan.</p>

  <p class="calibre2">Shelby bana doğru bir eliyle uzanmaya çabalıyordu fakat çok uzaktaydı. Az çok az çok uzaktaydı fakat ona asla ulaşamayacaktım. Çok geçti. Çok geç.</p>

  <p class="calibre2">“Hayır, hayır, hayır, hayır, hayır,” diye yalvardı.</p>

  <p class="calibre2">Bana doğru uzandı. Parmakları neredeyse ulaşabileceğim mesafedeydi. Eğer uzanırsam -belki de kapılan kilitlemeden onu güvenli yere çekebilirdim?</p>

  <p class="calibre2">Fakat o riski alamazdım. Bir kişiyi kurtarmak için bütün gemiyi riske edemezdim.</p>

  <p class="calibre2">“Hayır,” diye fısıldadı.</p>

  <p class="calibre2">Fakat yine de tuşa bastım.</p>

  <p class="calibre2">Köprü kapıları kapandı.</p>

  <p class="calibre2">Şiddetli rüzgâr sona erdi.</p>

  <p class="calibre2">Geride kalan herkesin sersemliğinin geçmesi biraz zaman aldı. Üzerine düşen çöküntü yüzünden bazılarının kanaması vardı -birkaç kırık kemik, çıkmış omuz. Fiziksel yaralarından ziyade, yüzlerinde dehşetin izleri görülüyordu. Asla tam olarak geçmeyeceğini düşündüğüm içi boş, şok olmuş bir ifade...</p>

  <p class="calibre2">Burası sessizdi fakat kapının diğer yanı çok daha sessizdi.</p>

  <p class="calibre2">&nbsp;</p>
</body>
</html>
