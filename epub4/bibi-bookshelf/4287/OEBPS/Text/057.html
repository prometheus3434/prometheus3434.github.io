<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>52. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">52. AMY</h1>

  <p class="calibre2">Ailemi donma haznesine geri kapattığımda, onlara söylemek istediğim her şeyi düşündüm ama söyleyebildiğim tek şey şuydu: “Yakında.”</p>

  <p class="calibre2">Odama geri dönmeyi düşündüm -guruldayan midem, eğer bir şeyler yersem memnun olacaktı- ama Hastanede daha fazla duvar yemeği olduğundan şüpheliydim ve Çırakla da wicom’umdan bağlantıya geçemiyordum.</p>

  <p class="calibre2">Bir yanım asansörle oraya gelmek yerine keşke Orion’un ipuçlarında bulduğum merdivenleri keşfetmiş olsaydım diyordu. Onların nereye çıktığını çok merak ediyordum -elbette en sondaki kilitli kapıya çıkıyorlardı- ama benim dışımda kimse merdivenlerden haberdar olmasa da, yanımda Çırak olmadan oraya inmekten biraz korkuyordum.</p>

  <p class="calibre2">Bunun yerine, yıldızlara çıkan bölmeye gittim, diğer doğru şekilde bakarsam belki yuvarlak pencereden gezegeni görebilirdim.</p>

  <p class="calibre2"><span class="t8">Bu saçmayd</span><span class="t8">ı</span><span class="t8">.</span></p>

  <p class="calibre2">Kapının kodu <span class="t8">Godspeedya</span> da numaralı olarak 46377333’tü. Ama mini klavye üstündeki küçük pencerede numaralar zaten yazılıydı:&nbsp; 46377334. Sayılar ekrandan gittiğinde bir hata mesajı belirdi: YANLIŞ KOD. Mesaj tekrar hatalı sayılara değiştiğinde, bölmenin içine baktım.</p>

  <p class="calibre2">Biri yüzükoyun yerde yatıyordu.</p>

  <p class="calibre2">Gözlerim büyüdü. Yanlış kodu sildim ve doğru olanı yazarak bölme kapısını açtım.</p>

  <p class="calibre2">Kalbim küt küt attı. Onun kim olduğunu biliyordum. Elim doğrudan wi-com’uma gitti ve hemen Çırak’ı aramayı denedim ama aptal şey sadece anlamsız bir şekilde bipliyordu. Yerde yatan bedene baktım, midem bir garip oldu. Nefes alamıyor gibi hissediyordum.</p>

  <p class="calibre2">Tereddütle, “Luthor?” dedim.</p>

  <p class="calibre2">Doktora da ulaşmaya çalıştım ama kötü kokuya bakılırsa artık çok geçti.</p>

  <p class="calibre2">Bedeni döndürdüm. Kollarında bileklerinden dirseklerine kadar yeşil bereler vardı.</p>

  <p class="calibre2">Çırak’ın, kurbanların bazılarına yazılmış olduğunu söylediği mesajı aradım: lideri takip et. Ama çevrede hiçbir şey yoktu. Sadece bereler ve ölüm.</p>

  <p class="calibre2">Gözleri açık ve cam gibi donuktu. Doğrudan karşıya bakıyorlardı.</p>

  <p class="calibre2">Bedeni katıydı. Soğuktu. Bir süre önce ölmüştü.</p>

  <p class="calibre2">Muhtemelen Çırak, gezegene inişle ilgili anonsunu yapmadan önce burada ölmüştü. Umuttan haberdar olmadan ölmüştü. Soğuk ve yalnız başına, yıldızların ışığından uzakta, sert metal bir yüzeyde, çevresinde duvarlar varken ölmüştü.</p>

  <p class="calibre2">Yapabileceğim hiçbir şey yoktu. O ölmüştü.</p>

  <p class="calibre2">Kapının arkasındaki mini klavyeye yeniden baktım. Bedenini bölmeye her kim attırsa kodu yazarak kapıyı açmak ve bedeni uzay boşluğuna göndermek istemişti. Kodun son rakamını yanlış yazarak kazara bedeni orada bırakmışlardı.</p>

  <p class="calibre2">Dudağımı ısırarak bunu kimin yapmış olabileceğini düşünmeye çalıştım-ve yapanı bulursam ne yapmam gerektiğini. Luthor’un katili cezalandırılmayı hak ediyor muydu? O bana tecavüz etmeye çalışmıştı, Victria’ya tecavüz etmişti ve elinde olsa bunu tekrar yapardı. Herhangi bir ideal demokrasiye inandığından değil, karmaşaya neden olmayı sevdiğinden bir isyana destek veriyordu. Hiçbir yaptığından pişman olmamıştı. Bir hata yapmamıştı -kötüydü ve bunu biliyordu ve bundan zevk alıyordu.</p>

  <p class="calibre2">Çırak’a Luthor’un yaptıklarını anlattığımda gözlerindeki öfkeyi ve gidişini hatırladım.</p>

  <p class="calibre2">Hayır. Hayır.</p>

  <p class="calibre2">Zihnimi geleceği düşünmeye zorladım.</p>

  <p class="calibre2">Gezegene iniş.</p>

  <p class="calibre2">Taze hava.</p>

  <p class="calibre2">Ailemin uyanması ve yanımda olması...</p>

  <p class="calibre2">Duvarlardan kurtulmak.</p>

  <p class="calibre2">Kasıtlı olarak cesede arkamı döndüm ve uzay kapısına doğru gittim. Yuvarlak pencereden cesedi görmemeye çalışarak kapıyı elimden geldiğince sert bir şekilde kapadım.</p>

  <p class="calibre2">Kapının yanındaki kontrol paneline doğru kodu yazdım.</p>

  <p class="calibre2">G-o-d.</p>

  <p class="calibre2">Duraksadım.</p>

  <p class="calibre2">Tuniğimin altında altın haç kolyem boynuma ağırlık yapıyor ve sanki beni aşağıya doğru çekiyordu. Dondurulmuş ve donma haznelerine kapatılmış ailemin kınayan bakışlarını hissedebiliyordum. Bu -bu bir cinayeti örtbas etmekti.</p>

  <p class="calibre2">Ölmeyi hak eden korkunç bir adamın cinayeti.&nbsp; Ama o gene de bir insandı.Ama ölmeyi hak etmişti. Victria’nın yaşlarla dolu yüzünü düşündüm. Ben bir şey yapamazdım; o çoktan ölmüştü. Çırak ’a söyleyebilirdim. Ama ya haklıysam ve Çırak-,</p>

  <p class="calibre2">Hızlı bir şekilde kodun geri kalanını yazdım. Kapı hızla açıldı ve Luthor’un cesedi dışarı uçtu. O gitmişti.</p>

  <p class="calibre2">Sonsuza dek.</p>

  <p class="calibre2">&nbsp;</p>
</body>
</html>
