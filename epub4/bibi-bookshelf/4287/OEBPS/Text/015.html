<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>10. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">10. AMY</h1>

  <p class="calibre2">Ne demeliydim? Üç ay önce gerçekleşen bir olayla ilgili hâlâ kâbuslar gördüğümü mü? Bu ne kadar saçma olurdu? Eğer bir şey söyleyeceksem, bunu o zaman söylemiş olmalıydım. Fakat sonra her şey çok daha önemli hale gelmişti -Harley ve Bilge’nin ölümleri, Orion’un ele geçirilmesi, Phydus’un yok edilmesi. Üç bin kişi problemlerinin çözümlerini Çırak’tan bekliyordu. Nasıl onun başına bir problem daha yıkardım? Eğer bunu söyleyebileceğim bir kişi varsa o da Çırak tı -fakat yapamazdım. Sadece üç ay geçtiği veya gemiyle meşgul olduğu veya bana inanmayacağından korktuğum için değil.</p>

  <p class="calibre2">Olay meydana geldiğinde beni o kurtarmadığı için.</p>

  <p class="calibre2">Ve eğer o zaman beni kurtaramadıysa, şimdi nasıl kurtarabilirdi?</p>

  <p class="calibre2">Çırak, “Seni koruyabilirim,” dedi ve bana doğru yaklaştı fakat gözlerime bakmadı. “Benim yanıma taşınabilirsin...” Sözleri sessizliğe büründü.</p>

  <p class="calibre2">Öylesine yakındık ki, birbirimize değmek üzereydik. Yapmam gereken tek şey eline uzanmaktı. Fakat ikimiz de kıpırdamadık.</p>

  <p class="calibre2">İstemsiz olarak, “Gerek yok,” dedim. Kontrol bendeydi. Kaçmam veya saklanmam gerekmiyordu. Luthor’un beni aptal bir çocuğa dönüştürmesine izin vermeyecektim.</p>

  <p class="calibre2">Ve Çırak’ın bana bakması gerektiğine inanmasını istemiyordum çünkü eğer korumasını istediğimi düşünürse, bundan fazlasını istediğimi de sanacaktı.</p>

  <p class="calibre2">Volta atmaya başladım fakat sonuçta yalnızca duvarlar daha da yakınlaşmaya başladı.</p>

  <p class="calibre2">Çırak parmaklarını saçında dolandırdı ve saçlarını karmakarışık hâle getirdi. Sonunda, “Sadece güvende olmak için burada kalman gerekmiyor,” dedi. “Başka sebeplerle de kalabilirsin...”</p>

  <p class="calibre2">“Hayır,” diye fısıldadım. Ardından ne söyleyeceğini biliyor ve bundan korkuyordum. Ben hazır değilim, ben... Bilmiyorum. Ne istediğimi bilmiyorum fakat söyleyeceklerini duymak istemediğimi biliyorum. Fakat bunları yine de söyleyeceğine eminim.</p>

  <p class="calibre2">Kollarımı tuttu. Bu sefer daha önceki gibi kızgınlıkla değil fakat nazik ve hafifçe tutmuştu. Ve beni kendine doğru davet etti. Hareket etmedim.</p>

  <p class="calibre2">“Amy -ben-” Yere baktı ve derin bir nefes aldı. “Ben... Ben seni önemsiyorum. Senin burada olmayı istemeni diliyorum.” Gözlerime pek bakamadı. “Yanıma.”</p>

  <p class="calibre2">Beni bıraktı ve bir elini kaldırıp, saçlarımı yüzümden çekti. Kendime engel olamadım ve gözlerimi kapatıp, eline doğru uzandım. Parmaklarının ılık pürüzlerini yanaklarımda hissettim. Nefesi titriyordu.</p>

  <p class="calibre2">Bir adım yaklaştım.</p>

  <p class="calibre2">Başımı kaldırdım ve gözlerime bakıyordu. Tıpkı ilk defa yağmurda öpüştüğümüz gündeki gibi. “Ne istiyorsun?” Cevap vermedi.</p>

  <p class="calibre2">Vermesi gerekmiyordu.</p>

  <p class="calibre2">Ne istediğini biliyordum.</p>

  <p class="calibre2">Bu adil değildi.</p>

  <p class="calibre2">“Bu gemideki tek gençler ikimiz olduğumuz için seni sevmem gerekmiyor. Neden bir seçim şansım olmuyor? Seçeneklerim?”</p>

  <p class="calibre2">Çırak geri çekildi.</p>

  <p class="calibre2">Hızla ona doğru uzanarak, “Bak, senden hoşlanmıyor değilim,” dedim. Geri çekildi. “Yalnızca...”</p>

  <p class="calibre2">“Yalnızca ne?” diye homurdandı.</p>

  <p class="calibre2">Yalnızca eğer bu kahrolası gemide değil de Dünya’da olsaydık, eğer Çırak la okulda veya bir kulüpte veya tanışma randevusunda tamşsaydım, eğer Çırak la Dünya’daki tüm diğer oğlanlar arasında bir seçim yapmam gerekseydi... O zaman da onu sever miydim?</p>

  <p class="calibre2">O beni sever miydi?</p>

  <p class="calibre2">Seçim şansı olmadan aşk, aşk değildi.</p>

  <p class="calibre2">“Yalnızca başka kimse olmadığı için seninle beraber olmak istemiyorum.”</p>

  <p class="calibre2">&nbsp;</p>
</body>
</html>
