<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>25. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">25. ÇIRAK</h1>

  <p class="calibre2">Amy’nin gitmesine memnun olmuştum -onun bu tartışmaya dahil olmasını istemiyordum. Bartie’nin onu hızla bu konuya dâhil etmesinden nefret etmiştim.</p>

  <p class="calibre2">Ve kalabalığın bu kadar hızla büyümesinden de nefret etmiştim.</p>

  <p class="calibre2">Boynumun yanındaki wi-com’a dokundum. “Marae, buraya gel. Polis kuvvetlerini de getir.”</p>

  <p class="calibre2">Cevap vermeye hazırlandı fakat bağlantıyı kapattım. Bartie’ye odaklanmam gerekiyordu.</p>

  <p class="calibre2">Bartie, “Oh, destek mi çağırıyorsun?” diye alayla gülümsedi.</p>

  <p class="calibre2">“Bunu neden yapıyorsun?” diye sordum. “Dostum olduğunu sanıyordum.”</p>

  <p class="calibre2">“Bu dostlukla ilgili değil.” Sesini yükseltmişti ve aslında sadece benimle konuşuyor olsa da, tüm kalabalık dinliyordu. “Bu durum, bu gemiyi içinde yaşamak istediğimiz türde bir dünya haline getirmekle ilgili.”</p>

  <p class="calibre2">“Ve bana yer yok, öyle mi?”</p>

  <p class="calibre2">“Bir Bilge’ye yer yok. Bilge bile kendisine Çırak diyor.” Göz ucuyla baktığımda, Şehir’deki yerçekimi tüpünden gelen koyu mavi ve siyah fermuarları görebiliyordum. Yakında Marae, bir düzine Gemici ile burada olacaktı.</p>

  <p class="calibre2">Stevy inledi ve ayağa kalkmak için debelendi.</p>

  <p class="calibre2">“Tamam,” dedim. “Her şey bitti. Hepimiz işimize dönelim.”</p>

  <p class="calibre2">Kalabalıktan bazı insanlar gitmeye başlamışlardı. Gerilim dağılıyordu.</p>

  <p class="calibre2">İleri atılan Marae, “Herkes dağılsın!” diye gürledi.</p>

  <p class="calibre2">Ve gerilim tekrar başladı.</p>

  <p class="calibre2">Bartie yine sesini yükselterek, “Ah, işte Çırak'ın son fikri -polis kuvvetleri," diye alayla gülümsedi. “Hepimizin uslu minik oğlanlar ve kızlar gibi çalıştığımızdan emin olmak için.”</p>

  <p class="calibre2">“Öyle değil,” dedim -hem ona hem de Marae’ye.</p>

  <p class="calibre2">Çevremizdeki kalabalıktan yeni bir ses, “Kimse neler olduğunu göremiyor mu?” dedi. Luthor. Elbette. Kavgaya bayılır. Yıllar önce Koğuş’ta yaşarken bile böyleydi. Sadece artık bunu saklamıyor. “O korkuyor. Çırak’ımız korkuyor. Sizlerden korkuyor! Sizlerden! Sizin gücünüz var. Hepimizi kontrol edemez.”</p>

  <p class="calibre2">Kalabalıktan başka bir ses, “Ne istersek yapabiliriz!” diye haykırdı.</p>

  <p class="calibre2">Bartie, “Kendimizi yönetebiliriz!” dedi.</p>

  <p class="calibre2">Bu sözler tezahürata dönüştü. Kendinizi yönetin! Kendinizi yönetin! Kendinizi yönetin!</p>

  <p class="calibre2">Marae ve diğer Gemiciler, tezahüratı susturmak ve sessizliği sağlamak için kendileri bağırıyorlardı. Tezahüratta yorumlar birbirine karışıyordu. Bazıları alaylı, bazıları tehditkârdı. Gemiciler aynı şekilde karşılık verdiler. Tehditleri eyleme dönüştü. Marae kendisinin iki kat iri bize doğru yaklaşan bir adamı itti. Başka bir adam da Shelby’yi itti. Elimi wi-com’uma götürdüm. “İletişim alanı: bulunduğum yerin otuz metre çevresi,” diye emir verdim. Söylediğim alandaki herkesle bağlantı kurulduğuna dair wi-com’dan bip sesi geldiğinde, “Herkes sakin olsun. Buna gerek yok,” dedim.</p>

  <p class="calibre2">Birkaç kişi durdu ve wi-com’larını dinlemeye başladılar fakat yeterli değildi. “HERKES DURSUN,” diye bağırdım ve sesim hepsinin kulaklarında yankılandı. “Çevrenize bakın,” diye emir verdim ve çoğu da emre uydu. “Bunlar sizin dostlarınız, aileniz. Birbirinizle kavga ediyorsunuz. Buna gerek yok. Durun. Kavga etmeyin. Şimdi.”</p>

  <p class="calibre2">Derin bir nefes alın. Kalabalık çoğunlukla durmuştu.</p>

  <p class="calibre2">Sessizlikte Luthor, “Peki ya Yiyecek Dağıtımı ne olacak?” diye gürledi.</p>

  <p class="calibre2">“Ne?” Marae’ye döndüm. “Yiyecek Dağıtımı’nda ne oluyor?”</p>

  <p class="calibre2">Bartie iğrenerek, “Bilmiyor musun?” diye sordu. “Yiyecek dağıtımının durduğunu bile bilmiyorken, kendine nasıl lider dersin?”</p>

  <p class="calibre2">Yine Marae’ye doğru döndüm. Özür diler gibi, “Problemin farkındayım,” dedi. “Tam seni konuyla ilgili aramak üzereydik.”</p>

  <p class="calibre2">Bir cevap beklemedim. Yiyecek Dağıtımına doğru ilerlemeye başladım. Çevremizdeki kalabalık da şaşkındı -birdenbire doğrudan onlara doğru koşmamı beklemiyorlardı. Birkaçı önümden yeterince hızlı çekilemedi ve onlara çarptım fakat durmadım. Seslerini ve kaldırımda beni takip eden ayak seslerini duyabiliyordum fakat öylesine öfkeliydim ki, düzgün düşünemiyordum. Bir de Yiyecek Dağıtımı nın problemlerime eklenmesini istemiyordum. Kahretsin. Kahretsin, kahretsin, kahretsin.</p>

  <p class="calibre2">Yiyecek Dağıtımı, Şehrin en uç yerinde, Besleme Katı’nı kaplayan çelik duvarların dibindeydi. Yiyecek dağıtımı otomatik gerçekleşiyordu -veya öyle olmalıydı. Devasa çelik ve tuğlalardan oluşan binaya geldiğimde, yönetici Fridrick, kapıyı zincirleyerek kapatmıştı. Önlerinde duruyordu. Kollarını kavuşturmuş ve gözlerini bana dikmiş bir kavga bekliyordu.</p>

  <p class="calibre2">Bütün zerrelerim gerilmişti -yumruklarım, dişlerim, gözlerim.</p>

  <p class="calibre2">“Neler oluyor?” diye gürledim. Bartie’yle önümüzde toplanan kalabalık, şimdi de benimle Fridrick’in önünde toplanıyordu -ve eskisinden de fazlaydılar. Marae ve Gemiciler, köşelerde hareket ederek, insanlara gitmeleri ve problemleri bizim halletmemize izin vermeleri için baskı yapıyorlardı fakat kimsenin dinlediği yoktu. Onun yerine kalabalık artıyordu.</p>

  <p class="calibre2">Fridrick, “Yiyecekleri kendim dağıtacağım,” dedi. “Herkesin adil miktarda aldığından emin olacağım.”</p>

  <p class="calibre2">“Bu da ne demek oluyor?”</p>

  <p class="calibre2">Bir kadın, “Yiyecekleri kendisine saklıyor!” diye bağırdı. “Bu doğru değil!”</p>

  <p class="calibre2">“Haydi, kapıları kıralım!”</p>

  <p class="calibre2">Topuklarım üzerinde döndüm ve kalabalığa bakarak, “Kahretsin, sakin olun!” diye bağırdım. Sakinleşmediler -fakat en azından bağırmayı kestiler. Doğduğumdan beri Yiyecek Dağıtımının başında olan Fridrick’e dönerek, “Şimdi,” dedim. “Yiyecek dağıtımındaki sorun nedir?”</p>

  <p class="calibre2">Fridrick, “Bir sorun yok,” dedi. “Herkes gittiğinde, yiyecek dağıtmaya başlayacağım.”</p>

  <p class="calibre2">Zincirlenmiş kapılara şüpheyle baktım.</p>

  <p class="calibre2">Kalabalıktan kalın sesli bir erkek, “Yiyeceğin yalnızca bir kısmını bize verecek!” dedi.</p>

  <p class="calibre2">Başka bir ses de, “Yalnızca hak edenlere!” dedi.</p>

  <p class="calibre2">Tekrar ardıma bakma riskini aldım. Marae ve Gemiciler hemen arkamdaydılar ve kalabalığın öne doğru atılmasını engelliyorlardı. Neredeyse iki yüz kişi ya da daha fazlası vardı. Topluluk halinde hareket ediyorlardı, bireysel değil ve topluluk gitgide bana ve Fridrick’e yaklaşıyordu.</p>

  <p class="calibre2">Fridrick’e, “Bu yiyecekler senin değil,” dedim. Şimdi bilerek yüksek sesle konuşuyordum. Herkesin duymasını istiyordum.</p>

  <p class="calibre2">“Benim.” Bana doğru baktı.</p>

  <p class="calibre2">“Kimin yiyip, kimin yemeyeceğine sen karar veremezsin!” diye haykırdım.</p>

  <p class="calibre2">“Depo seviyeleri düşük.”</p>

  <p class="calibre2">Öyle olduklarını biliyordum.</p>

  <p class="calibre2">“O halde ne yapayım?” Fridrick, alaycı bir ses tonuyla devam etti. “Herkese daha az mı vereyim? Yoksa yapılması gerekeni mi yapayım -yalnızca hak edenlere mi yiyecek dağıtayım?”</p>

  <p class="calibre2">Kızgın haykırışlar, onaylama tezahüratları, küfürler ve çığlıklar çevremizi sardı.</p>

  <p class="calibre2">“Birkaç hafta daha düzenli dağıtıma yetecek miktar var. Ondan sonra, bölüşmeyi konuşuruz.”</p>

  <p class="calibre2">Fridrick gözlerini kıstı. “Çalışmayacakları beslemeyeceğim.”</p>

  <p class="calibre2">Bezgin halde, “Herkes çalışıyor!” diye haykırdım.</p>

  <p class="calibre2">Söylenmesi gereken doğru söz bu değildi. Fridrick cevap vermedi -onun yerine kalabalık cevap verdi. İsimler haykırıyorlardı: komşularının, ailelerinin, düşmanlarının ve dostlarının isimleri. Çalışmayanlar. Sadece ben emrettiğim için grevlerini sona erdirip dokumaya dönmüş dokumacılar daha yavaş çalışıyorlardı. Sera üreticileri, kendileri için ürün biriktirirlerken yakalanmışlardı. Ve bireyler -ya tembel olduklarından ya da Evie ve Harley’nin annesi Lil gibi depresyonda olduklarından çalışmamaya karar veren belirli insanlar.</p>

  <p class="calibre2">Şimdi yeni bir tezahürat yükselmişti: İş yok! Yiyecek yok! İş yok! Yiyecek yok!</p>

  <p class="calibre2">Tezahürat arasında keskin bir ses, “Peki ya Hastane?” dedi.</p>

  <p class="calibre2">Kalabalığın gerisinden birisi, “Ben çalışıyorum!” diye haykırdı. İnsanlara bakındım ve Doktor’u gördüm. Değerli Hastanesi nin sorgulanması karşısında sinirli ve endişeli görünüyordu.</p>

  <p class="calibre2">Fridrick, “Peki ya Koğuş’takiler?” diye sordu. Söylemediği şey, “Ya Amy?” idi.</p>

  <p class="calibre2">Kahretsin.</p>

  <p class="calibre2">“Haklısın.” Bartie, yanından geçerken Marae’ye omuz attı -Marae onun boynuna yumruk indirmek istiyor gibiydi. Bartie yüksek sesle, “Şu andan itibaren üretken işlere başvuracağım,” dedi.</p>

  <p class="calibre2">Sessizlik oldu. Herkesin gözü onun üzerindeydi. Merak ediyordum: bunu nasıl yapıyordu? Herkesin dikkatini nasıl üzerinde toplamıştı? İnsanlar Fridrick ve beni duyabilmek için seslerini azaltmışlardı fakat saygıyla değil. Birimizin yanılmasını bekliyorlardı. Bize fırlatacak bir koz arıyorlardı fakat şimdi herkes Bartie’ye odaklanmıştı ve sonraki sözlerini bekliyorlardı.</p>

  <p class="calibre2">Konuşmadı. Onun yerine, gitarını kafasının üzerine kaldırdı ve sapını Fridrick’e doğru salladı. Bartie, “Bunu bu haftanın ödemesi olarak kabul et,” dedi. “Ve artık Kayıt Salonu’nda bir Kaydedici yok. O görevi ben alacağım.”</p>

  <p class="calibre2">Fridrick gitarı aldı ve ne yapacağını bilemez halde bakmaya başladı. Sonunda kafasını salladı. Bu ödemeyi kabul edecekti.</p>

  <p class="calibre2">Ben de olabildiğince yüksek bir sesle onları toparlamak için, “Ve herkes için yemek dağıtmaya devam edeceğiz," dedim.</p>

  <p class="calibre2">Fridrick gözlerini kıstı.</p>

  <p class="calibre2">O henüz ağzını açamadan daha sessiz bir tonda ekledim, “Daha fazla tartışma olmayacak,” diye ekledim. “Yiyecek dağıtımı her zamanki gibi devam edecek.”</p>

  <p class="calibre2">Gitmek üzere döndüm. Ona tartışma fırsatı vermek istemiyordum. Yine de Marae’ye ulaştığımda, Fridrick’in homurtularının kalabalığı yarıp geçtiğini fark ettim.</p>

  <p class="calibre2">“Şimdilik.”</p>

  <p class="calibre2">Arkamı döndüm. Ne diyeceğimden emin olmadığım halde ağzımı açtığım anda kalabalıktan bir çığlık yükseldi. Kalabalık o yöne doğru döndü -herkesin dikkati benden Fridrick’ten diğer bloğun sonundaki kadına yönelmişti. Kadın, yerde bir adamın yanına diz çökmüştü.</p>

  <p class="calibre2">Gözlerimi kısarak baktım.</p>

  <p class="calibre2">Stevy’nin vücuduydu.</p>

  <p class="calibre2">&nbsp;</p>
</body>
</html>
