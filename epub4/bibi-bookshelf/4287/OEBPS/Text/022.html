<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>17. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">17. ÇIRAK</h1>

  <p class="calibre2">Ekran karardı. Orion’un sorduğu son soru havada asılı kalmıştı ve Amy’nin gözlerini benim onu donma haznesinden çıkartırken ki halim doldurmuştu.</p>

  <p class="calibre2">Tereddüt içinde, “Amy?” diye fısıldadım. Amy elini yüzünde gezdirdi. Gözleri kızarmıştı.</p>

  <p class="calibre2">“Amy?”</p>

  <p class="calibre2">“Önemli değil,” dedi. Sesi konuşurken çatlıyordu. “Olan olmuş.”</p>

  <p class="calibre2">Ve bu da içimi yakıyordu. Çünkü bahsettiği şeyi yapan bendim. Ve her ne kadar Amy’nin benim onu gördüğüm gibi görebilmesini ve benim onu istediğim kadar beni istemesini dilediğim halde, onu donma haznesinden çıkartıp, yürüyüp gittiğim o görüntüyü asla unutamayacaktı. Benimle birlikte Bekçi Katı’nda yaşamak istememesine şaşırmamak lazım.</p>

  <p class="calibre2">Her kim Amy’nin bunu görmesine neden olduysa, ona bir yumruk atabilirdim. Yumruklarımı istemsiz olarak sıktım. Zaten kendi başıma harika işler başarmıyordum fakat bir de birisinin Amy’ye benim ne kadar berbat biri olduğumu göstermesine kesinlikle ihtiyacım yoktu! “Sana bunu kim verdi?” diye üsteledim.</p>

  <p class="calibre2">Açık yeşil gözleri, benimkilerle buluştu. Sesi artık düzelmişti. “Orion.”</p>

  <p class="calibre2">“Ne?"</p>

  <p class="calibre2">“Orion verdi. Bir bakıma. Yani, benim için bir wi-com bırakmış. Üzerinde harfler var, görüyor musun?” Bana wi- com’u gösterdi. “Bu bir kitaptan. Kitap sayesinde tabloya ulaştım ve tablo da beni buna getirdi...”</p>

  <p class="calibre2">“Neden senin için mesajlar bırakmış? Nasıl bir oyun peşinde?”</p>

  <p class="calibre2">Amy tereddüt etti ve ardından video ekranında orijinal olarak bulunan hafıza kartını bana verdi. Başparmağını kimlik kutusuna koyduğunda, video çalıştı. Orion’un sesi Amy’yi kendi beklenmedik durum planı için çağırıyordu ve kendisi başarısız olursa ve -fark etmeden edemedim- eğer ben de başarısız oluyor gibi görünüyorsam, görev için Amy’nin yardımını istiyordu.</p>

  <p class="calibre2">“Bunu nereden aldın?”</p>

  <p class="calibre2">Amy, “Sana söyledim,” dedi. “Bana bu ipuçlarını Orion bırakmış.”</p>

  <p class="calibre2">“Ve sen onun bu ufak oyununu oynarsan ve ipuçlarını çözersen... Sonra ne olacağını düşünüyorsun?”</p>

  <p class="calibre2">Amy, “Bilmiyorum,” dedi. “Fakat sürekli olarak kararlan Güneş-Dünya’dan gelen birinin vermesi gerektiğini söylemesi beni düşündürüyor...”</p>

  <p class="calibre2">Birinci Gemici Marae’nin bana Orion’un geminin ölü motoru hakkındaki bilginin gizlenmesi kararını nasıl etkilediğini ve Bilge’nin kısa süre sonra nasıl Orion’u öldürmeye çalıştığını anlattığı aklıma geldi. Eğer bu videoları Bilge’nin onu öldürmeye çalışmasına neden olan her neyse onun öğrenilmesi için hazırladıysa, Godspeed’in tekrar hareket etmesi için gerçekten bir yol olabilirdi.</p>

  <p class="calibre2">Bu çok önemliydi. Belki de bu ipuçları ve kodlar için aptalca arayış sonucunda geminin motoru için çözüm bulunabilirdi! Bu durumda...</p>

  <p class="calibre2">“Onu uyandırmalıyız,” dedim.</p>

  <p class="calibre2">Amy sanki gemide başka bir Sezon yapma önerisi getirmişim gibi bana doğru baktı.</p>

  <p class="calibre2">“Yapabiliriz,” diye ısrar ettim. “Onu uyandırabiliriz. Bildiklerini bize anlatmaya zorlayabiliriz.”</p>

  <p class="calibre2">“Uyandırılmayı hak etmiyor.” Amy bu sözleri, beklediğimden de hararetle söylemişti.</p>

  <p class="calibre2">“Fakat Amy-”</p>

  <p class="calibre2">Hızla, “Ayrıca,” diye ekledi. “Eğer uyandırırsak, ona güvenenleyiz. Bu,” -parmağıyla video ekranına dokundu- “ondan gerçeğe yakın alacağımız tek bilgi olabilir.”</p>

  <p class="calibre2">Alt dudağımı ısırdım. Orion hakkında düşündüklerimden hoşlanmayacağını biliyordum. Belki de Orion kısmen haklıydı. Diğerlerini öldürme konusunda değil, o şekilde değil. Fakat Bilge’ye saldırması, gemide yapabileceklerini öğrenmesi ve o bilgiyle hareket etmesi konusunda haklıydı. Bu cesaret gerektirirdi ve ona bir anlamda imreniyordum.</p>

  <p class="calibre2">Amy zihnimi okuyamadığı için memnundum.</p>

  <p class="calibre2">“Bu son videoda ipucu yoktu. Sanırım ipucunu bunda bulmalıyız.” Amy, Harley’nin son resminin tuvalini kaldırdı ve çevirdi. Tavşan tarlalarının olduğu çizimi ve Beni tavşan deliğine doğru takip et cümlesini gösterdi.</p>

  <p class="calibre2">Şüpheyle, “Sence tavşan tarlalarına bir şey mi sakladı?” diye sordum. Sonuçta tavşanlar delik açmıyorlardı, yuva yapıyorlardı -buradaki tavşanlar Güneş-Dünya’daki tavşanlardan daha büyüktüler. Daha çok yabani tavşanlara benziyorlardı.</p>

  <p class="calibre2">Amy, “Evet, aynen öyle,” dedi. “Veya belki de başka bir kitaba gönderme yapıyordu.”</p>

  <p class="calibre2">Ah. Elbette. Ben bir dâhi değilim. Amy ipucunun tavşan tarlalarında olduğunu düşünmüyordu bile -sadece dikkatimi başka yöne çekmeye çalışıyordu. Muhtemelen çoktan zihninde aradığı kitap belirmişti.</p>

  <p class="calibre2">Her ne kadar ihtiyacı olan mesafe aramızda taşkın suyu gibi yayılıyorsa da, eğer aramıza mesafe koymamıza ihtiyacı varsa, en azından bunu ona verebilirdim.</p>

  <p class="calibre2">Amy güvenli odasının dışında yüzleşeceği insanlar için hazırlanırken, onu izledim. Uzun bir kumaşla saçını kapattı ve kısa bir topuzla tutturdu. Haç şeklindeki kolyesini bir eliyle elbisesinin altına koyarken, diğer eliyle de uzun kollu ceketinin başlığını kafasına çekti. Bunları hızla ve akıcı bir hareketle yapmıştı. Sanki daha önce defalarca yapmış gibiydi. Kendini gizlemeyi bir alışkanlık haline getirmesinden nefret ediyordum. Fakat onu rahatsız etmemek için bunu ona söylemedim.</p>

  <p class="calibre2">Kayıt Salonu na doğru giden patikaya gelene dek pek konuşmadık. “Seninle gelmemi istemediğine emin misin?” diye sordum.</p>

  <p class="calibre2">“Eminim,” dedi. Sesinin hafif çıkmasının sebebinin kafasındaki başlıktan yoksa korkusunu saklamaktan mı olduğundan emin değildim. Bana söylemediği her neyse, bunu kendi başına yapmaya kararlıydı.</p>

  <p class="calibre2">Amy, Kayıt Salonu’na doğru patikada ilerlemeye başladı. Beni tavşan deliklerini araştırmak üzere sola doğru dönmem için bıraktı. Oysa her ikimiz de Orion’un bıraktığı bir sonraki ipucunun muhtemelen Amy’nin düşündüğü kitaplardan biri olduğunu biliyorduk. Kafasında başlıkla, omuzları eğik ve gözlerini yere indirmiş vaziyette öylesine yenilmiş gibi görünüyordu ki...</p>

  <p class="calibre2">“Hayır.” Öne doğru ilerledim ve birkaç adımda ona yetiştim. Dirseğinden tuttum.</p>

  <p class="calibre2">“Hayır?” diye sordu.</p>

  <p class="calibre2">“Bana hâlâ kızgın olduğunu biliyorum,” diye başladım.</p>

  <p class="calibre2">“Hayır, gerçekten-”</p>

  <p class="calibre2">“Öylesin, biliyorum ve bunu hak ediyorum. Bana ihtiyacın olmadığını kanıtlamaya ve ne kadar güçlü olduğunu göstermeye çalıştığını biliyorum fakat ayrılmamız için hiçbir sebep yok. İnatçılık ediyorsun. Ve dinle.” Duraksadım ve sesim yavaşladı. “Bana söylemediğin bir şey olduğunu biliyorum. Ve sorun değil, sırlarını kendine sakla. Fakat bana söylemediğin her neyse bu seni korkutuyor ve senin korkmana ve yalnız kalmana izin vermeyeceğim. Yani benimle kalacaksın ve ben de seninle...”</p>

  <p class="calibre2">Amy karşı çıkmak üzere ağzını açtı.</p>

  <p class="calibre2">“Tartışma yok,” dedim.</p>

  <p class="calibre2">Ve uzun zamandır ilk defa gözlerinde bir gülümseme belirdi.</p>

  <p class="calibre2">Her ne kadar ben Amy’nin cevapları Kayıt Salonu’nda bulacağımızı düşündüğünden neredeyse emin olsam da, önce tavşan tarlasını ziyaret ettik. Benim feveranımdan sonra ko-nuşmadık fakat soyalar ve fıstıklar arasında bir yerlerde bir çeşit ortaklaşa, dostane bir sessizlikle rahatladık. Sıkıntılı veya tuhaf değildi -yalnızca patika boyunca beraber yürüyorduk.</p>

  <p class="calibre2">Tavşan tarlasına gelmeden hemen önce patika daralıyordu ve ikimiz de merkeze doğru aynı anda hareket ettik. Elimin tersi onunkine değdi. Hızla elimi çektim ve cebime koydum. Ona tekrar kaza ile dokunmayacağımdan emin olmak istiyordum. Fark etti mi diye Amy’ye baktığımda, o da aynı anda bana doğru baktı. Gülümsedi ve ben de gülümsedim. Omzuma vurdu ve ben de onunkine vurdum. Ve ikimiz de hiçbir şey söylemeden güldük.</p>

  <p class="calibre2">Ardından patikada bir tavşanın zıpladığını gördük.</p>

  <p class="calibre2">“Bu tuhaf,” dedim. “Bu nasıl kaçmış?”</p>

  <p class="calibre2">Amy, “Çit devrilmiş,” dedi. Dayanıksız tavuk çiti noktadan ezilmişti ve devrilmişti. Çitte meydana gelen boşluktan bir adam geçebilirdi.</p>

  <p class="calibre2">Amy, “Sence bir şey olmuş mu?” diye fısıldadı.</p>

  <p class="calibre2">Ona cevap vermedim. Vermem gerekmiyordu. Tarlanın ortasında uzanan beden yeterli cevap olmuştu.</p>

  <p class="calibre2">&nbsp;</p>
</body>
</html>
