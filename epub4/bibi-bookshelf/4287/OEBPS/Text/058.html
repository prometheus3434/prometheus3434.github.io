<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>53. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">53. ÇIRAK</h1>

  <p class="calibre2">Güneş lambasının sönmesine -normal zamanında- birkaç dakika kala Bekçi Katına çıktım ve hızla Bilge’nin odasına gittim. Dolabının kapısını açtım ve Bekçi kaftanını çıkarttım. Kaftanın omuz kısmında yıldızlar parıldıyordu ve etek kısmında da bir gezegen vardı. Bu cüppe, insanlarımın tüm umutlarını ve hayallerini temsil ediyordu. Ve ben de bu gece o hayalleri gerçeğe dönüştürecektim.</p>

  <p class="calibre2">Wi-com’uma bastım ve toplu çağrı istedim. “Godspeed sakinlerinin derhal Bekçi Katına gelmeleri gerekmektedir,” dedim ve bağlantıyı kestim. Sözlerle zaman kaybetmek istemiyordum.</p>

  <p class="calibre2">Kaftanı askısından çıkarttım ve omzuma attım. Daha önce kaftan bana çok büyük geliyor gibiydi. Bu gece ise dik duruyordum ve uzun görünüyordum. Göğsüm kabarmıştı ve kaftan bana tam oluyordu.</p>

  <p class="calibre2">Birkaç dakika sonra insanların gelmeye başladıklarını duydum. Amy burada olmayacaktı. Böyle bir kalabalığın arasına hayatta karışmazdı ve odasında güvende olduğu için memnundum. Keşke Godspeed'in diğer tüm sakinlerinden uzaklaşıp, onu kendim Köprü’ye getirseydim. Yalnızca ikimiz olsaydık...</p>

  <p class="calibre2">İnsanların ayak sesleri metal zeminde yankılanıyordu ve yüksek sesle konuşuyorlardı. En son Bilge’nin Büyük Oda’da gerçekleştirdiği grup toplantısında insanlar sessiz ve nazik fısıltılarla konuşmuşlardı. Şu an durum bunun tam tersiydi...</p>

  <p class="calibre2">Herkesin gelmesi biraz zaman alacaktı. Shelby’nin ve diğer Gemicilerin grubu organize ettiklerini duyuyordum. Herkese yetecek kadar yer ayırmaya çalışıyorlardı. Ayrıca Gemicilerin sorun çıkartacak insanların arasında durduklarını da biliyordum. Bu arada, Bilge’nin yatağına oturdum. Nefes aldım. Nefes verdim. Herkesle konuşmak zorunda kalmak istemiyordum fakat söylenecek sözler vardı. Bunu yapmak zorundaydım.</p>

  <p class="calibre2">Kapı çaldı. Odada ilerledim ve kapıyı açtım. Shelby içeriye girdi ve kapıyı kapattı. Kendi odam yerine burada olduğumu nasıl bildiğini merak ettim fakat sonra anladım ki, muhtemelen burada olacağımı varsaymıştı. Burası Bilge’nin odasıydı ve o lakabı alsam da almasam da ben artık oydum.</p>

  <p class="calibre2">Beni gördüğünde, “Ben, oh-” dedi.</p>

  <p class="calibre2">“Evet?”</p>

  <p class="calibre2">“Emm... Bu akıllıca mı?”</p>

  <p class="calibre2">“Efendim?” Bakışlarını takip ettim. “Kaftan? Bilge giyerdi.”</p>

  <p class="calibre2">“Evet fakat...”</p>

  <p class="calibre2">“Bana neden ihtiyacın var?”</p>

  <p class="calibre2">Omuzlarını düzelterek, “Sanırım herkes burada efendim,” dedi.</p>

  <p class="calibre2">Bir an kaftan beni yutuyor gibi hissettim. Sırtımı dikleştirdim ve kapıya yöneldim. Kapı açıldı.</p>

  <p class="calibre2">Tüm kalabalıkta bir sessizlik dalgası hâkim oldu, kapıya yakın olanlar hemen konuşmayı kestiler ve onların arkasındakiler de takip ettiler. Bu bir kalabalıktı. Hepsi birden size baktığında üç bin kişinin ne kadar fazla olduğunu daha önce hiç fark etmemiştim.</p>

  <p class="calibre2">Gemicilerin benim için hazırladıkları platforma ilerlerken, gözleriyle beni takip ediyorlardı.</p>

  <p class="calibre2">Kalabalıktan biri, “Seni ahmak!” diye haykırdı.</p>

  <p class="calibre2">İnsanlar onun için yol açtılar ve o yoldan Bartie ilerlemeye başladı.</p>

  <p class="calibre2">“O kaftanı giymeye ne hakkın var senin?” diye bağırdı. Yüzü ta kulaklarına kadar kızarmıştı.</p>

  <p class="calibre2">“Ben-” Durdum. Bilge olduğumu söyleyemezdim -o lakabı asla kabul etmemiştim. Ve bu cüppeyi de yalnızca Bilgeler giyebilirdi.</p>

  <p class="calibre2">Sonuçta Bartie’ye akıllıca bir cevap veremememin bir önemi yoktu çünkü bana yeterince yaklaştığında beni öylesine güçlü bir biçimde kenara doğru itti ki, duvara yapıştım.</p>

  <p class="calibre2">“Lanet olsun?” dedim fakat sözlerim Bartie’nin sesinde kayboldu.</p>

  <p class="calibre2">Bartie kalabalığa doğru dönerek, “Buna katlanacak mıyız?” diye gürledi. “Bu velet nasıl olur da hepimizi bir araya getirip, Bilge’nin kaftanını giymeye cüret eder? O Bilge değil -o bir lider değil!”</p>

  <p class="calibre2">Alkışladılar.</p>

  <p class="calibre2">Elbette hepsi değil fakat yeteri kadar kişi alkışlamıştı. Beynimin içine hücum edip, hafızamı bir sünger gibi emmeye yetecek kadar kişi alkışlamıştı.</p>

  <p class="calibre2">“Yeni bir lider hak ediyoruz. Bizim tarafımızdan seçilmiş!”</p>

  <p class="calibre2">Kaftan omuzlarımdan düştü. Bartie’yi dirseğinden yakaladım ve kendime doğru çevirdim. “Ne halt ettiğini zannediyorsun?”</p>

  <p class="calibre2">“Senin görevini,” dedi.</p>

  <p class="calibre2">“Kendim yapabilirim!” diye haykırdım.</p>

  <p class="calibre2">“Oh, gerçekten mi?” Beni sertçe itti ve yine duvara yapıştım. Bartie artık hafif sesle konuşuyordu -ve herkes onu dinliyordu. Benimkinden daha iyi bir sessizlik yaratmıştı. Benim için konuşmayı bıraktıklarında, yalnızca susmuşlardı fakat şimdi yalnızca sessiz değillerdi. Aynı zamanda onu dinliyorlardı. Her kelimesini dinliyorlardı. “Bilge öldüğünden beri ne yaptın? Hiçbir şey.”</p>

  <p class="calibre2">“Hepinizi Phydus’tan kurtardım!”</p>

  <p class="calibre2">“Herkes Phydus’tan kurtulmak istemiyordu! Onlar için ne yaptın? Korku içerisinde evlerinde toplaşmalarına izin verdin. Sokaklarda ölmelerine izin verdin. Ne kadarımızın burada olduğunu fark ettin mi? Kaç kişinin çalışmadığını fark ettin mi? Kaçımızın parçalandığımızı, korktuğumuzu, yalnız olduğumuzu biliyor musun? Umurunda mı?”</p>

  <p class="calibre2">“Elbette umurumda!”</p>

  <p class="calibre2">Bartie bir adım geriye doğru çekildi ve beni baştan aşağı süzdü. Beni ölçüyor gibiydi. Sonunda sakin ve sessiz bir tonla, “Eğer hâlâ Çıraksan, Bilge olamazsın,” dedi. Ve yalnızca benim duyabileceğim bir sesle, “Ve,” diye ekledi. “Amy’yi Godspeed'den daha fazla önemsiyorsan, Bilge olamazsın.” Alay ettiği için mi yoksa bir yanım doğruyu söylüyor olmasından korktuğundan mı bilmiyorum fakat geriye çekildim ve tüm kuvvetimle yüzüne bir yumruk indirdim.</p>

  <p class="calibre2">Bartie bir an şok geçirmiş gibi göründü fakat ardından toparlandı ve çenemin altına doğru vurdu. Kafam öylesine sert bir biçimde geriye doğru gitti ki, boynum çat etti ve dişlerim dilime girdi. Ağzımın içinde kanın tadına baktım. Ve koyu kırmızı kandamlaları Bilge kaftanına damladı.</p>

  <p class="calibre2">Kalabalık öne doğru fırladı ve sessizlik sona erdi. Yanımızda bir tezahürat başladı. En yakın destekçileri, “Kendinizi yönetin! Kendinizi yönetin!” diye haykırmaya başladılar. Shelby’nin sesi tezahüratı bastırarak, diğer Gemicilere emirler veriyordu. Ona yardım etmek üzere hareketlendim fakat Bartie mideme vurdu. Shelby beni savunmak için kavgaya karışırken, iki büklüm oldum. Ne yazık ki bunun da pek faydası olmadı. Bartie’yi bloklarken, dalkavuklarından biri öne fırladı ve beni duvara itti. Dirseğim metale çarptı ve onun midesine tekme atarken acıyla inledim.</p>

  <p class="calibre2">Platforma koştum ve ufak basamağı zıpladım.</p>

  <p class="calibre2">“Yeter!” diye gürledim.</p>

  <p class="calibre2">Belli ki yeterli değildi.</p>

  <p class="calibre2">İşte bunun kralıydım: ya benden nefret eden ya da beni umursamayan insan kalabalığı.</p>

  <p class="calibre2">Parmağımı wi-com’a götürdüm. İrkildim çünkü dirseğim daha da fazla acımıştı. “Doğrudan emir: Tonal çeşitleme. İkinci seviye. Tüm gemiye uygula.”</p>

  <p class="calibre2">Şimdi hepsi bana bakıyordu. Bazıları Bilge ye bakar gibi bakıyorlardı.</p>

  <p class="calibre2">“Tonal çeşitlemeyi sonlandır.” Wi-com bağlantısını kestim. “Buraya sizi hükmetmek için çağırmadım!” diye haykırdım. “Sizi buraya -oh, kahretsin. Sadece beni takip edin.”</p>

  <p class="calibre2">Kalabalıkta kendime yol açtım ve Gemici Katına giden yerdeki kapağı açtım. Önden giderek, merdivenlere yöneldim. Buradan doğrudan Motor Odası na gidiliyordu. Shelby bana seslendi fakat onu umursamadım. Buranın yasak alan olduğunu ve bunu yapmamam gerektiğini söyleyecekti fakat görmeyi hak ediyorlardı. Görmeliydiler.</p>

  <p class="calibre2">Her iki Köprü kapısını da açtım ve insanlar içeriye süzüldüler. Sadece motoru gördükleri için bile çoğunun merak ve hayretle haykırdıklarını duyuyordum. Buraya ancak birinci seviye Gemiciler girebilirdi. Herkes Köprü’ye sığamazdı. Shelby ve birinci seviye Gemiciler, insanları durmaları gereken yerlere yönlendiriyorlardı. Köprü çok kalabalıklaştığında girişi kapatıyorlardı. Diğer gemiciler yardım etmek için koştular ve kalabalığa herkesin görme şansı olacağı mesajını verdiler.</p>

  <p class="calibre2">Başparmağımı biyometrik tarayıcıdan geçirdim ve pencereleri gizleyen örtüyü kaldırdım.</p>

  <p class="calibre2">Metal paneller yavaş yavaş açılmaya başladılar. Önce yıldızların parıldayan görüntüleri göründü ve yavaş yavaş yerini parlaklığını pencerelere doğru gönderen gezegene bırakmaya başladı. Vaat ve umutla parıldayan gezegen... Kalabalığı unutmuştum. Dünya, bütün dünya buydu ve bize aitti.</p>

  <p class="calibre2">“Eve gidiyoruz!” diye haykırdım.</p>

  <p class="calibre2">Bir an Köprü de sessizlik oldu.</p>

  <p class="calibre2">Ardından kaos geri döndü -fakat kavga ve bağırışlar yerine, alkışlar ve mutluluk çığlıkları vardı. Bazıları öne atıldılar ve kollarını uzattılar. Pencereye bile ulaşamıyorlardı fakat gayret ediyorlardı. Sanki uzanabilseler, gezegen daha gerçek olacaktı. Gemiciler öne fırladılar ve bir bariyer oluşturarak, kontrol panelini korumaya çalıştılar.</p>

  <p class="calibre2">Shelby, grupları sırayla dışarı çıkartmaya başladı. Bazıları ellerini ve kollarını pencerelere doğru sallayarak uzun süre duruyorlardı. Gemiciler bunları zorlayarak çıkartmak durumunda kalıyorlardı. Bazıları mutlu olmamıştı. Victria gezegene bir an baktı ve ardından gözyaşlarına boğularak, Köprü den gitti. Başka bir kadının da cebinden açık yeşil bir plaster çıkartarak, bileğindeki koyu mavi damarların üzerine yapıştırdığını gördüm. İlaç etkisini gösterirken, kadının gözlerinden zekâ da yavaş yavaş gidiyordu. Diğerleri konuşuyorlardı. Bana ve Gemicilere karanlık ve şüpheli bakışlar atıyorlardı. Bilge’nin onlara verdikleri sahte yıldızları görmüşlerdi. Gerçekten benim de sahte bir gezegen yapabileceğimi mi sanıyorlardı? Belki de geminin dışında bir dünyanın olduğuna inanmayı reddediyorlardı.</p>

  <p class="calibre2">Son gidenlerden biri Bartie olmuştu.</p>

  <p class="calibre2">Gezegene bakarak, “Yarın orada olur muyuz?”</p>

  <p class="calibre2">“Evet.”</p>

  <p class="calibre2">Kafasını salladı ve her yavaş harekette yüzündeki kuşkuyu görebiliyordum. Yaşlı bir adam olduğunda geminin gezegene ineceği fikriyle büyümüştü ve ardından ona gezegeni asla göremeyeceği söylenmişti. Eğer gözünün önünde olmasaydı, yine inanmayacaktı.</p>

  <p class="calibre2">Bartie yumruklarını sıktı ve ardından açtı. “İndiğimizde... Bizi kim yönetecek?”</p>

  <p class="calibre2">“Ben -ne?”</p>

  <p class="calibre2">Bartie, “Yine lider sen mi olacaksın yoksa donma katındaki donmuşlardan biri mi olacak,” diye sordu.</p>

  <p class="calibre2">Bu yeni bir soruydu. Kimse gezegene inmenin sonrasını düşünmemişti ve buna ben de dahildim. “Ben -emm- bilmiyorum. Hayır -Ben yönetirim. Yine ben yönetirim.”</p>

  <p class="calibre2">Bartie kaşlarını kaldırdı. “Fakat bir koloniyi yönetmek, bir gemiyi yönetmekten farklı olacaktır,” dedi. “Belki de yeni bir lidere ihtiyacımız olur. ”</p>

  <p class="calibre2">Tamamen dondum. “Ne diyorsun?”</p>

  <p class="calibre2">Bartie gözlerime bakmadan, “Düşünmeni istiyorum, gerçekten düşünmeni,” dedi. “En iyi lider sen misin? Tüm ihtiyacımız olan sen misin?”</p>

  <p class="calibre2">“Elbette benim!”</p>

  <p class="calibre2">“Neden?”</p>

  <p class="calibre2">Basit bir soru olmalıydı fakat verecek cevap bulamıyordum. Bulabildiğim tek cevap, bunun için doğduğumdu. Fakat bu yeterli değildi. Amy bana tarihte krallıklara doğan prenslerin her zaman en iyi yöneticiler olmadığını göstermişti.</p>

  <p class="calibre2">Yönetecek tek kişinin ben olduğumu söylemek istiyordum.</p>

  <p class="calibre2">Fakat bu doğru değildi. Bartie tam karşımda duruyordu.</p>

  <p class="calibre2">&nbsp;</p>
</body>
</html>
