<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>63. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">63. ÇIRAK</h1>

  <p class="calibre2">Kaçış mekiğinin kopyasını bir elimle yakaladım. Ona bakarak, “Bu imkânsız,” dedim.</p>

  <p class="calibre2">Amy gülerek, “Neden?” diye sordu. “Tasarımı bir düşün. En önemli malzemeler hep orada. Bugün erken saatlerde indiğim merdivenler -doğrudan donma katına gitmiyorlardı. Onun çatısında sona eriyorlardı ve kata inmeden önce içinden geçmek gereken bir bölme de vardı. Aslında,” diye ekledim ve san renkli dumanın içinden alanın nasıl gözüktüğünü hatırlamaya çalıştım. “Asansör şaftından geriye kalanları bir sütunun arkasından görebiliyordum ve orada da kilitli bir bölme vardı. Orada neden kilitli bir oda olsun ki? Godspeed’in yapımcıları hiçbir alanı boşa harcamamışlar.”</p>

  <p class="calibre2">Amy gözlerimdeki şüpheyi fark edince hayal kırıklığı içinde homurdandı. “Çırak, bir düşün! Haklı olduğumu biliyorsun -geminin bu kısmı ayrılabiliyor. Ve bunun ne anlama geldiğini biliyorsun! Köprü yok olmuş olsa da hâlâ yeni gezegene iniş yapabiliriz. Godspeed’i arkamızda bırakarak donma katını aşağı indirebiliriz!”</p>

  <p class="calibre2">Olasılıklar gözlerimde girdap gibi dönüyordu. Amy beni ikna ettiğini fark ederek gülümsedi. “O kat büyük. Sadece bir depoysa, olması gerektiğinden büyük,” dedi. “Çatısı yüksek -yüksek bir oksijen kapasitesi var. Ve yeri de herkesi alabilecek kadar geniş-”</p>

  <p class="calibre2">Omuzlarım çöktü. “Ama hem asansör hem de merdivenler havaya uçtuysa oraya nasıl ulaşacağız?”</p>

  <p class="calibre2">Amy’nin gülümsemesi o kadar büyüktü ki tüm dişlerini görebiliyordum. “Hadi yüzmeye gidelim,” dedi.</p>

  <p class="calibre2">Amy Hastane nin yolundan hızla geriye yürürken ona yetişmekte zorlanıyordum. Hayır-Hastane’ye değil. Hastane’nin arkasındaki göle gidiyordu.</p>

  <p class="calibre2">Amy, “Bu durumu ortaya çıkaran şey balıklardı. Gölde hiç balık olmamasının ne kadar garip olduğu fikri bir türlü aklımdan çıkmadı,” dedi. Artık resmen koşuyordu ve benim de ona yetişmek için hızla yürümem gerekiyordu.</p>

  <p class="calibre2">“Balıklar mı?”</p>

  <p class="calibre2">“Koi balığı. Harley, bir koi balığı çizmişti. Onunla ilk tanıştığımda o balığın resmini yapıyordu ve o, son yaptığı resimlerden biriydi. Odası balıklarla doluydu.”</p>

  <p class="calibre2">“Yani?” diye sordum.</p>

  <p class="calibre2">Amy o kadar ani durdu ki, ona çarptım.</p>

  <p class="calibre2">“Balıklan biliyordu. Onlan görmüştü. O resimleri kafasında canlandırmıyordu. Ve sen bana - evet sen söyledin- balıkların olduğunu ama “artık” olmadıklarını söylemiştin.”</p>

  <p class="calibre2">“Aynen öyle,” dedim. ‘Eskiden balıklar vardı.”</p>

  <p class="calibre2">“Pekiyi, şimdi neredeler. Balıklar öylece ortadan kaybolmazlar.”</p>

  <p class="calibre2">Durdum ve düşünmeye başladım. Kayleigh’in öldüğü zamanlar kötü zamanlardı. Onu bulduğumuzda vücudunun suda olması dışında bir şey hatırlamıyordum. Ama bu olay sonrasında... Harley göle çok uzun bir süre gitmedi ve gittiğinde de balıklar... Yok olmuştu.</p>

  <p class="calibre2">Amy, “Gölün dibinde bir şey var,” dedi. “Planı bir düşün. Beklenmedik durum alanının hemen üstünde ne olduğunu biliyor musun?”</p>

  <p class="calibre2">“Göl mü?” İçimde bir umut oluştu. Yıldızlar aşkına! Hâlâ bir şansımız vardı! Hâlâ Centauri-Diinya’ya inebilirdik... Tabii bu Godspeed’i ardımızda bırakmak demekti.</p>

  <p class="calibre2">“Göl.”</p>

  <p class="calibre2">Her şey çok kolaydı -ve Amy bana anlattığında gerçeği gördüm. Eğer Kayleigh gölü kurutsaydı, elbette balıklar da ölecekti. Ama o bir şey yapamadan, Bilge onu bulmuştu. Onu hareketsiz bırakmak için ilaç vermiş ve sonra gölü yeniden doldurmuştu. Diğer herkes, Kayleigh’in gölde yüzdüğünü ve kasti olarak boğulduğunu düşünüyordu ama gerçekte...</p>

  <p class="calibre2">Amy yine hızla göle doğru yürümeye başlamıştı. Orion, Kayleigh’in ölümünün bir cinayet olduğunu, intihar olmadığını söylemişti. Harley’le birlikte cesedini bulduğumuzda üstüne yapışmış ilaç plasterleri vardı. Doktor cildine bir Phydus ilaç plasteri koyduğunda Evie’nin ne kadar yatıştığını anımsadım. Kayleigh’de yeni Phydus plasteri yoktu ama uyumasını sağlayacak başka plasterler de vardı. Ve yeterince ilaç plasteriyle, Bilge, Kayleigh’in gölde öylece durarak sırlarıyla birlikte gömülmesini izleyebilirdi.</p>

  <p class="calibre2">Amy gölün köşesinde mokasenlerini ve ceketini çıkardı ve yere fırlattı. Saçlarını tutturduğu uzun bez parçasını çözdü.</p>

  <p class="calibre2">Ancak, “Arkanı dön,” dediğinde ona baktığımın farkına vardım.</p>

  <p class="calibre2">“Ben -bilerek- yani biliyorsun -ah,” diye kekeledim. Yüzümün utançtan ısındığını hissedebiliyordum.</p>

  <p class="calibre2">Amy teknır, “Arkanı dön,” dedi ama bu sefer gülümsüyordu.</p>

  <p class="calibre2">Arkamı döndüm ve yere bakmaya başladım. Amy soyunurken çıkan kıyafet hışırtılarını dinlememeye çalışıyordum.</p>

  <p class="calibre2">Bir dakika sonra, bir su sesi duydum ve arkamı döndüm. Amy’nin pantolonu ve tuniği buruşmuş bir yığın şeklinde duruyordu; suyun altında sadece iç çamaşırlarını ve kolsuz gömleğini giyiyor olmalıydı. Bunu düşününce yüzüm daha da ısındı ve zihnimi boşaltmak için başımı suyun içine sokarsam ne kadar garip görüneceğimi düşündüm.</p>

  <p class="calibre2">Suyun üstünden, “Ne arıyorsun?” diye seslendim.</p>

  <p class="calibre2">“Aşağıya bir iniş yolu!” dedi. Su berraktı ama gölün tabanında, ayaklarının yakınından bulanık bir kahverengilik yükseliyordu.</p>

  <p class="calibre2">Daldı ve yaklaşık bir dakika kadar suyun içinde kaldı.</p>

  <p class="calibre2">Sonra yüzeye çıktı, derin bir nefes aldı ve yeniden daldı.</p>

  <p class="calibre2">Yüzeye büyük baloncuklar çıktı.</p>

  <p class="calibre2">Suya baktım. Kırmızılıklar ve solgun bir ten renginin hareketlerini görüyordum. Saniyeleri saydım.</p>

  <p class="calibre2">Sonra Amy yeniden yüzeye çıktı. Derin bir nefes aldı ve tüm içindeki nefesi uzun bir zafer haykırışıyla dışarı verdi.</p>

  <p class="calibre2">Bahçe yolundan bir ses, “Neler oluyor?” diye seslendi.</p>

  <p class="calibre2">Amy pantolonunu geri giyerken arkamda “olamaz, olamaz, olamaz,” diye mırıldandı. Tuniğini geri giyerken omzumun üstünden bakma riskini aldım. Bartie ve Victria ortanca otlarının arasından göle doğru gelirken o da öne doğru bir adım attı.</p>

  <p class="calibre2">Islak kıyafetleri kuru olanları da ıslatmıştı ve bu da tüm hatlarının meydana çıkmasına neden oluyordu. Gözlerimi ondan alamadım.</p>

  <p class="calibre2">Amy onlara, “Merhaba,” diye seslendi.</p>

  <p class="calibre2">Victria sessizce, “Ne yapıyorsun?” diye sordu.</p>

  <p class="calibre2">Yüzüne baktım. Victria grubumuzda her zaman için sessiz olandı ama Sezondan beri ne kadar sessizleştiğini hiç fark edememiştim. Amy ona olanları anlatana kadar.</p>

  <p class="calibre2">Ona olanları ve bunları düşününce yumruklarımı sıktım. Tırnaklarım acı verici bir şekilde avuç içlerime baskı yapıyordu. Victria’ya olanlardan ve Amy’ye neredeyse olacak olanlardan nefret ediyordum. Ben...</p>

  <p class="calibre2">Amy gülümseyerek, “Sadece biraz yüzdüm,” dedi.</p>

  <p class="calibre2">Victria, “O kadarını görebiliyorum,” dedi. En azından Amy onun yanında olmuştu ve bundan dolayı memnundum. Ve belki de Bartie de yanında olmuştu. O bir belaydı ve gemiye ihanet etmişti ama en azından Victria’nın dostu olmuştu. Benden çok daha fazla.</p>

  <p class="calibre2">Bartie yeri işaret ederek, “O da ne?” diye sordu.</p>

  <p class="calibre2">“Ahh.” Amy eğilerek iki soluk yeşil ilaç plasterini aldı ve cebine geri koydu. Onları giyinirken düşürmüş olmalıydı.</p>

  <p class="calibre2">Kaşlarımı çatarak, “Neden Phydus var yanında?” diye sordum. Önce öfkelenmiştim -Phydus’a bu kadar katı bir şekilde karşı çıkan oydu- ama sonra hemen bu duygu endişeye dönüştü. Geminin duvarlarını pençeleyen Evie’yi düşündüm. Duvarlar Amy’e de aynı şekilde baskı mı yapıyordu? Onu görmediğim geceleri geçirmesini Phydus mu sağlıyordu?</p>

  <p class="calibre2">Amy, Victria’ya baktı ve birbirlerini sessizce anladılar. “Biraz almıştım. Düşündüm de... Belki onlara ihtiyacım olur...” Bana baktı ve çatık kaşlarımı gördü. “Kendim için değil!” diye karşı çıktı.</p>

  <p class="calibre2">Kaşlarımı daha da çattım. Onları birisi saldırırsa silah olarak kullanacağını kastediyordu. Luthor gibi birisi. Amy, “Olan olmuş,” dedi. Ses tonu yüzünden söylediklerinden fazlasını bildiğini anladım. En çekici ses tonuyla dikkatimi dağıtmaya çalışarak, “O halde,” dedi. “Havuzu boşalt-manın bir yolu var mı?”</p>

  <p class="calibre2">Bir kaşımı kaldırdım. Amy, sözlere dökülmeyen sorumu anlamıştı: Bunu Victria ve Bartie’nin önünde yapmalı mıydık? Hafifçe omuzlarını kaldırdı. Onlara göstermemek için bir sebep olmadığını düşünüyordu. Eğer işe yararsa, gemideki herkes öğrenecekti zaten.</p>

  <p class="calibre2">Bartie biraz talepkâr biraz da gülümseyerek, “Neler oluyor?” diye sordu.</p>

  <p class="calibre2">Amy neşeyle, “Gemiden çıkmanın bir yolu var!” diye haykırdı.</p>

  <p class="calibre2">Victria, “Havuzdan mı?” diye sordu.</p>

  <p class="calibre2">“İçinden değil. Altından.”</p>

  <p class="calibre2">Victria, Amy’ye kuşkuyla baktı. Sanki söylediği sözler kadar delirip delirmediğini anlamaya çalışıyor gibiydi. “Gemiden çıkış yolu, sualtında mı?”</p>

  <p class="calibre2">Amy gülerek, “Sualtında kalamaz,” dedi. “O yüzden havuzu boşaltmalıyız.”</p>

  <p class="calibre2">Victria bana doğru baktı. “Bu konuşmanın delice olduğunu düşünen tek kişi ben miyim?”</p>

  <p class="calibre2">Bartie, “Eğer havuzu boşaltmak istiyorsan,” dedi. “Orada bir pompa var.” Suyun öteki tarafını işaret ederek, zekice bir biçimde bir ortanca otunun ardına gizlenmiş olan küçük siyah bir kutuyu işaret etti.</p>

  <p class="calibre2">“Acil durumlar için,” dedim ve Bartie’nin önünde durabilmek için ağırlığımı diğer yanıma verdim. “Eğer Hastane’de ya da Kayıt Salonunda bir yangın çıkarsa, söndürmek için havuz suyunu kullanabilelim diye.” Amy parıldayan gözlerle, “Çalıştırabilir misin?” diye sordu.</p>

  <p class="calibre2">Hiçbir fikrim yoktu. Daha önce hiç denememiştim. “Elbette çalıştırabilirim,” dedim.</p>

  <p class="calibre2">Havuzun diğer tarafına doğru ilerlemeye başladım ve ne yazık ki Bartie de beni takip etmeye başladı. Sırıtarak, “Pompayı nasıl çalıştıracağını bilmiyorsun, öyle değil mi?” diye sordu.</p>

  <p class="calibre2">Dik dik baktım. “Böyle davranamazsın,” dedim.</p>

  <p class="calibre2">“Nasıl?”</p>

  <p class="calibre2">“Hâlâ arkadaşımmışsın gibi.”</p>

  <p class="calibre2">Bartie kafasını salladı. “Öyle olsun.”</p>

  <p class="calibre2">“Ve... Hayır.”</p>

  <p class="calibre2">“Hayır?”</p>

  <p class="calibre2">“Hayır, pompayı nasıl kullanacağımı bilmiyorum.”</p>

  <p class="calibre2">Bartie bana eskisi gibi gülümsedi. Tıpkı bir zamanlar kayalara doğru yarışırken gülümsediği gibi. Pompanın yanına çömeldim fakat kulpuna uzandığımda, Bartie, “Bunu yapma,” dedi.</p>

  <p class="calibre2">“Neden yapmayayım?”</p>

  <p class="calibre2">Bartie omzunu silkti. “Sadece etrafa su püskürteceksin. Eğer boşa gitmesini istemiyorsan, başka yöne çevirmen gerekir. ”</p>

  <p class="calibre2">Şaltere yöneldim. “Hayır,” dedi.</p>

  <p class="calibre2">“Kahretsin, Pekâlâ!” dedim ve ellerimi kaldırdım. “Sen yap.”</p>

  <p class="calibre2">Bartie eğildi ve iki şalteri döndürdü, bir göstergeyi çevirdi ve pompayı çalıştırdı. Çağlama ve çalkalama sesleri duyuldu ve su seviyesinin inmesi biraz zaman aldı. Bir kez inmeye başladığında ise gitgide daha da hızlandı. Su seviyesi azalırken, lotus çiçekleri gevşekçe yüzüyorlardı. Açık pembe yaprakları çamurdan kahverengiye boyanmıştı. Uzun sapları neredeyse çamura saplanmış saçlara benziyordu. Zorlukla yutkundum ve havuzda Kayleigh’in saçlarının süzülüşü aklıma geldi.</p>

  <p class="calibre2">Victria, heyecanla, “Neredeyse bitti!” dedi. Onun gerçekten gülümsediğini ilk kez görüyordum... Aylardan beri. “Artık suda bir şey görmemiz gerekmiyor mu?”</p>

  <p class="calibre2">Su tamamen tükenmeden, Amy çamura atladı. Ayakları çamura battı ve pantolonun paçalarını kirletti. Amy havuzun ortasına doğru suda ilerledi.</p>

  <p class="calibre2">“Burada!” diye seslendi ve kapağın üstündeki yuvarlak kulpa yapışmış olan lotus çiçeklerini koparmaya başladı. Victria, “Vay canına,” diye mırıldandı.</p>

  <p class="calibre2">Bartie, “Bu bizi zorlamak için kullandığın şeylerden biri mi? Herkese gezegeni göstermek gibi başka bir ‘debdebeli’ sahne mi?” diye sordu. Yine dostane hiçbir yanı kalmamıştı.</p>

  <p class="calibre2">Yüksek sesle, “Gizleyecek hiçbir şeyim yok,” dedim. “Haydi hepimiz aşağıya inelim.”</p>

  <p class="calibre2">Amy, kapağın kulpunu çev irdi. Havuza indim ve onun yanına ulaşmak için çamurla mücadele etmeye başladım. Diğerleri de beni takip ettiler. Onlar hakkında endişeliydim -bilinmeyene doğru bizi takip etmelerine izin vermeli miydim? Fakat Amy yüzümü gördüğünde, bir kez kafasını salladı. Onların da gelmesi gerekiyor der gibiydi. Su tamamen bitmeden kapağı açtık ve bir kısmı delikten döküldü. Karanlığa inen bir merdiven vardı.</p>

  <p class="calibre2">Amy bir bacağını çamurlu havuz dibinden çekip merdivenin basamağına koydu, “Haydi,” dedi. Ben bir şey söyleyemeden aşağıya inmeye başlamıştı bile.</p>

  <p class="calibre2">Kapağı başımın üzerine getirdim. Dar bir alanda köşeye sıkışma hissinden hoşlanmıyordum -öylesine dardı ki, kollarımı uzatınca kenarlara dokunabiliyordum- fakat kapağı açık bırakma fikri daha kötüydü. Eğer birisi bizi aşağıya doğru takip etmeyi düşünürse, kapak tekrar kaldırıldığında en azından uyarılmış olacaktık...</p>

  <p class="calibre2">Hızla aşağıya indik, dar alandan hızla çıkmak istiyorduk. Katlar arasındaki alana ulaştığımızda, hava daha da soğuklaştı.</p>

  <p class="calibre2">Daha zor nefes alıyordum ve sıcak hava kapalı alana çarpıyordu. Buz gibi ter damlaları sırtımdan süzülüyor ve titrememe neden oluyordu.</p>

  <p class="calibre2">Victria merakla, “Neredeyiz?” diye sordu.</p>

  <p class="calibre2">Bartie, “Bir merdivendeyiz,” dedi.</p>

  <p class="calibre2">“Onu biliyorum, ahmak. Geminin neresindeyiz demek istiyorum.”</p>

  <p class="calibre2">Ayağı sert bir şeye çarpan Amy, “Anlayacağız,” dedi. “Geldik.”</p>

  <p class="calibre2">Hepimiz yanına atladık. Başka bir kapak daha vardı. Onu da açtık ve otomatik olarak daha küçük bir merdiven çıktı. Aşağıdaki katta durmuştu. Önce Amy indi ve ben de onu takip ettim.</p>

  <p class="calibre2">Bu bir köprüydü.</p>

  <p class="calibre2">Gemici Katı’ndakinin minyatür versiyonu gibiydi. Pencere daha küçüktü fakat yine de gezegene bakıyordu. Victria gezegene arkasını döndü fakat biz bakmaya devam ettik. Bu devasa mavi, yeşil küre karşısında serseme dönüyorduk ve nutkumuz tutuluyordu. Acı verici derecede yakın görünüyordu. Pencerenin altında hafif bir eğimle kontrol paneli ve onun ardında da masalar duruyordu. Shelby’nin bana söylediklerini düşündüm. Eğer her şey iyi giderse ve bu kontroller de ana Köprü’dekiler gibi çalışırlarsa, yalnızca kontrol panelinin önündeki otomatik pilot tuşuna basardınız ve gemi kendi kendine gezegene inerdi.</p>

  <p class="calibre2">Otomatik pilot tuşunun üzerinde çoktan içine hafıza kartı yerleştirilmiş bir flopi vardı. Amy, “Sonuncu video,” dedi.</p>

  <p class="calibre2">Flopiyi eline alan Bartie, “Bu nedir?” diye sordu.</p>

  <p class="calibre2">Hızla elinden kaptım. Gözlerimi Amy’ye çevirdim -onlara göstermeli miydik?</p>

  <p class="calibre2">“Tümü içinde,” diye fısıldadı ve her ne kadar bu cümleyle ne demek istediğinden emin olmasam da anlamı açıktı.</p>

  <p class="calibre2">Ekranda parmağımı gezdirirken herkes çevreme toplandı. Gezegeni gösteren petekli pencereye bir kez baktım ve video başladı.</p>

  <p class="calibre2">«video başlangıcı»</p>

  <p class="calibre2">Yakınlaşan Bartie, “Bu nedir?” diye sordu.</p>

  <p class="calibre2">Victria içini çekti. Amy, kolunu onun omzuna attı ve ekranı Orion’un yüzü kapladığında omuzlarını sıktı.</p>

  <p class="calibre2">Orion köprünün önünde bir sandalyede oturuyordu. Kafamı kaldırıp, sandalyenin gerçeğine baktım. Ortada duruyordu. Orion bu videoyu çekerken orada oturmuştu, sol omzunun üzerinde gezegen görünüyordu. Öylesine parlaktı ki, Orion siliiet gibi görünüyordu.</p>

  <p class="calibre2">ORİON: Oh, Amy. Keşke sana bunu göstermek zorunda kalmasaydım. Gerçekten istemezdim çünkü... Artık gezegeni gördün. Nasıl sana arkanı dönmeni söyleyebilirim?</p>

  <p class="calibre2">Orion, arkasındaki gezegene baktı ve içini çekti. Victria da içini çekti.</p>

  <p class="calibre2">ORİON: Çünkü senden yapmanı isteyeceğim şey bu. Eğer herhangi bir biçimde mümkünse, arkanı dönmeni ve bu kapıyı kilitlemeni ve bir daha asla geri dönmemeni istiyorum.</p>

  <p class="calibre2">Amy’nin ağzı açık kaldı fakat hiçbir şey söylemedi.</p>

  <p class="calibre2">ORİON: Büyük sırrın buraya gelmemiz olduğunu mu sandın? Gezegenin pencerenin hemen diğer tarafında olması mı sandın?</p>

  <p class="calibre2">Orion kafasını salladı. Gözlerini Orion’a kilitlemiş olan Victria’nın da zar zor fark edilecek bir biçimde kafasını salladığını gördüm.</p>

  <p class="calibre2">ORİON: O bir sır değildi.</p>

  <p class="calibre2">Orion arkasına uzandı ve bir tomar kâğıt çıkarttı.</p>

  <p class="calibre2">Bartie de kontrol panelinin üzerinden bir tomar kâğıt aldı, “İşte bunlar,” dedi. Kenarları kıvrılmıştı ve sayfalar da tozluydu fakat bu kâğıtlar Orion’un ekranda elinde tuttuğu kâğıtlardı.</p>

  <p class="calibre2">Orion boğazını temizledi. Kâğıtları kameraya doğru tuttu ve böylece ekranda rapor göründü.</p>

  <p class="calibre2">Hepimiz Bartie’nin tuttuğu kâğıtlara doğru eğildik. Orion’un pes sesiyle beraber okuyorduk.</p>

  <p class="calibre2">Tarih: 328460</p>

  <p class="calibre2">Gemi Durumu: Varış</p>

  <p class="calibre2">Gemi Kaydı: Godspeed, Centauri-Dünya’ya beklenen gezegen iniş zamanından 248 gün önce ulaşmıştır. Hazırlık taramaları sonucunda, gezegenin yaşamı desteklediği ve uygun yerçekimi, yeterli oksijen seviyelerinde hava kalitesi ve sıvı suyu olduğu ortaya çıkmıştır. Bununla beraber, ek taramalar sonucunda gezegene çoktan yerleşikliği ortaya çıkmıştır. Duyarlı yaşam formlarından ziyade bu yaşam formları... Agresif görünmektedirler.</p>

  <p class="calibre2">Tarih: 328464</p>

  <p class="calibre2">Gemi Durumu: Yörünge</p>

  <p class="calibre2">Gemi Kaydı: Gezegeni taramaya devam ettik. Yüzeydeki yaşam formları onaylandı. Görsel sondalar gezegenin yaşamaya elverişli fakat yaşanması zor olduğunu göstermektedir. Mevcut silahlarımız yüzeydeki yaratıklara karşı yeterli savunmayı sağlayamamaktadır.</p>

  <p class="calibre2">Tarih: 328467</p>

  <p class="calibre2">Gemi Durumu: Yörünge</p>

  <p class="calibre2">Gemi Kaydı: Mürettebat huzursuz. Üst düzey istatistikçilerimiz ve bilim insanlarımızın görüşüne göre bu noktada gezegene inme görevimizi yerine getirmemeliyiz. Yüzey çok tehlikeli. Dünya ile iletişim zorlaştı. Diğer kaynaklardan yardım bekleyemeyiz ve gemi dışında da kendimizi koruyanlayız. Mürettebatla birlikte oylama yapacağız ve durumu açıklayacağız. Benim tavsiyem, mürettebatın güvenli olan gemide kalmasıdır. İhtiyaçlarımız burada karşılanmaktadır ve geminin dış motorları dâhili bakım için kullanılabilir.</p>

  <p class="calibre2">Tarih: 328418</p>

  <p class="calibre2">Gemi Durumu: Yörünge</p>

  <p class="calibre2">Gemi Kaydı: İsyan. Gemi mürettebatı, karşı çıkmama rağmen gemide kalmayı mantıklı bulmadılar. Ciddi ölçüde yaşam kaybımız oldu. Bununla beraber bilim insanlarım sayesinde itaat için onları etkilemenin bir yolunu bulduk.Amy ile birbirimize baktık. “Salgın bu, öyle değil mi?” diye sordu. “Phydus buradan geliyor. Bu -bu kaptan - ilk Bilge.”</p>

  <p class="calibre2">Kafamı salladım.</p>

  <p class="calibre2">Bartie, “Şşş,” dedi.</p>

  <p class="calibre2">Tarih: 328303</p>

  <p class="calibre2">Gemi Durumu: Yörünge</p>

  <p class="calibre2">Gemi Kaydı: Artan bir kararlılıkla bir yaşam biçimi yeniden başladı. Mürettebat yine itaatkâr. Sayımızı artırmaya çalışacağız. Eğer Dünya ile yeniden iletişim kurarsak ya da yardım gelirse, gezegene inmeye yine başlayabiliriz. O zamana dek, muhafaza ve dikkatli üretim ve bu geminin dâhili fonksiyonlarıyla bu gemi sayısız nesil boyunca idare etmelidir.</p>

  <p class="calibre2">Orion, kâğıtları Bartie’nin tam da onları bulduğu yere, köprünün önündeki kontrol panelinin üzerine bıraktı.</p>

  <p class="calibre2">ORİON: İşte bu sebeple inemeyiz. Ben kahrolası bir ahmak değilim. Burada neler olduğunu biliyorum. Salgın Bilgesi bizi gemide tutma konusunda haklıydı. Cephaneliği gördüm, sen de gördün. Orada silahlar var.</p>

  <p class="calibre2">Orion inançsızlıkla kafasını salladı. Victria’ya baktım.</p>

  <p class="calibre2">ORİON: Amy, eminim o silahların normal olmadığını sen de biliyorsun. Eğer Salgın Bilgesi Centauri-Dünya’da bu silahların öldüremeyeceği silahlar olduğunu söylediyse...</p>

  <p class="calibre2">Yine kafasını salladı.</p>

  <p class="calibre2">ORİON: Ve ayrıca, bunu düşün. O silahları düşün.</p>

  <p class="calibre2">Orion öne, kameraya doğru yaklaştı. Dördümüz de ona doğru yaklaşmıştık.</p>

  <p class="calibre2">ORİON: Donma haznelerindeki donmuşların mı o silahları kullanacaklarını sanıyorsun? Kahretsin, hayır. Biz bu sebeple buradayız.</p>

  <p class="calibre2">Orion ayağa kalktı ve pencereye doğru yürüdü. Bir dakika pencereden baktı ve geri döndü.</p>

  <p class="calibre2">ORİON: Bunu görüyor musun?</p>

  <p class="calibre2">Orion kamerayı eline aldı ve bize zemindeki on tane boş çemberi gösterdi. Hepimiz de uzaktaki duvarın orada zemindeki on boşluğa baktık.</p>

  <p class="calibre2">ORİON: Sondalar buradaydı. Salgın Bilgesi’nin gönderdiklerinden sonra, her Bilge de bir sonda gönderdi. Hepsi de uyarılarla döndü, bir savaş olmadan Centauri-Dünya’da yaşa-yamayacağımıza dair uyarılar. Muhtemelen kaybedeceğimiz bir savaş. Donmuşların bize yaptıracakları bir savaş.</p>

  <p class="calibre2">Amy, “O zaman donmuşları öldürmeye karar vermiş,” dedi. “Ben uyandıktan sonra -bu sebeple tüm donmuşların fişini çekti. Gerçeğe yaklaşıyordun, farkında olmasan bile ve o da onların yapacaklarından korkuyordu.”</p>

  <p class="calibre2">Gözlerine barktım. “Bize böyle söyledi. Bize tüm söylediği buydu. Yalan söylemiyordu.”</p>

  <p class="calibre2">Amy kaşlarını çattı. “Bir kısmı hakkında yalan söylüyordu. Ne dediği umurumda değil, benim babam yapmaz-”</p>

  <p class="calibre2">Bartie sert sert bakarak, “Şşş!” dedi.</p>

  <p class="calibre2">ORİON: Birkaç nesil önce sondalarımız bitti. Artık motorların ne kadar dayanacağını bilmiyorum. Burada, Godspeed’de ne kadar kalabileceğimizi bilmiyorum. Beklenmedik durum planı bu.</p>

  <p class="calibre2">Her iki elini de kaldırdı ve donma katının köprüsünü gösterdi.</p>

  <p class="calibre2">ORİON: Eğer motorlar çökerse ve yaşam desteği gücünü kaybederse, eğer Godspeed artık bizi koruyamazsa, o zaman ancak o zaman gemiyi terk edebiliriz.</p>

  <p class="calibre2">Orion’un gözleri doğrudan ekranın dışına bakıyordu.</p>

  <p class="calibre2">ORİON: Amy, sana bunları en başından anlatabilirdim: en fazla gerçeğe önem veriyordun. Seninle ilk tanıştığımızda, duvarda ağlıyordun. Hatırla, sana her şeyin düzeleceğini söylemiştim. Söylediklerimi öylece kabul etmeyeceğin belliydi. Canını yaksa bile gerçekle yüzleşmeye hazırdın.</p>

  <p class="calibre2">Amy’ye baktım. Normalden daha solgundu.</p>

  <p class="calibre2">ORİON: Pekâlâ, gerçek bu. Bu gerçekle ne yapacağın sana kalmış. Hangi seçimin yapılması gerektiğini bilmiyorum. Bilge benim fazla şey bildiğimi düşünüyordu. Yapacaklarımdan korkuyordu ve ben de korkuyordum. Hâlâ da korkuyorum. Bu sana kalmış. Şimdi gerçeği biliyorsun, Amy. Bir karar vermen gerek.</p>

  <p class="calibre2">Orion derin bir nefes aldı. Amy nefesini tuttu.</p>

  <p class="calibre2">ORİON: Gemi aşağıdaki canavarlarla yüzleşmeni gerektirecek kadar kötü durumda mı? Kendi yaşamını -herkesin yaşamını tehlikeye atmana değer mi? Eğer cevap evetse, gezegene indirmeyi başlat. Eğer gerekiyorsa bu mekiği kullan. Fakat. Fakat eğer Godspeed hâlâ yuvan olabiliyorsa, gemide kalmak mümkünse kal.</p>

  <p class="calibre2">Amy titrekçe nefesini verdi. Sanki onu duymuş gibi Orion dik dik baktı. Amy dudağını ısırdı. Tüm bedeniyle Orion’un sonraki kelimelerine odaklanmıştı.</p>

  <p class="calibre2">ORİON: Son durak burası.</p>

  <p class="calibre2">Ekran karardı.</p>

  <p class="calibre2">«video sonu»</p>

  <p class="calibre2">&nbsp;</p>
</body>
</html>
