<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>14. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">14. AMY</h1>

  <p class="calibre2">Odama döndüm, volta atmayı bırakmıştım. Orion benim için ipuçları bırakmıştı? Belli ki önemli bir şey hakkındaydı. Ölüm kalım meselesi. Geminin ölümüyle ilgili olabilir miydi? Duran motorlarla ilgili?</p>

  <p class="calibre2">Ve bana ilk ipucunu nasıl çoktan vermiş olabilirdi?</p>

  <p class="calibre2">Yatak odamın duvarına bakmaya başladım. Oraya çizdiğim çizelge gözüme çarpmıştı. Çırak, Orion’un ordudaki donmuşları öldürmesini engellediğinden beri yani üç aydır orada duruyordu. Ondan önce katili bulabilmek için kurbanların listesini duvarıma yazmaya çalışmıştım. Baştan savma harflerin üzerinden parmağımla geçtim. Boya öylesine kalındı ki, kenarları beyaz duvarda küçük gölgeler oluşturmuştu. Siyah damlaların ince çizgileri yere uzanmaya çalışan cadılar gibi kurumuştu. Bir çizgi diğerlerinden daha uzun ve kalındı. Harley’nin bir zamanlar sevgilisi için çizmiş olduğu sarmaşığı kesip geçiyordu. Bu oda bir zamanlar Harley’nin sevgilisinindi.</p>

  <p class="calibre2">Kirli bir duvarda siyah karalamalar. Kurbanların bedenleri dışında Orion’un bana tek verdiği buydu.</p>

  <p class="calibre2">Gözlerimi kapattım ve derin derin nefes aldım. Harley’nin fırçasını içine batırırken boyanın nasıl koktuğunu hatırladım.</p>

  <p class="calibre2">Boya.</p>

  <p class="calibre2">Harley.</p>

  <p class="calibre2">Orion bana onu vermişti. Bana gerçekten verdiği tek şey. Harley’nin son tablosu. Harley donma katındayken ve kendini uzaya atabilmek için kapağın telleriyle oynarken, tamamladığı son tabloyu Orion’a vermişti -o da tabloyu bana vermişti. Harley’nin ölümünden sonra, ona bakamayacak kadar üzgündüm ve Çırak’tan tabloyu benim için Harley’nin odasına götürmesini istemiştim.</p>

  <p class="calibre2">Şu anda da orada olmalıydı... Hızla odamdan koridora çıktım. Harley’nin odasını bulmak kolaydı -renkli kapısının üzerinde bir gökkuşağı vardı.</p>

  <p class="calibre2">Odası toz ve terebentin kokuyordu. Penceresinin üzerindeki ahşap çubuklarda yapay bir ışıkla ev yapımı bir saksının içinde uzun süre önce ölmüş ufak bir bitki vardı. Işık huzmelerinde tozlar parıldıyordu.</p>

  <p class="calibre2">Bu odaya girince bir saygısızlıkta bulunuyor gibi hissetmiştim. Elim kapının üzerinde asılı kaldı ve başparmağım da hâlâ biyometrik tarayıcıdaydı.</p>

  <p class="calibre2">Yavaşça içeriye adım attım. Hâlâ bir elim kapıdaydı ve Harley’nin geçmişine ait bu odaya girme konusunda tereddütlüydüm. Parmaklarım duvardan şifonyere kaydı ve parmaklarımı oraya bastırdım. Üzerindeki tozda dört parlak iz bıraktım. Bu toz üç aylık mıydı yoksa daha mı fazlaydı? Harley’yi hiç odasında görmemiştim. Yalnızca bir kez koridorda odasından çıkarken görmüştüm. Şimdi onu odasında hayal edemiyordum. Çok küçüktü ve çok dardı. Bir evden ziyade bir depo gibiydi.</p>

  <p class="calibre2">Fakat Harley bir ressamdı. Gerçek bir ressamdı ve deposu da bir müzede gördüğüm her şeyden daha değerliydi. Duvara tuvaller yaslanmıştı. Hepsini odaya doğru çevirdim. Yalnızca boya ve siyah mürekkep damlaları vardı. Başarısız bir deney, diye düşündüm. Bir koi balığı daha vardı. Harley’nin benim için yaptığının aynısından fakat daha karikatür gibi ve daha az gerçekçiydi. Daha açık renkler kullanmıştı ve eğer bu kadar parlak olmasalardı pastel boya olabilirdi.</p>

  <p class="calibre2">Son tablo duvara dönüktü fakat daha onu döndürmeden tuvaldeki sökükleri ve yırtık köşelerinden çıkan ipleri gördüm.</p>

  <p class="calibre2">Bir kız resmiydi. Dudakları gülümsüyordu fakat derinden bakan nemli gözleri gülümsemiyordu. Sanki banyodan veya havuzdan yeni çıkmış gibiydi. Saçları ıslaktı ve saçlarından damlayan sular yüzünde koyu renkli lekeler bırakıyordu.</p>

  <p class="calibre2">Tuvaldeki kesikler kızgınlıkla yapılmıştı -derin ve kabaydı. Biri -Harley?- geri gelmiş ve tuvali tamir etmeye çalışmıştı fakat kimse kızın yüzünü tekrar bir araya getiremezdi.</p>

  <p class="calibre2">Kayleigh. Öyle olmalıydı. Parmaklarım kızın saçının kalın boyaları üzerinden geçti. Harley’nin kaybettiği ve kendisini kaybetmesine neden olan kız buydu.</p>

  <p class="calibre2">Birden kendimi izinsiz girmiş gibi hissettim. Harley’nin mabedini kirletiyordum. Gitmiş olması önemli değildi: bu oda hâlâ onundu ve ben de buraya ait değildim.</p>

  <p class="calibre2">Tablo için gelmiştim. Onu alıp, gitmeliydim. Odayı gözden geçirdim. Bana ait olan resim için bakındım. Oraya, burada ve pencerenin altında -simsiyah gökyüzü. Gümüş-beyaz parıldayan yıldızlar. Ayak seviyesinde yüzen turuncumsu-altın rengi koi. Harley.</p>

  <p class="calibre2">Odada hızla ilerleyerek tuvale doğru gittim. Kalçam masanın ucuna çarptı ve üzerindeki kâğıtlar havaya fırladı. Diz çöktüm ve olabildiğince toplamaya çalıştım. Taslakları görebiliyordum -yüzen bir kız, uçan bir kız, balıklarla dolu boş bir havuz- fakat bir yandan bu çizimlere uzun uzun bakmak isterken, bir yandan da bakmamam gerektiğini hissediyordum. Onlara dokunmam bile yasaktı.</p>

  <p class="calibre2">Kapıdan gelen bir ses, “Ne yapıyorsun burada?” diye tısladı ve böylece tüm korkularım onaylanmış oldu. Bu odada bulunmanın yanlışlığı midemin kasılmasına neden oluyordu.</p>

  <p class="calibre2">Başımı kaldırdım. Koridorun ışığı Victria’yı aydınlatıyordu. İçeriye bir adım attı ve üzeri gölgelerle kaplandı.</p>

  <p class="calibre2">“Evet?” Sesindeki kızgınlığa ve sabırsız ses tonuna bakılırsa, kütüphanede olanlar onun için bir anlam ifade etmemişti. Onun için arkadaşlarından birinin mabedini kirletmiş olmam önemliydi.</p>

  <p class="calibre2">Ufak deri bir defteri öylesine sıkıca kavradı ki, parmaklarının oynak yerleri bembeyaz oldu. Bu kızı anlayamıyordum -gökyüzünü anlattığım için benden nefret ediyordu; onu Luthor’dan kurtarmamı umursamıyordu; sadece Harley’nin odasında olduğum için benden nefret ediyordu.</p>

  <p class="calibre2">“Burada olmamalısın,” diye neredeyse yüzüme tükürdü.</p>

  <p class="calibre2">“Biliyorum -ben ”</p>

  <p class="calibre2">Victria odada ilerledi ve elimdeki kâğıtları kaptı. Öylesine sertçe almıştı ki, ince sayfalar buruştu ve bazıları yırtıldı. “Onlar senin değil!”</p>

  <p class="calibre2">Gözlerimi kıstım. “Bu benim.” Tuvali kendime doğru çektim. Benimdi.</p>

  <p class="calibre2">“Her neyse.” Dikkatle Harley’nin dağılmış çizimlerini toplamaya başladı. Kovulmaktan beter olmuştum.</p>

  <p class="calibre2">Gitmek üzere hazırlandım, tuvali beraberimde çekiyordum. Kapıda döndüğümde, Victria’nın beni umursamadığını gördüm. Masaya kâğıtları yerleştirmişti ve birini düzeltiyordu. Çizimi görebilmek için baktım. Çırak olmalıydı fakat daha yaşlı görünüyordu ve karakalem dudaklarında Çırak’ın dudaklarında daha önce görmediğim bir sırıtma vardı. Harley’nin çizimlerinin tam yerinde olmaması garipti.</p>

  <p class="calibre2">Bir adım yaklaştığımı Victria fark etmedi. Daha önce Victria’nın yüzünde hiç o özlem dolu bakışı görmemiştim. Daha önce kimsede görmemiştim -Harley’nin bana Kayleigh’i anlattığı zaman hariç.</p>

  <p class="calibre2">“Victria?” diye sordum.</p>

  <p class="calibre2">Victria yerinde sıçradı. Ani bir hareketle Harley’nin Çırak çizimini masanın diğer tarafına doğru itti. “Resmini aldın, şimdi git!”</p>

  <p class="calibre2">Yüzünü inceledim. Gözleri yeniden masaya ve çizime dönmüştü. Bakışları yüzünde gördüğüm gizli aşkı açığa vuruyordu.</p>

  <p class="calibre2">Tek kelime bile etmeden gittim.</p>

  <p class="calibre2">Odama dönüp, yoğun beyaz boyaya fırçayı daldırana dek o çizimin Çırak olmadığını anlamamıştım. Gözlerindeki kırışıklıklar, dudaklarındaki çarpık kıvrım -o çizim Orion olmalıydı.</p>

  <p class="calibre2">&nbsp;</p>
</body>
</html>
