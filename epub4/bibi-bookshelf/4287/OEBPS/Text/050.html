<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>45. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">45. ÇIRAK</h1>

  <p class="calibre2">Başparmağımı tekrar biyometrik tarayıcıdan geçirdim ve tavandaki metal paneller kapanmaya başladılar. Metal mandallar tekrar yerlerine otururlarken Shelby gözlerini oraya dikmişti.</p>

  <p class="calibre2">Gözyaşları içerisinde ahenkli bir sesle, “Buradayız,” dedi. “Gelmişiz.”</p>

  <p class="calibre2">“Geldik.”</p>

  <p class="calibre2">Bir an birlikte gülümsedik. Ardından bakışları Marae’nin ölü bedenine kaydı. Her ne kadar Marae’nin gözleri yukarıya doğru baksa da, asla gezegeni göremeyeceği için içim pişmanlıkla doluydu.</p>

  <p class="calibre2">“Marae’nin bedenini kendi ellerimle yıldızlara götüreceğim,” dedim. “Fakat senin geride kalan birinci seviye Gemicileri buraya yani Köprü’ye getirmen gerekiyor. Ve gezegene inmek için nasıl bir süreç gerekiyorsa ona hazırlanmaya başlıyoruz.”</p>

  <p class="calibre2">Kafasını salladı. “Tüm birinci seviye Gemiciler bunun için eğitildiler. Simülatörler var ve bu bilgi ta şeyden beri bize aktarıldı...”</p>

  <p class="calibre2">“Gemi, Güneş-Dünya’dan ayrıldığından beri.”</p>

  <p class="calibre2">“Daima gezegene inmek için hazırdık. Hatta önümüzde yüzyıllar varken bile.”</p>

  <p class="calibre2">“Ne kadar zamana ihtiyacın var?”</p>

  <p class="calibre2">Shelby düşünceli bir biçimde kontrol paneline bakmaya başladı. “Birinci Gemici tarayıcıları...”</p>

  <p class="calibre2">Gözlerini bana çevirdi. Unutmuştu. Artık Birinci Gemici oydu.</p>

  <p class="calibre2">“Taramaları ben yaparım. Birinci seviye, gezegenin yaşanılabilir olduğundan emin olmaktır.”</p>

  <p class="calibre2">“Gezegenin yaşanabilir olduğunu hep bildiğimizi sanıyordum.”</p>

  <p class="calibre2">Shelby kafasıyla onayladı. “Görevden önce, Güneş-Dünya’dan gönderilen insansız roketler gezegenin ortamının kararlı olduğunu ve yaşamı destekleyebileceğini bildirmişlerdi fakat gezegene inmenin ilk aşaması, bunu doğrulamaktır. Ben, Pekâlâ dürüst olmak gerekirse, biniz endişeliyim. Eğer geminin motoru bu kadar uzun süre biz yörüngede olduğumuzdan başka alanlarda kullanıldıysa... Neden bu zamana kadar gezegene inmedik?”</p>

  <p class="calibre2">Gezegeni görme merakım yavaş yavaş yerini bu soruya bıraktı. Salgın’dan beri yörüngede olabilirdik -belki de Bilge sistemini ateşleyen isyan o zamanlar gerçekleşmişti. Gemi neden daha önce gezegene <span class="t8">inmemi</span><span class="t8">ş</span><span class="t8">ti</span>?</p>

  <p class="calibre2">Shelby’ye, “Gezegene inmeyi düşünmeden önce, bunun mümkün olduğundan emin olmak istiyorum,” dedim.</p>

  <p class="calibre2">“Taramaları kendi ellerimle yapacağım. Birkaç saatimi alır. O zamana öğrenmiş olurum.”</p>

  <p class="calibre2">“Öncelikle,” dedim. “Veda etmemiz gerekiyor.” Shelby’nin gözleri, gözleri hâlâ tavana bakan Marae’nin bedenine döndü. Sessizce başını salladı.</p>

  <p class="calibre2">Shelby bana taşıma aracını getirdi -geminin metal zemininde ağır objeleri taşımak için kontrollerle birlikte çalışan elektromanyetiklerin olduğu katlanmış siyah bir kutu. Kutuyu açtı. Kutu otomatik olarak şekil aldı. Yerçekimi tüpüyle iletişim kurmak için kenarında devre kartı olan büyük ve derin bir dikdörtgene dönüştü. Bu vasıta bir makine akşamının bazı parçaları için kullanılıyordu -kirliydi, çizilmişti ve mekanik yağ ile lekelenmişti. Kolumla temizlemeye çalıştım fakat sadece daha da kirlettim. Marae’nin bedenine dışarıya atılacak kırış bir makine akşamı gibi muamele etmek istemiyordum fakat yıldızlara yapacağı yolculuğu uzatma fikrine de katlanamıyordum. Motor odasına koştum ve vasıtaya koymak için bazı makine havluları aldım.</p>

  <p class="calibre2">Ve şimdi sıra Marae’yi hareket ettirmeye gelmişti.</p>

  <p class="calibre2">Bedenini omuzlarından kaldırdım ve Shelby de ayaklarını tuttu. Marae’nin dizlerini bükmek ve dikini eğmek zorundaydık. Böylece tamamen kutuya sığabilirdi. Sonunda onu cenin pozisyonuna getirdik.</p>

  <p class="calibre2">Shelby’nin ince bedeni, Marae’ninkinin yanında devasa görünüyordu. Yaşamın bu denli yer kapladığını bilmiyordum. Shelby, Marae’nin bedeninin yanma eğildi ve bu da Giineş-Dünya’daki leşçi canavarların resimlerini hatırlattı. Cesetlerin çiirümekte olan etlerinden beslenenler...</p>

  <p class="calibre2">Shelby, Marae’ye, “Bunu sensiz nasıl yapacağımı bilmiyorum,” diye fısıldadı. “Fakat deneyeceğim.”</p>

  <p class="calibre2">Artık bir leşçi gibi görünmüyordu. Bir yetime benziyordu.</p>

  <p class="calibre2">Hızlıca eğildi ve Marae’nin sararmış yanağını mı öpüyordu yoksa kulağına mı fısıldıyordu bilmiyordum fakat hangisi olursa olsun, Marae bunu hissedemiyordu.</p>

  <p class="calibre2">Biz vasıtayı dışarıya çekerken, Gemiciler çevremize toplandılar. Çoğu ilk defa bir ölü görüyorlardı. Bilge görevdeyken, ölüm Hastane’nin metotlu ve programlı ürünüydü.</p>

  <p class="calibre2">Ben geçerken Marae’nin bedenine baktılar, yere baktılar. Metal çizgilere baktılar. Ellerimle kızgınca yüzümü sildim.</p>

  <p class="calibre2">Omzumu eğdim ve sırtımı dikleştirdim.</p>

  <p class="calibre2">Doğrudan önüme bakıyordum ve kenetlediğim yumruğumun ne kadar acı çektiğimi göstermesine izin veriyordum.</p>

  <p class="calibre2">&nbsp;</p>
</body>
</html>
