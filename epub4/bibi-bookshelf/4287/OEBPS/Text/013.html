<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>8. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">8. AMY</h1>

  <p class="calibre2">Dışarıya çıkmalıyım. Gitmeliyim. <span class="t8">Hemen.</span> Burada duramam. Onunla olmaz. Kaç. Kaçmak zorundayım. <span class="t8">Hemen.</span> HEMEN. Fakat gidecek hiçbir yer yok. Eşiği geçti ve aramızda iki adımlık bir mesafe kaldı. Luthor bana yaklaştı, öylesine yaklaştı ki, bedeninin cildimi yaktığını hissedebiliyordum. Çığlık atmak için ciğerlerime hava doldurduğumda, onun dışarıya verdiği nefesinin bir kısmını da içime çektim. Luthor bana doğru uzandı ve boğazımdaki çığlık yok oldu. Beni boğdu ve nefessiz bıraktı.</p>

  <p class="calibre2">Luthor başlığı kafamdan çekti. Bordo eşarbımı tuttu ve ben çekilince saçlarım omuzlanma döküldü. Arkamdaki kitaplık sanki sert bir duvardı. Luthor elini yüzümün yanında gezdirdi ve saçımın bir tutamını eline aldı. Birden beni çekerek kendisine yaklaştırdı. Beni kavramasına karşı gerildim. Saçımı kökünden koparsa da umurumda değildi, beni kontrol etmesine izin vermeyecektim. Arkama uzandım ve iki kitabı kapaklarından çekerek tuttum. Luthor saçlarımı elinde bükerken ve yüz yüze bakmak için beni zorlarken, kafasının iki yanına kitapları vurdum.</p>

  <p class="calibre2">Luthor, “Ah!” diye haykırdı. Acıyla insani olmayan bir biçimde inlemişti. Kafasını iki yandan tuttu ve lanet okudu -kelimelerin bazılarını biliyor, bazılarını da bilmiyordum. Ben kitapları bırakıp, kolunun altından eğilirken gözleriyle beni takip ediyordu.</p>

  <p class="calibre2">Victria’ya, “Haydi gel!” diye bağırdım. Victria hâlâ sonuncu kitaplığın arkasında gizleniyordu. Dışarıya bir adım attı ve ben de onu bileğinden yakalayıp arkamdan sürüklemeye başladım. Kurgu odasından çıkıp, salona yöneldik.</p>

  <p class="calibre2">Luthor hızla bizi takip etti fakat aramızı açmıştık ve biz kalabalık giriş salonuna gelene kadar bize yetişemedi. Merkeze ulaştığımızda durdum. Tüm ekranları kaplamış olan mesaj gitmişti ve llopiler normale dönmüştü. Gemici rozeti taşıyan ve tertemiz kolalı koyu renk bir kıyafet giymiş olan kısa boylu bir kadın <span class="t8">Bitim</span> flopisinin yanında durmuş önceden motor şemalarını inceleyen bir grupla derin bir sohbet içerisindeydi. Ani girişimiz karşısında az sayıda insan bize baktı fakat çoğunlukla bizi hiç kimse fark etmemişti.</p>

  <p class="calibre2">Luthor, salona açılan girişi her iki koluyla tutarak, duruyordu ve bize bakıyordu. Şimdi bir şey yapmayacaktı. Buradakiler varken yapmayacaktı. Artık Sezon değildi ve artık Phydus yoktu. Bir bahanesi kalmamıştı.</p>

  <p class="calibre2">Victria elini benden kurtardı. Daha çok homurdanma şeklinde, “Teşekkürler,” diye mırıldandı.</p>

  <p class="calibre2">“Hey!” Luthor’un sesi giriş salonunda yankılandı. Çoğu insan bakmak için ona doğru döndü fakat Victria kafasını eğdi ve çıkışa doğru ilerledi. Böylece Luthor kapıdan bana doğru ilerlerken salonunun merkezinde beni terk etmiş oldu.</p>

  <p class="calibre2">Luthor, “Benden böylece uzaklaşabileceğim mi sanıyorsun?” diye haykırdı. “Yapabileceğimi biliyorum,” dedim ve beni dirseğimden tutup, döndürmeden önce çıkışa doğru gerçekten bir iki adım attım.</p>

  <p class="calibre2">Giriş salonuna göz attım. Herkes bize bakıyordu. Birkaç kişi yaklaşmıştı ve endişeyle bakıyorlardı. Bana yardım etmek üzere olduklarını fark ettim. Yine de -tereddüt ediyorlardı. Çünkü o, onlardan biriydi. Bense değildim.</p>

  <p class="calibre2">Kolumu ondan kurtararak, “İşler değişti,” diye tısladım. “İstediğin her şeyi alabileceğini sanıyorsun ama yapamazsın.”</p>

  <p class="calibre2">Hızla ondan uzaklaştım, bana bir parmağını bile tekrar değdiremeden odadan kaçmak istiyordum. Kahkahası salonu doldurdu. Sesi iliklerimi donduran mide bulandırıcı bir sesti. “İşler değişti!” diye bağırdı ardımdan. “Artık bir liderimiz yok!”</p>

  <p class="calibre2">Topuklarım üzerinde döndüm. “Çırak liderdir!” Sesim güçlüydü ve yüksekti. Kızgın bir çığlık gibiydi. Önceden flopi ekranlarında yanıp sönen mesajı hatırlamadan edemiyordum.</p>

  <p class="calibre2">Luthor bunu hakir görerek, somurttu. “Gerçekten o çocuğun beni durdurabileceğini mi sanıyorsun? Gerçekten o çocuğun herhangi birimizi durdurabileceğini mi sanıyorsun?” Kollarını genişçe açtı ve onların genellikle sessiz olan salonlarının ortasında biz haykırırken bize hırslı bir biçimde bakan kalabalığı gösterdi.</p>

  <p class="calibre2">Luthor, yalnızca benim duyabileceğim hafif bir sesle, “İstediğimiz her şeyi yapabiliriz,” dedi. Daha fazla sırıtmaya başladı ve sesini yükselterek, “İstediğimiz her şeyi yapabiliriz!” diye gürledi.</p>

  <p class="calibre2">Çevremizdeki insanların yüzlerinden belliydi.</p>

  <p class="calibre2">Luthor’un sözlerinin doğru olduğunu fark ediyorlardı.</p>

  <p class="calibre2">&nbsp;</p>
</body>
</html>
