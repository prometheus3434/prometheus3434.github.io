<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>71. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">71. ÇIRAK</h1>

  <p class="calibre2">Amy, günün sonunda Bekçi Katı’nda beni yakaladı.</p>

  <p class="calibre2">“Ciddi olamazsın,” diye üsteledi.</p>

  <p class="calibre2">“İnsanları gitmeye zorlayamam.” Omuzlarımı geriye doğru attım. Üzerilerindeki gerilimi biraz azaltmaya çalışıyordum.</p>

  <p class="calibre2">“Bu bir intihar anlaşması! Godspeed asla sonsuza dek dayanamaz -birkaç nesil sonra içindeki herkes ölecek!”</p>

  <p class="calibre2">“Bugün Bartie’yle bu konuda konuştum.” Eğitim Merkezi’nden Büyük Oda ya getirdiğim mavi plastik sandalyelerden birine çöktüm. “Gemi artık dayanamayacak noktaya geldiğinde, onlar...”</p>

  <p class="calibre2">Amy, “Onlar ne?” diye sordu. “Bir intihar anlaşması mı yapacaklar? Aynı zehri mi içecekler?”</p>

  <p class="calibre2">Neden bahsettiği hakkında hiçbir fikrim yoktu. “Doktor bir dizi ilaç plasteri hazırlamıştı. Siyah olanlar onları...”</p>

  <p class="calibre2">“Öldürecek, mi?” Amy’nin sesi iğrenmiş gibi çıkmıştı. “Olabildiğince insani bir biçimde.”</p>

  <p class="calibre2">Amy ellerini indirdi ve Büyük Oda yı arşınlamaya başladı. “Bu çok saçma,” dedi. “Burada kalmalarına izin veremezsin! Gelmeleri için onları zorlamalısın -kendilerini öldürüyorlar!” Sözünü kestim. “Bilim insanlarıyla konuştum. Gemi bir gecede parçalara ayrılmayacak. En azından birkaç nesil daha yetecek kadar enerji olacak.”</p>

  <p class="calibre2">Amy, “Ya sonra?” dedi.</p>

  <p class="calibre2">Ve sonra siyah plasterler.</p>

  <p class="calibre2">“Bunu istiyorlar,” dedim.</p>

  <p class="calibre2">“Lider sensin! Gelmelerini sağla!”</p>

  <p class="calibre2">Yürümeyi kesip, benimle yüz yüze durmasını bekledim. “Amy, senin fikrinden fazlasını göz önünde bulundurmalıyım.”</p>

  <p class="calibre2">Amy kendi kelimelerini çiğniyor gibi dudağını ısırdı ve ardından tam karşıma oturdu.</p>

  <p class="calibre2">“Kaç kişi kalıyor?”</p>

  <p class="calibre2">“Yaklaşık bin kişi.”</p>

  <p class="calibre2">“Bin kişi mi?!” Amy yine yerinde zıpladı.</p>

  <p class="calibre2">“Yaklaşık.”</p>

  <p class="calibre2">“Bu...”</p>

  <p class="calibre2">“Geminin üçte biri,” dedim.</p>

  <p class="calibre2">“Bir gezegende yaşamaktansa, bir kafeste ölmeyi mi tercih ediyorlar?”</p>

  <p class="calibre2">“Burası onların evi, Amy,” dedim. “Godspeed'in nasıl ev olabileceğini anlamadığını biliyorum fakat öyle.”</p>

  <p class="calibre2">Yavaşça geriye doğru yaslandı. “Gitmelerini sağlamalısın,” dedi. Ağzımı açtığımda da, “Fakat,” diye ekledi. “Nasıl kalmak istediklerini anlayabiliyorum. Eğer başka hiçbir şey görmedilerse...”</p>

  <p class="calibre2">“Amy,” dedim. “Kendi kararlarını vermelerine izin vermeliyiz.” Dizine dokundum ve bana bakmasını sağladım. “Biz gidiyoruz.”</p>

  <p class="calibre2">Amy’nin yiiziinde belli belirsiz bir gülümseme belirdi. Öne doğru eğildi. Dirsekleri, dizlerinin üzerindeydi. “Oh, Çırak,” dedi. Rahatlamıştı ve aceleyle konuşuyordu. ‘‘Bayılacaksın. Duvarları olmayan bir dünyada olmak. Görecek... Görecek öylesine çok şey var ki... Kocaman, çok yüksek ağaçlar. O küçük havuzun yerine gezegende bir okyanus olacak. Bulutlar. Gökyüzü -gökyüzü. Kuşları göreceksin. Kuşlar!”</p>

  <p class="calibre2">Güldüm. “Kuşları gördüm! Tavuklarımız var.”</p>

  <p class="calibre2">“Hayır!” Amy’nin sesi melodi gibi çıkıyordu. “O tavuklar doğru düzgün tavuk bile değiller. Gerçek kuşlardan bahsediyorum! Sabahları alarm saatin henüz çalmadan yüksek sesle öterek seni uyandıran kuşlar. Yükseklere çıkan, birdenbire inen ve uçan kuşlar!”</p>

  <p class="calibre2">Bunu söylerken havaya zıpladı ve her iki kolunu da kaldırdı. Çevresinde döndü ve gözleri ışıl ışıl bana baktı. “Ne kadar harika olacağı hakkında hiçbir fikrin yok!”</p>

  <p class="calibre2">Kuşları, özgürlüğü ve okyanusları görüyordu.</p>

  <p class="calibre2">Ben de cephaneliği ve patlayıcıları görüyordum. Orion’un, Eğer Godspeed hâlâ eviniz olabiliyorsa, gemide kalın, dediğini duyuyordum.</p>

  <p class="calibre2">Olabildiğince gülümseyerek, “Evet,” dedim. “Harika olacak.”</p>

  <p class="calibre2">Amy sandalyeye çöktü. Bana bakışıyla, Hiçbir fikrin yok, diyordu ve ben de onun da hiçbir fikri olmadığını düşünüyordum. Centauri-Dünya onun geldiği Dünya değildi. Aşağıda ne olduğunu bilmiyordu. Kimse bilmiyordu ve bu konuda bir fikre sahip tek kişi olan Orion’un da ödü kopmuştu.</p>

  <p class="calibre2">“Ya haklıysa?” Bunu yüksek sesle söylemek istememiştim fakat ağzımdan çıkar çıkmaz Amy kimden bahsettiğimi anlamıştı.</p>

  <p class="calibre2">Bunu sorgulamaya bile gerek duymadan Amy hemen, “Buna değecektir,” dedi. “Fakat-”</p>

  <p class="calibre2">“Hayır. Değecek. Orada her ne varsa... Belki çok tehlikelidir. Belki hayatta kalamayız. Bilmiyorum. Fakat gideceğimi biliyorum. Bu gemide ölmeyeceğim. Duvarlarla çevrili halde yaşayamam. Şimdi olmaz. Artık olmaz.”</p>

  <p class="calibre2">Petekli camın ötesini gördükten sonra değil. Gezegen artık gözünün önündeyken değil.</p>

  <p class="calibre2">Amy daha ciddi biçimde, “Belki de bazılarının kalması iyi olur,” dedi. “Daha az sorun çıkar.”</p>

  <p class="calibre2">Amy’nin gözlerine baktım. Gözlerini kıstı.</p>

  <p class="calibre2">“Orion... Burada kalacak, öyle değil mi? Onu yeni gezegene götürmüyoruz, öyle değil mi?”</p>

  <p class="calibre2">“Amy -Onu burada bırakamam.”</p>

  <p class="calibre2">“Ne?"</p>

  <p class="calibre2">“Orion geliyor.”</p>

  <p class="calibre2">“Eğer onu burada bırakırsak, uyanabilir ve burada gemide yaşayabilir.”</p>

  <p class="calibre2">Hiç kıpırdamadan durdum. “Zaten uyanacak. Zamanlayıcı durdurulamaz, sadece geciktirilebilir.”</p>

  <p class="calibre2">Amy sandalyesini geriye doğru itti ve yine ileri geri yürümeye başladı. Her dönüşünde saçları kızıl bıçak parçaları gibi dönüyordu.</p>

  <p class="calibre2">“Bartie ile bu konuda konuştuk. Doktor burada kalacak ve cezalandırılacak fakat Bartie ona bir dava hazırlayacak.”</p>

  <p class="calibre2">Artıy otomatik olarak beni düzeltti. “Dava.”</p>

  <p class="calibre2">Doktor’un cezasının ne olacağını Bartie’ye sormamıştım. Ölüm olmayacaktı. Doktor’a ihtiyaçları vardı ve Kit de bizimle beraber Centauri-Dünya’ya geliyordu. Fakat Bartie,</p>

  <p class="calibre2">Victria’ya benim olduğumdan daha yakındı ve Doktor’a verilecek cezanın sert olacağım biliyordum.</p>

  <p class="calibre2">Amy, “Yani bu kadar mı?” diye sordu. “Siz ikiniz kötü adamları ayırıyorsunuz? Bartie, Doktor’u alıyor ve sen de Orion’u?”</p>

  <p class="calibre2">“Onun gibi bir şey,” dedim. Bartie’nin Doktor’a ihtiyacı vardı fakat ikimizin de Orion’u ne yapacağımız hakkında bir fikrimiz yoktu. Eğer gemide uyanırsa, Doktor onu destekleyecekti ve Bartie’nin kuyusunu kazacaktı. Eğer bizimle beraber yeni gezegene gelirse, yine problem çıkartacaktı. İkimiz de ne onu çözmek ne de kapaktan atmak istiyorduk. Sonuçta ben gönüllü oldum.</p>

  <p class="calibre2">Amy, “Bu adil değil,” dedi. “Neden onun gelmesi gerekiyor? Sadece daha fazla kargaşaya neden olacak. O donmuş vaziyette ve hâlâ insanlar onun için öldürülüyor ve etrafı patlatıyorlar. Bir de uyandığında olacakları düşün.”</p>

  <p class="calibre2">Kafamı salladım. “Daima plan buydu. Diğer donmuşlarla beraber uyanacaktı ve suçlan için onlar Orion’u yargılayacaklar.”</p>

  <p class="calibre2">“Onların yargılamasını sağlamak zorunda değilsin,” diye haykırdı. “Onu burada bırakabiliriz.”</p>

  <p class="calibre2">Yapabilirdim. Yapabileceğimi biliyordum. Çok daha kolay olurdu. Fakat aynı zamanda onun gitmek istediğini... Biliyordum, biliyordum... Çünkü ne kadar reddetmek istesem de, birbirimize bağlıydık. İpuçlarını Amy’nin bulması için bırakmıştı, kararı Amy’ye bırakmıştı... Bu şekilde ipuçları bırakması ve gezegene inme umudumuzu yok etmemesi, onun da -tıpkı benim gibi- Godspeed'den gitmek istediğini gösteriyordu.</p>

  <p class="calibre2">Bunu hak ediyor olsa bile, onu Godspeed'in duvarları içinde bir yaşama lanetleyemezdim.</p>

  <p class="calibre2">Amy’ye, “Donmuşların onu yargılamalarına izin vereceğim ve ne derlerse yapacağım,” dedim. Dudaklarını büzdü. Dudaklarının kenarında beyaz bir çizgi oluşmuştu. “O kadar basit olmayacak ve sen de bunu biliyorsun.”</p>

  <p class="calibre2">“Yeni bir gezegene gidiyor,” dedim.</p>

  <p class="calibre2">Amy durdu. “Eğer bunu yaparsan, aramız eskisi gibi olmayacak. Orion’u bizimle götürmeyi düşündüğüne bile inanamıyorum.”</p>

  <p class="calibre2">“Ben de senin gezegeni birinden alabilecek olmana, o kişi Orion olsa bile inanamıyorum.”</p>

  <p class="calibre2">Sanki sözlerimle ona yumruk atmışım gibi bana baktı. Sonra da tek kelime bile söylemeden yerçekimi tüpüne doğru koşmaya başladı.</p>

  <p class="calibre2">Bilge’nin odasına gittim. Karanlıktı ve yalnızdım. Yerde Bilge Kaftanı buruşmuş vaziyette duruyordu.</p>

  <p class="calibre2">Onu orada bıraktım.</p>

  <p class="calibre2">&nbsp;</p>
</body>
</html>
