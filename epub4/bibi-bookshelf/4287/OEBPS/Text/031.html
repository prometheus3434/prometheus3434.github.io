<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>26. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">26. AMY</h1>

  <p class="calibre2">Hastane’ye döndüğümde nefesim kesilmişti. Dünya'da koştuğum zamanlardaki gibi formda değildim. Kit beni kapıda durdurdu.</p>

  <p class="calibre2">“Neler oluyor?” diye sordu. “Doktor az önce beni Şehir den aradı.”</p>

  <p class="calibre2">Kafamı salladım. “Bazı insanlar sorun yaratıyorlardı. Bartie, Luthor ve bazı Besleyiciler.”</p>

  <p class="calibre2">Kit, “Doktor durum epey kötü diyor,” diye cevap verdi. Yüzüm çok endişeli görünüyor olmalıydı çünkü hızla ekledi, “Fakat Çırak’ın yanında bazı Gemiciler var ve eminim durumları iyi olacaktır.”</p>

  <p class="calibre2">Bir hemşire onu çağırdı ve Kit hızla ona yardım etmek için gitti. Ve beni de endişelerimle baş başa bıraktı. Asansöre doğru ilerledim. Odama gidebilirdim fakat Orion’un son videodaki sözlerini hatırladım: “Eve git. Cevapları orada bulacaksın. Eve git." Ne demek istediğinden tam olarak emin olmasam da, bir şeyi biliyordum: Koğuş’taki o kare şeklindeki küçük oda, her gece uyuduğum yer olabilirdi fakat benim evim değildi.</p>

  <p class="calibre2">Onun yerine, Kayıt Salonu’na yöneldim. Belki de Çırak haklıydı. İpucu bir atlasta gizliydi fakat Orion’un bu kadar basit bir şey yapacağına inanmıyordum. Yine de özellikle şu an Luthor Şehir’de meşgulken gitmek için en güvenli zamanlardan biriydi.</p>

  <p class="calibre2">Kayıt Salonu’nun merdivenlerini çıkarken, bir zamanlar Çırak’ın resminin bulunduğu boş yerdeki bölmeyi gördüm. Arkama göz attım. Buradan Şehir’de olup bitenleri görmek imkânsızdı ve Kit’in herkesin iyi olacağına dair verdiği güvence de hoşuma gitmemişti. İnsanlar bunu söylediklerinde, çoğunlukla aslında hiçbir şeyin yolunda gitmediğini kastediyorlardı.</p>

  <p class="calibre2">Kayıt Salonunda normalden az insan vardı ve bunların çoğu da ne duvar flopilerini izliyorlardı ne de kitap odalarına gidiyorlardı. Onun yerine, bir araya toplanmışlardı. Alçak sesle ve endişeyle konuşuyorlardı. Girdiğimde birkaç tanesi bana baktı ve ben de ne eşarbımı ne de başlığımı takmadığımı fark ettim. Saçımı örttüm fakat çok geç kalmıştım. Kapının yanındaki adamlardan biri bana doğru yaklaştı.</p>

  <p class="calibre2">“Şehir’de miydin?” diye sordu.</p>

  <p class="calibre2">Kafamı salladım. Tehditkâr değil de meraklı görünüyordu fakat bacak kaslarım yine de gerilmişti. İhtiyacım olursa koşmaya hazırdım.</p>

  <p class="calibre2">“Söylenenler doğru mu? İsyan mı var?”</p>

  <p class="calibre2">“Ben öyle demezdim,” dedi. “Bak, sadece bir grup insan problem yaratıyor. ”</p>

  <p class="calibre2">Bir kadın kafasını eğdi. Wi-com’unu dinliyordu. Onların aldığı bilgi benimkinden çok daha günceldi. Şehir’deki herkesi arayıp, bilgi alabiliyorlardı fakat ben yalnızca Çırak’a sahiptim. Parmağım, bileğimdeki wi-com’un üzerinde dolandı...</p>

  <p class="calibre2">Fakat sonra Bartie ve Luthor’un kalabalığı sinirlendirdiklerini ve Çırak’ın beceriksizliğine kanıt olarak beni öne sürdükleri aklıma geldi. Şu an onu rahatsız etmezsem, daha iyi olacağı kesindi.</p>

  <p class="calibre2">Diğerleri Şehrin problemlerini reddetmem konusunda ikna olmuş gibi görünmüyorlardı fakat ben yine de başlığımı çektim ve Salon’un arka kısmındaki kitap odalarına gittim. Aradığımı bulmam biraz zamanımı aldı fakat sonunda kapağında dünya haritası olan büyük bir kitap buldum. Kitabı raftan alırken, bu gemide ya da ineceğimiz yeni gezegende bir Dünya atlasına ihtiyacımız olmayacaktı. Sanırım bu yalnızca kayıt içindi.</p>

  <p class="calibre2">Atlas’ta bir bölüm Amerika’ya ayrılmıştı. Önce Florida’yı açtım -çocukluğumun çoğu orada geçmişti. Ellerimi sayfalarda gezdirdim fakat orada sıra dışı hiçbir şey göremedim. Ne bir flopi, ne bir hafıza kartı, ne de el yazılı bir not. Colorado’ya geçtim. En son evim oradaydı. Soğuk kışlar. Açık gökyüzü. Sonsuz yıldızlı geceler.</p>

  <p class="calibre2">Fakat sayfalar boştu -burada da hiçbir şey yoktu.</p>

  <p class="calibre2">Bu gemide Dünya’yı anımsatacak başka bir şey olup olmadığını merak ettim -bir küre belki de... Sonra Bekçi Katında bir tane gördüğümü hatırladım. Fakat Orion bu ipucunu benim için bırakmıştı ve bulmam için herhangi bir şeyi Çırak’ın katında gizleyeceğini sanmıyordum.</p>

  <p class="calibre2">Tekrar kitap odasına döndüm. Ana girişe ulaşana dek sessizliği fark etmemiştim. Tüm Kayıt Salonu tuhaf bir biçimde boşalmıştı. Daha önce burada olan birkaç kişi de gitmişti ve giriş salonu bana kalmıştı. Ceketimi çıkarttım ve soğuk hava kollarımı ürpertti. Üzerimde beni koruyacak ceketim bile olmadan burada tek başıma olmak tehlikeli gibiydi -fakat özgür de hissettiriyordu.</p>

  <p class="calibre2">Duvar flopilerine göz attım, oradaki haritalara bakma sıkıntısına girsem mi diye düşündüm ve ardından bakışlarım yukarıya yöneldi. Tavana iki devasa gezegenin kilden modelleri asılmıştı. Bir tel üzerinde de Godspeed'in ufak bir modeli aralarında uçuyordu.</p>

  <p class="calibre2">Dünya gezegeni, Centauri-Dünya modelinden daha ufaktı ve öylesine detaylıydı ki Florida’nın uzun kolunu ve Rocky Dağları’nın engebeli bayırlarını elime bile alabilirdim. Uzanmak için zıpladım fakat parmaklarım Güney Kutbu’na değmiyordu bile. Bir merdiven bulup, Dünya’yı kesmeyi ve tıpkı bir pinyata gibi ezerek açmayı düşündüm fakat Orion’ın sırlarının şekerler gibi döküleceğinden kuşkuluydum. Model, gemi fırlatıldığından beri orada duruyordu. Orion nasıl içine bir şey koyabilirdi ki? Godspeed modeline baktım. O aşağıya indirilebilecek gibiydi -onu asılı durduğu kancadan çekmek daha kolaydı ve eğer bir sandalyede durursam, muhtemelen ona uzanabilirdim. Fakat... Godspeed kesinlikle benim evim değildi. Evim Florida ya da Colorado olmayabilirdi fakat kesinlikle Godspeed değildi.</p>

  <p class="calibre2">Hafif bir ses duydum. Bip, bip-bip. Ve tekrar aynı ses: bip, bip-bip.</p>

  <p class="calibre2">Wi-com’um! Bileğimi kulağıma götürdüm ve kenardaki düğmeye bastım.</p>

  <p class="calibre2">Wi-com, “Com-bağlantısı talebi: Çırak,” dedi.</p>

  <p class="calibre2">Hevesle, “Kabul ediyorum!” dedim.</p>

  <p class="calibre2">“Amy?” Çırak’ın sesi bitkindi. “Evet. Sorun nedir? Şehir’de neler oluyor?”</p>

  <p class="calibre2">Çırak sorumu duymazdan geldi. “Neredesin şu an?”</p>

  <p class="calibre2">Boş salonda çevreme bakındım. “Kayıt Salonu. Orion’un sonraki ipucunu aramak için iyi bir zaman olduğunu-”</p>

  <p class="calibre2">Çırak, lafımı ortasında kesti. “Daha güvenli bir yere gidebilir misin? Odana git, olur mu?”</p>

  <p class="calibre2">“Neler oluyor?”</p>

  <p class="calibre2">“Güvende olduğundan emin olmak istiyorum. Kapını kilitle.” Gemideki ilk haftamda Çırak, kapıma biyometrik tarayıcılı bir kilit koydurmuştu. Gemideki birkaç gerçekten kişisel odalardan biri haline getirmişti.</p>

  <p class="calibre2">“Çırak, sorun nedir?”</p>

  <p class="calibre2">“Ben yalnızca... Senin güvende olmanı istiyorum. Gitmem gereki-” Com bağlantısı, Çırak sözlerini bitiremeden kesildi.</p>

  <p class="calibre2">&nbsp;</p>
</body>
</html>
