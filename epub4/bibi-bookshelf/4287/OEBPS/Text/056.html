<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>51. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">51. ÇIRAK</h1>

  <p class="calibre2">Lanet olsun, isyan çıkmış bir gemide ne yapmalıydım? Eğer beni <span class="t8">dinleselerdi,</span> geminin iniş hazırlıklarını konuşuyor olabilirdik. Bunun yerine gemiyi paramparça etmeyi yeğliyor gibi görünüyorlar.</p>

  <p class="calibre2">İlk iş olarak hızla tarım sulama odasına gittim.</p>

  <p class="calibre2">Nöbetçi Gemici Tearle’e, “Elimizdeki en güçlü yağmur programını çalıştır,” diye emrettim.</p>

  <p class="calibre2">Tearle, “Çırak,” diye karşı çıktı. “Bu program, caddelerde küçük çaplı ani sellere neden olabilir.”</p>

  <p class="calibre2">“Dediğimi yap,” diye emrettim.</p>

  <p class="calibre2">“Yağmur ne kadar sürecek?” Sesi isteksiz geliyordu ama buna rağmen su kontrollerine doğru ilerledi.</p>

  <p class="calibre2">“Ne zaman durduracağını söyleyeceğim.”</p>

  <p class="calibre2">Koridordan geçerek güneş lambası işlemlerine doğru gittim. Güneş lambası otomatikti fakat ısı düzeyi bir Gemici tarafından ayarlanıyordu. Nöbetçi Gemici, çiftliklerden birinde daha rahat yaşayacak gibi görünen ürkek bir kadındı. İsmi Larin’di.</p>

  <p class="calibre2">Bir flopi çıkartarak, tüm Şehrin güvenlik görüntü verilerini aldım. Görüntüler, Yiyecek Dağıtımı nı gösteriyordu -yağmur orada sel olmuştu ve yangın da çoktan için için yanan yı-kıntılara dönmeye başlamıştı. Parmağımı ekranda gezdirerek ekranda çiftliklerin, seraların, Şehrin ana caddesinin görüntülerine baktım. İnsanlar yağmurdan korkuyor ve çığlıklar atıyordu. Görüntülerde ses yoktu fakat zaten sese ihtiyacım yoktu. Bir isyanda nasıl sesler çıktığını biliyordum.</p>

  <p class="calibre2">Larin’e, “Güneş lambasını örtmeni istiyorum,” dedim. Kadın endişeli bir şekilde beni izliyor ve emir vermemi bekliyordu.</p>

  <p class="calibre2">“Gün ortasındayız, Çırak!” Bana deliymişim gibi bakıyordu.</p>

  <p class="calibre2">Sanırım öyleydim. Güneş lambası hiç kapatılmazdı ama gemideki gece uyarlaması için ağır bir metal ekran onu örterdi. Her şey, gece vaktinin tam olarak sekiz saat sürmesini sağlayacak şekilde ve uygun zamana denk gelecek şekilde programlanmıştı. Bizim içinde bulunduğumuz ana göre değil.</p>

  <p class="calibre2">Yeniden, “Lambayı kapat,” diye emrettim.</p>

  <p class="calibre2">“Ama-”</p>

  <p class="calibre2">“Kapat şunu.”</p>

  <p class="calibre2">Ayağa kalktı ve kontrol panelinin bulunduğu küçük odaya geçti. Larin’in parmaklan bir tuş üzerinde duruyordu. Bir şey mırıldandı.</p>

  <p class="calibre2">“O da neydi?” diye sordum.</p>

  <p class="calibre2">Açıkça, “Belki de Bartie haklıdır,” dedi.</p>

  <p class="calibre2">Oda boyunca uzun adımlarla yürüdüm ve parmağımla tuşa bastırdım. Altımızda, Besleme Katı karanlığa bürünmüştü. Ama bizim olduğumuz kısım karanlık değildi. Larin’in yüzüne doğru eğildim. Eğer Marae orada olsaydı -lanet olsun, eğer Bilge orada olsaydı...</p>

  <p class="calibre2">Larin küstahça bana baktı.</p>

  <p class="calibre2">Sonra yüzünü döndürdü.</p>

  <p class="calibre2">“Lambayı aç,” diye emrettim.</p>

  <p class="calibre2">Elini hızla uzatarak lambayı yeniden açtı. Gitmek üzere olduğumu umarak tekrar bana baktı. Ama gitmedim. Bunun yerine bir dakika daha bekledim.</p>

  <p class="calibre2">Flopide, görüntülerde gökyüzüne bakan, sağanak şeklinde yağan yağmurun arasından güneş lambasını görmeye çalışan insanlar vardı. Daha önce hiçbir zaman, programlanmış gece zamanı dışında hava kararmamıştı. En azından onları kavga etmeyi durduracak kadar şaşırtmayı başarmıştım.</p>

  <p class="calibre2">“Lambayı tekrar kapat,” dedim.</p>

  <p class="calibre2">Duraksadı ama bu kez karşı çıkmadı.</p>

  <p class="calibre2">Ekranların bir kez daha kararışını izledim.</p>

  <p class="calibre2">Wi-com’uma basarak toplu aramayı açtım. <span class="t8">“Godspeed</span> sakinlerinin dikkatine. Gemide seyahat eden herkes -her bir birey- bu akşam hava karardığında Bekçi Katı’ndaki Büyük Salon’a gelip rapor verecektir.”</p>

  <p class="calibre2">Wi-com’un bağlantısını kestikten sonra Gemici’ye, “Lambayı tekrar aç,” dedim.</p>

  <p class="calibre2">Tuşa hemen bastı ama gözlerini üzerimden ayırmadı.</p>

  <p class="calibre2">Wi-com tuşuna bir kez daha bastım. Bartie’nin kendine has bir genel konuşma başlatması ve benim herkese yanıma gelmeleri veya benzeri şeyleri yapmaları hususunda emir vermeye hakkım olmadığıyla ilgili bir şeyler söylemesi uzun sürmeyecekti.</p>

  <p class="calibre2">“Wi-com, Bilge yetkisi,” dedim. “İzin kodu: 00G. Tüm iletişimi kes; istisna: Bilge.”</p>

  <p class="calibre2">Arkamı döndüm ve güneş lambası odasından ayrıldım.</p>

  <p class="calibre2">Tearle’e yağmuru durdurmasını söyledim ve salona doğru yürümeye başladım. Artık Bartie genel görüşme yapamazdı. Benim dışımda kimse yapamazdı. En azından Amy odasına kilitlenmişti ve güvendeydi.</p>

  <p class="calibre2">Gemici Katı’ndan geçerken, hepsinin beni izlediğini hissedebiliyordum. Gemiciler ben yanlarından geçene kadar işlerini bıraktılar ve salona gidene kadar beni izlediler. Önceden gözlerinde soru işaretleri ve şüphe görürdüm ve bu beni çok üzerdi.</p>

  <p class="calibre2">Ama artık umurumda değildi. En baştan beri elimde tutmam gereken otoritemi geri alıyordum.</p>

  <p class="calibre2">Hayatımda ilk kez, gerçekten Bilge olduğumu hissediyordum.</p>

  <p class="calibre2">Shelby ve diğer birinci seviye Gemiciler, Köprü de beni bekliyordu. Doğrudan yanlarına ilerledim ve kapıyı arkamdan kilitledim.</p>

  <p class="calibre2">“Taramalardan ne sonuç çıktı?” diye sordum. Eğer Bartie ve sözüm ona devrimini durdurmak için gezegene iniş yapmak gerekecekse, lanet gemiyi indirecektim. Ama geminin bunu başarabileceğinden emin olmadan, inişi gerçekleştirmeyecektim.</p>

  <p class="calibre2">Shelby taramaları bir flopiyle getirirken, öfkeden köpürüyordum. Bu mantıksızdı ama bu olaydan bir bakıma Orion’u da suçlu tutmaktan kendimi alamıyordum. Belki onun ipuçlarında gezegene inişimizi daha kolay bir hale sokacak bir şeyler gerçekten de vardı ama adam o kadar ahmaktı ki bilgileri saklamıştı.</p>

  <p class="calibre2">Shelby bana flopiyi verdi. “Tüm taramalar, gezegenin doğa yapısının yaşanabilir olduğunu gösteriyor. Gezegende su, nefes alınacak hava, bitkiler ve benzeri şeyler var. İniş yapamayacağımızı gösteren hiçbir şey yok,” dedi.</p>

  <p class="calibre2">Sesinde bir tutukluk vardı.</p>

  <p class="calibre2">“Sorun ne?”</p>

  <p class="calibre2">“Kayıtlarımız, Köprünün daha alt katlarında sondalar olması gerektiğini gösteriyor,” dedi. “Her yere baktık ama onları bulamadık.”</p>

  <p class="calibre2">“Taramalar temizse neden sondalara ihtiyacımız var?” “Onlara <span class="t8">teknik olarak</span> ihtiyacımız yok. Ama -kayıtlarımıza göre sondalar konuşlandırılmalı. Ayrıca, endişelendiğim... Neden tüm bu zaman boyunca bu yörüngede kaldık. Neden buraya geldiğimizde gezegene inmedik? Ve... Kayıp olan tek şey sondalar değil, iletişim kutulan da kayıp.”</p>

  <p class="calibre2">“Neler?”</p>

  <p class="calibre2">“Güneş-Dünya ile iletişime geçmek için kurulmuş bir sistem vardı. Kayıtlarımızda, onlarla ilgili diyagramlar, kullanımlarım sağlamak ve bozulduklarında tamir gerçekleştirmek için kılavuzlar var... Ama yerlerinde yoklar. Sorun yalnızca Güneş- Dünya’yla iletişimimizi kaybetmemiz değil -sorun onlarla tek iletişim yolumuzun tamamen ortadan kalkmış olması.”</p>

  <p class="calibre2">Diğer birinci seviye Gemicilerinin hepsi Shelby’nin ardında gergin görünüyordu; onlar da endişeliydi. Yanlış olan bir şeyler vardı.</p>

  <p class="calibre2">“Nedeni ne olursa olsun,” dedim. “Şimdilik önemli değil. Şu anda inişe geçmemiz gereken bir noktadayız. Ve bunu yapabiliriz. Yapacağız da.”</p>

  <p class="calibre2">Shelby başını salladı.</p>

  <p class="calibre2">“Hepiniz gezegene iniş yapmaya hazır mısınız?” diye sordum. Shelby omuzlarım dikleştirdi. “Birinci seviye Gemicilerle çok sayıda canlandırma gerçekleştirdik. Hepimiz hazırız.” Köprünün önündeki ayrıntılı kontrol panellerine baktım. “Bu karmaşık görünüyor.”</p>

  <p class="calibre2">“Değil. Aslında, otomatik bir pilot var-” Shelby sonunda yukarı uzanarak uzun kontrol panelinin ortasını, yalnızca birkaç kontrolün olduğu bir alanı işaret etti. “Gemi, yönlendirildiğinde kendi başına iniş yapacak şekilde tasarlanmış. Kontrollerin geriye kalanı bir şey yanlış gidince yapılacaklar için.” Büyük siyah bir tuşu işaret etti. “Burası, gezegene inişi başlatıyor.” “Ama motor iticilerin çalışmadığını söylemiştin.”</p>

  <p class="calibre2">Shelby güldü. Sesi rahatlamış gibiydi. “Çalışmıyorlar -ama onlara ihtiyacımız yok. Gezegene iniş için ayrı bir yakıt sistemi olan bir itici seti var- yalnızca yörüngeyi kırmak için kısa, yüksek güçlü atış iticileri. Ana iticilerin devre dışı kalmasının hiçbir önemi yok. Onlara... Asla ihtiyacımız olmayacak.” Sesinde şaşkınlık vardı. Bu gezegenin ortaya çıkışıyla ne kadar çok şeyin değiştiğini daha yeni anlıyordu.</p>

  <p class="calibre2">Siyah büyük tuşu göstererek, “Yani sadece şu tuşa basıyorum ve gezegene iniyoruz, öyle mi?” diye sordum.</p>

  <p class="calibre2">Shelby, “Teknik olarak öyle. Ama o kadar da kolay değil,” diye açıkladı. “Atmosfere dönüş sonrasında geminin gidişini yönlendirmeye yardım etmek için şuradaki valfa ihtiyacınız olacak; sonra da-” Köprünün geri kalanını gösterdi. “Ama endişelenmeyin. Ben ve diğer Gemiciler nasıl yapılacağını biliyoruz. Ve kontroller çalışıyor. Kayıtlarımıza göre, uçuş boyunca Köprü kontrollerini en az altı kez kullanmamız gerekmiş -nesiller önce bir asteroit kuşağını geçmişiz ve Salgın öncesi atalarımız uçuş planını düzeltmek zorunda kalmış.”Gözlerime baktı ve az önce söylediklerine rağmen yüzünde bir gülümseme oluştu. “Bu şeyi indireceğiz, öyle değil mi?”</p>

  <p class="calibre2">“Ah, elbette,” dedim. “Ama öncesinde herkese neredeyse neyi kaybedecek olduklarını göstereceğim.”</p>

  <p class="calibre2">&nbsp;</p>
</body>
</html>
