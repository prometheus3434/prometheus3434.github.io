<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>39. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">39. ÇIRAK</h1>

  <p class="calibre2">Nefes alamıyordum fakat yalnızca oksijen yetersizliğinden değil... Çünkü her şeyim-ciğerlerim, kalbim, beynim- uzayda süzülen mavi, yeşil, beyaz gök cismini gördüğümde durmuştu.</p>

  <p class="calibre2">Uzakta, beni çevreleyen milyonlarca yıldızdan çok daha büyük Centauri A ve Centauri B’yi görebiliyordum. Bu güneş sisteminin merkezindeki iki yıldız... Diğer yıldızlarla karşı-laştırıldıklarında öylesine parlak ve öylesine büyüktüler ki, gözlerimde bulanık ve parıldayan buzdan bir gök cismi gibi eriyorlardı.</p>

  <p class="calibre2">Fakat gözlerimi onlara dikmemiştim.</p>

  <p class="calibre2">Gözlerimi gezegene dikmiştim.</p>

  <p class="calibre2">Bu -bu- Orion’un sırrıydı. Çalışmayan gemi ve asla gezegene ulaşamayacak olmamız değil.</p>

  <p class="calibre2">Gemi çoktan varması gereken yere gelmişti.</p>

  <p class="calibre2">Çoktan gelmiştik! Evimiz olacak gezegen işte oradaydı!</p>

  <p class="calibre2">Öylesine parıldayarak süzülüyordu ki, gözlerimi acıtıyordu. Mavi sular boyunca devasa yeşil kara parçaları yayılıyordu. Üzerlerinde de dönen demetler halinde bulutlar vardı. Gezegenin diğer tarafında, yani güneşlerden uzak olup kararmaya başladığı kısımda, parlak ışıltılar görebiliyordum -karanlıkta beyaz patlamalar. Şöyle düşündüm: Bu şimşek mi? Merkezde, güneşlerin ışığının gezegeni içten parıldıyor gibi gösteren yerde, belirgin bir biçimde kıtayı görebiliyordum. Bir kıta. Bir köşesi tıpkı bir yumurta gibi çatlayıp, kırılmıştı. Karanlık çizgiler, kıtanın derinlerine doğru ilerliyordu. Nehirler. Bir sürü nehir. Eğer buradan görebiliyorsam, belki de nehirlerden çok daha büyüktüler. Denize doğru kara parçaları uzanıyordu ve hemen yanlarında pek çok ada vardı. O alan daima serin olur, diye düşündüm. Nehirlerde yukarı aşağı tekneler gidip gelebilir. Suda yüzebiliriz.</p>

  <p class="calibre2">Çünkü kendimi çoktan orada yaşarken görebiliyordum. Oradaydım.</p>

  <p class="calibre2">Geceleri bir milyon güneşe ve gündüzleri de iki güneşe bakan bir gezegen.</p>

  <p class="calibre2">Neşeyle haykırmak istiyordum fakat hava iyice azalmıştı.</p>

  <p class="calibre2">Çok azalmıştı.</p>

  <p class="calibre2">Orion’un sırrına bakarken çok zaman kaybetmiştim.</p>

  <p class="calibre2">Bup... Bup... Bup... Yavaş yavaş kayboluyordu. Artık ikaz edecek hiçbir şey kalmamıştı.</p>

  <p class="calibre2">Çünkü hava kalmamıştı.</p>

  <p class="calibre2">Görüşüm karardı. Kafamda kalp atışlarımın gürültüsü öylesine artmıştı ki, tıpkı önceki alarm gibiydi. Gezegene -benim gezegenime- arkamı döndüm ve tutuna tutuna kordonu uzay kapağına doğru çekmeye başladım. Tüm vücudum sarsılırken, gemi görüş alanıma girip çıkıyordu. Paniklemiştim ve bilincimi kaybetmemek için çabalıyordum. İçime hava çekmeye çalıştım fakat çekilecek hiçbir şey kalmamıştı. Boğuluyordum.</p>

  <p class="calibre2">Biraz daha yaklaşmıştım.</p>

  <p class="calibre2">Ellerim kaydı ve eğer kavrayışımı kaybedersem, eğer kordonun diğer ucuna düşersem, gemiye asla ulaşamayacağımdan korktum. Asla Amy’ye geri dönemezdim.</p>

  <p class="calibre2"><span class="t8">Fakat e</span><span class="t8">ğ</span><span class="t8">er öleceksem,</span> diye düşündüm. <span class="t8">En az</span><span class="t8">ı</span><span class="t8">ndan gezegene bakarak ölebilirdim.</span> Harley de böyle mi düşünmüştü? Ölmeden önce Centauri-Dünya’yı görmüş müydü? Son düşüncesi pişmanlık mıydı? Gezegene elimi uzatsak dokunacak durumdayken, kendini yıldızlara bırakmanın pişmanlığını mı yaşamıştı?</p>

  <p class="calibre2">Merakla ellerime baktım. Kordon boyunca kendimi çekerken, ne zaman bir elimi diğerinin ötesine koymayı unutmuştum? Hâlâ gemiye doğru süzülüyordum -yerçekimi eksikliği bunu garantiliyordu- fakat kendimi kordon boyunca çekmeye devam etmeliydim yoksa asla <span class="t8">Godspeed'e</span> ve oksijene zamanında dönemezdim. Kollarımı hareket etmeleri için zorladım, bedenimi daha da fazla gemiye yaklaşması için zorladım. Öncekinden de fazla zorladım. Kaslarım umutsuzlukla doldu. Ağzım açıldı ve hiçliği içine çekti. Boğazım şiddetle sarsıldı.</p>

  <p class="calibre2">Gemiye ulaşmalıydım.</p>

  <p class="calibre2">Kaslarım titriyordum fakat güç harcamaktan mı yoksa boğulmaktan mı olduğunu bilmiyordum. Sadece bir kere daha çekeceğim ve oradayım. Uzay kapağı. Parmaklarım güçlükle ilerliyordu. Kapağın ucunu tutmaya çalışıyorlardı. Kapının diğer tarafında Amy vardı. Kafamı zorlukla kaldırdım ve sulanmış gözlerimle onu cama yapışmış halde gördüm. Büyük bir güçlükle fırladım ve bedenim sıfır yerçekiminde süzülerek ileriye doğru gitti. Uzay kapağının içindeki tavana doğru zıpladım. Gözlerimin önünde siyah noktalar uçuşuyordu. Kapağın kapısı gıcırdayarak kapandı... Çok yavaş... Zamanında dönerek gezegene bakabildim. Hemen hemen görüşümden çıkıyordu. Tam gemiyle uzay arasında zorlukla görünebiliyordu.</p>

  <p class="calibre2">Uzay kapağının kapısı kapandı.</p>

  <p class="calibre2">Ve her yer karardı.</p>

  <p class="calibre2">&nbsp;</p>
</body>
</html>
