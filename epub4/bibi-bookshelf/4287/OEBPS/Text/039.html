<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>34. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">34. AMY</h1>

  <p class="calibre2">Yerimde duramıyordum. Koşmayı bırakmış olabilirdim fakat donma katında kenetlenmiş vaziyette, benimle dalga geçen tüm bu kilitli kapıların arasında duramazdım. Hareket etmem gerekiyordu. Hastane lobisine geldiğimde, çevremi bağıran hastalar, kızgın hemşireler ve her dakika artıyor gibi görünen bir kalabalık sardı.</p>

  <p class="calibre2">Doktor stajyeri Kit bir kadına yüksek sesle, “Güvenli!” dedi. “Sadece bir tane iyi."</p>

  <p class="calibre2">Kadın, “Bunu nereden bilebilirim?” diye sordu. Sesi kalındı, sanki ağlamış gibiydi.</p>

  <p class="calibre2">Kit bezmiş vaziyette, “Pekâlâ, haline bak,” dedi. “İyisin, öyle değil mi?”</p>

  <p class="calibre2">“Sanırım öyle... Fakat...”</p>

  <p class="calibre2">Kit kızgınlıkla kaşlarını çattı ve neredeyse bana çarparak yanımdan geçti.</p>

  <p class="calibre2">“Üzgünüm,” dedi.</p>

  <p class="calibre2">“Sorun değil. Neler oluyor?”</p>

  <p class="calibre2">“O kahrolası ilaç plasterleri. İnsanlar ölmekten korkuyorlar fakat eğer aşırı doz almış olsalardı, çoktan ölmüş olurlardı. Yine de gel de ikna et.”</p>

  <p class="calibre2">“Hangi ilaç plasterleri?”</p>

  <p class="calibre2">Kit, laboratuvar önlüğünün cebinden kare şeklinde yeşil bir plaster çıkarttı ve bana gösterdi. “Doktor bunları depresyondaki hastalar için geliştirmişti. İşe de yarıyor ama sadece bir tane alırsan. Problem ise üç veya daha fazlasının ölüme neden olacağı etrafa yayılmış.”</p>

  <p class="calibre2">“İçlerinde ne var?”</p>

  <p class="calibre2">“Phydus.” Bunu sakin bir şekilde söylemişti fakat devam etmeden önce tepkimi bekledi.</p>

  <p class="calibre2">Phydus. Bu konuyu kapattığımızı sanıyordum.</p>

  <p class="calibre2">Bir yanım öfkeliydi. Çok çok öfkeli. Çırak la bu konuda anlaştığımızı sanıyordum. Bana söz verdiğini sanıyordum fakat diğer yanım da Şehir’de bir çeteye dönüşen kalabalığı unutamıyordu.</p>

  <p class="calibre2">Kit’in tartışmakta olduğu kadın, “Hepimiz öleceğiz!” diye haykırdı. Kit’i ceketinin yakasından tuttu. Eklemleri bembeyaz olmuştu.</p>

  <p class="calibre2">Kit, bir elini kadının bileğine doladı ve şaşırtıcı bir biçimde kadın kolaylıkla onu bıraktı. Kollan yana düştü ve tüm vücudu gevşedi.</p>

  <p class="calibre2">Kit nazikçe, “Böylesi daha iyi değil mi?” diye sordu.</p>

  <p class="calibre2">Kadın cevap vermedi. Ben de o zaman elinin arkasındaki solgun yeşil plasteri fark ettim.</p>

  <p class="calibre2">Kit kadını duvarın yanındaki bir sandalyeye götürdü ve orada bıraktı. Sonra da yüzünde hoşnut bir ifadeyle bana doğru döndü. Ve -ben de ona gülümsemeden edemedim. Bu işe yaramıştı. Eğer Çırak dün Şehre biraz plaster götürmüş olsaydı, işler bu kadar çığırından çıkmayacaktı. Ve eğer Luthor kurgu odasına girdiğinde bende de bir tane olsaydı...</p>

  <p class="calibre2">Kit’e, “O plasterlerden biraz ben de alabilir miyim?” diye sordum.</p>

  <p class="calibre2">Bana doğru gözlerini kıstı. “Duymadın mı? Bunlar güvenli değil. Çalınanları geri almaya çalışıyoruz. Bunları kullanma yetkisi yalnızca Doktor’a, hemşirelere ve bana ait.”</p>

  <p class="calibre2">İlginç. Plasterler çalınmıştı.</p>

  <p class="calibre2">“Sadece bir tane alabilir miyim?” diye sordum.</p>

  <p class="calibre2">Kit yumuşadı. Sanırım gemideki tek ucube olduğum için depresyonda olduğumu düşündü -bana şimdiye kadar engelli insanlara karşı bunaltıcı derecede süper iyi davranan bazı insanlar gibi iyi davranmıştı.</p>

  <p class="calibre2">Plasteri bana uzatarak, “Doktora söyleme,” dedi. Ben de cebime, silah deposunda bulduğum flopinin yanına koydum.</p>

  <p class="calibre2">Hastane den çıkmadan önce ceketimin başlığını kaldırdım fakat Phydus plasteri yanımda olduğu için saçımın çevresine eşarp bağlama zahmetine girmedim. Doğrudan Kayıt Salonu’na gittim. Zorlu bir işti fakat Orion benim için ipuçları -gerçek ipuçları- bırakmıştı. Her ne kadar son ipucu değiştirilmiş olsa da, Orion’un gitmem gereken yere ulaştığımdan emin olmak için oldukça sağlam bir planı vardı. Şu ana kadar, ipuçları Kayıt Salonu’ndaki Harley tablolarından gelmişti. Belki bir sonraki de oradaydı.</p>

  <p class="calibre2">Evet. Doğru. Kayıt Salonu’ndaki kitap odalarında, sanat galerilerinde ve sanat eserleri odalarında bir ipucu bulmak çok kolay olacaktı -eğer ipucu oradaysa. İlk defa Godspeed bana gerçekten... Devasa görünmüştü. Bu şeyi bulabilmek için neredeyse hiç şansım yoktu.</p>

  <p class="calibre2">Dayanamayıp, sırıttım. Sonuçta, Dante’nin cehennemi de buzdan yapılmıştı.Kayıt Salonu’na yaklaşırken, verandada bir grup insanın birbirine yakın vaziyette durduğunu gördüm. Başlığımı daha da indirdim ve elimi cebime koydum. Parmağım Phydus ilaç plasterine değiyordu.</p>

  <p class="calibre2">Bir adam, “Geminin rehberliğe ihtiyacı var,” dedi. Merdiven korkuluğunun yanında durdum. Merdivenleri tırmanma konusunda tereddütlüydüm. Onun yerine, arkamı döndüm. Böylece grup bana baktığında, yalnızca ceketimin arkasını görecekti.</p>

  <p class="calibre2">Bir kadın, “Bartie?” diye sordu. .“Belki de Luthor?”</p>

  <p class="calibre2">“Belki ikisinden biri. Fakat çok gerekli değil. Sadece daha... Yaşlı biri. Daha deneyimli.”</p>

  <p class="calibre2">Daha fazla duyabilmek için çaba gösterirken, normal ve ilgisiz görünmeye çalışıyordum.</p>

  <p class="calibre2">Bir kadın sesi, “Çırak yaşamı boyunca bunun için eğitim aldı,” dedi. Alkışlamak istedim -en azından biri Çırak’ı destekliyordu.</p>

  <p class="calibre2">İlk adam haşince ve mutsuz bir biçimde kahkaha attı. “Çırak asla Bilge’yi dinlemedi. Onlar çok farklı.”</p>

  <p class="calibre2">Donma katındaki devasa silindirleri düşündüm. İçleri Bilge klonlarıyla doluydu. Adamın tahmininden çok daha fazla _ birbirlerine benziyorlardı. Bir yanım belki de Çırak’ın insanlara klonlamadan bahsetmesi gerektiğini düşündü. Sır olarak tuttuğu birkaç şeyden biriydi ve ben de bunu ondan esirgeyemezdim -sonuçta bu sırdan etkilenen tek kişi oydu.</p>

  <p class="calibre2">“Yiyecek paylarının ne kadar azalmakta olduğunu fark etmediniz mi? Bugün öğle yemeği bile yoktu. Çırak, yemeği kontrol ederse bizi de kontrol edebileceğini düşünüyor. Fğer bu işe yaramazsa bize plaster verecek. O plasterler tehlikeli -çoktan birini öldürdü.”Bir kadın derin bir sesle, “O kahrolası plasterlerin nasıl her yana dağıldığını merak ediyorum,” dedi. “Bir yandan Çırak’ın Yiyecek Dağıtımı’ndaki problemden sonra yaptığını düşünüyorum. O kahrolası ilacı artık içme suyumuza koymuyor olabilir fakat sorun çıkaranlann bir şekilde ellerine geçmesini sağlıyor.” Gruptaki tek muhalif olan ilk kadın, “Doktor, plasterlerin çalınmış olduğunu söyledi,” dedi.</p>

  <p class="calibre2">Adam, “Öyle dedi," diye haykırdı. “Fakat Doktor, Bilge’ye dalkavukluk ediyordu. Eminim Çırak ona probleme neden olanlara plaster vermesini söylemiştir.”</p>

  <p class="calibre2">Kadın, “Evet fakat-” diye sözüne başladı.</p>

  <p class="calibre2">Yeterince duymuştum. Döndüm ve gruba doğru birkaç adım atarak, “Gerçekten burada böyle dikilip, Çırak hakkında yalanlar mı yayacaksınız?” dedim. “Böyle konuşarak, bir isyan çıkartacaksınız.”</p>

  <p class="calibre2">Grubun ortasındaki adam döndü fakat onları duymuş olmam pek umurunda değil gibiydi. Sadece gurur duyuyor gibiydi.</p>

  <p class="calibre2">Sanki çok küçük birine bir şey açıklamaya çalışıyor gibi nazikçe, “Bu konuşma isyan hakkında değil,” dedi. “Bartie’nin manifestosunu okudun mu?” Flopiyi bana doğru salladı fakat almadım. “Bunun gemi hakkında neyin en iyi olduğu ile ilgisi var. Herkesi güvende ve mutlu tutmakla.” Duraksadı. “Gemi herkesten daha önemli. Çırak tan bile.”</p>

  <p class="calibre2">“Mutlu mu?” diye haykırdım. Adamın sesinin nazikliği beni daha da öfkelendiriyordu. “Çırak sizi umutsuz yapmak için ne yaptı?”</p>

  <p class="calibre2">Derin sesli kadın kafasını salladı. “Kötü olan Çırak değil. Onun bizim seçimimiz olmaması.”</p>

  <p class="calibre2">Yine flopiyi bana doğru sallayan adam, “Bartie, Kayıt Salonu’ndaki her çeşit kitabı listelemiş,” dedi. “Güneş- Dünya’daki tüm yönetimler. Hepsinin sistemleri vardı. Oy verme, seçimler ve buna benzer şeyler. İnsanların seçebildikleri ve seslerinin duyulduğu şeyler.”</p>

  <p class="calibre2">“Gemiyi Çırak tan almak doğru değil,” diye ısrar ettim. Onlar öylesine -bilmiyorum mantıklıydılar ki- orada öylece oturup, onlara Çırak’ın ne kadar çok çalıştığını, ne kadar önemsediğini gösterebilirsem, belki onu atmak istemezler diye düşündüm.</p>

  <p class="calibre2">Adam, “Üzgünüm,” dedi. “Fakat sana da güvenenleyiz.” “Neden? Ben de burada yaşıyorum!”</p>

  <p class="calibre2">Adanı kafasını salladı. “Fakat sen bizden biri değilsin.” Adamın gözleri ceketimden çıkan kızıl saçlarıma yöneldi. Saçlarımı başlığın altına sokmaya çalıştım. Adam kendini beğenmiş vaziyette gülümsedi. Çok rahat görünüyordu. Sanki kontrol tamamen ondaydı. Oysa ben aksine yüzümün kızardığını hissediyordum. Adam, “Tek bildiğim,” dedi. “Senden önce polise ihtiyacımız yoktu. Senden önce her şey iyiydi.” Geriye doğru iki basamak indim. Derin sesli kadın hoş bir ses tonuyla, “Belki de dikkati dağılmasaydı, Çırak bizim ihtiyacımız olan lider olabilirdi,” dedi. Sanki beni bir dikkat dağıtma nesnesi olarak yok etmekten bahsetmiyor gibiydi.</p>

  <p class="calibre2">İki adını daha indim. Diğer kadın, “Her şey onunla başladı," dedi.</p>

  <p class="calibre2">Cebimdeki Phydus plasterini tutuyordum. Bir tanesinin buradaki herkese yetmeyeceğini biliyordum. Neden bir şeyler söyledim ki? Yapmamam gerekiyordu.</p>

  <p class="calibre2">Elimin altında Orion’un listesi buruştu.</p>

  <p class="calibre2">Hayır. Sonraki ipucunu bulma şansımı beni korkutarak mahvetmelerine izin vermeyeceğim.</p>

  <p class="calibre2">Merdivenleri hızla tırmandım ve derin sesli kadına omuz atarak geçtim. Adam yoluma çıktı fakat o esnada dudakları tüyler ürpertici bir biçimde kıvrılmıştı. Kayıt Salonunun kapılarını açıp, içeriye girene dek bana baktı. O bakıştan hoşlanmamışım. Luthor’un bana bakışını anımsatıyordu. Bir insan değil de bir şeymişim gibi...</p>

  <p class="calibre2">İçeride Kayıt Salonu neredeyse terk edilmiş gibiydi. Uzun boylu ve ince bir adam Edebiyat duvar flopisinde Henry David Thoreau’nun bir denemesini okuyordu. Dört kişi de beraber Boksör İsyanını okuyorlardı. Fakat kimse Bilim flopisine bakmıyordu. Bu tuhaftı. Çırak, gemiye Phydus vermeyi kestiğinden beri ilk defa kimse motorun yıllardır bizi hareket ettirmediğini bilmeden motor diyagramını inceleyerek, etkinliğini artırmaya çalışmıyordu.</p>

  <p class="calibre2">Hızla kitap odalarına gittim. Verandadaki grubun beni takip edeceğini sanmıyordum fakat işimi olabildiğince hızla bitirmeliydim.</p>

  <p class="calibre2">Kurgu olmayan tüm kitap odalarını geçtim. Bu ipucunu benim için Orion bırakmıştı ve başka birisi saklamış olsa bile, en iyi şansımın ya kurguda ya da sanatta olduğunu düşünüyordum.</p>

  <p class="calibre2">Onu bulmak için bir şansım olmalıydı. Olmak zorundaydı.</p>

  <p class="calibre2">Son ipucunu muhtemelen birisi değiştirmişti -silinmiş kısımlar ve muhtemelen eklenmiş yazılar- fakat Orion bana çok daha ayrıntılı bir yol bırakmıştı. Her ipucunu saklamak için çok özen göstermişti ve planlar yapmıştı. Başka bir şey daha olmalıydı, sonraki adımı anlamama yardımcı olacak bir yol. Parmaklarımı rafta gezdirdim, Orion’un sonraki ipucu için bir şeyler aradım. Tekrar Dante’nin Cehennem'ini açtım ve ardından Paracliso ve Purgatorio'yu açtım. Lewis Carrol tarafından yazılmış ve Bayan Parker’ın bize diyagramını yaptırdığı aptal şiir “Jabbenvocky” de dâhil olmak üzere her şeye baktım.</p>

  <p class="calibre2">Anlamsızdı. Orion bir sonraki ipucunu bir kitapta bırakmış olabilirdi fakat kullanmış olduğu bir kitapta bırakmamıştı.</p>

  <p class="calibre2">Odanın merkezindeki metal masanın yanındaki bir sandalyeye çöktüm. Ortada Shakespeare’in sonelerinden biri duruyordu. Birkaç gün önce yanlış olarak Dante’nin yanına konulmuş olarak bulduğumda buraya ben bırakmıştım. Yeni Kaydedici Bartie sanırım manifestolar yazmak ve gereksiz bir isyan çıkartmakla o kadar meşguldu ki, gerçek görevini ihmal ediyordu.</p>

  <p class="calibre2">İçimi çekerek, bir kitap aldım ve S raflarına gittim. Kral Lear ve Macbeth arasında soneler için yeterli yer vardı.</p>

  <p class="calibre2">Kapıya yöneldim -Harley’nin kalan resimlerine bir şey iliştirilmiş mi diye bakabilirdim.</p>

  <p class="calibre2">Duraksadım. Orion’un her şey için bir beklenmedik durum planı vardı -birinin kurcalaması riskine karşı neden ipuçlarının yakında durduğundan emin olunmasın ki? Kitap odalarına gelme zahmeti gösteren tek kişi benim -ve benden önce de yalnızca o geliyordu. Başka birinin bir kitabı yanlış rafa koyma riski neydi ki -ilk ipucunun hemen yanında duran bir kitabı?</p>

  <p class="calibre2">S rafına doğru hızla gittim, şiir kitabına uzanırken ellerim titriyordu. Sayfalar parlaktı ve kalındı. Elizabeth döneminden çizimlerle renklendirilmişti. İlk sayfada Shakespeare’in bir portresi vardı. Şair, talihsiz aşklar hakkında yazmıştı fakat eserlerinin günün birinde yıldızlara doğru uçacağını düşündüğünü hiç sanmıyorum.</p>

  <p class="calibre2">Kaşlarımı çattım. Aslında yıldızlara doğru uçmuyorduk, öyle değil mi?</p>

  <p class="calibre2">Hızla sayfalan çevirdim. Sayfaları kırıştırıyordum ve bunu Çırak görse kesin kaşlarını çatardı. Fakat... Burada hiçbir şey yoktu. Yavaşlamak için kendimi zorladım. Pek bir anlam çıkartamasam da, her şiiri okuyordum.</p>

  <p class="calibre2">Derin ve titrek bir nefes aldım. Bir yanım kitabı duvara fırlatmak istiyordu. Şu ana dek umutlarımı çok yüksek tutmuştum.</p>

  <p class="calibre2">Belki de Çırak haklıydı. Belki tüm bu uğraş anlamsızdı.</p>

  <p class="calibre2">Yine de Koğuş’a doğru ilerlerken, kitabı yanıma aldım.</p>

  <p class="calibre2">Güneş lambasının sönmesine az kalmış olsa da, Hastane hâlâ meşguldü fakat üçüncü kat neredeyse boştu. Ortak odada yalnızca Victria oturmuştu ve pencereden dışarıya bakıyordu. Tam ona bir şeyler söylemeye hazırlanırken, beni Harley’nin odasında ve donma katında bulduğunda kızgınca bakışlarını hatırladım ve salona açılan cam kapılara doğru ilerledim. Ben geçerken bana doğru baktı fakat bu defa kızgın değildi.</p>

  <p class="calibre2">Ağlamıştı.</p>

  <p class="calibre2">Ona bir şeyler söylemeyi düşündüm fakat benimle konuşacağından şüpheliydim. Kapıya uzandığımda burnunu çektiğini duydum. Benden nefret ediyordu. Sanki sessiz bir hıçkırık krizine yakalanmış gibiydi fakat ben onu yine de duyuyordum.</p>

  <p class="calibre2">Cam kapıların kapanmalarına izin verdim ve kanepeye doğru ilerledim.</p>

  <p class="calibre2">“Git başımdan,” dedi fakat cesaretsizce konuşmuştu. “Sorun nedir?”</p>

  <p class="calibre2">Tekrar pencereye doğru döndü.</p>

  <p class="calibre2">Koltuk minderine oturdum ve ayak ayaküstüne attım. “Bana anlatana kadar burada duracağım.”</p>

  <p class="calibre2">Sanki beni test ediyormuş gibi bir an bekledi. Hareket etmediğimi görünce, sonunda konuştu. Sözleri pencerenin camında buhar oluşturuyordu. “Sadece onu özledim. İşler ne kadar kötüye giderse, onun yapabileceklerini o kadar fazla düşünüyorum.”</p>

  <p class="calibre2">“Bu kişi... Bu kişi Orion mu?” diye sordum.</p>

  <p class="calibre2">Kahkahasını bastırdı. Kızgın gözyaşları, ıslak bir sesle bozuldu. Koluyla yüzünü sildi. “Bu gerçekten aptalca,” dedi. Hâlâ benden çok pencereyle konuşuyordu. “O... O benden büyüktü. Ben onun için sadece aptal bir çocuktum. Fakat... Daima aşk hikâyelerini sevdim. Kayıt Salonu’na giderdim ve o daima orada olurdu.”</p>

  <p class="calibre2">Hafifçe gülümsedim ve bir katil olduğunu öğrenmeden önce Orion’u nasıl tanıdığımı düşündüm. Bir keresinde ağlarken yüzümü ve ellerimi silmişti. Ben de şimdi Victria için aynısını yapabilmeyi diliyordum.</p>

  <p class="calibre2">Victria, “Beni çok üzen şey ise,” diye devam etti. “Bunu ona söyleme fırsatını hiç bulamamış olmam. Demek istiyorum ki, sanının biliyordum fakat asla sözlere dökmedim. Onun yerine hemen her gün Kayıt Salonu’na giderdim ve konuşurduk, şakalaşırdık... Ne istediğimi asla söylemedim. Ve şimdi çok geç oldu.” Victria ile bu kadar ortak noktamız olması acıklıydı -o da en gizli sırlarını buzdan başka bir şey olmayan insanlara açıklamak istiyordu. Yavaşça, “Sanırım,” dedim. “Eğer onu gerçekten sevdiysen, sen söylesen de söylemesen de o bunu biliyordur.”</p>

  <p class="calibre2">Sonunda bana doğru döndü ve hafifçe gülümseyecek gibiydi. Gözleri neredeyse tamamen kurumuştu. “Keşke bir seçim şansım olsaydı,” dedi.</p>

  <p class="calibre2">“Seçim?”</p>

  <p class="calibre2">“Eğer yapabilseydim, artık umursamamayı isterdim.”</p>

  <p class="calibre2">Uzun bir süre boyunca sessiz kaldık.</p>

  <p class="calibre2">Eğer yapabilseydim, donmuş ailemi önemsemeyi bırakmak ister miydim? Her şey kolaylaşırdı. Her sabah içimde acıyan bir boşlukla uyanmazdım.</p>

  <p class="calibre2">Ve Çırak’ı düşündüm. O yumuşak gözleriyle bana her bakışım, sadece ondan istediğim için bir şeyler yapmak için çabalamasını düşündüğümde kendime şu soruyu soruyordum:&nbsp; Ona aşık mıyım? Bilmiyorum. Fakat en azından kendi kendime aşık olmadığımı söylediğimi biliyordum.</p>

  <p class="calibre2">“Sanırım aşk bir seçim,” dedim. Bu yüzden Çırak’a aşık olamıyordum çünkü seçebileceğim başka birisi yoktu.</p>

  <p class="calibre2">Victria, “Fakat kim bunu seçebilir?” diye sordu.</p>

  <p class="calibre2">İkimiz de açılan asansör kapısına baktık.</p>

  <p class="calibre2">Kahretsin.</p>

  <p class="calibre2">Gerçekten mi?</p>

  <p class="calibre2">Tüm bu olanlardan sonra, içeriye girmek zorunda mıydı? Neydi bu. üzerinde beni takip etme cihazı filan mı vardı?</p>

  <p class="calibre2">“Çık dışarı,” dedim.</p>

  <p class="calibre2">Luthor sırıttı.</p>

  <p class="calibre2">“İki sevgili aracım, hepimiz bir odada bir aradayız.”</p>

  <p class="calibre2">Yine, “Çık dışarı,” dedim.</p>

  <p class="calibre2">Oturduğumuz yere doğru ilerledi. Ben sıçradım fakat Victria kalkmadı. Bacaklarını altına aldı ve kollarını da beline doladı.</p>

  <p class="calibre2">Luthor, “Biliyorsunuz,” diye hırıldadı. “Bu kader olabilir. İkinizi burada bir arada görmek.”</p>

  <p class="calibre2">Elimi cebime koydum fakat bize doğru yaklaşırken, geriye çekilmedim. Zaten geride gidecek bir yer yoktu -pencerelerin önünde kapana kısılmıştık.</p>

  <p class="calibre2">Bana dokunmak için uzandı. Sol kolumu hastalıklı bir nezaketle, parmaklan dirseğime ulaşana kadar okşadı. Ardından beni tuttu ve sertçe kendine doğru çekti. Victria çığlığını bastırdı fakat ben sağ kolumu cebimden çıkarttım ve Luthor’un yüzüne yapıştırdım.</p>

  <p class="calibre2">Güçlü bir tokat olmuştu -fakat ergin ve kaslı bir adamı yere düşürmek için yeterli olmamıştı. Hiç yardım almadan en azından. Yere düştü ve parmaklarını dirseğime doladı. Ben onu itemeden önce gömleğim yırtıldı. Yerde yatmış, pasif olarak bana doğru bakıyordu.</p>

  <p class="calibre2">Victria, “Kahretsin, bu da ne?” diye fısıldadı. Hâlâ kendine sarılmış vaziyetteydi fakat Luthor’un bedenine bakabilmek için öne doğru eğildi.</p>

  <p class="calibre2">“Bu yeni plasterlerden Kit bir tane vermişti,” dedim. Ayağımla Luthor’un yüzünü dürttüm ve ona Luthor’un yanağında el izimle çevrelenmiş solgun yeşil kareyi gösterdim.</p>

  <p class="calibre2">“Onu oldukça hızlı çıkarttın.”</p>

  <p class="calibre2">Evet, pekâlâ,” dedim. “Luthor’a güvenmiyorum.”</p>

  <p class="calibre2">“Evet.” Durdu. “Ben de öyle.”</p>

  <p class="calibre2">Ona doğru baktım fakat gerçekten baktım. Her zamanki kalın kabuğunun ardına baktım. Luthor sesindeki o hırıltı ile her ikimize de seslenmişti. Ve şimdi o yerde yatarken bile, Victria kollarını karnına dolamış durumdaydı. Koruduğu şey kendisi değildi.</p>

  <p class="calibre2">“Hamile misin?” diye fısıldadım.</p>

  <p class="calibre2">Aptalca bir soru. Neredeyse gemideki bütün kadınlar hamileydi -çoğunu Sezon, kalanını da Doktor’un iğneleri yapmıştı. Fakat Phydus kullanmayanlar yani Harley, Luthor, Çırak ve Victria, Sezon a katılıp katılmamayı kendileri seçmişlerdi.</p>

  <p class="calibre2">Kafasıyla onayladı.</p>

  <p class="calibre2">Luthor’un hareketsiz bedeninin üzerinden geçtim ve kanepede yanına oturdum. “Sana ne yaptı?” Kelimeler dudaklarımdan fısıltı gibi çıkmışlardı.</p>

  <p class="calibre2">Gözlerini Luthor’a dikti. Luthor tavana doğru göz kırpıyordu. Phydus plasterleri sudakinden daha etkiliydiler. Sanırım ona ne dersem yapardı. Hastane’nin çatısından bile atlardı. Güzel bir düşünce...</p>

  <p class="calibre2">Victria daha önce ağlıyordu. Şimdi gözleri kuru olsa da, nemli gözyaşlarının yanaklarında bıraktığı izi hâlâ görebiliyordum. Şimdi gözyaşlarını içinde tutuyordu ve kontrol edemediği geçmişini kontrol edercesine onları kontrolü altında tutuyordu.</p>

  <p class="calibre2">Daha da ve dizlerini çenesinin altına koydu.</p>

  <p class="calibre2">Gözleri kapalı, “Oydu,” dedi.</p>

  <p class="calibre2">Söylemek istediği şey beni korkutmuştu fakat ben çoktan gerçeği tahmin etmiştim. Omzuna dokundum. Tüm bedeniyle bana doğru kaydı fakat dizlerini bırakmadı. Hâlâ sıkıca midesinin çevresindeydiler. Bana izin verdiği için kollarımı ona doladım.</p>

  <p class="calibre2">Yine, “Oydu,” dedi. Sesi uzaktan yankılanıyor gibiydi. “Sezon sırasında.”</p>

  <p class="calibre2">“Luthor?” diye fısıldadım. Sesim, sözleri yüzünden korku için çıkmıştı.</p>

  <p class="calibre2">“İstememiştim,” dedi. “O çok vahşiydi." Bana doğru baktı. Gözleri ıslak ve kırmızıydı. “Senden bahsetti. Seni elde edemediğinden... ”</p>

  <p class="calibre2">Beni elde edemediğinden, ona gitmişti.</p>

  <p class="calibre2">“Ben denedim...” Sesi çatladı. Ne yapmaya çalıştığı ya da yapmadığı önemli değildi. Onu anlıyordum.</p>

  <p class="calibre2">Vazgeçtiğim anı hatırladım. Geçip bitmesini beklediğim anı hatırladım.</p>

  <p class="calibre2">Benim için artık sonlanmıştı.</p>

  <p class="calibre2">Fakat Victria için öyle değildi.</p>

  <p class="calibre2">Benden nefret etmesine şaşmamak lazımdı: ben kurtulmuştum, o ise kurtulamamıştı.</p>

  <p class="calibre2">Ve şimdi de, bedeni bebeğini korumak için böylesine bir pozisyonda dururken, son üç ay boyunca aslında hiç bitmediğini fark ettim.</p>

  <p class="calibre2">Benim için dakikalar süren şey, onun içinde büyüyordu. İçinde hem nefret ettiği hem de sevdiği bir şey büyüyordu.</p>

  <p class="calibre2">Kollarımı Victria’ya sardım ve onu kendime doğru çektim. “Bitti,” diye fısıldadım. Oysa asla bitmeyeceğini biliyordum.</p>

  <p class="calibre2">Sımsıkı sarıldığı dizlerini bırakana kadar Victria’nın sol elini kendime çektim. Parmaklarını gevşetirken bana merakla baktı. Eli soğuk ve nemliydi fakat artık titremiyordu. Küçük parmağımı onunkine doladım.</p>

  <p class="calibre2">Küçük parmağını benimkiyle sıkarak, “Bu bir söz,” dedim. “Bu sır ve acı konusunda artık yalnız olmayacağına dair sana söz veriyorum.”</p>

  <p class="calibre2">Parmağı hareketsizdi -bana inanmıyordu. Luthor’un hareketsiz bedenine bakıyordu.</p>

  <p class="calibre2">Sanırım aynı anda aynı şeyi düşündük. Gözlerimiz birleşti. Luthor hareket edemiyordu -aciz durumdaydı. İlk defa bizden aylar önce aldığının birazını geri alma şansına sahiptik.</p>

  <p class="calibre2">Yani yapacaktık.</p>

  <p class="calibre2">Victria kanepede doğruldu. Önce tereddütteydi fakat sonra kasten yavaşça ayağa kalktı. Luthor’un bedeninin üzerinde durdu.</p>

  <p class="calibre2">Ve sonra ona tam midesinden olabildiğince sert bir biçimde tekme attı.</p>

  <p class="calibre2">Luthor, nefessiz kalarak, Oof! Diye bir ses çıkarttı fakat hareket etmedi.</p>

  <p class="calibre2">Victria ona tekrar tekrar tekme attı. Luthor’un gözlerinden yaşlar süzüldü fakat Victria onu kasıklarından tekmelediğinde bile ne karşı çıktı ne de kendini korumak için hareket etti.</p>

  <p class="calibre2">Dizüstü çöktü ve Luthor’un göğsünü yumruklamaya başladı. Soluk soluğa, “Nasıl yapabilirsin?” dedi. “Seni tanıyordum"</p>

  <p class="calibre2">Yanına çömeldim. “Boş ver,” dedim. “Haydi gel.” Onu çekmek için omuzlarına dokundum fakat geriye çekildi -Luthor’dan değil. Yüzünü kollarına kapadı ve hıçkırmaya başladı.</p>

  <p class="calibre2">Onu bu şekilde parçalanırken görmeye dayanamıyordum. Plaster çıktığında, Victria’yı suçlayacaktı. Victria’ya ya da bana hâlâ zarar verebilirdi.</p>

  <p class="calibre2">Luthor’un yüzünün yanında dizüstü çöktüm. Gözleri hâlâ doğrudan yukarıya bakıyordu fakat gözlerinin kıpırtısından burada olduğumu bildiğini anlamıştım.</p>

  <p class="calibre2">Yumuşakça kulağına doğru, “Bir şeyi bilmeni istiyorum,” diye fısıldadım. “Nereden bir silah bulabileceğimi bildiğimi bilmeni istiyorum. Eğer bir silahın ne olduğunu bilmiyorsan, Kayıt Salonundan bak. Babam bir silahın nasıl kıpırdatmadan tutulacağını, tetiği çekerken nasıl nefes verileceğini ve bir hedefi nasıl vuracağımı bana öğretmişti. Yani ilk kurşun durdurmazsa bile bir sonraki seni durduracaktır. On dört yaşındayken babam beni Colorado’da ava götürmüştü ve orada bir geyik öldürmüştüm. Bunu yapmasının sebebi bir yaşam almanın ne demek olduğunu bana öğretmekti. Böylece eğer ihtiyacım olursa, tereddüt etmeyecektim. Şimdi sana bunu anlatıyordum. Böylece seni öldürmek konusunda tereddüdüm olmadığını bileceksin.”</p>

  <p class="calibre2">Luthor’un gözleri ileri geri gitti. Dönecek güç bulmaya çalışıyordu -benden öteye veya bana doğru, bilmiyordum.</p>

  <p class="calibre2">Ona doğru eğildim. Böylece teninin kokusunu alabiliyordum. Konuştuğumda, kulağının çevresindeki tüylerin nefesimle nasıl hareket ettiğini görebiliyordum. “Ayrıca seni hemen öldürmeyeceğimi de bilmeni istiyorum fakat öyle olmasını dileyeceksin.”</p>

  <p class="calibre2">Ayağa kalktım ve Victria’ya elimi uzattım. Elimi tuttu fakat kapıya doğru ilerlerken, benden ayrıldı ve Luthor’un yüzüne doğru son bir sert bir tekme savurdu.</p>

  <p class="calibre2">Onu orada yerde, kanlar içinde bıraktık.</p>

  <p class="calibre2">&nbsp;</p>
</body>
</html>
