<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>61. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">61. ÇIRAK</h1>

  <p class="calibre2">Hastane artık güvenli değildi. Biz de geçici revir olarak Kayıt Salonu nu hazırladık. Patlama gerçekleştiğinde asansöre yakın olan Doktor, kolunu askıya almıştı ve yanağında, hemen gözünün altında derin bir yara vardı. Yine de insanlar arasında dolanıyor, hızla haplar ve ilaç plasterleri ve bandajlar veriyordu. Dahası arada bir hastalarına açık yeşil plaster veriyordu. Fark etmemiş gibi davrandım.</p>

  <p class="calibre2">Aslında kendim için de bir tane istiyordum.</p>

  <p class="calibre2">Kit ve hemşireler, Köprü patlamasından kurtulan Gemicileri getirdiler ve onların gelişiyle yeni bir panik dalgası yayıldı. Bandajlar, dikişler ve hepsinin üzerinde de parlak yeşil plasterler.</p>

  <p class="calibre2">O kadar yaralı yoktu.&nbsp; En azından dıştan. İnsanlar yavaş yavaş patlamada yalnızca dokuz kişinin ölmediğini aynı zamanda gezegene inme umutlarımızın da öldüğünü anlamaya başladıkça, gözlerinde bir umutsuzluk belirmeye başlıyordu.</p>

  <p class="calibre2">O gün öğleden sonra, bakım ekipleri Hastane’yi gözden geçirdi. Tam da Amy’nin söylediği gibi asansör-donma katına inen- yok edilmişti. Kablolar bozulmuştu ve asansör boşluğa düşmüştü. Hasarın kapsamı buydu.</p>

  <p class="calibre2">Etraf durulduğunda, toplu arama yaparak herkesin benimle Hastane nin arkasındaki bahçede buluşmasını istedim. Bilge olsaydı, Bekçi Katı’nda genel bir toplantı yapardı fakat Bekçi Katı özellikle de artık harap olmuş olan Köprü’ye yakın olduğu için, insanların aşina oldukları Besleme Katı’ndan uzakta olmayı hiç istemediklerini biliyordum. Salgın Bilgesi’nin heykeli, Çırak tan Bilge’ye geçiş törenlerinde gelenekseldi ve söylemeyi planladığım şey göz önünde bulundurulursa, konuşmayı orada yapmak uygun olacaktı.</p>

  <p class="calibre2">Kayıt Salonu’ndan bahçeye giderken Bartie, “Hey, bekle!” diye bağırdı. Ona cevap vermedim ama daha yavaş adımlarla yürümeye başladım.</p>

  <p class="calibre2">Bartie beni yakaladığında, “Bu doğru mu?” diye sordu. “Kayıt Salonu’ndaki Gemiciler, Köprü’nün harap olduğunu söylüyor.” “Evet,” diye homurdandım.</p>

  <p class="calibre2">Yanımda yürüyebilmek için adımlarını hızlandıran Bartie, “Bunu onlara söyleyecek misin?” diye sordu. “Bence herkese Köprü’ye olanları, artık nasıl buradan ayrılamayacağımızı anlatmalısın.”</p>

  <p class="calibre2">“Vay be Bartie, öyle mi diyorsun?” Sesimdeki alaycılığı bastırmaya çalışmadım. “Ben de güzel bir ara verip bir şeyler yemeyi düşünüyordum; yıldızlar aşkına, belki de Salon a gidip bir video filan izleyebilirdim.”</p>

  <p class="calibre2">Bartie barışçıl bir edayla ellerini kaldırdı ama yüzü öfkeli görünüyordu. “Birisi sana söylemeden asla bir şey yapmıyorsun,” dedi. “Bu sefer farklı davranacağını nereden bilebilirdim ki?” “Sen lanet iki yüzlünün tekisin,” diye haykırdım. “Yanlış yaptıklarımla ilgili o kadar endişelisin ki, neleri doğru yaptığımla ilgili hiçbir fikrin yok.”</p>

  <p class="calibre2">Bartie kızgın bir edayla güldü ve sesinde ona -ve Bilge öldüğünden beri beni yargılayıp duran diğer herkese- katlanmak için çektiğim tüm aşağılama ve hor görmeyi duyabiliyordum. Ve artık bu durumdan bıkmış usanmıştım.</p>

  <p class="calibre2">Bağırarak, “Bilge mi olmak istiyorsun?” dedim. “İyi. Bilge ol. O zaman arkadaşlarını ölürken izlemek nasıl bir şeymiş, öğrenirsin. Sen burada bütün gün lanet olası bir şekilde yatarken ben neler yapıyordum, biliyor musun? Köprüdeydim; patlama olduğunda girişindeydim. Prestyn ve Harlee ve Britt- ne ve diğerleri uzaya uçarken onları izledim. Shelby’nin bir sandalyeye tutunuşunu izledim, bana uzanırken gözlerindeki yaşları gördüm. Ama Motor Odası’nı ve lanet geminin geriye kalanını kurtarabilmek için onun ölmesine izin verdim.” Arkamı dönüp tırabzanlara yürüdüm ve Besleme Katına baktım.</p>

  <p class="calibre2">“Shelby’nin ölmesine izin mi verdin?”</p>

  <p class="calibre2">“Onun kurtulmak için yalvarışını izledim ve gene de kapıyı kapadım.”</p>

  <p class="calibre2">Hayır, hayır, hayır, hayır, hayır.</p>

  <p class="calibre2">Bartie bana bakarak bir an duraksadı. Yürümeye devam etti. Beni yakalamak için hızlandı. “Belki de düşündüğümden daha iyi bir lidersindir.”</p>

  <p class="calibre2">“Defol git başımdan.”</p>

  <p class="calibre2">“Ben burada özür dilemeye çalışıyorum.”</p>

  <p class="calibre2">“Ne için? Neden? Bazı Gemicilerin ölmesine izin verdim diye bir anda daha iyi bir lider mi oldum. Lanet olsun. Bu Bilge’nin mantığı, benimki değil.”</p>

  <p class="calibre2">Bu sefer, bana yetişemeyeceği kadar hızlı yürümeye özen gösterdim.</p>

  <p class="calibre2">Salgın Bilgesi nin heykelinin altında durdum. Katı kollan alaycı bir iyilikle yükseltilmişti ama şimdi hava etkisiyle aşınmış yüzüne bakınca içimde ondan bir parça taşıdığımı merak ettim. Biz iddialara göre genetik olarak aynıyız ama... Acaba aynı kararlan verir miydik? Benim yapmak üzere olduğum şeyi yapar mıydı?</p>

  <p class="calibre2">Sanmıyorum.</p>

  <p class="calibre2">İnsanlar yavaş yavaş gelmeye başladılar. İçlerinden birçoğu -ümitsiz yüzlerindeki korku ve öfkeye bakarak söyleyebilirim ki- söylemek üzere olduğum şeyi zaten biliyordu. Bazıları -birinci seviye Gemicilerin aileleri ve arkadaşları- en yakınımda toplananlar arasındaydı.</p>

  <p class="calibre2">Heykelin yanma yeteri kadar insan toplandığında, onların biraz yukarısında olabilmek için heykelin platformuna çıktım. Bahçe çok kalabalık da olsa insanları teker teker görebiliyordum. Bartie, kalabalığın neredeyse tam ortasında duruyordu. Doc ve Kit, Hastane’nin yanında dumyordu. Amy, gölün yanında diğer herkesten biraz uzakta duruyordu. Üstünde bir ceket vardı ve başına da başlığını geçirmişti ama o olduğunu biliyordum. Bakışımla karşılaşmak için tam zamanında yukarı baktı ve gözlerinde gördüğüm gurur bana konuşacak cesareti verdi.</p>

  <p class="calibre2">Açılışı yapacak başka bir sözcük düşünemediğimden, “Merhaba,” dedim. İnsanların beni daha iyi duymaya çalıştıklarını fark ettiğimde sesimi yükselterek, “Korkunç haberlerim var,” dedim. Bağırmak yerine wi-com’umu açtım -artık normal bir sohbet yapıyor gibi konuşabilirdim.</p>

  <p class="calibre2">Sesimi doğrudan kalabalığın kulaklarına veren wi-com’dan, “Korkunç haberlerim var,” diye tekrarladım. “Ama sanırım hepiniz, bahsedeceğim kötü olaylarla ilgili çoktan bir şeyler duymuşsunuzdur.” Kendimi hazırlayarak derin bir nefes aldım. Herkese bakmaya çalışmak yerine tekrar Amy’i aradım. Yalnızca onunla konuşuyormuşum gibi yapmak daha kolay geliyordu. “Köprü bugün patlatıldı. Biz -ben-bunu kimin yaptığını bilmiyoruz ama bu saldırı bilinçli olarak yapıldı. Patlamada Birinci Gemici Shelby de dahil olmak üzere dokuz Gemici öldü.” Artık Amy’e bakmıyordum. “Bu patlama ayrıca Godspeed’i gezegene indirme yetimizi de ortadan kaldırdı.” Duraksadım. Kimse konuşmuyordu. Sessizliğin geminin her bir köşesine hâkim olmasına izin verdim.</p>

  <p class="calibre2">“Lider olduğumda, su sistemini Phydus ile kirletme uygulamasını durdurmuştum. Sizinle birlikte çalışarak, gemideki yaşamlarınızı ilacın etkisi olmadan sürdürmeniz için bir yol bulmaya çalıştım. Centauri-Dünya’nın ulaşabileceğimiz bir yerde olduğunu keşfettiğimde, Godspeed’in misyonunu tamamlamaya ve gemiyi indirmeye çalıştım.”</p>

  <p class="calibre2">Zorlukla yutkunarak kendimi tüm kalabalığa bakmaya zorladım.</p>

  <p class="calibre2">“Ama bu görevi -liderliğimin her alanında olduğu gibi- gerçekleştiremedim.”</p>

  <p class="calibre2">Karşımda şaşkınlık bakışları, öfkeli bakışlar, aklı karışık bakışlar ve soru işareti dolu mırıldanmalar vardı. Ama ağzımı açtığım anda herkes yeniden sustu.</p>

  <p class="calibre2">“Dürüst olacağım: Liderliğimin Phydus kadar güçlü olabileceğini düşünmüştüm. Yanılmış olduğum açıktır. Bilgelik görevini üstlendiğimden beri, gemi karmaşaya sürüklendi. İnsanlar öldü. Sadece bugün gerçekleşen ve dokuz ölüme neden olan bombalama olayıyla değil, benim adıma yapılan ve diğerlerini lideri takip etmeye çağıran cinayetlerle de insanlar öldü. Ve bunun öncesinde de engelleyemediğini intiharlar, yaralanmalar ve daha kötüleri gerçekleşti.”</p>

  <p class="calibre2">Kalabalıktaki insanların birçoğu artık ağlıyordu. Elimde değildi; Amy’e baktım. Dik ve doğru duruyordu, bakışı tereddütsüzdü. Sırtımı doğrulttum ve omuzlarımı geri attım.</p>

  <p class="calibre2">“İşte bu yüzden de,” -derin bir nefes aldım- “şu anda, hepinizin önünde, Godspeed’in liderliği görevimden istifa ediyorum.”</p>

  <p class="calibre2">Sözlerim şaşkın bir sessizlikle karşılandı. Şok olmuş ve nasıl karşılık vereceğini bilemeyen bir edayla bana öylece bakakaldılar. Sessizliğin büyümesine izin verdim. Yavaşça, teker teker herkes dönmeye ve benim bu denli tereddütsüz bir şekilde kime baktığımı araştırmaya başladı.</p>

  <p class="calibre2">Bartie.</p>

  <p class="calibre2">Ama o bir şey söylemeden beni izliyordu.</p>

  <p class="calibre2">Bir süre sonra, herkes hareketsiz kaldığında, “Eğer kimse Godspeed’e liderlik yapmak istemiyorsa, gemiye hizmet vermek için elimden geleni yapmaya devam edeceğim. Hepsi bu.”</p>

  <p class="calibre2">Wi-com bağlantısını kestim ve yürüyerek oradan uzaklaştım.</p>

  <p class="calibre2">&nbsp;</p>
</body>
</html>
