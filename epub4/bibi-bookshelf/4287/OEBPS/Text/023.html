<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>18. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">18. AMY</h1>

  <p class="calibre2">Tavşan tarlası ilk kez dehşeti hissettiğim yerdi. Korku değildi -hayatımda pek çok defa korkmuştum. Hem bu gemide hem de Dünya’da korkmuştum fakat tavşan tarlasındaki kızın gözlerinin içine bakıp, içindeki boşluğu fark edene dek dehşeti tanımamıştım.</p>

  <p class="calibre2">Şimdi Çırak bedeni çeviriyordu. Böylece yüzünü görebilecektik. Bir kez daha tavşan çiftliğindeki kızın boş gözlerini gördüm.</p>

  <p class="calibre2">Kızın yanında dizlerimin üzerine çöktüm. Çırak’ın eli kızın boynundaydı. Doktor’u ve polis kuvvetlerini arıyordu fakat artık çok geçti. Çok çok geç.</p>

  <p class="calibre2">Her ne kadar içimde gitgide iğrenme duygusu yükseliyor olsa da, zihnim detaylan not ediyordu. Kızın kollan genişçe açılmıştı ve bileklerinde derin morluklar vardı. Boğazında parnıak izleri vardı. Eteği çekilmişti. Gözleri irileşmişti ve hiç kırpılmadan metal gökyüzüne bakıyordu. Büyük bir tavşan kızın çıplak ayağını kokladı. Kızın ayak tabanlarında çimen izleri vardı ve dizleri de sanki koşmuş ve birden fazla defa düşmüş gibi çamurluydu.</p>

  <p class="calibre2">Kızın eteğinin ucunu dizlerine doğru çektim. Neredeyse çamuru kapatmıştım ve ardından gözlerini kapattım.</p>

  <p class="calibre2">Çırak, “Bunu kim yapar?” diye sordu.</p>

  <p class="calibre2">İstediğimiz her şeyi yapabiliriz, demişti Luthor.</p>

  <p class="calibre2">Konuşmak için ağzımı açtım fakat hiçbir şey söyleyemedim. Sözcükleri ağzımdan çıkmaya zorladım fakat ağzımdan yalnızca duyulmaz bir korku sesi çıkmıştı.</p>

  <p class="calibre2">Tarlalardan hızla gelen Doktor, “Ne oldu?” diye sordu. Asistanı Kit de onu takip ediyordu.</p>

  <p class="calibre2">Doktor cesedi incelemeye başladı. Yollarında durduğumu biliyordum fakat Kit elini dirseğime koyup, beni çekene dek hareket edemedim. Beni cesetten uzaklaştırdı ve yüzümü duvara döndürdü. Ölümden uzağa...</p>

  <p class="calibre2">Bana bir şey uzatarak, “Burada,” dedi. Minik yeşil bir ilaç plasteri.</p>

  <p class="calibre2">İstemsiz olarak, “Hayır,” dedim. Bu gemide yapılan hiçbir ilaca güvenmiyordum.</p>

  <p class="calibre2">Kit, “Seni sakinleştirecek,” diye ısrar etti.</p>

  <p class="calibre2">“Hayır.”</p>

  <p class="calibre2">Tekrar cesede döndüm. Çırak ve Doktor kızın yanına çömelmişlerdi. Israrlı bir ses tonuyla konuşuyorlardı. Tartışıyorlardı.</p>

  <p class="calibre2">“Çırak!” Tarlanın diğer tarafından bir ses haykırdı. Kadın Gemicilerden -tertemiz kesilmiş saçlarıyla uzun ve ince birinin bize doğru koştuğunu gördüm.</p>

  <p class="calibre2">Çırak ayağa kalktı. “Marae, geldiğin için teşekkür ederim.”</p>

  <p class="calibre2">Kadın sadece, “Gelmemi söyledin,” dedi.</p>

  <p class="calibre2">Üçü de bana ikinci kez bakmadan cesedin başında duruyorlardı. Marae hızla flopiye tıklarken, Çırak ve Doktor da cesede otopsi yapmaktan bahsediyorlardı. Marae’nin parmakları ekranda dans ediyordu. Kit, Doktor un emriyle bir muayene odası hazırlamak üzere koştu. Yakında başka insanlar gelecekti -her biri buruşuk, koyu renk kıyafetler giyen en üst düzey Gemici giysileri giymiş olan Gemiciler, kurallara uymadan önce hem Çırak hem de Marae’ye danışacaklardı. Biri kaçan tavşanları yakalayacak, diğeri çitleri tamir edecek ve bir diğeri de elektrikli arabayı getirecek ve kızın cesedini yüklemeye başlayacaktı.</p>

  <p class="calibre2">Tüm bu zaman boyunca, kenarda durmuştum. Kızın yüzüne, kapalı gözlerine bakmadan duramıyordum. Nasıl ağladığını ve bunun sebebini nasıl bilmediğini hatırladım.</p>

  <p class="calibre2">Çırak, süratle ve etkin bir biçimde çalışıyordu. Tüm gemideki en genç kişi oydu. Hatta benden de bir yaş daha küçüktü fakat ne zaman bir emir verse, insanlar yerine getirmek için koşuşturuyorlardı. Her ne kadar Çırak’ın Godspeed'in ihtiyacı olan lider olduğundan çok emin olsam da, onun idareyi ele aldığını hiç görmemiştim. Bu şekilde değil. Ve bu da her zaman söylediğim gibi onun tüm gemiyi idare edebileceğini kanıtlasa da, beni ondan daha da fazla ayırıyordu. Onu tanımıyordum. Veya -onu tanıyordum fakat yalnızca bir görünümünü. Nazik ve minik bir köpek gibi bağlanabilen Çırak’ı tanıyordum fakat kendisinden daha yaşlı insanlara emir veren ve anında yerine getirilen emirler veren bu Çırak’ı tanımıyordum. Bu Çırak bana daha fazla yabancı gelemezdi.</p>

  <p class="calibre2">İki Gemici cesedi elektrikli arabaya kaldırırlarken, Doktor, “Otopsi esnasında olabildiğince DNA toplayacağım,” dedi.</p>

  <p class="calibre2">Sanırım bunu kimin yaptığını biliyorum, demek istedim.</p>

  <p class="calibre2">Çırak, “Sence katili tanımlanmasına yetecek kadar bulunabilir mi?” diye sordu. “Sana biyometrik tarayıcı veritabanına giriş izni vereceğim.”</p>

  <p class="calibre2">Doktor arabayı takip etmeye başladı. “Tırnaklarının altında kullanabileceğim bir şey olabilir. Eğer yoksa meni olacağına inanıyorum. Tüm kayıtları işlemek ve bulabilmek birkaç günümüzü alacak.”</p>

  <p class="calibre2">Bu kızla yalnızca bir kez tanıştım fakat sanki onu hepinizden daha iyi tanıyor gibiyim, demek istedim.</p>

  <p class="calibre2">Doktor çıkarken, Çırak Gemicileri bir araya topladı. “Shelby, kızın saldırıya uğradığı bu alanda herhangi bir video görüntüsü var mı diye bir bak. Buck, senden buralardaki tüm Besleyicileri bulmanı ve sorgulamanı istiyorum. Belki de olanları gören birileri olmuştur.”</p>

  <p class="calibre2">Ağzımı açtım. Parçalanıyorum ve beni bir arada tutması için birine ihtiyacım var, demek istedim.</p>

  <p class="calibre2">Fakat ağzımdan hiç ses çıkmadı. Elleri boğazımda hissettim, soluk borumu eziyordu. Kuru kuru yutkundum. O burada değildi. Artık değildi. Kızı öldürmüştü ve gitmişti.</p>

  <p class="calibre2">Yine konuşmaya çalıştım. Konuşmalıydım, konuşmak zorundaydım.</p>

  <p class="calibre2">Fakat yapamıyordum.</p>

  <p class="calibre2">Onun yerine kaçtım.</p>

  <p class="calibre2">Vücudum koşmaktan etkilendi çünkü uzun süredir koşmamıştım. Günlük koşularıma çıkmaya çok korkmuştum fakat şimdi sanki egzersiz yapıyormuş gibi koşuyordum. Sanki vücudumun çevresinde şiddetle esen rüzgârın gücü, parçalanmama engel olmaya yetecekmiş gibi koşuyordum.</p>

  <p class="calibre2">Çiti geçtim, patikadan indim ve soya tarlalarını geçtim. Kayıt Salonuna ve Hastaneye bağlanan anayola geldiğimde, doğrudan Salona gittim. Nedenini bilmiyordum. Bu yerden nefret etmem gerekiyordu. En son Luthor’u burada, Kayıt</p>

  <p class="calibre2">Salonu nda görmüştüm. Fakat şimdi Orion’un benim için bıraktığı ipucunun burada olduğundan her şeyden fazla emindim. Eğer ipucunu bulabilirsem, bir şeyleri tekrar düzeltmenin yolunu da bulabilirdim.</p>

  <p class="calibre2">Salona girdiğimde hâlâ koşuyordum. Duvar flopilerinin önündeki insan gruplarını geçtim ve doğrudan kurgu odasına girdim. Kapıyı öylesine hızlı açtım ki, duvara çarptı. Aradığım kitabın bulunduğu rafa kadar durmadım.</p>

  <p class="calibre2">Ağır kitabı raftan çektim. Soluklanma çabası içinde kesik kesik nefes alıyordum. Ön kapakta bir resim vardı. Bir kız, bir ağaç ve gülümseyen bir kedi. Cildi zamanla yıpranmıştı ve illüstrasyon da solmuştu. Kitabı odanın ortasındaki masaya taşırken kalbim hızla atıyordu. Bir sandalyeye çöktüm ve kitabı metal masaya pat diye bıraktım. Kitabı masaya çarptığımı görse Çırak’ın nasıl dudak bükeceğini düşündüm. O kitaplara değerli, nadide eşyalar gibi yaklaşıyordu ve sanırım öyleydiler de fakat babam eskiden kitap yapraklarının köşelerini kıvırırdı ve kitap parçalanana dek okurdu. Onun yöntemini daha çok seviyorum.</p>

  <p class="calibre2">Kitabı açtım ve başlığını okudum.</p>

  <p class="p"><span class="t10">Alis Harikalar Diyar</span><span class="t10">ı</span><span class="t10">nda</span></p>

  <p class="p"><span class="t10">Lewis Carroll</span></p>

  <p class="p"><span class="t10">Koleksiyon Bask</span><span class="t10">ı</span><span class="t10">s</span><span class="t10">ı</span> <span class="t10">Dipnotlar &amp; Edebiyat Ele</span><span class="t10">ş</span><span class="t10">tirisi © 2022</span></p>

  <p class="calibre2">Bu kitabı daha önce görmüştüm. Bunu değil fakat kopyalarını. Colorado’daki lisemde AP edebiyat dersinde okunması zorunluydu. Son senemde o dersi almayı planlamıştım.</p>

  <p class="calibre2">On birinci sınıfı bitiremeden Dünya’dan ayrılmıştık.</p>

  <p class="calibre2">O ders kitapları okulda yepyeniydi. Bu ise depolandığı odada iklim denetimi olduğu halde uzun zamandır durduğu için parçalanıyordu.</p>

  <p class="calibre2">Kitabı kapattım ve minik bir toz bulutu yükseldi. Eski sayfaların ve mürekkebin köhne kokusunu içime çektiğimde, bir arada tutmaya çalıştığım şey dağılıverdi.</p>

  <p class="calibre2">Kafamı kitabın üzerine koydum. Yüzümü Cheshire Kedisi’nin habisçe gülümsediği resmin üzerine yasladım ve beni boğmakta olan hıçkırıkları serbest bıraktım. Ve en son ne zaman hıçkırarak ağladığımı düşündüm. Eridiğimde, sulu buzun içinde belirdiğimde ve sonra da Luthor kolunu boynuma bastırdığında... Ve ardından yalnızca tavşan çiftliğindeki o kızın nasıl boğulduğunu düşünmeye başladım. Ve birden yeterince nefes alamamaya başladım. Tıpkı o kız gibi...</p>

  <p class="calibre2">Kız yalnız başına ve korku içinde ölmüştü. Ben ölü değildim fakat yine de yalnızdım ve korkuyordum.</p>

  <p class="calibre2">&nbsp;</p>
</body>
</html>
