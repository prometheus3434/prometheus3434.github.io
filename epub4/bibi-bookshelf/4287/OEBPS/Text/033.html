<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>28. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">28. AMY</h1>

  <p class="calibre2">Hastane deki asansöre geldiğimde, elim 3 tuşunun üzerinde durdu fakat son anda onun yerine 4’e bastım. Odamda gizlenmek istemiyordum. Eğer bir sorun varsa, eğer güvenli bir yerde durmam gerekiyorsa... Ailemle olmayı tercih ederdim. Ayrıca, donma katı gemideki en güvenli yerlerden biriydi. Her ne kadar Çırak gemiden Phydus’u temizledikten sonra herkese bu katı anlatmış olsa da, çok azı görmek istemişti ve daha da azının biyometrik tarayıcıda erişimi vardı. Dördüncü katta holü koşarak geçtim ve başparmağımı tarayıcıya dokundurdum. Donma katma asansör açılırken, wi-com’um bipledi.</p>

  <p class="calibre2">Her ne kadar sesi bileğimden gelse de, wi-com’umdan Çırak’ın “YETER!” diye gürlediğini duydum. İletişim cihazını kulağıma götürdüm fakat midemdeki acının inen asansörden ziyade Çırak’ın mesajıyla ilgisi vardı. Biri ölmüştü.</p>

  <p class="calibre2">Başka biri. Önce tavşan tarlalarındaki kız. Şimdi de Şehir’de biri öldürülmüştü.</p>

  <p class="calibre2">Orion’un ipuçlarının ne manaya geldiğini öğrenmeliydim. Yapacağım seçimi ya da beni neye doğru götürmekte olduğunu söylememişti ve bunlar da gemiyi parçalayacak olan ve insanların içinde büyümekte olan öfke, korku ve kızgınlıktan daha kötü olamazdı -özellikle de geminin hareket bile etmediğini öğrendiklerinde...</p>

  <p class="calibre2">Dudağımı ısırarak, düşündüm. Orion bunun olabileceğini biliyordu. Başından beri bunu planlamıştı. Beni donma haznesinden geri çıkarttığı andan beri. Sırrı her neyse, ona şimdi ihtiyacımız olacağını biliyordu.</p>

  <p class="calibre2">Yani ne demeye bana böylesi karmaşık bir ipucu vermişti? Evine git? Bu ne anlama geliyordu? Artık bir evim olmadığının farkında değil'miydi?</p>

  <p class="calibre2">Asansörün kapıları açıldı ve ben de son üç aydır her sabah yaptığım gibi doğrudan donma hazneleri 40 ve 41 ’e doğru ilerledim. Sonra annemi ve babamı çıkarttım ve yere oturdum. Bana cevaplan veremezlerdi fakat gözlerimi onların donmuş yüzlerine odakladım. Belki böylece zihnimi de Orion’un bulmacasına odaklayabilirdim. Sersemlemiş düşüncelerime incelemeye başlamışken, asansör çınladı.</p>

  <p class="calibre2">Kalbim resmen tekledi.</p>

  <p class="calibre2">Birisi geliyordu.</p>

  <p class="calibre2">İlk düşüncem gelen kişinin Çırak olduğuydu fakat hayır. O Şehir deydi.</p>

  <p class="calibre2">İkinci düşüncem annem ve babam oldu. Zıpladım ve hemen onları donma haznelerine geri koydum. Kalbim küt küt çarpıyordu. Asansörün kapıları açıldığında, donma haznelerinin kapıları da kapanmıştı.</p>

  <p class="calibre2">Victria.</p>

  <p class="calibre2">“Ne yapıyorsun burada?” diye homurdandım. Böyle yapmamalıydım -böyle davranmam için hiçbir sebep yoktu- fakat diken üzerindeydim. Victria bana cevap vermeye tenezzül etmedi -bana yumuşakça baktı ve ardından odayı geçerek genetik laboratuvarına doğru yürüdü.</p>

  <p class="calibre2">Kapıya ulaştığında, “Kilitli,” diye seslendim.</p>

  <p class="calibre2">Victria dönmedi bile. Parmağını biyometrik tarayıcının üzerine getirdi ve şifreyi girdi. Ver ardından doğrudan laboratuvara girdi.</p>

  <p class="calibre2">Masadan zıplayarak, “Hey!” dedim. “Bunu nasıl yaptın?”</p>

  <p class="calibre2">Laboratuvar kapısına gittim. Victria, Bilge ve Doktor’un DNA/RNA eşleyicilerini depoladıkları çalışma tezgâhına yaslanmıştı.</p>

  <p class="calibre2">“Şifreyi nereden biliyordun?” diye sordum. “Ve biyometrik tarayıcıyı nasıl geçtin? Bu kapının kilidini yalnızca Çırak, Doktor ve bazı Gemiciler açabiliyor. ”</p>

  <p class="calibre2">“Ve sen.” Bunu suçlar gibi söylemişti. Doğru söylüyordu fakat ona küçümseyen bir cevap verme zahmetine girmedim. Onun yerine açıklamasını bekledim. “Çırak bir aydan daha uzun süre önce vermişti,” diye kabul etti.</p>

  <p class="calibre2">“Öyle mi?”</p>

  <p class="calibre2">Victria sonunda dikkatini bana verdi. “Biliyorsun, Çırak sen gelmeden önce de vardı. Kahretsin, hatta dostları ve bir yaşamı vardı. Tamamen sensiz."</p>

  <p class="calibre2">“Ben... Ben biliyorum.”</p>

  <p class="calibre2">Victria’nin yüzü duygusuzdu fakat duygularını nasıl kontrol ettiği çenesindeki kasın atmasından belliydi.</p>

  <p class="calibre2">“Lütfen gider misin?” dedi fakat bana doğru bakmadı. Orion’un donduğu, gözlerinin dışarı doğru çıktığı ve ellerinin camı kavradığı donma haznesine bakıyordu. Genetik laboratuvarın kapısını kapattım ve ona mahremiyet sağladım.</p>

  <p class="calibre2">Çırak, o ve arkadaş grubunun Kayleigh öldükten sonra koptuklarını söylemişti. Sanırım Victria, gruptaki diğer kız olarak Harley dışında grupta en fazla şey kaybeden kişiydi. Onu görebiliyordum. Zamanının çoğunu bir zamanlar Orion’un bulunduğu Kayıt Salonu’nda geçiren ve kitapları çok seven bir yazardı.</p>

  <p class="calibre2">Benden nefret ediyor olmalıydı. Önce Çırak ve Harley’yi elinden almıştım. Son iki çocukluk arkadaşını... Ve ardından Orion’u elinden almıştım.</p>

  <p class="calibre2">Nedense daha önce kimsenin Orion’u önemsediğini düşünmemiştim. Onunla ilgili anılarım onu en son canlı gördüğüm zamana aitti. Her ne kadar ilk tanıştığımızda onun nazik ve centilmen, cömert ve arkadaş canlısı olduğunu düşünmüş olsam da, hatırlayabildiğim tek şey Orion’un gözlerindeki delice bakışla Çırak’a annem ve babamı ve diğer tüm donmuşları öldürmesine izin vermesi için haykırmasıydı. Fakat elbette Victria bunu asla görmemişti. Onun tek gördüğü, Kaydedici olan dostunun yüzü çarpılmış donmuş vaziyetteki haliydi.</p>

  <p class="calibre2">Ve Çırak’ın tüm gemiyi kilitlediği günde, korkmuş olması gereken bir günde -çünkü hepimiz korkmuştuk- odasına gitme emrini görmezden gelmişti. Onun yerine Orion’a gitmişti.</p>

  <p class="calibre2">O zaman anladım: Çırak in emrine karşı gelmemişti. Ona evine gitmesini söylemişti. Pekâlâ, bazen insanın evi bir insandır.</p>

  <p class="calibre2">Tekrar donma haznelerine döndüm. Victria farkında olmadan bana cevabımı vermişti. Sonunda Orion’un ne demek istediğini anlamıştım. Bana evime gitmemi söylemişti ve ben de gitmiştim. Hem de ne demek istediğini anlamadan...</p>

  <p class="calibre2">Donma haznesi 42’nin kulpuna elimi koydum. Olmam gereken yer burasıydı. Geride kalan tek evim buydu.</p>

  <p class="calibre2">Kapıyı açtım.</p>

  <p class="calibre2">Her sabah annem ve babamla konuşurdum fakat bu defa donma sıvısının ağır kokusu, genzime safra gelmesine neden oldu. Öğürdüm ve bedenim korkunç derecede tatlı sıvının içinde boğulmanın nasıl bir şey olduğunu hatırladı. Nefes alamıyordum ve ardından fazla nefes alabiliyordum. Ve gelen her nefesle beraber, donma sıvısının kokusu da geliyordu ve o koku beni öldürüyordu.</p>

  <p class="calibre2">Sıvının burun deliklerimi nasıl yaktığını ve görüntünün nasıl bulanıklaştığını hatırladım.</p>

  <p class="calibre2">Cam kutunun içinde bir kapak eksikti -Doktor ve Çırak beni boğulmaktan kurtarmak için onu parçalamışlardı.</p>

  <p class="calibre2">O ana geri dönmüştüm. Acı çektiğimi hatırlıyordum fakat canımın acıması yalnızca bir anı olarak kalmıştı ve zamanla azalmıştı. Onun yerine, Çırak’ın derin sakinleştirici sesini ha-tırlıyordum. Çok korkmuştum ve kafam çok karışıktı. Onun sesi beni o terör sisinden çekip almıştı.</p>

  <p class="calibre2">Kendimi zorlayarak donma sonrası uyanmayla ilgili anılarımı düşünmekten vazgeçirdim ve onun yerine donma haznesine odaklandım. Cam soğuktu ve camın inceliği karşısında şaşırdım. Kaçmaya çalışırken, kollarım ve bacaklarımla nasıl da bu camlara bastırmıştım.</p>

  <p class="calibre2">Ellerim durdu.</p>

  <p class="calibre2">Orada -kutunun içindeyken tam kalbimin olması gereken yerde- ikiye katlanmış bir kâğıt parçası duruyordu.</p>

  <p class="calibre2">Kağıdı açarken ellerim titriyordu.</p>

  <p class="calibre2">&nbsp;</p>

  <p class="calibre2"><span class="t9">GODSPEED’DEK</span><span class="t9">İ</span> <span class="t9">ASKER</span><span class="t9">İ</span> <span class="t9">PERSONEL</span></p>

  <p class="p2"><span class="t8">1. Katarzyna Berge</span></p>

  <p class="p2"><span class="t8">4. Lee Hart</span></p>

  <p class="p2"><span class="t8">12. Mark Dixon</span></p>

  <p class="p2"><span class="t8">15. Frederick Krasczinsky</span></p>

  <p class="p2"><span class="t8">19. Brady MacPherson</span></p>

  <p class="p2"><span class="t8">22. Petr Plangariz</span></p>

  <p class="p2"><span class="t8">26. Theo Kennedy</span></p>

  <p class="p2"><span class="t8">29- Thomas Collins</span></p>

  <p class="p2"><span class="t8">30. Ximena Roge</span></p>

  <p class="p2"><span class="t8">33. Alastair Potter</span></p>

  <p class="p2"><span class="t8">34. Aigus Wu</span></p>

  <p class="p2"><span class="t8">38. Jeremy Doyle</span></p>

  <p class="p2"><span class="t8">39. Mariella Davis</span></p>

  <p class="p2"><span class="t8">41. Robert Martin</span></p>

  <p class="p2"><span class="t8">46. Grace Spivey</span></p>

  <p class="p2"><span class="t8">48. Dylan Farley</span></p>

  <p class="p2"><span class="t8">52. Ines Gomez</span></p>

  <p class="p2"><span class="t8">58. Aislinn Keenan</span></p>

  <p class="p2"><span class="t8">63. Emma Bledsoe</span></p>

  <p class="p2"><span class="t8">67. Jagdish Iyer</span></p>

  <p class="p2"><span class="t8">69. Yuko Saitou</span></p>

  <p class="p2"><span class="t8">72. Huang Sun</span></p>

  <p class="p2"><span class="t8">78. Chibueze Kopano</span></p>

  <p class="p2"><span class="t8">81. Mary Douglass</span></p>

  <p class="p2"><span class="t8">94. Naoko Suzuki</span></p>

  <p class="p2"><span class="t8">99. Juliana Robertson</span></p>

  <p class="p2"><span class="t8">100.William Robertson</span></p>

  <p class="calibre2">&nbsp;</p>
</body>
</html>
