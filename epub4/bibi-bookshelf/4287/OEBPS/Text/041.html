<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>36. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">36. AMY</h1>

  <p class="calibre2">Kapı açıldı ve derin bir nefes alıncaya kadar, nefesimi tutmakta olduğumu anlamamıştım. Kendime fazlasıyla güvenmeme rağmen, işe yaramasına inanamıyordum.</p>

  <p class="calibre2">Duvarda on tane göz vardı. Her bölmede bir tane uzay giysisi vardı. Altta ağır botların yanında sarılı halde teller ve tüpler vardı. Giysilerin üzerindeki raflarda başlıklar vardı. Üzer-lerindeki toza rağmen bazıları hâlâ ayna gibi parıldıyorlardı.</p>

  <p class="calibre2">Çırak içeriye koştu ve ellerini en yakındaki uzay giysisinin üzerinde gezdirmeye başladı. Tıpkı boyalı bir kese kâğıdına benziyordu fakat elinden bir ipek gibi kayıyordu. İpek benzeri giysinin ardında, plastik zırhlara benzeyen daha sert parçalar gördüm.</p>

  <p class="calibre2">Çırak döndü ve parıldayan gözlerle, “Bunların nasıl kullanıldığını biliyor musun?” diye sordu.</p>

  <p class="calibre2">“Nereden bileyim?”</p>

  <p class="calibre2">“Sen Güneş-Dünya’dan geldin. Bunlar orada yapılmış.”</p>

  <p class="calibre2">Kısaca ve acı bir biçimde güldüm. “Bu geminin tamamı Güneş-Dünya’da yapılmış fakat bu her şeyi bilmem gerektiği anlamına gelmiyor.”</p>

  <p class="calibre2">“Fakat-”</p>

  <p class="calibre2">“Bir kılavuz var,” dedim. Kalın bir metal-cam ekranı, duvarda asılı duran bir tele bağlıydı. Belki bir zamanlar video talimatnamesi veya etkileşimli kılavuz gibi çalışıyor olabilirdi fakat tel aşınmıştı ve cam da çatlamıştı. Yine de monitörün altında kalın siyah bir kitap vardı. Neyse ki bir kitabı kırmak zordu. Elime aldım ve ilk sayfayı açtım. Üçte ikisi İngilizce bile değildi. İngilizce olan kısım öylesine karmaşıktı ki, gözlerimi kısmak zorunda kaldım. Yine de kitabın sonunda uzay giysilerini kullanmak için adım adım resimli bir kılavuz vardı. Sanırım gemiyi yapanlar, gemidekilerin dilleri evrimleşirse ya da bir şeyler ters giderse, giysilerin kullanılabilmesini istiyor-lardı.</p>

  <p class="calibre2">Kılavuzu Çırak’a verirken, başka bir kitabın üzerinde durmakta olduğunu fark ettim.</p>

  <p class="calibre2">Çırak, “O nedir?” diye sordu fakat altında bulduğum ince kitaptan ziyade kılavuzla daha çok ilgiliydi.</p>

  <p class="calibre2">Yüksek sesle, “Küçük Prens,'" diye başlığını okudum. Öylesine küçük bir kitaptı ki, devasa kılavuz onu tamamen saklamıştı. Bu Orion’dan gelen başka bir ipucu olabilir miydi? Bir sayfanın uçları kıvrılmıştı ve ben de onu açtım. Renkler solmuştu fakat önümdeki çizimin anlamını çözmem yine de mümkündü: yıldızlarla süslenmiş bir kaftan giymiş devasa bir kral, minik bir gezegenin tepesinde oturuyordu.</p>

  <p class="calibre2">Çizimin altında, bir sıra yazı çember içine alınmıştı ve tekrar tekrar çemberin üzeri çizilmişti.</p>

  <p class="calibre2">“Ben, ” diye cevapladı küçük prens, “kimseyi ölümüne mahkûm etmek istemem. ”</p>

  <p class="calibre2">“Pekâlâ, bu kaygı verici,” diye mırıldandım. Yazı bana dün geceki tehdidimi hatırlattı. Belli ki küçük prens asla Luthor gibi birisiyle tanışmamıştı. Çırak’a göz attım. Ona söylemeliydim. Fakat... Şimdi zamanı değildi. Kitabın içinden kayan katlanmış bir kâğıt parçasını kaldırdım. Kâğıdı açarken ellerim titriyordu -kâğıdı elimde hissettim. Kalındı ve kuşe kâğıdına basılmıştı.</p>

  <p class="calibre2">Sone XXX, kaybolan ipucu. Ya da çalman...</p>

  <p class="calibre2">Sayfadaki yazı çizgilerle ve bir notla doluydu. Çırak’a dönerek, “Şuna bak,” dedim.</p>

  <p class="calibre2">Çırak’ın sonraki ipucuna olan ilgisi tamamen kaybolmuştu. Bütün dikkatini uzay giysilerine vermişti. Ona doğru sırıttım. Bir dondurma dükkânından istediği her dondurmayı seçebilecek küçük bir çocuğa benziyordu.</p>

  <p class="calibre2">Dikkatlice kesilmiş sayfayı cebime koydum ve kullanma kılavuzuna döndüm. Uzay giysilerine bakarken, Çırak’ın eski kitaplar ve gizli ipuçlarıyla ilgilenmeyeceği belliydi.</p>

  <p class="calibre2">“İki çeşit giysi tipi var -bir tanesi genişletilmiş ifşa ve biri de orta dereceli ifşa için. Kahverengi olanlar daha küçük ve kullanımı daha kolay fakat yalnızca iki saat veya daha az kullanman gerekir.”</p>

  <p class="calibre2">Çırak, gözlere doğru ilerleyerek, “Bu iyi,” dedi. Bir uzay giysisini aldı ve resimdeki kadar kahverengi değildi. Bronz renkteydi. Odanın hafif ışığında parıldıyordu ve sarstığı zaman tozlar etrafta parıldayarak uçuştu.</p>

  <p class="calibre2">“Orta dereceli giysilerin dış elementler ve tehlikeli sıcaklıklara karşı bir alt tabaka korumaları var,” diye devam ettim. “Ardından dış giysiyi üzerine giyiyorsun. Bu da yalıtım ve daha fazla koruma için. Dış giysi yalnızca geçmeli ve ardından eldivenleri ve botları giyiyorsun. Bu inanümaz derecede basit görünüyor,” dedim. “Bir uzay giysisinin oldukça karmaşık olacağını sanıyordum.”</p>

  <p class="calibre2">Çırak, “Diğerleri, uzun süreli ifşa için olanlar, daha karmaşık görünüyor fakat eğer Orion haklıysa ve problem de ortadaysa, yalnızca kısa süreli ifşa giysisine ihtiyacın olmalı,” dedi. “Biraz yardım?”</p>

  <p class="calibre2">Çoktan kendi giysilerini çıkartmıştı -yerde duruyorlardı ve üzerine bronz alt tabakayı giymişti.</p>

  <p class="calibre2">Ona doğru ilerleyerek, “Oh -hayır. Hayır,” dedim.</p>

  <p class="calibre2">“Ne oldu?” diye sordu.</p>

  <p class="calibre2">“HAYIR. Oraya gitmiyorsun. Kesinlikle olmaz. Sadece resimli bir kılavuzdan nasıl kullanılacağını öğrendiğin eften püften bir giysiyle olmaz. Hayır."</p>

  <p class="calibre2">“Amy, bu-”</p>

  <p class="calibre2">“HAYIR.”</p>

  <p class="calibre2">“Fakat-”</p>

  <p class="calibre2">“Harley’e ne olduğunu hatırlıyor musun? Uzay, Besleme Katı’ndaki bir tarla değil! O. Seni. Öldürür. Ve bu?” îpeksi iç giysiyi parmağımla çimdikledim ve yine tekrar Çırak’ın bedenine yapıştı. “Bu yeterince iyi değil. Üzerine bir giysi takıp, kendini gemiden atamazsın!”</p>

  <p class="calibre2">Çırak şüpheyle bana doğru bakıyordu. Sanki aşırı korumacı annesine kızan bir çocuk gibiydi. Umurumda değil. Ona doğru yaklaştım. “Sen riske atılamayacak kadar önemlisin.” Çırak, “Video,” dedi. Sesi hafif çıkıyordu. “Orion’un ne dediğini anlamanın tek yolu bu.”</p>

  <p class="calibre2">“Orion’un bir deli olduğunu sen söylüyordun.”</p>

  <p class="calibre2">“Evet fakat-”</p>

  <p class="calibre2">“Ayrıca son ipucu muhtemelen kurcalanmıştı. Büyük olasılıkla birisi bu odayı ve bu giysileri bulmamızı istemişti ve-” Çırak, “Fakat Amy,” dedi. “Uzay giysileri!” Çırak, yıldızlara gitmek konusundaki heyecanını gizleyemiyordu -ben de korkumu engelleyemiyordum.</p>

  <p class="calibre2">“Giysiler bir şey değiştirmez!” Fakat yanılıyordum. Her şeyi değiştiriyorlardı. “Gitmeme izin ver,” diye fısıldadım. “Veya başka birisinin gitmesine... Seni riske atamayız.”</p>

  <p class="calibre2">Çırak kaygısızca kocaman gülümsedi. Ben de gerçekten kendimi ateşe doğru giden küçük çocuğunu korumaya çalışan bir anne gibi hissettim. “Etkilendim. Beni gerçekten önemsiyorsun.”</p>

  <p class="calibre2">Ağzım açık kaldı. “Seni sersem. Elbette seni önemsiyorum.”</p>

  <p class="calibre2">Hızla öne doğru eğildi ve beni alnımdan öptü. “O halde giymeme yardımcı ol.”</p>

  <p class="calibre2">Homurdandım -fakat onu durduramıyordum. En azından olabildiğince güvende olmasını sağlayabilirden. İki yarım zırhı aldım. Kendimi şövalyesine zırhını giydiren bir leydi gibi his-sediyordum. Tıpkı Güneş-Dünya’da uzun süre önce izlediğim bir film gibi... Leydi, ona olan aşkını hatırlatmak için şövalyesine bir yadigâr veriyordu -bir eşarp. Benim eşarbım yoktu ve Çırak’a âşık olduğumdan da emin değildim fakat ona zırhı öylesine sert bağladım ki, protesto etmek için homurdandı.</p>

  <p class="calibre2">Kılavuza bakıp duruyordum. Uzaya yalnızca bir dizi bronz uzun paçalı don ve plastik bir muhafaza ile çıkmak doğru görünmüyordu. Uzay giysilerinin yirminci yüzyıldaki kabarık beyaz krema gibi giysilerden beri çok mesafe kaydettiğini biliyordum fakat bu ince giysi yeterli görünmüyordu. Yine de, fırlatılmadan önce Godspeed'de çalışan erkeklerin ve kadınların videolarım izlemiştim ve onların giysileri de aynen böyleydi. Çırak bir seferde botları giydi. Botlar baldırlarının yarısına kadar geliyordu. Botların üzerindeki bir tuşa bastığımda, bacaklarında daralıp kısaldılar. Çırak, odanın ortasına doğru aksayarak yürüdü ve ardından döndü ve onu incelememe izin verdi.</p>

  <p class="calibre2">“Sağlam görünüyor,” diye kabul ettim.</p>

  <p class="calibre2">Çırak, “Geriye yalnızca başlık ve sırt çantası kaldı,” dedi ve başlığa doğru uzandı.</p>

  <p class="calibre2">“Önce bu.” Çırak’ın kollarını takımın askısı boyunca çekmesine yardımcı oldum ve ardından askılar giysinin sert dış parçalarına yapıştı.</p>

  <p class="calibre2">Takımdaki telleri, giysinin omzundaki bağlantı parçalarına taktım. Tüpü başlığın altına takarken, “Bu bir BYDA, Birinci derece Yaşam Destek Alt sistemleri,” dedim. “Temel olarak, yaşamak için gerekli her şey içinde var -oksijen verir, karbon dioksit alır ve basıncı dengeler. ”</p>

  <p class="calibre2">Çırak’ın uzay giysisinin ön kısmındaki kancaya metalle güçlendirilmiş bir kablo taktım. “Ve bu,” dedim. “Bana ve gemiye olan hayat çizgin. Diğer ucunu uzay boşluğu kapağına bağlıyorum. Tablet, sırf bunun için özel bir kanca olduğunu söylüyor.”</p>

  <p class="calibre2">Çırak onayladı. Solgun görünüyordu ve yüzü terden pırıldıyordu.</p>

  <p class="calibre2">O an onu öpmeyi düşündüm. Her ihtimale karşı.</p>

  <p class="calibre2">Onun yerine, başlığını giysisine koydum ve kilitledim. BYDA’nın yalnızca iki modu vardı -açık ve kapalı. Ben de kilidini açtım, açık duruma getirdim ve tekrar kilitledim.</p>

  <p class="calibre2">Yüksek sesle, “Bu saf oksijen,” dedim. “Uzaya çıkmadan önce buna alış.”</p>

  <p class="calibre2">Çırak kafasını salladı fakat üzerinde öylesine çok şey vardı ki, üst kısmı öne arkaya gidip geliyordu. Endişeyle dudağımı ısırdım.</p>

  <p class="calibre2">Çırak, pat pat ve aksayarak beni uzay boşluğu kapağına kadar takip etti. İçeride, onun yaşam halatını yerdeki bir kancaya taktım.</p>

  <p class="calibre2">Çırak’ın başlığına doğru, 'Bana geri gel," diye fısıldadım fakat beni duyup duymadığını bilmiyordum.</p>

  <p class="calibre2">Koridora doğru geri adım attım. Kapak ardımdan kapandı. Kabarcıklı pencereye baktım. Çırak bir elini kaldırdı.</p>

  <p class="calibre2">Yavaşça tuş takımına kodu girdim. Son haneden önce tereddüt ettim. Bunu yapmalı mıydım? Orion’un büyük sırrını bulmak için Çırak’ı tehlikeye atmaya değer miydi?</p>

  <p class="calibre2">Önümdeki kapı kapandı. Kilitlenirken metal sürtme sesi duyuldu. Pencereden, son kez Çırak’a bronz giysisi içinde baktım. İçimde önümdeki duvar kontrollerini parçalamak ve kapağı açılmaktan alıkoymak için oluşan delice isteğe yeniliyordum.</p>

  <p class="calibre2">Fakat çok geçti. Kapak açıldı.</p>

  <p class="calibre2">Ve Çırak gitti.</p>

  <p class="calibre2">&nbsp;</p>
</body>
</html>
