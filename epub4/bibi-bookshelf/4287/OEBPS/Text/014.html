<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>9. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">9. ÇIRAK</h1>

  <p class="calibre2">Bilge’nin kapısı ardımda kapanırken biri, “Çırak?” diye seslendi.</p>

  <p class="calibre2">Çevreye bakınarak, “Neler oluyor?” diye mırıldandım. Bu kata benim dışımda kimsenin gelme yetkisi yoktu.</p>

  <p class="calibre2">Eğitim Merkezi nin kapısında kızıl saçların uçuştuğunu gördüm. Şok olmuş vaziyette öne doğru fırlayarak, “Amy?” diye sordum.</p>

  <p class="calibre2">Gülümsedi. Hafifçe gülümsemişti. Dudaklarının hafif kıvrımı gözlerine ulaşmamıştı bile.</p>

  <p class="calibre2">“Burada olmanı umuyordum,” dedi.</p>

  <p class="calibre2">“Sen -sen buraya nasıl girdin?”</p>

  <p class="calibre2">Benimle beraber Eğitim Merkezinden çıkarak Büyük Oda’ya geldi. Sol elini kaldırdı.</p>

  <p class="calibre2">Bileğine sarılı wi-com’a bakarak, “Doktor sana vermiş!” dedim.</p>

  <p class="calibre2">Amy başını salladı. “Bunun... Bir zamanlar Orion’a ait olduğunu öğrendim. Yani muhtemelen o yüzden Bekçi Katına girebileceğimi düşündüm ve...” Omzunu silkti. “Girdim. Önceden sana wi-com’la ulaşmaya çalıştım fakat sen cevap vermedin. Ya da yanlış mı yaptım?”</p>

  <p class="calibre2">“Hayır. Cevaplamadığım birkaç çağrı oldu.”</p>

  <p class="calibre2">Amy hafifçe omzuma vurdu. “Beni umursamadın, hı?” “İstesem de yapamam,” dedim.</p>

  <p class="calibre2">Yine gülümsedi fakat dudakların kıvrımında yine bir ışık yoktu. Birkaç adım uzaklıktaydık -o Eğitim Merkezi kapısının yanındaydı, ben ise Büyük Odanın ortasındaydım. Aramızdaki sessizlik dokunulur, tuhaf bir şey gibiydi. Gömleğinin altından kolyesini çıkarttı ve parmaklarıyla oynamaya başladı. “Sorun nedir?” diye sordum.</p>

  <p class="calibre2">Birden kolyeyi bıraktı, “Hiçbir şey,” dedi.</p>

  <p class="calibre2">Gözlerimi kıstım ve o anın geçmesini bekledim.</p>

  <p class="calibre2">Sonunda, “Bir süredir seni göremiyorum,” dedi. Eğitim Merkezi nin kapısından çekilmemişti.</p>

  <p class="calibre2">O yüzden ben ona doğru yaklaştım. Bir eli cebindeydi ve sanki cebinden bir şey çıkartacak gibiydi.</p>

  <p class="calibre2">“Şehir’deki bazı problemlerle ilgilenmem gerekti ve ardından... Bekçi Katında işlerim vardı.”</p>

  <p class="calibre2">Boş elini cebinden çıkartan Amy, “Şimdi sorma sırası bende,” dedi. “Sorun nedir? Flopilerdeki o mesajı gördün mü?” Homurdanarak, “Evet,” dedim. “Gemiciler saldırıyı geçirmeyi başardılar fakat...” Omzumu silktim. Kayıtsız görünmeye çalışmama rağmen hareketlerimin keskin olduğunun farkındaydım. “Hasar verildi. Marae ve birinci seviye Gemicilerden polis kuvvetim olarak hizmet etmelerini istedim.” Amy öylesine hararetle, “İyi,” dedi ki, gözlerimi ona diktim. “Yalnızca -sonunda bunu yapıyor olmana sevindim.” Bakışımı fark edince de, “Polisi yani,” diye ekledi.</p>

  <p class="calibre2">“Bir ay önce yapmış olmalıydım,” dedim ve tepkisini bekledim. Sanki bana uzanmak istiyormuş gibi elini çekti fakat uzanmadı. Yavaşça, “Hâlâ bana söylemediğin bir şey var,” dedi.</p>

  <p class="calibre2"><span class="t8">Senin de öyle</span>, diye düşündüm fakat gözlerinin sert bakışlarından onu her ne rahatsız ediyorsa bana söylemeyeceğini anladım. Onun yerine gerçeği açıkladım. Motorlarla ilgili. Ve yalanları. Nasıl hareket etmediğimizi ve nerede olduğumuzu bile bilmediğimizi. Gemideki başka kimseye söylemediklerimi ona anlattım.</p>

  <p class="calibre2">“Ve onlara söyleyemeyiz,” diye de ekledim. “Eğer Besleyiciler öğrenirlerse...”</p>

  <p class="calibre2">Amy dudaklarını ısırdı fakat tartışmadı. Şimdilik.</p>

  <p class="calibre2">Parmaklarımı saçlarımda gezdirdim. Derinlerden cevabıma ulaşmaya çalışıyordum. “Uzun süredir durmuş vaziyetteyiz. Gemi sonsuza dek dayanamaz. Gemi... <span class="t8">Godspeed</span> parçalanıyor.”</p>

  <p class="calibre2">Bunları ona söylediğimde, sonunda gerçeği kavramıştım. Artık daha önce göremediklerimi görebiliyor ve ne anlama geldiklerini biliyordum. Her ne kadar tarlalara gübre ve besin pompalıyor olsak da, yiyecek üretimi azalıyordu. Çoğu Besleyicinin Phydus aldıkları zamanki gibi sıkı çalışmadıkları doğruydu fakat bu üretkenlik eksikliği bile ekinlerin topraktan çıkacak gücü bulamamaları için yeterli bir bahane değildi.</p>

  <p class="calibre2">O sene çok yağmur yağmasının sebebi araştırma mıydı yoksa sulama sisteminin bozulması mıydı? Haftada en az iki kez duvar yiyeceklerinde kullanılan kimyasal olarak elde edilen suni et, beslenme için gerçekten daha iyi bir kaynak mıydı yoksa canlı hayvanlar artık herkesi besleyecek miktarda olmadıkları için Doktor ve bilim insanlarının en iyi çözümü müydü?</p>

  <p class="calibre2">Artık Bilge’nin neden bu kadar... Bu kadar çaresiz olduğunu görmeye başlıyordum.</p>

  <p class="calibre2">Motorun sesini düşündüm. Eğer enerjisi geminin dâhili fonksiyonları için kullanılıyorsa: o vııın ve pıss sesi sağlıklı sesler değildi.</p>

  <p class="calibre2">Konuşmam sona erdiğinde, Amy’nin anlattığım süre boyunca sessiz kaldığını fark ettim.</p>

  <p class="calibre2">Yavaşça, “Amy?” diye sordum.</p>

  <p class="calibre2">Gözlerime baktı.</p>

  <p class="calibre2">“Yani artık... Ailemi uyandırabilir miyim?”</p>

  <p class="calibre2">Hemen, “Ne? Hayır!” dedim.</p>

  <p class="calibre2">“Fakat... Eğer gezegene inmeyeceksek -eğer inebileceğimize dair hiçbir umudumuz da yoksa- o halde neden olmasın?”</p>

  <p class="calibre2">“Hâlâ inebiliriz! Kahretsin, bu problemi çözmem için bana bir şans tanı.”</p>

  <p class="calibre2">“Belki de donmuşlardan biri çözebilir. Donmuş bilim insanları ve mühendisler var, biliyorsun.”</p>

  <p class="calibre2">“Amy -hayır. Hayır. Benim insanlarım bununla başa çıkabilir.”</p>

  <p class="calibre2">Duyamadığım bir şeyler mırıldandı.</p>

  <p class="calibre2">“Ne?” diye ısrar ettim.</p>

  <p class="calibre2">“Şu ana dek bir halt yapamadılar! Kahretsin, Çırak, motorlar ne kadar süredir işe yaramıyor? Sen doğduğundan beri! Belki de on yıllardır -veya daha uzun süredir'."</p>

  <p class="calibre2">“Buna ihtiyacım yok! ” diye gürledim. “Sen de yapma bunu! Bana ne yapacağımı söylemene veya yeterince iyi olmadığımı söylemene gerek yok.”</p>

  <p class="calibre2">“Seni sorgulamıyorum!” Amy sözleri bana sanki fırlatmıştı, “'fek söylediğim, Dünya dan birinin bu problemi çözebileceği!”</p>

  <p class="calibre2">“Sen yalnızca aileni uyandırmamız gerektiğini söylüyorsun!”</p>

  <p class="calibre2">“Bu onlarla ilgili değil!”</p>

  <p class="calibre2">“Sen söz konusu olduğunda daima öyle! Sadece korkmuş küçük bir kız olduğun için aileni uyandıramazsın!”</p>

  <p class="calibre2">Amy öfkeyle bana baktı. Yanakları kızgınlıktan kızarmıştı. “Belki de bu kahrolası gemideki her şeyi yapacak kadar iyi olmadığını kabul etsen, sana gerçekten yardımcı olabilecek insanların hemen elinin altında olduğunu da görürdün!”</p>

  <p class="calibre2">Bu sözleri kızgınlıkla söylediğini biliyordum -yeterince iyi olmadığımı. Fakat sözleri bana acı vermişti. Sanki kalbimin ortasına kızgın bir hançer saplanmıştı. “Problemlerimin yarısının senden kaynaklandığını biliyor musun? Fğer ucubeye göz kulak olmak zorunda kalmasaydım, bir şeyler yapabilirdim!”</p>

  <p class="calibre2">Bu sözler dudaklarımdan çıkar çıkmaz, onları ellerimle tutup yumruklarımla parçalamak istedim.</p>

  <p class="calibre2">Fakat yapamadım.</p>

  <p class="calibre2">Sözler havada asılı kalmıştı.</p>

  <p class="calibre2">Amy ye ucube demiştim. Asla söylememeye yemin ettiğim kelimeyi söylemiştim.</p>

  <p class="calibre2">Ona bu gemide ucube dememiş tek kişiydim.</p>

  <p class="calibre2">Ve şimdi söylemiştim.</p>

  <p class="calibre2">Amy kafasını çevirdi. Sanki sözler yanağına bir yumruk atmıştı. Topukları üzerinde döndü ve hızla Eğitim Merkezi’nin kapısına yöneldi -ve onu benden uzaklaştıracak yerçekimi tüpüne.</p>

  <p class="calibre2">Ardından koşarak, “Amy!” diye haykırdım. Yüzünü benden sakladı, saçları yüzünü örtüyordu ve kapıya gitti. Onu dirseğinden tuttum ve çevirdim. Sırtım Büyük Oda’ya döndürdüm. Elimden kurtuldu fakat en azından artık benden kaçmıyordu.</p>

  <p class="calibre2">Hemen, “Üzgünüm,” dedim. “Öyle demek istemedim. Üzgünüm, üzgünüm, üzgünüm.” Tekrar elimi kaldırdım fakat benden çekindi ve ben de hemen elimi çektim.</p>

  <p class="calibre2">Gözlerime bakmadı.</p>

  <p class="calibre2">Hızla gözlerini kırpıştırarak ve yapay yıldızlara bakarak, “Haklısın,” dedi.</p>

  <p class="calibre2">“Hayır, değilim. Üzgünüm, sen bir ucube değilsin. Değilsin.”</p>

  <p class="calibre2">Kafasını salladı. “O konuda değil. Şey... Korkmam hakkında,” diye fısıldadı.</p>

  <p class="calibre2">Wi-com’unu bileğinde sürekli çevirmeye başladı ve sonunda bileğini kızarttı. Onun daha önce de sessizce düşüncelere daldığını görmüştüm. Daha önce konuşurken birdenbire konuşmadan kopup, birkaç dakika sonra yine bana döndüğünü görmüştüm. Daha önce hep bunun benimle ilgili olduğunu düşünürdüm -ihanetimi hatırlıyordu veya ona söylediğim bir şey aıtık sahip olmadığı geçmişini ona hatırlatıyordu. Şimdi ise başka bir sebebi olduğunu düşünüyordum.</p>

  <p class="calibre2">Hafif bir sesle, “Neyin var?” diye sordum. Sesimdeki kavga tonu yerini endişeye bırakmıştı.</p>

  <p class="calibre2">Soruyu pas geçti.</p>

  <p class="calibre2">“Biri sana zarar mı verdi?” diye sordum. “Seni tehdit mi etti?”</p>

  <p class="calibre2">Ona doğru yaklaştım. Ona uzanıp, ellerini tutmak ve kendime yaklaştırmak istiyordum fakat bir kaya gibi sert görünüyordu.</p>

  <p class="calibre2">&nbsp;</p>
</body>
</html>
