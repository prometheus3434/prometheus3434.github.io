<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>37. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">37. ÇIRAK</h1>

  <p class="calibre2">Kollarım ve bacaklarım, çamurlu bir suda yiirüyormuşum gibi zorlanıyordu. Giysideki her şey boğuktu. Amy, geminin kapısını kapattı. Pencereden endişeli yüzünü görebiliyordum. Yuvarlak camlar yüzünden endişesi daha da abartılı görünüyordu. Kilit, durgun ve neredeyse belli belirsiz bir sesle klik etti. Bununla beraber ses yankılanmıştı.</p>

  <p class="calibre2">Bunun ardından sadece sırtımdaki yaşam destek sisteminin sesiyle yalnız kalmıştım. Yumuşak bir huu-ş-huuu sesi kulaklarımda dönüp duruyordu.</p>

  <p class="calibre2">Arka uzay kapağı açıldı ve evren sanki infilak etti. Kapıdan geri geri fırlatılmıştım. Vücudum uzaya doğru uçarken, kollarım ve bacaklarım acı içinde sarsılıyordu. Hareket beni nefessiz bıraktı. Nefes alamıyordum. Tam paniklemeye başlamışken, soğuk oksijenin başlığımdan aktığını hissettim.</p>

  <p class="calibre2">Beni gemiye bağlayan kordon gerildi ve bedenim aşağı yukarı sallandı. Kollarım ve bacaklarım artık giysinin içinde gerilmiyordu. Yukarıya baktım. Ve evren her yanımı sardı. Sessizlik. Ve yıldızlar. Bir milyon güneş bana doğru uzanıyordu. Işıkları karanlığı delip geçiyordu. Gemi de parıldıyor gibiydi. Gemiye baktım. Orion’un bulacağımı söylediği ne tür devasa bir sır taşıdığım bulmaya çalışıyordum.</p>

  <p class="calibre2">Gemi yumurta şeklindeydi. Köprü kısmından bir burun dışarı doğru çıkmıştı. Kemer şeklindeki çıkıntıyı bal peteği gibi parıldayan cam kaplamıştı. Onun altında da, Besleme Katı olmalıydı. Geminin düzgün dış kısmına baktım. Sadece birkaç dakika önce içeride olmam ve parmaklarımı tozlu perçinler üzerinde gezdirmiş olmam şaşırtıcıydı. Geminin alt kısmında, donma katının başladığı yerde kalın ve koyu renk kabarık bir metal çizgi vardı. Ve önden tıpkı köprünün burnunun daha küçük bir versiyonu gibi keskin uçlu bir kabartı çıkmıştı. Orada da cam vardı -donma katındaki son kilitli kapının arkasında bir gözlemevi olmalıydı. Burada görünmeyen gözlemevi dışında sıra dışı hiçbir şey yoktu. Uzayda arkaya doğru yaslandım, gözlerim boş boş gövdeye doğru bakıyordu -ne tuhaf bir çatlak ya da işaret vardı. Geminin arka kısmındaki iticiler çalışmıyordu fakat ben bunu zaten biliyordum. Orion’un bulmamı istediği büyük sır bu muydu? Geminin çalışmadığı?</p>

  <p class="calibre2">Tüm bunlardan sonra Orion’un büyük sırrının bu olduğunu öğrenmek hayal kırıcıydı. Fakat uzayda nasıl hayal kırıklığına uğrayabilirdim?</p>

  <p class="calibre2">Kollarımı ve bacaklarımı uzattım. Burada onları içinde tutabilecek hiçbir duvar olmadığını biliyordum. Bakışlarımı Godspeed’in ötesine taşıdım ve Orion’un videosunda bana verdiği anlamsız görevi unuttum. Yıldızlara baktım. Uzay kapağından ilk kez gerçek yıldızları gördüğüm zamanı hatırladım. O zamanlar güzel görünüyorlardı fakat şimdi onları buradan, her yanımı çevrelemişlerken görmek... Güzel kelimesi bu durumda yetersiz kalıyordu. Evrenin bir parçası olarak yıldızları görüyordum ve hayatımı duvarların ardında geçirmiş biri olarak, birdenbire şaşkınlık ve terör beni sarmaladı. Bu duygular damarlarıma zerk etti ve nemi boğmaya başladı. Kendimi çok önemsiz hissediyordum. Milyonlarca yıldız tarafından çevrelenmiş minik bir zerre gibi...</p>

  <p class="calibre2">Bir milyon güneş.</p>

  <p class="calibre2">Yüzyıllarca ötede Güneş vardı. Çevresinde Güneş-Dünya dönüyordu. Amy’nin geldiği gezegen. Ve bu diğer yıldızlardan biri de Centauri çiftli sistemiydi. Bizi bekleyen yeni gezegenin döndüğü yer.</p>

  <p class="calibre2">Ve işte buradaydık. Ortalarında, yıldız deniziyle çevrelenmiş durumda...Bir milyon güneş.</p>

  <p class="calibre2">Herhangi birinde bir gezegen olabilirdi. Herhangi birinde evimiz olabilirdi.</p>

  <p class="calibre2">Fakat hepsi de uzanılmayacak kadar uzaktaydı.</p>

  <p class="calibre2">Bu düşünce midemi bulandırdı. Başım döndü. Midemde başlayan bu hastalık, görüntümü bulandırdı.</p>

  <p class="calibre2">Yıldızlar artık güneşlere benzemiyorlardı. Gözlere benziyorlardı.</p>

  <p class="calibre2">Gülen gözler. Sonsuza dek uzanamayacağım bir uzaklıkta dans ederek, dalga geçen gözler.</p>

  <p class="calibre2">Onlara vurmaya çalıştım. Kollarım aptal gibiydi.</p>

  <p class="calibre2">Vücudum aptal gibiydi.</p>

  <p class="calibre2">Sonra duydum. Hafif, zar zor duyulan sesi.</p>

  <p class="calibre2">Bup... bup... bup...</p>

  <p class="calibre2">Bir alarm. Doğrudan başlığıma gelen bir alarm.</p>

  <p class="calibre2">Derin bir nefes aldım -veya almaya çalıştım- fakat alamadım. Hava azalmıştı ve her ne kadar burun deliklerim genişlemiş ve ağzım açık olsa da, gözlerimin önünde siyah noktalar uçuşuyordu. Yeterince hava alamıyordum. Sırtımdaki BYDA’da bir sorun vardı -oksijende bir sorun vardı.</p>

  <p class="calibre2">İlk içgüdüm yardım çağırmaktı -eldivenli elimi boynuma götürdüm ve fark etmeden katı başlığa çarptım. Ve elbette wi-com’uma ulaşamadım.</p>

  <p class="calibre2">Gemiyle olan uzaklığım yirmi metreden fazla değildi fakat Godspeed çevremdeki milyonlarca yıldız kadar uzakta gibiydi. Kendimi gemiye doğru çekmeye başladım. Tutuna tutuna ilerliyordum. Kapağın güvenliğine ulaşabilmek için boşlukta yüzüyordum.</p>

  <p class="calibre2">Alarmla beraber kalbimin çarptığını duyabiliyordum.</p>

  <p class="calibre2">Nefes alamama üzerine düşündükçe, daha da fazla nefes almak istiyordum.</p>

  <p class="calibre2">Kordona asıldım ve elim kaydı. Hareketim beni kordondan ayırdı.</p>

  <p class="calibre2">Tüm zamanımı gemiye bakarak geçirmiştim. Aldığımız yola bakmıştım fakat şimdi arkamı görebiliyordum. Geminin karşısını görebiliyordum. Ve o an Godspeed'in neden parıldar gibi göründüğünü anladım. Bunu hiç beklemiyordum. Orion bu sırrı nasıl kendinde tutmuştu? Nasıl bundan kimseye bahsetmemişti? Bu -bu her şeydi- bu-.</p>

  <p class="calibre2">Orada, uzayda asılı duruyordu. Tam önümde.</p>

  <p class="calibre2">Bir gezegen.</p>

  <p class="calibre2">&nbsp;</p>
</body>
</html>
