<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>70. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">70. AMY</h1>

  <p class="calibre2">Çırak’la birlikte kapaktan çıktığımızda, çoktan bir kalabalık oluşmuştu.</p>

  <p class="calibre2">Biri, “Doğru mu?” diye sordu.</p>

  <p class="calibre2">Çırak, “Ne doğru mu?” dedi.</p>

  <p class="calibre2">“Hâlâ gemiden çıkmanın bir yolu var mı?”</p>

  <p class="calibre2">Bartie bana elini uzattı ve kapağın merdivenlerinin son basamağından çıkmama yardım etti.</p>

  <p class="calibre2">“Onlara söylemek zorundaydım,” dedi. “Zaten havuzun ortasındaki devasa kapağı görmemeleri imkânsızdı.”</p>

  <p class="calibre2">Çırak, “Doğru!” diye seslendi.</p>

  <p class="calibre2">Başka birisi, “Hepimizin gitmesi gerekiyor mu?” diye sordu. Bunu kimin sorduğunu görebilmek için etrafa bakındım fakat anlayamadım. Kalabalık bölünmüş gibiydi. Eskiden havuz olan çamur deliğine en yakın olanlar mutluydular. Birbirlerine sarılıyorlar ve Çırak’ın sözlerini mutluluk gözyaşları içinde kutluyorlardı.</p>

  <p class="calibre2">Fakat geride duranlar vardı. Kuşkulu ve endişeli görünüyorlardı ve kaşlarını çatmış, fısıldaşıyorlardı. Buradan bile, birkaç tane açık yeşil plasterli insan görebiliyordum. Bazıları plasterleri ellerinde sıkıyorlar fakat açmıyorlardı. Diğerleri ise çoktan plasterleri kollarına yapıştırmıştı ve gözlerine cam gibi bir bakış yerleşmişti.</p>

  <p class="calibre2">Çırak, “Başka bir toplantı yapacağız,” diye seslendi. “Herkesi birden çağırıyorum.” Wi-com’una bastı ve toplu çağrı yaptı. Tüm 2763 yolcuya derhal bahçeye gelmelerini söyledi.</p>

  <p class="calibre2">Hayır. 2763 değil. Artık değil. Kafamda hesapladım. Victria. Luthor. Tüm üst düzey Gemiciler. İsyanda ölenler. Doktor’un plasterlerle öldürdükleri. Eskiden bana çok benzersiz görünen Godspeed nüfusu şu an çok kırılgan gibiydi.</p>

  <p class="calibre2">Bartie, tereddüt içinde Çırak’a doğru yaklaştı. “Ben... Ben de bir şey söyleyebilir miyim?”</p>

  <p class="calibre2">Çırak, ona küçümseyerek baktı. “Yeni bir isyan mı başlatacaksın?”</p>

  <p class="calibre2">Bartie, “Hayır,” dedi. Çok ciddiydi.</p>

  <p class="calibre2">Çırak bana doğru baktı ve anladım. Onları yalnız bırakmalıydım. İki adam benden uzaklaştı ve sessizce konuşmaya başladılar. Bartie her ne söylüyorsa, Çırak’ın yüzündeki gerginliği görebiliyordum. Sessiz konuşmalarını bitirdiklerinde, beni endişelendiren bir biçimde son olarak ellerini sıktılar.</p>

  <p class="calibre2">Herkesin havuz başında toplanması bana sonsuzluk kadar uzun geldi. İnsanlar yavaş yavaş geliyorlardı -tarlalardan bize doğru geldiklerini görebiliyordum. Saçlarıma dokundum- ne başıma bir şey bağlamıştım ne de üzerimde ceketim vardı fakat umurumda değildi. Artık korkmuyordum. Bugün bir adam vurmuştum ve bir kadının öldüğünü görmüştüm. Ayağımın altındaki mekik de beni buradan uzaklara götürecekti. Benim hakkııudaki fikirlerinin hiçbir önemi yoktu.</p>

  <p class="calibre2">Havuzun başında, duvara en yakın yerde durdum. İnsanlar havuzun alüvyonlu çamurlu kalanlarının çevresine toplanırlarken, bazıları bana doğru yaklaşıyordu. Bazıları hâlâ uzak duruyor ya da küçümseyerek bakıyordu fakat çoğu beni görmezden geliyordu. Bir kız yanlışlıkla koluma değdi.</p>

  <p class="calibre2">“Üzgünüm,” dedi.</p>

  <p class="calibre2">Merakla bakmaktan kendimi alamadım. Ne geriye çekilmişti ne de iğrenmişti. Sanki kirlenmiş gibi kolunu çekmemişti.</p>

  <p class="calibre2">Çırak, havuzun çamurlarında ilerledi ve kapağın yanında durdu. Victria, kimi seveceğimizi seçemeyeceğimizi söylemişti. Hâlâ bunun doğru olup olmadığını bilmiyordum fakat artık bir önemi yoktu çünkü seçim veya değil, kalbim ona aitti.</p>

  <p class="calibre2">Herkes ona bakıyordu -hepimiz havuz başındaydık ve ona tepeden bakıyorduk. Bileklerine kadar çamur içindeydi ve endişeliymiş gibi rahatsızca hareket ediyordu. Buradan bile yüzündeki solgun mor-yeşil morlukları görebiliyordum fakat daha önce onu daha güçlü veya daha asil görmemiştim.</p>

  <p class="calibre2">Çırak, herkesin kendisini net duyabilmesi için wi-com sistemine tıkladı. Önce anlayamadığım bir şeyler mırıldandı ve ardından net ve yüksek sesle konuşmaya başladı.</p>

  <p class="calibre2">“Godspeed'in yüzyıllar süren yolculuğunda pek çok şey kazandık. Fakat bir o kadar şey de kaybettik ve unuttuk. Bu dahil olmak üzere.” Çırak eliyle açık kapağı gösterdi.</p>

  <p class="calibre2">“Ayağımızın altındakinin geminin başka bir katı olduğunu sanıyorduk. Yanılıyorduk. Bir kat değil. Bir kaçış mekiği. Bu kapağın öteki tarafında başka bir köprü var. Tüm kat, Godspeed den ayrılabilir ve bizi Centauri-Dünya’daki yeni evimize götürebilir.”</p>

  <p class="calibre2">Çevreye bakındım -bütün gözler Çırak’ın üzerindeydi.</p>

  <p class="calibre2">Boğazını temizledi ve mekiğin nasıl çalıştığını biraz daha açıkladı. Her ne kadar tereddüt etse de, tehlike olasılığını ve Orion’un uyarılarını da anlattı.</p>

  <p class="calibre2">“Bu ideal değil,” dedi ve ben de kafamı kaldırdım. “Mekiği fırlattığımızda, Godspeed'i geride bırakacağız. Bu geminin eviniz olduğunu biliyorum. Benim de evim fakat Godspeed istikrarlı değil. Hiçbir zaman kalıcı çözüm olması düşünülmemişti. Donma katı büyük değildi ve biz de olabildiğince içini dolduracağız. Yanınıza yalnızca en önemli eşyaları alın. Bazı şeyler geride kalacak.”</p>

  <p class="calibre2">Çırak, Bartie’ye yaklaşması için işaret etti. Çırak havuzun merkezinden bir adım uzaklaştı ve herkes Bartie’ye doğru döndü.</p>

  <p class="calibre2">“Ben de bir şey söylemek istiyorum.” Wi-com’ları kullanamıyordu -hâlâ sadece Çırak kullanabiliyordu- yani Bartie olabildiğince yüksek sesle konuşacaktı. “Çırak’ın söylediği doğru. Bugün mekikteydim, kendi gözlerimle gördüm. Ve geride bir şeyler bırakma kısmı da doğru. Ve...” İyice yutkundu. “Ve geride bırakılacaklardan biri de benim. Godspeed benim evim. Başka bir ev istemiyorum. Burada kalıyorum. Ve eğer siz de burada benimle beraber kalmak isterseniz, başımın üzerinde yeriniz var.”</p>

  <p class="calibre2">Ağzım açık kaldı. Döndüm ve kalabalığın şok olmasını veya şüphe içinde olmasını bekliyordum. Bartie’nin delirdiğini düşüneceklerdi... Fakat çoğu... Öyle değildi. Aynı Fikirde gibiydiler.</p>

  <p class="calibre2">Duvarları istiyorlardı.</p>

  <p class="calibre2">Biri, “Yapabilir miyiz?” diye haykırdı.</p>

  <p class="calibre2">“Güvenli mi?”</p>

  <p class="calibre2">Kendi kendime, “Bu bir intihar,” dedim fakat bunu yüksek sesle dile getirecek kadar güvende hissetmiyordum.</p>

  <p class="calibre2">Çırak havuzu geçti ve birine konuşmak için işaret etti. Genç kadın kafasını salladı ve onunla konuştu. Bartie’ye ve arkasındaki kalabalığa bakıyordu.</p>

  <p class="calibre2">Sonunda Çırak tekrar konuştu. “Bilim insanları, geminin dâhili fonksiyonlarının en az bir nesil daha dayanabileceği konusunda hemfikirler. Eğer biyosfer korunursa ve enerji de muhafaza edilirse sonsuza dek sürebilir.”</p>

  <p class="calibre2">Kalabalık içindeki konuşmalar devam ediyordu. Çırak kolunu kaldırdı ve hepsi hemen sustu.</p>

  <p class="calibre2">“Bu önemli bir karar. Her neye karar verirseniz -geri dönüşü olmayacak. Kalın ya da terk edin- kararınız kalıcı olacak.”</p>

  <p class="calibre2">Derin bir nefes aldı.</p>

  <p class="calibre2">“Fakat seçim size ait.”</p>

  <p class="calibre2">&nbsp;</p>
</body>
</html>
