<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>27. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">27. ÇIRAK</h1>

  <p class="calibre2">“Kalabalık yapmayın! Bize biraz yer açın!” Doktor’un haykırması boşunaydı. Kalabalık daha da bastırıyordu.</p>

  <p class="calibre2">Doktor, Stevy’yi incelerken, yanına diz çöktüm. “Burada olduğun için memnunum,” dedim.</p>

  <p class="calibre2">Doktor, Stevy’nin boynuna dokundu, kafasını salladı ve geriye yaslandı.</p>

  <p class="calibre2">Bartie, “Ne oldu?” diye sordu. Sesinde artık meydan okuma yoktu. Yine eski dostum olmuştu. Eskiden Kayıt Salonu’nun verandasına kadar yarış yaptığım eski dostum... Ve korkmuş-tu. “Ne yaptın?”</p>

  <p class="calibre2">“Ben bir şey yapmadım,” dedim.</p>

  <p class="calibre2">“Wi-com’una bir şey yapmışsın. O da sonunda öldü.” Sesi şimdi daha yüksekti. Artık benim dostum değildi -benim düşmanımdı. “Sana karşı çıkanların sonu bu mu oluyor, Çırak? Ölüyorlar mı?”</p>

  <p class="calibre2">Doktor, “Saçmalama,” dedi. Stevy’nin kolundan yapışkan bir şey çıkarttı. Küçük, solgun ve yeşil bir ilaç plasteri. Gözlerimiz bir an birleşti. Bu bir Phydus plasteriydi -Doktor’un yeni geliştirdiği plasterlerden biri.</p>

  <p class="calibre2">Bartie, “Ne tür bir ilaç plasteri bu?” diye sordu. Arkamızda diğerlerinin bakışlarını hissedebiliyordum. Marae her zamanki etkinliğiyle, Gemicileri çevremizde bariyer olarak organize etmişti ve kalabalığı çoğunlukla önlerinde tutuyordu. Fakat uzun süre dayanamazdı.</p>

  <p class="calibre2">Doktor, Bartie’ye, “Özel bir plaster,” dedi. Bartie’yi ve diğer herkesi unutarak bana, “Biri üzerine bir şeyler yazmış,” diye mırıldandı.</p>

  <p class="calibre2">Plasteri elinde tuttu. Bartie kapmaya çalıştı fakat ondan önce davrandım. Yüksek sesle, “Takip edin,” diye okudum. Koyu siyah mürekkeple, şöyle yazılmıştı: takip edin.</p>

  <p class="calibre2">“Fakat plaster Stevy’yi nasıl öldürmüş?” diye sordum.</p>

  <p class="calibre2">Doktor, “Bu öldürmemiş,” dedi. Stevy’nin giysisinin kolunu çekti ve altındaki plasterleri ortaya çıkarttı. “Bir plaster zararsızdır. Fakat iki tane daha doz aşımı demektir.” Kalan plasterleri Stevy’nin kolundan çekti.</p>

  <p class="calibre2">Kaşlarımı çattım: ilaç plasterlerinin hızlı etkilemesi gerekiyordu fakat bu ilaç plasterlerindeki Phydus konsantrasyonu öylesine güçlüydü ki, sadece üçü bir adamı anında öldiirebiliyordu.</p>

  <p class="calibre2">Yaklaşabilmek için Marae’yi iten Luthor, “O plasterlerde ne yazıyor?” diye haykırdı.</p>

  <p class="calibre2">Doktor, plasterleri bana uzatmaya başladı fakat Bartie uzattığı elleriyle onları kaptı. Birinciyi yüksek sesle okumaya başladı. Böylece tüm kalabalık görebilecekti. “Lideri.” Bana baktı ve gözlerinde gerçek korku vardı. Bunu benim yaptığımı düşünüyordu. “Lideri takip edin. Bu plasterler -Stevy’yi öldüren özel plasterler- bir emir. Bir uyarı. Lideri takip etmek için.”</p>

  <p class="calibre2">Bunların hiçbirinin benim hatam olmadığını açıklayamadan, yani o kelimeleri yazmadığımı veya Stevy’ye plasterleri yapıştırmadığımı açıklayamadan önce Bartie kalabalığa döndü. “İşte liderinizi takip etmezseniz başınıza bunlar gelir.” Bu kelimeleri haykırdı ve Stevy’nin soğuk cesedindeki kullanılmış plasterleri fırlattı.</p>

  <p class="calibre2">Görevi Bartie’den devralan Luthor, “İşte bu olur!” diye feryat etti. Kelimeleri Şehir’de yankılandı. “Eğer lideri takip etmezseniz, bu bedeli ödersiniz! Çırak’ı takip etmezseniz -sizi öldürür!”</p>

  <p class="calibre2">Sıçrayarak, “Bir dakika durun!” diye bağırdım. “Hayır, ben yapmadım! Hayır, ben yapmam!”</p>

  <p class="calibre2">Fakat çok geç kalmıştım. Bartie’nin ve Luthor’un kelimeleri bir zehir gibi yayılıvermişti. İnsanlar, Marae’nin ve diğer Gemicilerin bariyerini aşarlarken gözlerinde beliren korku ve iğrenmeyi görebiliyordum. İlerliyorlar, beni geçiyorlardı. Beni devirip, Doktor’u iterek Stevy’nin cansız bedenini kaldırıyorlardı. Lideri takip edin, diye tezahürat ediyorlardı fakat bu kızgın ve alaycı bir tezahürattı. Benimle dalga geçiyordu.</p>

  <p class="calibre2">Bu bir savaş çığlığıydı.</p>

  <p class="calibre2">Daha fazla insan -kenarda bekleyenler de- haykıran kalabalığa karışıyordu. Stevy’nin bedeni bir başkaldırı sembolü haline gelmişti. Cansız bedeni dolandırılıyor ve yükseğe kaldırılıyordu. İnsanların ellerinde dalga gibi dolanıyordu.</p>

  <p class="calibre2">“Yeter,” dedim.</p>

  <p class="calibre2">“Seni duyamıyorlar.” Doktor’un gözleri ışıl ışıldı fakat yüzü taş gibiydi.</p>

  <p class="calibre2">Wi-com’uma bastım. “YETER!” Gürledim ve bu defa kahrolası gemideki herkes beni duydu.</p>

  <p class="calibre2">“Gemide sokağa çıkma yasağı ilan edildi. Evlerinize gidin. Evlerinizden çıkmayın. Gemiciler bu gece sokağa çıkma yasağını tatbik edecekler. Herkes -herkes- Şehir sokaklarından, işlerinden ayrılsın ve evlerinde dursun.” Eğer Bilge böyle bir emir verseydi, soğuk bir otoriteyle verirdi. Ben öyle değildim. Öylesine kızgındım ki, titriyordum ve kızgınlığın sesimi titretmesine engel olamıyordum. Sonra dikkatimi önümdeki kalabalığa verdim ve her ne kadar bu konuşma gemideki herkes tarafından duyuluyor olsa da, “Ne yaptığınıza bir bakın. Kendinizden birinin bedenine nasıl davrandığınıza bakın. Bu iğrenç. Onu burada bırakın ki, Doktor yıldızlara gönderebilsin.”</p>

  <p class="calibre2">Sessizlik.</p>

  <p class="calibre2">“Gidin şimdi,” dedim ve sesim tıpkı Bilge’nin sesi gibi çıktı.</p>

  <p class="calibre2">Gittiler.</p>

  <p class="calibre2">Söylendiler, sert sert baktılar ve mırıldanarak küfrettiler... Fakat gittiler.</p>

  <p class="calibre2">Marae sessizce yanıma geldi. “Hâlâ senden korkuyorlar,” dedi.</p>

  <p class="calibre2">“Geçmişten korkuyorlar. Hâlâ Bilge’yi hatırlıyorlar.”</p>

  <p class="calibre2">“Bu yeterli. İşe yaradı, öyle değil mi?”</p>

  <p class="calibre2">İşe yarayıp yaramadığını bilmiyordum çünkü şu an onları evlerine göndermek için sesim yeterince otoriterdi fakat kapalı kapıların ardında benim hakkımda ne konuşacaklardı?</p>

  <p class="calibre2">&nbsp;</p>
</body>
</html>
