<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>68. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">68. AMY</h1>

  <p class="calibre2">Ellerim kana bulanmıştı. Tıpkı Victria’nın bedeni gibi hâlâ sıcaktı. Victria’nın açık gözlerini kapamak için hareket ettim ve kanının bir kısmı -ya da benim kanım, hangisi olduğundan emin değildim-yüzüne damladı ve yanağından süzüldü. Gözlerini kapatmadım. Orion’a bakmasına izin verdim.</p>

  <p class="calibre2">Ayağa kalktım. Victria’nın kanı pantolonumdan damlıyordu. Tuniğimin boynunu yukarı çektim ve sol kolumdaki kanayan yaraya baktım. Hemen omzumun altındaydı. Doktor, düşerken silahını ateşlemişti. Kurşun beni sıyırmış ve Victria’yı öldürmüştü.</p>

  <p class="calibre2">Gözlerimi kapattım. Gözümün önündeki görüntüyü bloklamaya çalıştım fakat sadece barut ve kan kokusu alıyordum. Tekrar wi-com’uma bastım. Kit hemen yanıtladı. Nefes nefese, “Kapağı buldum,” dedi. “Kısa sürede orada olurum.” Bana daha yakın duran Bartie’den yeşil plasteri çıkarttım fakat gözlerine ışığın geri dönmesini beklemedim. Victria’nın bedeninden kaçınarak, Çırak’a ulaşmak için genetik laboratuvarını geçtim. Boynundan ilaç plasterini çıkarttığımda, cil-dinde kırmızı bir çizgi kaldı.</p>

  <p class="calibre2">Kafamı Çırak’ın göğsüyle kolu arasındaki yumuşak yere koydum. Kanım gömleğine damlıyordu fakat umurumda değildi. Orada dikildim ve onun kadar duygusuz olmayı umdum. Bunun sebebi hâlâ sisteminde dolanmakta olan Phydus olsa bile bunu istedim.</p>

  <p class="calibre2">Kollarının yükselip, beni sarmaladıklarını hissettiğimde dağıldım. Göğsünde şiddetlice, yüksek sesle ve kontrol edilemez biçimde hıçkırmaya başladım. Nefessiz kalmıştım fakat yine de yeterli değildi.</p>

  <p class="calibre2">“Lanet olsun, ne oldu?!” Kit, kapı girişinde haykırıyordu. Gözleri irileşmişti ve şok olmuş gibiydi. Bartie’ye, bize, Doktor’a ve en sonunda da Victria’ya baktı.</p>

  <p class="calibre2">Pantolonunu lekeleyen kana aldırmadan, Victria’nın yanında diz çöktü.</p>

  <p class="calibre2">“Çok geç,” dedim.</p>

  <p class="calibre2">Gözleri odada dolandı ve başlangıçta herhangi bir faydası olamayacağını çünkü çok şaşırdığını sandım. Sonradan olanları ve yapılması gerekenleri değerlendirdiğini fark ettim. Victria’nın gözlerini kapattı. İnsanların cesetleri uyuyan insanlara benzettiklerini duymuştum. Fakat Victria öyle görünmüyordu. Gözleri Orion’dayken huzurlu ve dingin görünüyordu fakat kapandıklarında gerçekten de ölü görünüyordu.</p>

  <p class="calibre2">Kit, cebine uzandı ve bana iki tane açık sarı plaster uzattı. “Phydus için antidotlar,” dedi ve hemen Doktor’a doğru gitti.</p>

  <p class="calibre2">“Ona verme,” diye uyardım. Kit karşı çıkmak için ağzını açtı fakat bakışımı gördüğünde kafasıyla onayladı.</p>

  <p class="calibre2">Endişeli bir sesle, “Belki de Phydus’ta kalması onun için en iyisidir,” dedi. “Çok acı çekiyor olmalı ve Phydus onu duygusuzlaştıracaktır. ”Soğuk ve sert bir sesle, “Çektiği acı umurumda değil,” dedim. “Plaster üzerinde kalsın.”</p>

  <p class="calibre2">Kit elini Doktor’un yarasına götürdü ve gözlerime baktı. Sonunda ne demek istediğimi anlayarak, yavaşça kafasını salladı. Doktor’un pantolonunu kesti ve yarayı incelemek için eğildi. Tam da nişan aldığım yerdi, dizinin hemen altı. Kurşun deliğinden kan akıyordu.</p>

  <p class="calibre2">San plasterleri açtım ve acıyla irkildiğini görene dek Çırak’ın cildine sürttüm. Gözlerini kırptı ve gözleri odaklandı.</p>

  <p class="calibre2">“Geri geldin mi?” diye fısıldadım.</p>

  <p class="calibre2">Kafasını salladı. Yüzünde ümitsiz bir ifade vardı. Gözleri Victria’nın bedeninde takılı kaldı..Ne kadarını gördüğünü ve Phydus plasterinin etkisindeyken ne kadarını anladığını merak ettim.</p>

  <p class="calibre2">Gözleri Doktor’dan bana doğru dönerek, “Onu sen vurdun,” dedi.</p>

  <p class="calibre2">Ben vurmuştum. Ve eğer yapmasaydın! -belki o da tabancasını ateşlemeyecekti. Belki Victria hâlâ hayatta olacaktı.</p>

  <p class="calibre2">Kendimi de ikna edebilmek için, “Onu vurmak zorundaydım,” dedim.</p>

  <p class="calibre2">Yine kafasıyla onayladı. Benden şüphelenip şüphelenmediğini bilmiyordum. Victria’nın ölümünden beni sorumlu tutuyor muydu?</p>

  <p class="calibre2">Sonunda kafasını koluma doğru çevirerek, “Ne kadar kötü?” diye sordu.</p>

  <p class="calibre2">Doktor’un yarasına köpük sıkmakta olan Kit, “Sen de mi yaralandın?” dedi. Köpük, yarayı dezenfekte ederken, baloncuklar çıkıp pembeye dönüyordu. Kit, Doktor’un bacağına büyük bir bandaj sarmaya başladı.</p>

  <p class="calibre2">“İyi olacağım,” dedim.</p>

  <p class="calibre2">Çırak, “Vuruldu,” dedi. “Kolundan.”</p>

  <p class="calibre2">Diğer sarı plasteri elimden aldı ve Bartie’ye doğru ilerledi. İlaç bedeninden giderken Bartie’nin gözleri Victria’dan ayrılmıyordu. Phydus bedeninden tamamen ayrıldığında, bir şeyler söylemeye çalıştı fakat kelimeler boğazında tıkanıyor gibiydi. Victria’ya doğru ilerledi fakat Çırak onu yakaladı ve ikisi de orada dikildiler. Kollarını birbirlerine dolamışlar, son çocukluk arkadaşlarının ölümü karşısında aralarındaki rekabeti unutmuşlardı.</p>

  <p class="calibre2">Kit, “İşte,” dedi.</p>

  <p class="calibre2">Sıçradım, şaşırmıştım. Doktor la işinin bittiğini anlamamıştım. Kit, tuniğimin kolunu kesti ve dezenfekte köpüğüyle yaramı temizledi.</p>

  <p class="calibre2">Çırak ve Bartie birbirlerinden uzaklaşırlarken, Çırak, “Kötü mü?” diye sordu.</p>

  <p class="calibre2">Kit, açık mor renkli bir plaster açtı.</p>

  <p class="calibre2">Hemen, “Hayır,” dedim.</p>

  <p class="calibre2">“Ağrı için.”</p>

  <p class="calibre2">“Plaster yok.”</p>

  <p class="calibre2">Omzunu silkti ve kolumu bandajlamaya başladı. Kanama durmamıştı fakat yavaşlamıştı. Muhtemelen dikişe bile ihtiyacım olmayacaktı. Kurşunu tüm gücüyle yiyen Victria olmuştu.</p>

  <p class="calibre2">Çırak, Bartie’ye, “Haydi gel,” dedi.</p>

  <p class="calibre2">“Nereye gidiyorsun?” diye sordum. Bartie, “Victria’yı yıldızlara göndereceğiz,” dedi.</p>

  <p class="calibre2">“Yardım etmeme izin verin.” Kit bandajı sıkıca koluma sardı ve ben de acıyla inledim. Bartie, Victria’yı omuzlarından tutmuştu ve Çırak da ayaklarını tutmak üzere eğildi. “Bunu yalnız yapabiliriz, Amy.” Çırak’ın sesi nazikti ve gözleri de anlamam için yalvarıyordu. Bartie ve Çırak’ın birlikte veda etmeleri gerekiyordu. Orion donmadan ve Victria da ona- olan aşkından boğulmadan önceki haliyle onu hatırlamaya ihtiyaçları vardı. Ben uyandırılmadan önce...</p>

  <p class="calibre2">İki adam sessizce arkadaşlarının bedenini kapıdan çıkarttılar ve kapaktan geçirdiler. Geride yalnızca kan lekeleri kalmıştı.</p>

  <p class="calibre2">&nbsp;</p>
</body>
</html>
