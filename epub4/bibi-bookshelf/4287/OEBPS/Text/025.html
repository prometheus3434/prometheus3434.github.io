<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>20. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">20. AMY</h1>

  <p class="calibre2">“Kim alır ki?” diye sordum. “Harley’ye yakın birisi mi?” “Pek arkadaşı yoktu. Ben -Bartie, Victria.”</p>

  <p class="calibre2">“Onlardan biri?”</p>

  <p class="calibre2">Çırak kafasını salladı. Ona inanıyordum -Bartie, bir resim çalamayacak kadar ciddiydi ve Victria şüpheli olabilirdi fakat Harley’nin odasından çaldığı çizime bakılırsa, Kayleigh’in değil de Orion’un bir resmini alabilirdi. “Ve Doktor’un almayacağını da biliyorum.”</p>

  <p class="calibre2">Somurttum. Hayır, Doktor almazdı.</p>

  <p class="calibre2">“Eğer...”</p>

  <p class="calibre2">“Evet?” diye sordum.</p>

  <p class="calibre2">“Harley’nin ebeveynleri...”</p>

  <p class="calibre2">Neden bilmem ama bu sözler beni şaşırttı. Harley’nin ebeveynleri olduğunu hiç düşünmemiştim. O sadece... Vardı. Her ne kadar Koğuş’ta yaşayanların özellikle Besleyicilerden ayrı tutulduklarını biliyor olsam da, Hastane ve yıldızlar dışında Harley hakkında bir şeyler olabileceğini hiç düşünmemiştim. Çırak, “Haydi,” dedi. “Bir deneyelim.”</p>

  <p class="calibre2">Godspeed'de geçirdiğim tüm zaman boyunca, geminin her yerini dolaştığımdan emin değildim. Defalarca koşmuştum -veya en azından Phydus kaldırılmadan önce- fakat hiç yüriimemiştim.</p>

  <p class="calibre2">Tavşan tarlalarına giderken kullandığımız patikada ilerlemeye başladık. Yol ayrımına geldiğimizde, devam edip tarlalara gideceğimize sola döndük. Geriye doğru baktım -çit ona-rılmıştı ve tüm alan hiç bozulmamış gibi görünüyordu. Bir çift tavşan görebiliyordum. Tembel tembel çevrede zıplayıp, yalnızca birkaç saat önce sahiplerinin öldüğü yeri kokluyorlardı.</p>

  <p class="calibre2">Çaresizce zihnimdeki tavşan kızın ölümünü başka bir görüntüyle değiştirmek için, “Bana resimden bahset,” dedim.</p>

  <p class="calibre2">Çırak, “Gerçekten çok iyi bir resim,” dedi. “Fakat bilmiyorum... Sanırım tuhaf. Genellikle Harley gerçek hayattan bir şeyler çizerdi fakat bu... Farklı. Ölmeden önce Kayleigh’in resmi.”</p>

  <p class="calibre2">Nedense Harley’nin Kayleigh’in ölümüyle ilgili yaptığı resmin tuhaf olması beni şaşırtmamıştı -sonuçta yaptığı diğer tek gerçeküstü resim kendi resmiydi.</p>

  <p class="calibre2">“Kayleigh’in ölümü hepimizi şaşırtmıştı. Ben aramızdan hep Harley’nin...”</p>

  <p class="calibre2">“Harley’nin mi kendini öldüreceğini düşünürdün?” diye sordum.</p>

  <p class="calibre2">“Birkaç kez teşebbüs etmişti. Bir kez Kayleigh’den önce. Sonra iki defa. Üç defa,” diye ekledi.</p>

  <p class="calibre2">Üçüncü teşebbüsünü unutmuştu. Gerçekten başarılı olanı.</p>

  <p class="calibre2">Çırak, “Kayleigh öldükten hemen sonra,” dedi. “Harley resme başlamıştı. Demek istiyorum ki, hemen sonra... Onun cesedini bulduğumuz gün tuvalde çizim yapmaya başladı.</p>

  <p class="calibre2">Bütün gece boyunca resim yaptı. Sonunda Doktor ona ilaç plasteri verdi. Harley uykuya dalar dalmaz, elinden boyalı fırçayı almıştım. Parmak uçları fırçayı tutmaktan içe doğru çökmüştü.” Çırak’ın sesi hafifledi.</p>

  <p class="calibre2">Biz geçerken yeni yumurtadan çıkmış kabarık sarı civcivler göründü. Tam tepemizdeki güneş lambası parlaktı ve tozlu patikada gölgelerimizi yok ediyordu. Şehir yeterince ilerideydi ve insanların aceleyle hareket ettiklerini görsem de, yüzlerini seçemiyordum. Kayıt Salonu ve Hastane de yeterince geride kalmıştı ve oradakilerin bakışlarını artık hissetmiyordum. Başlığımı ceketin içine soktum ve saçımdaki kumaş parçasını çözdüm. Saç derim soğuk havanın temasının tadını çıkarttı.</p>

  <p class="calibre2">İşte burada, geminin ufacık bir bölümünde yanımda yalnızca Çırak varken korkmuyordum.</p>

  <p class="calibre2">Çırak patika boyunca ağır adımlarla yürüyordu. Gözleri yere bakıyordu ve yüzü endişeli görünüyordu. Sessizliğin ve sırların insanı nasıl içten içe yediğini biliyordum.</p>

  <p class="calibre2">Dirseğine dokundum ve şaşkınca durdu. “Bana Kayleigh’in nasıl öldüğünü anlat,” dedim.</p>

  <p class="calibre2">&nbsp;</p>
</body>
</html>
