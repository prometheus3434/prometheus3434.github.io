<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>7. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">7. ÇIRAK</h1>

  <p class="calibre2">Kapı kilitli. Tam bıraktığım gibi.</p>

  <p class="calibre2">Sonra -her şeyden sonra- sonra Orion donmuştu ve Amy gerçeği buldu ve Bilge öldü ve Ben ölürken onu izledim...</p>

  <p class="calibre2">Onu ölürken izledim.</p>

  <p class="calibre2">Tüm bunlardan sonra, tekrar Bekçi Katına geri geldim. Boş, içi bomboş Bekçi Katı. Ve Bilge’nin odasına girdim. Onun alkol zulasını buldum ve iki gün boyunca sarhoş kaldım. Ardından iki gün de sürekli kustum ve ardından odasını tekrar kilitledim. Burası kilidi olan birkaç odadan biriydi.</p>

  <p class="calibre2">Önüne bir masa çektim.</p>

  <p class="calibre2">Şimdi o masayı önümden öylesine güçle itiyordum ki, yana doğru kaydı ve zemine düştü.</p>

  <p class="calibre2">Eskiden Bekçi Katı çok büyük görünüyordu. Öylesine büyük ki, bir kerede gemideki herkesi içine toplayıp, tavandaki yıldız denilen lambalara nefesleri kesilerek bakarlarken onlara yalan söylemek mümkündü.</p>

  <p class="calibre2">Bilge ve ben varken, bu yer bana devasa görünüyordu. Aramızdaki mesafeyi boşluk ve sessizlik dolduruyordu. Şimdi yalnızca ben vardım ve Bekçi Katı klostrofobi derecesinde küçük gibiydi.</p>

  <p class="calibre2">Wi-com’um bipledi. Susturmak için üzerinde parmağımı dolaştırdım.</p>

  <p class="calibre2">Ve kendi kendime bunu tartışamadan, yürüyüp uzaklaşıp odasına daha sonra gireceğim sözünü veremeden Bilge’nin kapısının kilidini açtım.</p>

  <p class="calibre2">İçeriye girerken toz parçacıkları havada dönmeye başladı. Derin bir nefes aldım, Bilge’nin misk kokulu sabununun kokusunu almayı bekliyordum fakat onun yerine burnuma küf kokusu geldi. Ayaklarım yere yapışmıştı. Kapının yanında kapağı açık ve yere dökülmüş bir alkol şişesi vardı. Sakız gibi kuruyarak yapışmıştı. Bu izi Bilge’nin odasında ben bırakmıştım.</p>

  <p class="calibre2">Oda dağınık ve karışıktı fakat Bilge odasını böyle tutardı. Yatak yapılmamıştı, battaniyeler ayakucunda duruyordu. Altındaki yatak giysi yığınlarından oluşuyordu. İçinde hâlâ birkaç kırıntı olan kirli bir tabak, komodinin ucunda tehlikeli bir biçimde duruyordu.</p>

  <p class="calibre2">Birinin odasına izinsiz girmiş gibi hissediyordum. Sanki Bilge’nin şahsi alanına izinsiz girmiştim fakat kendime şunu hatırlatmak zorundaydım: teknik olarak artık Bilge <span class="t8">bendim</span> ve burası ölü bir adamdan ziyade benim odamdı.</p>

  <p class="calibre2">Masada bir motor modelinin dağınık parçaları vardı. Küçük reçine nükleer reaktör çekirdeğini elime aldım ve yüzeyindeki tozu dikkatlice sildim. Bu kahrolası şeyi ilk gördüğümde, Bilge onu benden gizliyordu. Motor modelini elimde tarttım. Bilge o zamanlar bile bir şeylerin yanlış olduğunu biliyordu, Eğer en başından bana gerçeği söylemiş olsaydı, belki de motorun problemlerini çözmek için birlikte çalışabilirdik. Eğer herkes kahrolası bir dürüstlük içinde olsaydı, şimdi muhtemelen Centauri-Dünya’da idik!</p>

  <p class="calibre2">Motor modelini odaya fırlattım. Bilge’nin yatağına çarptı ve kırılan reçine yastığına dağıldı. Hâlâ yastığın kafasını koyduğu kısmı çöküktü.</p>

  <p class="calibre2">Lanet olsun.</p>

  <p class="calibre2">Ellerimi yüzümde dolandırdım.</p>

  <p class="calibre2">Lanet olsun.</p>

  <p class="calibre2">Flopi ağındaki hack’lenmiş mesajla ve Marae’nin benim polis gücümü oluşturmam için can atmasıyla birlikte en zor gerçeği zihnimden uzaklaştırmıştım.</p>

  <p class="calibre2">Hiçbir yere gitmiyorduk.</p>

  <p class="calibre2"><span class="t8">Durmu</span><span class="t8">ş</span><span class="t8">tuk.</span></p>

  <p class="calibre2">Bilge’nin yatağındaki kırık motor parçalarına bakarken, bir şeyin farkına vardım. Geminin geriye kalanına söylemeyecektim. Söylemeyecektim. Bilge’nin <span class="t8">Godspeed</span>'de dokuduğu yalanlara karışacağımı asla düşünmemiştim... Fakat onlara söyleyemezdim. Onlara yalnızca yavaş gitmediğimizi söyleyemezdim. Durmuştuk. Eğer yalnızca Phydus’u ellerinden almak flopi ağında bir isyan sızıntısına neden oluyorsa, onlara hiçbir yere gitmediğimizi söylersem mutlaka bu gemiyi parçalarlardı. Metalleri dilleriyle sökerler ve uzayın karanlığı tarafından yutulmaya razı olurlardı.</p>

  <p class="calibre2">Tıpkı Harley gibi.</p>

  <p class="calibre2">Parmaklarımı saçlarımda gezdirdim ve saç uçlarımla oynadım. Burada ne yapıyordum? Bilge durduğumuzdan şüphelenmiş olabilirdi fakat bu durum motoru canlandırma sırrını yatak odasına saklamak gibi değildi.</p>

  <p class="calibre2">Bilge’nin masasındaki bir flopi yanıp söndü. Parlak beyaz kelimeler karanlığa gömüldü. Flopi bipledi ve kendini baştan başlattı. Bir süre sonra, başlangıç ekranı yine normalleşmişti. Marae ve Birinci seviye Gemiciler her ne yaptılarsa işe yaramıştı ve hacker’ın mesajı ekrandan silinmişti.</p>

  <p class="calibre2">Wi-com’um yine bipledi.</p>

  <p class="calibre2">Cevap verecekken, bir şey fark ettim -başka bir kapı. Sol kulağımdaki biplemeyi sessize aldım ve Bilge’nin kirli çamaşır yığınlarının üzerinden geçerek, kapıya doğru ilerledim. Burada neden bir kapı daha vardı? Banyoya açılan bir kapı vardı elbette fakat bunu daha önce hiç fark etmemiştim -yalnızca iki kez Bilge’nin odasına girmiştim ve her iki seferde de başka bir şeyi bulmaya odaklanmıştım: bir defasında motor modelini ve diğerinde de alkolü.</p>

  <p class="calibre2">Zeminde bir çizgi vardı. Bilge bu kapıyı sık sık kullanmıştı. Eski model kapı tokmağına uzanırken, ellerim titriyordu -kulp metaldi, Güneş-Dünya'dan gelmişti. Dönmüyordu fakat çekince kapı yine de açıldı. Merakla içeriye baktım.</p>

  <p class="calibre2">Bir gömme dolap.</p>

  <p class="calibre2">Gemide pek gömme dolap yoktu. Çoğu yatak odasında onun yerine gardıroplar vardı fakat burada daha fazlasını görmeyi umduğumu kabul etmeliydim. Hayal kırıklığına uğramış vaziyette dönerken, gözüme bir şey takıldı. Gardırobun zeminindeki en üst kutudan bir bez parçası çıkmıştı. Yeşilimsi mavi renkte tuhaf bir bezdi ve bu rengi çok derinlerden hatırlıyordum.</p>

  <p class="calibre2">Nefes aldım ve vermeyi unuttum. Uzanıp, bez parçasını çektiğimde ellerim uyuşmuştu. Bekçi Katı’na ilk geldiğimde, yanımda getirdiğim şeylerden biri de bir battaniyeydi. Ufak, lekeli ve eski püskü bir battaniye. Yeşilimsi mavi renkte.</p>

  <p class="calibre2">Bıı battaniye sahip olduğum en eski şeydi. O zamanlar bunun ailemden geldiğini sanıyordum. Çırak olduğum için onların kim olduğunu öğrenmeme asla izin yoktu çünkü aksi takdirde onlara karşı önyargılı olurdum ya da en azından Bilge bana böyle söylemişti. Aslında ben bir klondum. Doğmamıştım, üretilmiştim.</p>

  <p class="calibre2">On iki yaşıma kadar Bilge bir aileden diğerine geçmemi sağlamıştı -çobanlarla altı ay, kasaplarla altı ay, soya çiftçileriyle altı ay.</p>

  <p class="calibre2">Tüm bu taşınmalar esnasında hangi aileye ait olduğumu asla bilmedim.</p>

  <p class="calibre2">Fakat battaniye benimdi.</p>

  <p class="calibre2">En eski anım ise yine taşınmam gerektiği bana söylendiğinde bu battaniyenin altına saklanmış olmamdı. Hangi aileyle birlikte olduğumu ve hangisine taşınmakta olduğumu bilmiyordum fakat battaniyenin altına sindiğimi ve belki de küçük bir bebekken beni bu battaniyeye sarıp, bana sarılan kişinin annem -gerçek annem- olduğunu düşünüyordum.</p>

  <p class="calibre2">Bekçi Katındaki birkaç günden sonra Bilge ile kavga etmiştik ve benim imkânsız bir çocuk okluğumu söylemişti, şımartılmış bir çocuk. Derhal odama dönmüştüm ve duvarları yumruklamıştım. Raflarımdaki her şeyi yere fırlatmıştım -ve ardından battaniyemi görmüştüm. Bir bebek olmanın simgesi.</p>

  <p class="calibre2">Onu ikiye ayırmaya çalışmıştım fakat yapamamıştım. Ben de çöpe atmıştım.</p>

  <p class="calibre2">Ve bir şekilde, Bilge bana ait bu parçayı saklamıştı. Yıllarca tutmuştu. Battaniyeyi yüzüme bastırdım ve Bilge’nin olduğu ve olmadığı her şeyi düşündüm.</p>

  <p class="calibre2">Dolaptan sarkan tek şey ağır bir kaftandı. Bilge’nin yalnızca önemli etkinliklerde giydiği merasim kaftanı. Battaniyeyi tekrar kutuya koydum ve kaftana uzandım. Beklediğimden çok daha ağırdı. Kesinlikle yündü -Bilge bana kumaşın balmumu gibi hissiyatı konusunda ders vermeye başlamandan önce boş zamanlarımda bunu öğrenmiştim zaten. İşlemeler kaftanın boyu ve genişliği boyunca uzanıyordu. Tepede yıldızlar dans ediyordu, eteklerinde ekinler büyüyordu ve arada da asla bitmeyen bir ufuk vardı.</p>

  <p class="calibre2">Dokunarak kancasını açtım ve kaftanı üzerime geçirdi. Ağırlığı yüzünden omuzlarım düştü ve kambur durdum. Etekleri birkaç santim yere değiyordu ve göğsüm kaftanı kaplayacak kadar geniş değildi. Yıldızlar çevremde çöküyorlardı.</p>

  <p class="calibre2">Gülünç görünüyordum.</p>

  <p class="calibre2">Kaftanı çıkarttım ve tekrar gömme dolaba koydum.</p>

  <p class="calibre2">&nbsp;</p>
</body>
</html>
