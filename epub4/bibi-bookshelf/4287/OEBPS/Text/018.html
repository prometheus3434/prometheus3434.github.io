<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>13. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">13. ÇIRAK</h1>

  <p class="calibre2">Kendimi tek başıma hissediyordum.</p>

  <p class="calibre2">Yalnız demek istemiyorum. Tek başıma demek istiyorum. Tıpkı vücudumu örten battaniyeyi hissetmem veya başımın altındaki yastıktaki tüyleri hissetmem veya belime bağladığım pijamamın keskin ipini hissetmem gibi... Sanki tek başına olmak gerçek bir şeydi. Bir tarlayı örten sis gibi bu odaya sızıyordu. Odamın gizli köşelerine uzanıyordu ve benim dışımda canlı hiçbir şey bulamıyordu. Bu soğuk bir duyguydu.</p>

  <p class="calibre2">Sonunda yataktan kalkabildiğimde, yapmak istediğim tek şey doğrudan Aıuy’ye gitmek ve beni affetmesini istemekti. Her ne kadar eskiden sahip olduğumuz tek şey ciddi bir sessizlikle noktalanmış tuhaf bir arkadaşlık ilişkisi olsa da, en azından kavgamızdan önceki halimize dönebilirdik. Geminin motorları konusunda ne yapacağıma karar vermem gerekiyordu -eğer yapılabilecek herhangi bir şey varsa- fakat Amy’nin kırgınlığını düzeltmeden gemiyi düzeltemezdim.</p>

  <p class="calibre2">Bu fikirle öylesine meşguldüm ki, Besleme Katı’na gitmek için yerçekimi tüpüne gidene kadar, dün beni bırakırken Amy’nin gözlerindeki bakışı hatırlayamadım. Gözlerinde hem kızgınlık, hem acı, hem de keder vardı. Ve artık beni görmek bile istemeyeceğini düşündüm. Ayağım yerçekimi tüpünün zeminine bastığı anda güneş lambası yandı. Yolda zorlukla yürümeye başladım. Sabah sisi gözlerimin önünde yavaş yavaş uçup gitti.</p>

  <p class="calibre2">Hastane Koğuşu’nda Amy’nin odasına gitmek yerine, yönümü Kayıt Salonu’na doğru değiştirdim. Belki de Marae’ye polis kuvvetleri ve yurttaşlıkla ilgili okuduğum kitaplardan bazılarını verirsem, Gemicileri yeni görevleri konusunda nasıl organize edeceği konusunda daha iyi bir fikri olabilirdi. Her neyse, sonuçta kendime böyle söylüyordum fakat aslında Amy’yi görmekten çok korkuyordum çünkü hâlâ bana kızgın olduğunu biliyordum. Ve çok haklıydı da.</p>

  <p class="calibre2">Kayıt Salonu’na girdiğimde şaşırdım. Orada çoktan insanlar toplanmışlardı. Girişteki duvar flopilerinin çevresindeydiler. Çoğu Bilini bölümündeydi. İkinci Gemici Shelby, yanında toplanan kalabalığa ders verirken bir yandan da gemi motorunun diyagramındaki jeneratörü işaret ediyordu. Bana doğru baktı ve bana doğru kafasını salladı. Birinci Gemici Marae ve benim iznimle Shelby’nin geminin teknik konularıyla ilgili konuya meraklı Besleyiciler için bir ders başlattığını bi-liyordum fakat bu derslerin lamba yandıktan hemen on beş dakika sonra başlayacağını düşünememiştim.</p>

  <p class="calibre2">Koridordan geçerek kitap odalarına gitmeden önce tereddüt ettim. Shelby’nin dersi anlamsız değil miydi? Besleyiciler henüz bilmiyor olsalar da, motor ölmüştü. Kahretsin, Centauri-Dünya’dan ne kadar uzakta olduğumuzu bilmiyorduk bile. Besleyiciler bu gemiyi yeniden hareket ettirmek için yeterince bilgi kazansalar bile, büyük olasılıkla yaşamları boyunca gezegeni görmeyeceklerdi.</p>

  <p class="calibre2">Shelby’yi dinlemekte olan Besleyicilerden biri yavaş yavaş karnını okşuyordu. Üç aylık hamileydi fakat elbisesi büyümekte olan karnını gizliyordu. Bu bilinçsiz hareketi bana bunun neyle alakalı olduğunu hatırlattı. Shelby’nin dersleri motor problemini çözmek için verilmiyordu -bu insanlara umut vermek için veriliyordu.</p>

  <p class="calibre2">Bilge’nin doğru yaptığı tek şey buydu. Yalan söylemiş olabilirdi fakat sonuçta yaşama devam etmeleri için onlara bir neden vermişti.</p>

  <p class="calibre2">Şimdi herkeste eksik olan şey buydu.</p>

  <p class="calibre2">Sessizce koridora çıktım ve kitap odalarına yöneldim. Yurttaşlık bilgisi ve sosyal bilimler çalışmalarına ayrılmış odanın kapısını hızla açtım.</p>

  <p class="calibre2">İçeride birisi, “Ne oluyor!” diye bağırdı.</p>

  <p class="calibre2">Şaşırmış vaziyette geriye doğru sıçradım. Kalbim hızla çarpıyordu. “Ödümü patlattın!” diye haykırdım. Bartie’nin karşısındaki bir sandalyeye çöküverdim.</p>

  <p class="calibre2">Bartie kendi tepkisine yüksek sesle gülüyordu. Bir an kendimi eski zamanlarda gibi hissettim. Bilge’yle Bekçi Katı’na taşınmadan önce bir sene kadar Hastane’de yaşamıştım ve o zamanlar Bartie’yle arkadaştık. Bir arkadaş grubumuz vardı: Harley, Bartie, Victria, Kayleigh ve ben. İlk defa onları düşünürken, arkadaşlarım olduğunu hatırladım.</p>

  <p class="calibre2">Günlerimizi Hastane’de ya da bahçede geçirirdik. Harley resim yapar, Bartie gitar çalar ve Victria da yazı yazardı. Kayleigh daima çevrede dolanır ve bir şeyleri tamir etmeye çalışırdı. Harley için yaptığı metal tablo kasnağı neredeyse Harley’nin parmaklarını kopartıyordu ve bir keresinde bir elektrogitar için eski Güneş-Dünya şemalarını hesaplamaya çalışmıştı ve neredeyse Bartie’yi elektrik akımıyla öldürüyordu.</p>

  <p class="calibre2">O zamanlar kahkahaların atıldığı mutlu günlerdi.</p>

  <p class="calibre2">Yüzümdeki gülümseme ve Bartie’nin sırıtışı kayboldu. Aynı şeyi düşündüğümüzü bilmek için ona bakmam gerekmiyordu: Kayleigh öldüğünden beri her şey değişmişti. Kayleigh bizim arkadaşlığımızı bir arada tutan bir tutkal gibiydi ve o gittiğinde de bir hiç haline gelmiştik. Harley’yi içine düştüğü karanlıktan Doktor’un ilaçlan çıkartmıştı. Kendine gelmeye başladığında ise ben Bekçi Katına gitmiştim ve Bartie ve Victria da başka alanlara yönelmişlerdi. Victria zamanını Kayıt Salonu’nda Orion ve Bartie ile geçiriyordu. Bildiğim kadarıyla yalnızca müziği arkadaş olarak kabul etmişti.</p>

  <p class="calibre2">Öne doğru eğilerek, “Nasıl gidiyor?” diye sordum.</p>

  <p class="calibre2">Bartie omzunu silkti. Çevresinde kitaplar vardı fakat bu kitapların hepsi de kalın ve güzel kitaplardı ve kitap odasının yurttaşlık bölümünden alınmışlardı. Müzik kitapları değillerdi.</p>

  <p class="calibre2">Bartie, “Seni Amy olmadan görmek tuhaf,” dedi.</p>

  <p class="calibre2">“Ben -yalnızca- biz-” İçimi çektim ve parmaklarımı saçlarımda dolandırdım. Amy ile son günlerde Kayıt Salonunun bu odasında çok zaman geçirmiştik. Aslında polis kuvvetleri için plan geliştiriyorduk. Amy’nin bana karşı ihtiyatlı olduğunu biliyordum. Onu uyandıran kişinin ben olduğumu söylediğimden beri bana güvenme konusunda tereddüt yaşadığını biliyordum... Ama ona dokunduğumda artık çekinmiyordu ve bana daha rahat gülümsüyordu.</p>

  <p class="calibre2">Ta ki ona ucube diyene dek.</p>

  <p class="calibre2">Kahretsin.</p>

  <p class="calibre2">Bartie, “Her şey yolunda mı?” diye sordu. Yüzünden endişe okunuyordu.</p>

  <p class="calibre2">“Evet,” diye mırıldandım. “Yalnızca... Amy...”</p>

  <p class="calibre2">Bartie kaşlarını çattı. “Bu geminin Güneş-Dünya’dan gelmiş bir ucubeden daha fazla problemleri var.”</p>

  <p class="calibre2">“Ona ucube deme!” Bartie’yle göz göze gelebilmek için kafamı öylesine sertçe kaldırmıştım ki, boynum çıtladı.</p>

  <p class="calibre2">Bartie sandalyesine geri yaslandı. Her iki elini de havaya kaldırdı. Ya kendini koruyor ya da beni ciddiye almadığını belirtiyordu. “Ben yalnızca endişelenmen gereken daha önemli şeyler olduğuna dikkat çekiyordum.”</p>

  <p class="calibre2">Gözlerimi kısarak Bartie’nin dikkatle incelediği kalın kitabın başlığını okudum. Kapakta cildi Amy’den daha solgun bir kadın vardı. Kadının üzerinde öylesine geniş bir elbise vardı ki, kapıdan geçebileceğine emin olamadım. Başlığı okudum -Fransız İhtilali Tarihi.</p>

  <p class="calibre2">“Bunu neden okuyorsun?” diye sordum. Yumuşakça gülümsemeye çalıştım fakat sesim çarpık bir homurdanma gibi çıktı. Baıtie’ye yeni ve ihtiyatlı gözlerle baktım. Kayleigh ve Victria’yı Kayıt Salonu’na takip ettiğimiz zamanın üzerinden çok sular akmıştı. O zamanlar verandadaki sallanan sandalyelere kadar yarışırdık.</p>

  <p class="calibre2">Ve Fransız İhtilali de Bartie’nin çalışacağını düşündüğüm konu değildi.</p>

  <p class="calibre2">O acaba şeyle mi ilgileniyordu -kelimeyi düşünmekten bile kendimi alıkoydum. Kitabın kapağındaki sıra dışı kadınla mı ilgileniyordu? Yoksa kralın kafasının giyotinle gitmesiyle mi ilgileniyordu? Zihnimde kafamı salladım. Paranoyaklaşıyordum.</p>

  <p class="calibre2">Bartie, “Yiyecek,” dedi.</p>

  <p class="calibre2">“Yiyecek?”</p>

  <p class="calibre2">Kafasını salladı, kitabı bana doğru itti ve yeşil deriden incecik bir kitap çıkarttı. “Ben bunun... İlginç olduğunu düşünmüştüm. Bırakın pasta yesinler,’ lafının -eğer yiyecek sıkıntıları olmasaydı yine de başkaldırırlar mıydı merak ediyorum.” Kitabın kapağındaki kadının eteğindeki geniş ipek şeritleri işaret ederek, “Belki yalnızca bu elbiselerden kurtulmak için başkaldırıyorlardı,” dedim. Laubalilik yapıyordum fakat ne Bartie ne de ben güldük -Marae’nin bana çizelgede göstermiş olduğu kırmızı çizgi aklıma gelmişti. Azalmakta olan yiyecek üretimini gösteren çizgi. Geminin geriye kalanı yiyeceğin ne kadar hızlı azaldığını gördüğünde -geminin boş gökyüzünde ölü olarak durduğunu ve sonunda bizim de öleceğimizi- tıpkı Bartie’nin kitabındaki gibi çiftlik araçlarını silahlara dönüştürüp, başkaldırmaları ne kadar zaman alacaktı?</p>

  <p class="calibre2">Bartie bana cevap vermedi, yalnızca küçük yeşil kitabı çevirdi. Fakat gözleri harflerin üzerinde hareket etmiyordu ve ben de bir şey söylemem ya da yapmam için beni beklediğini düşündüm. Artık paranoyaklaştığımdan pek de emin değildim.</p>

  <p class="calibre2">Gözlerini kitaptan ayırmayan Bartie, “Bir şeyler değişmek zorunda ve bu yakında olacak,” dedi. “Sen onları değiştirdiğinden beri aylardır bu hazırlanıyor.”</p>

  <p class="calibre2">İstemsiz olarak, “Ben...” dedim. Sesinde hiçbir suçlama olmasa da, savunma yapar gibi konuşmuştum. “Ben yalnızca... Demek istiyorum ki sanırım onları değiştirdim fakat eski hallerine getirdim. Olması gereken hallerine. Oldukları şeye.” Bartie kuşkulu görünüyordu. “Şöyle ya da böyle, onlar artık farklı. Ve bu durum gitgide kötüleşiyor.”</p>

  <p class="calibre2">Çatışmanın ilk sebebi, diye düşündüm, farklılıktır.</p>

  <p class="calibre2">Bartie ince yeşil kitabın sayfasını çevirdi. “Birinin bir şeyler yapması lazım.”</p>

  <p class="calibre2">Çatışmanın ikinci sebebi: güçlü bir merkezi lider eksikliğidir.</p>

  <p class="calibre2">Ne yapmakta olduğumu sanıyordu? Kahretsin, bugünlerde tek yaptığım şey bir problemden diğerine koşmaktı! Eğer bir bölgede grev yoksa diğerinde şikâyetler oluyordu -ve her problem de bir öncekinden daha beter oluyordu.</p>

  <p class="calibre2">Bartie bana baktı. Hiç şüphem yoktu: sesi yumuşak olsa da, gözleri aşağılama ve kızgınlıkla bakıyordu. “Neden gücünü artırmıyorsun? Neden düzeni devam ettirmiyorsun? Bilge belki de aşağılık bir adamdı fakat en azından o baştayken günü sağ salim geçirme derdin yoktu.”</p>

  <p class="calibre2">“Elimden geleni yapıyorum,” diye karşı çıktım.</p>

  <p class="calibre2">“Yeterli değil!” Kelimeler havada yankılandı ve kulaklarıma hızla çarptı.</p>

  <p class="calibre2">Düşünmeden yumruğumu masaya bastırdım. Çıkan gürültü Bartie’yi şaşırtmıştı ve onun şaşkınlığı da benim kızgınlığımı unutmama neden oldu. Elimi salladım ve acısı koluma doğru uzanmaya başladı.</p>

  <p class="calibre2">“Ne okuyorsun?” diye gürledim.</p>

  <p class="calibre2">“Ne?”</p>

  <p class="calibre2">“Kahrolası ne okuyorsun?”</p>

  <p class="calibre2">Başımı kaldırdığımda, gözlerim Bartie’nin gözleriyle buluştu. Öfkemiz eridi gitti. Biz arkadaştık -Harley olmasa da biz hâlâ arkadaştık. Ve son zamanlarda gemi pek de dostane olmasa da, hâlâ geçmişimize yaslanabilirdik.</p>

  <p class="calibre2">Bartie görebilmem için küçük kitabın başlığını gösterdi: Devlet, Plato.</p>

  <p class="calibre2">“Geçen sene okumuştum,” dedim. “Çok karmaşıktı. O mağarayla ilgili kısım hiçbir anlam ifade etmiyordu bile.”</p>

  <p class="calibre2">Bartie omzunu silkti. “Ben aristokrasi kısmındayım.” Kelimeyi “a-risto-krazi,” şeklinde söylemişti. Bilge ise bana “ah- rista-krah-si” şeklinde söylemişti fakat muhtemelen yanlış bi-liyordu ve hem ne fark ederdi ki?</p>

  <p class="calibre2">Bahsettiği kısmı iyi biliyordum -Bilge’nin benim için hazırladığı dersin odak noktasıydı. Ayrıca Bilge sisteminin temeliydi. “Bir aristokrat yönetmek için doğmuş kişidir,” dedim. “Özünde herkese rehberlik etme yeteneği ile doğmuş kişidir.”</p>

  <p class="calibre2">Bartie’nin de benim düşündüğüm şeyi düşünüp düşünmediğini merak ettim: yönetmek için doğmamın tek sebebi, ideal yönetici olması için DNA’ları değiştirilmiş diğer genetik olarak geliştirilmiş klonların bulunduğu bir tüpten embriyo olarak çekilmiş olmamdı.</p>

  <p class="calibre2">Bartie, “Fakat Plato bile aristokrasinin ideal durumunun bozulabileceğini söylüyor,” dedi.</p>

  <p class="calibre2">Bozulma kelimesi bana Marae’nin bahsettiği entropiyi hatırlattı. Gemi de dahil olmak üzere her şeyin nasıl kontrolden çıktığını... Kendim de dahil olmak üzere.</p>

  <p class="calibre2">Bartie, “Bir Bilge de bir aristokrat gibidir,” diye ekledi. Şimdi gözlerime bakıyordu ve kitap unutulmuştu. Sanki söylediği sözlerden daha derin anlamlar çıkartmamı bekliyordu. Zihnimi bozuk motordan ve Marae’nin yalanlarından uzaklaştırdım ve konuşmamıza odaklandım.</p>

  <p class="calibre2">“Fakat Bilge’nin sistemi bozulmadı,” dedim. “Çalışıyor. Çalışmakta.”</p>

  <p class="calibre2">Bartie, “Sen Bilge değilsin,” diye belirtti. “Sen hâlâ Çıraksın.” Kafamı salladım. “Sadece ismen. O unvanı almadan da yönetebilirim.”</p>

  <p class="calibre2">“Unvanlar aklımı karıştırıyor.” Bartie, Devlet i yine eline aldı ve kapatıp, kapağına bakmaya başladı. “Bu kitap aristokrasiden ve tiranlıktan iki farklı şey gibi bahsediyor fakat ben bir farklılık göremiyorum.” Kitabı masada ileri doğru sürdü. “Başka yönetim biçimleri de var.”</p>

  <p class="calibre2">Endişeyle, “Ne diyorsun?” diye sordum.</p>

  <p class="calibre2">Bartie ayağa kalkınca, ben de kalktım. “Bunda yalnız olmak zorunda değilsin,” dedi. “Durumun gerçekliğine bak. Sen bu gemideki tek aristokrat, tek lider olsan da -on altı yaşındasın. Belki harika bir lider olacaksın...”</p>

  <p class="calibre2">“Olacak mıyım?” diye gürledim.</p>

  <p class="calibre2">Omzunu silkti. “İnsanlar şu an sana saygı duymuyorlar. Belki önümüzdeki beş ya da on yıl içinde.”</p>

  <p class="calibre2">“İnsanlar olduğum şey için bana saygı duyuyorlar!”</p>

  <p class="calibre2">Bartie kitabı masaya bıraktı. Kitap gümbürtüyle masanın metal yüzeyine çarptı. Kapıya yöneldi ve geçerken omzuma çarptı. “Bize düşünmemiz ve isteklerimizi seçmemiz için bir şans verdin.” Sesi hafifti, neredeyse fısıldıyordu. “Buna saygı duyuyorum. Fakat şunu anlamalısın, bu konuda düşünme şansımız olduğunda lider olarak seni seçmeyeceğiz.”</p>

  <p class="calibre2">Bartie masadan iki tane kitap aldı -Fransız İhtilali Tarihi ve bilim odasından bir kitap, İletişim Sistemleri üzerine Teknik Talimatlar. Platon’un Devlet kitabını masada bıraktı ve diğer kitapları alarak sessizce odanın diğer tarafına doğru yürüdü. Kapı ardından kapandığında, sanki ardında bıraktığı sessizlikte asılı kalan pek çok kelime var gibiydi.</p>

  <p class="calibre2">Çatışmanın son sebebi. Bireysel düşünce.</p>

  <p class="calibre2">Üç aydır tam bir gece boyunca bile uyumadığımı bilmiyordu. Bir gemi dolusu kızgın, tutkulu ve bilinçli insanın kendi kendilerini yok etmelerine engel olmayı denemek dışında hiçbir şey yapmadığımı bilmiyordu. Şimdi her şeyin üzerinde bir de endişelenmem gereken ölü bir motor vardı. O ise yalnızca başarısızlığımı görüyordu.</p>

  <p class="calibre2">Eğer Phydus olmadan yönetemeyeceksem, görecekleri tek şey bu olacaktı.</p>

  <p class="calibre2">Başarısızlık.</p>

  <p class="calibre2">Onlara yaşamlarını geri vermek ve onları kendilerinden kurtaramamak.</p>

  <p class="calibre2">Tekrar dışarıya çıktığımda, parlaklığa uyum sağlayabilmek için gözlerimi kırpıştırmam gerekti. Her şey daha sakin görünüyordu, daha durgun ve neredeyse hürmetkar. Kayıt Salonu gürültülü değildi fakat sessiz de değildi.</p>

  <p class="calibre2">Bir şey gözüme takıldı. Yavaş yavaş döndüm.</p>

  <p class="calibre2">Kayıt Salonunun yanındaki kapıda bir tablo, benim portrem asılıydı. Şeref konuğu olarak. Harley’nin yaptığı son tabloydu.</p>

  <p class="calibre2">Ve biri onu parçalamıştı.</p>

  <p class="calibre2">Sanki bıçaklardan oluşan dev pençeler tuvali deşmişti -beş uzun kesik yüzümü ve göğsümü kesmişti. Şeritleri ve kuru boyayı kanayan yaralar gibi dışarı dökmüştü. Tablonun arka planına -Godspeed'deki araziler ve tarlalar neredeyse hiç dokunulmamıştı. Bunu her kim yaptıysa, benim yüzümü dağıtıp, resmin geri kalanına dokunmamayı başarmıştı.</p>

  <p class="calibre2">Ve ben Kayıt Salonu’na girdiğimde tablo böyle değildi. Bunu her kim yaptıysa, mükemmel fırsat için beklemişti -benim göreceğimden ve ben yakındayken yapıldığını bileceğimden emin olmuştu.</p>

  <p class="calibre2">Dönmek için kendimi zorladım. Arazileri ve patikayı gözlerimle taradım. Kimse yoktu. Zorba çoktan kaçmıştı... Veya kalabalığın arasına karışmak için Kayıt Salonu’na yürümüştü ve ben geçerken beni izlemişti.</p>

  <p class="calibre2">&nbsp;</p>
</body>
</html>
