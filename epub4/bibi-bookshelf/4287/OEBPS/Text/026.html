<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>21. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">21. ÇIRAK</h1>

  <p class="calibre2">On üç yaşındaydım ve hâlâ Hastane’de yaşıyordum. Gemi 53 sene ve 147 gün sonra inecekti ve o zaman Godspeed'deki herkesi yeni dünyaya götüren kişi ben olacaktım. Hastane’de yeterince kalmıştım ve bu süre için Harley’nin en yakın dostum olduğunu ve Doktor un çoğunlukla iyi biri olduğunu anlamıştım. Artık -sonunda- Çırak olarak eğitimime başlamama fazla zaman kalmamıştı.</p>

  <p class="calibre2">Hayat güzeldi.</p>

  <p class="calibre2">Sonra.</p>

  <p class="calibre2">Harley, Hastane bahçelerinde duran Salgın Bilgesi heykeline tırmanmak konusunda bana meydan okudu. Heykele tırmanamadım çünkü Harley, Salgın Bilgesi nin hayırsever sol kolundan sarkmış, geminin arka duvarının yanındaki havuza uzanan patikaya bakıyordu.</p>

  <p class="calibre2">Harley, “Orada büyük bir şey yüzüyor,” dedi. Vücudunu salladı ve heykelin kolunu bıraktı. Yanımdaki sahte kuru otların üzerine indi. Salgın Bilgesi’ııin dirseğine mor boya sürdü. “Haydi, gidip bakalım.”</p>

  <p class="calibre2">Harley benden uzundu ve daha uzun adımlar atıyordu. Öyleyken bile ona yarış teklifinde bulunmak istiyordum. Fakat Harley benden dört yaş daha büyüktü ve yarışmak da çocuklar içindi.</p>

  <p class="calibre2">İleriye doğru atılırken, otları savuran Harley, “Haydi yarışalım,” dedi. Omzunun üzerinden baktı ve güldü. Neredeyse patikada açmış olan bir ortanca otuna takılıp düşüyordu. Minik mavi yapraklar uçuştu ve yere düşmeden önce ayak bileklerime çarptılar.</p>

  <p class="calibre2">Neredeyse Harley’e yetişiyordum. Onu geriye doğru çekmek ve geçebilmek için gömleğine doğru uzanırken- birdenbire durduk.</p>

  <p class="calibre2">Harley kolunu uzatmıştı. Beni göğsümden yakaladı. Koluyla beni durdurmuştu ve bu esnada canım yanmıştı.</p>

  <p class="calibre2">Yaslanarak, soluk soluğa, “Bu da ne böyle?” dedim.</p>

  <p class="calibre2">Harley hiçbir şey söylemedi.</p>

  <p class="calibre2">Yarış yüzünden yüzü terliydi fakat alttan alta yüzü solmuştu. Ölümcül bir biçimde parıldıyor gibiydi. Harley’den havuza doğru döndüm.</p>

  <p class="calibre2">Yüzü suya dönük vaziyette suda duran kızın ölü olduğunu hemen anladım. Saçları kafasının üzerinde yüzüyordu ve yüzeyin altında batmış olan uzun koyu renk saç telleri, bir havuzun alüvyonlu zemini boyunca sürüklenen çapalara benziyordu. Kolları vücudunun yanında açık vaziyette duruyordu. Avuç içleri suya dönüktü ve ben bakarken, yavaşça derinlere doğru kayboluyordu.</p>

  <p class="calibre2">Onunla ilgili bir şey vardı-</p>

  <p class="calibre2">-tanıdık bir şey...</p>

  <p class="calibre2">Elbisesinin eteklerinde minik beyaz noktalar vardı.</p>

  <p class="calibre2">Tıpkı Harley’nin sevgilisi Kayleigh için boyadığı minik beyaz çiçekler gibiydi. Bunları kızın en sevdiği gömleğinin uçlarına boyamıştı. Bir gece tam sekiz saat uğraşarak kızın odasını sarmaşıklar ve çiçeklerle kaplamıştı.</p>

  <p class="calibre2">Kayleigh’in çiçekleri.</p>

  <p class="calibre2">Kayleigh’in gömleği.</p>

  <p class="calibre2">Kayleigh.</p>

  <p class="calibre2">Harley barbarca bir ses çıkarttı ve suyun kenarına doğru gitti. Ayaklarının kuvvetiyle toprakta koyu kahverengi-kırmızı izler oluştu. Kendini havuza atarken, suyu kollarıyla itti. Sanki gördüğü her şeyi de bu şekilde silip süpürecekti.</p>

  <p class="calibre2">Sular Kayleigh’i vermek istememişti. Kafası daha da derine doğru batmıştı.</p>

  <p class="calibre2">Harley daldı ve Kayleigh’i el bileğinden yakaladı. Suda kızı döndürdü ve sanki uyandırmak istiyormuş gibi ona tokat attı fakat kızın kafası yalnızca nazikçe eğilip kalktı. Harley biraz yüzdü ve ardından kızın bedenini öne doğru fırlattı. Sonra biraz daha yüzdü ve yine fırlattı. Kız Harley’nin hemen yanındaydı. Kolları ve bacakları, tüm ipleri aynı anda çekilmiş tahta bir kukla gibi dans ediyordu.</p>

  <p class="calibre2">Harley kaydı. Bir dizinin üzerine çöktü ve ardından havuzun zeminine ayağını koydu ve kalın çamura güçlükle çıktı. Son bir kudretli çaba ile Kayleigh’in bedenini suyun kıyısına attı ve yanına yıkıldı.</p>

  <p class="calibre2">Kayleigh’in ağzının sol kenarından çamurlu su damlaları akıyordu. Tam da oradan bir zamanlar kendinden memnun bir biçimde sıntırdı. Yüzünün yanındaki kirler, yanaklarında toplanıyor ve yere doğru kabaca akıyordu.</p>

  <p class="calibre2">Harley haykırıyor ve hıçkırarak bir şeyler söylüyordu fakat kelimelerini anlamıyordum.</p>

  <p class="calibre2">Yapabildiğim tek şey orada dikilmek ve ağzım biraz açık vaziyette olanlara tanıklık etmekti.</p>

  <p class="calibre2">Tıpkı Kayleigh’in ağzı gibi.</p>

  <p class="calibre2">Sol bacağı geriye doğru bükülmüştü, ayak bileği arka taraftaydı ve dizi sert bir açıyla ileriye doğru çıkmıştı. Bir kolu midesine doğru atılmıştı, diğeri de sanki Hastane’ye giden patikayı işaret ediyor gibiydi. Birdenbire Kayleigh’in bedeninin duruşunu düzeltmek Harley için çok önemli hale geldi. Kızın bacağını düzeltti ve pantolonunun paçalarını çekti. Kollarını yana doğru koydu. Ve kızın avuç içini başparmağıyla ovdu. Kimsenin izlemediğini düşündüğü zamanlarda kızı öpmek için eğilmeden hemen önce de böyle yapardı. Ve ardından aşkları dışında her şeyi unuturlardı.</p>

  <p class="calibre2">Büyüyü bozarak, “Harley,” dedim. Öne doğru bir adım attım ve su kenarındaki çamurda yürüdüm. Eğildim ve pantolonumdan bacaklarıma doğru gelen ılık suyu hissettim. Ve uzandım. Harley’ye mi yoksa Kayleigh’e mi uzandığımdan emin değildim.</p>

  <p class="calibre2">Harley, “Ona dokunma!” diye homurdandı.</p>

  <p class="calibre2">Yeterince hızlı hareket edememiştim. Harley yumruğunu çeneme geçirdi. Dişlerim dilime çarptı ve ağzıma kan tadı geldi. Çamura düştüm ve kendimi kollarımla korudum.</p>

  <p class="calibre2">Tekrar bakmaya cesaret ettiğimde, Harley yukarıya bakıyordu. Bir eli hâlâ kızı tutuyordu ve başparmağı düzenli olarak kızın soğuk ve cansız avuç içinde ileri geri gidip duruyordu.</p>

  <p class="calibre2">Üzerimizdeki boyalı metal gökyüzüne bakarak, “Neden beni terk etti?” diye fısıldadı.</p>

  <p class="calibre2">Çünkü bu bir kaza değildi.</p>

  <p class="calibre2">Kaza olamazdı.</p>

  <p class="calibre2">Kayleigh havuza bayılırdı. Koi ile yüzmeye bayılırdı. Avucunda yemlerle dalar ve suyun altında avucunu açardı. Böylece utangaç balık ona doğru gelir ve ellerinden azar azar yerdi. Tanıdığım herkesten daha fazla nefesini tutabilirdi. Yüzerken onu hiç kimse, her zaman deneyen Harley bile geçemezdi.</p>

  <p class="calibre2">Kayleigh kaza sonucu ölmüş olamazdı. Suda değil.</p>

  <p class="calibre2">Kızdan geriye kalanlara baktım.</p>

  <p class="calibre2">Her iki kolunda da açık sarı kare plasterleri vardı. Doktorun ilaç plasterleri -uyutanlar. Onu bu öldürmüştü. Bir kaza değil. Bir seçim. Kayleigh kendini sulu yatağa bırakmış ve asla uyanmayacağından emin olmuştu. İntihar. Bunun intihar olduğundan emindik. Haftalardır yaşamaktan ne kadar nefret ettiğinden ve bu gemiye tıkılı kaldığından bahsediyordu. Aylardır. Ufak şeyler. Bir yorum, iğneleyici bir düşünce. Fark etmemiştik. Ta ki-.</p>

  <p class="calibre2">Gözlerim kızın bedeninden parıldayan, neredeyse durgun olan suya döndü. Daha ilerilere, kamışların ve lotus çiçeklerinin ötesine baktım. Gözlerim parlak yeşil yeni çimenleri gözden geçirdi.</p>

  <p class="calibre2">Orada metal bir duvara çarpıyorlardı.</p>

  <p class="calibre2">Sert, soğuk ve sonu gelmeyen metal bir duvar. Vidalarla tutturulmuştu ve yağdan ve zamandan lekelenmişti. Duvardaki bir çatlağı gözlerim yanana kadar takip ettim ve yukarılarda tavanın merkezindeki güneş lambasına kadar ulaştım. Onun üzerinde Gemici Katı olduğunu biliyordum ve onun da üzerinde Bekçi Katı vardı.</p>

  <p class="calibre2">Ve onun da üzerinde -tonlarca içinden geçilmez metalin üzerinde- hiç görmediğim gök vardı.</p>

  <p class="calibre2">Kayleigh’in asla görmediği gökyüzü.</p>

  <p class="calibre2">O olmadan yaşayamadığı gökyüzü.</p>

  <p class="calibre2">&nbsp;</p>
</body>
</html>
