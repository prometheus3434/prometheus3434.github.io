<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>22. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">22. AMY</h1>

  <p class="calibre2">Şehre girerken, Çırak da hikâyesini bitirmişti. Onu rahatlatmak için bir şeyler söylemek istedim fakat bu olay yıllar önce gerçekleşmişti ve söylenecek pek de bir şey yoktu.</p>

  <p class="calibre2">Şehrin içinde hiç bu kadar ileri gitmemiştim. Günün ortasında tüm Besleme Katı farklı görünüyordu, Eskiden sabahları koşardım ve aslında sabah ve öğle arasında güneş lambasında pek de bir değişim olmuyordu -bu sahte güneş gökyüzünde ilerlemiyordu ve ufukta pembe, turuncu ve mavi renkler oluşturmuyordu.</p>

  <p class="calibre2">Şehir, Besleme Katı’nın öbür tarafından göründüğünden daha büyüktü. Hastane’den ya da Kayıt Salonu’ndan Şehre baktığımda, Legolardan meydana gelmiş gibi görünüyordu. Binalar birbiri üzerine konulmuş renkli kutulardı ve insanlar da görünemeyecek kadar küçüklerdi.</p>

  <p class="calibre2">Fakat burada farklıydı. Sokaklar kalabalıktı. Erkekler -ve az sayıda kadın- asfaltlanmış yollarda el arabaları çekiyorlardı ve yüklerini arkalarında sanki bir hiçmiş gibi taşıyorlardı. Sebze ve meyveler, etler, kutular, giysiler -hepsi bir sokaktan diğerine dolanıyordu. Beklediğimden daha gürültülüydü. İnsanlar sokaklardan birbirlerine sesleniyor, köşedeki bir çift birbirine bağırıyor ve kollarını sallıyorlardı. Duman kokusu aldım ve kötü bir olay olmasından korktum fakat hayır -açık havadaki bir ızgaradan geliyordu.</p>

  <p class="calibre2">Şehir kendi başına daha karmaşık görünüyordu. Çok fazla insan vardı. Ve ilk defa onları bireyler olarak düşündüm. Her birinin kendi hikâyesi vardı. Onların yaşamlarını hayal etmeye çalıştım. Pencerenin ardındaki adam, satırını kaburgalara vuruyordu. Sıkılmış mıydı yoksa ete gaddarca saldırarak öfkesini mi gizliyordu? Binaya yaslanmış kız terlemişti ve yelpazeleniyordu -neden evinin rahatı yerine burada böyle dikiliyordu? Ne bekliyordu?</p>

  <p class="calibre2">Ve herkes gerçeği öğrendiğinde ne yapacaklardı? Godspeed'in hareket bile etmediğini öğrendiklerinde ki kaçınılmaz olarak öğreneceklerdi. Şehrin ne kadarı yerle bir edilecekti?</p>

  <p class="calibre2">Her ne kadar kafamı eğik tutsam da, çok çabuk ilgisini çekebildiğim bu insanlardan sakınıyordum. Çırak onları bir gülümsemeyle selamlıyordu. Herkesi tanıyor gibiydi. Herkes de ona gülümsüyordu.</p>

  <p class="calibre2">Gerçi gözlerini bana çevirdiklerinde, gülümsemeleri soluyordu. Öylesine hafifçe “ucube” diyorlardı ki, Çırak fark etmiyordu. Dikkatlice başlığımı yeniden saçlarımın üzerine geçirdim ve saçlarımın tamamıyla kapandığından emin oldum.</p>

  <p class="calibre2">Çırak bana sokakta yol göstererek, “Harley’nin ailesi dokuma bölgesinde oturuyor,” dedi. “Şehrin ortasında.”</p>

  <p class="calibre2">Her blok, insanların işlerine göre isimlendirilmişti. Biz şu an et bölgesinde olmalıydık -havada kokmuş yağ ile karışık asılı kalmış bir kan kokusu vardı. Pencerelerde sinekler uçuşuyordu ve işlem görmeyi bekleyen ham etlere doğru tembelce gidiyorlardı.</p>

  <p class="calibre2">Çırak, “Beni burada bekleyebilir misin?” diye sordu. “Halletmem gereken bir şey gördüm.”</p>

  <p class="calibre2">Kafamı salladım ve o da köşedeki kasaba girdi. Dinlemek için sessizce ilerledim. Her ne kadar binada beş çalışma yeri olsa da, ikisi de eski nesillerden olan iki adam çalışıyorlardı.</p>

  <p class="calibre2">Çırak girdiğinde, biri kafasını kaldırdı. Ortağını dirseği ile dürttü.</p>

  <p class="calibre2">Kanlı ellerini önündeki lekeli önlüğe silen adam, Çırak’a, “Oh, emm, merhaba Bilge,” dedi.</p>

  <p class="calibre2">Çırak, adama kendisine Çırak denmesini istediğini söylemeye zahmet etmedi. “Diğer çalışanların nerede?”</p>

  <p class="calibre2">Adamlar gergin bir biçimde birbirlerine baktılar. İlki doğramakta olduğu ineğe geri döndü. Bir demir testeresi ile bacak kemiğini kesmeye başladı. Diğer adam tezgâhında durmuş, ne yapacağını bilemez haldeydi. “Onlar -Pekâlâ- bugün gelmediler.”</p>

  <p class="calibre2">“Neden gelmediler?”</p>

  <p class="calibre2">Adam omzunu silkti. “Dün yardıma ihtiyacımız olacağını söylemiştik. Bronsen en az üç kişi getirecekti fakat...”</p>

  <p class="calibre2">“Fakat gelmediler.”</p>

  <p class="calibre2">Adam kafasını salladı.</p>

  <p class="calibre2">“Neden bu konuda bir şey yapmadın?”</p>

  <p class="calibre2">Adam ellerini önlüğüne silip duruyordu fakat elleri temizlendikçe pis ölükte tekrar kirleniyordu. “Şey... Şey, emm... Bize düşmez.”</p>

  <p class="calibre2">“Ne size düşmez?”</p>

  <p class="calibre2">“Diğerlerine işe gelmelerini söylemek.”</p>

  <p class="calibre2">Çırak çenesini sıktı ve çıktı. Kapıdaki çan onun yerine veda etmişti. Hızla sokağa daldı ve kaşları öylesine çatıktı ki, yanımızdan geçenleri selamlamıyordu. Alçak sesle, “Bilge’nin hiç böyle problemleri olmamıştı,” diye homurdandı. “İnsanlar çalışmıyorlar. Tembeller. O bununla asla uğraşmak zorunda kalmadı. İnsanlar ona itaat ediyorlardı ve işe gelmemeye cüret edemiyorlardı. Bilge bu gemideki her şeyin düzgün çalışmasını sağlamıştı.”</p>

  <p class="calibre2">“Bunu Bilge yapmamıştı, ” dedim. Sözlerim Çırak’ı öylesine şaşırtmıştı ki, durdu. “O yapmadı,” diye ısrar ettim. “Phydus yapmıştı.”</p>

  <p class="calibre2">Çırak zorla gülümsedi ve yüzündeki ölke biraz dağıldı. Kaldırımda oturmuş yün eğiren bir grup insanın yanından geçtik. İplikleri parmaklarından geçirirlerken, neşeyle birbirleriyle konuşuyorlardı. Fakat bir sonraki blokta dokumacıların binaları karanlık ve sessizdi ve görünürde hiçbir dokumacı yoktu. Çırak, çalışma alanının tepesinde parlak boyanmış treyler serisinin bulunduğu demirden bir merdivene doğru beni götürürken, bu duruma öfkeyle baktı.</p>

  <p class="calibre2">Üç kat yukarıdaki treyleri işaret ederek, “Sarı olan,” dedi. “Harley eskiden burada yaşardı.”</p>

  <p class="calibre2">Çırak’ı merdivenlerde takip ettim. Yükseğe doğru çıktıkça, tırabzanlardaki ve merdivenlerdeki boyalar da artıyordu. Burada bile Harley’nin izleri vardı. Kapıyı çalmadan önce Çırak tereddüt etti. Eli, kurumuş mavi bir boya lekesinin üzerinde bir müddet hareketsiz kaldı.</p>

  <p class="calibre2">Cevap yok.</p>

  <p class="calibre2">Tekrar çaldı.</p>

  <p class="calibre2">“Belki de burada değillerdir?” diye sordum. “Öğle vaktindeyiz.”</p>

  <p class="calibre2">Üçüncü seferde de cevap gelmeyince, Çırak kapıyı iterek açtı.</p>

  <p class="calibre2">&nbsp;</p>
</body>
</html>
