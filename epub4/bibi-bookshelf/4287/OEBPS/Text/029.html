<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>24. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">24. AMY</h1>

  <p class="calibre2">Eve gitmek? Eve gitmek? Bu kahrolası laf ne anlama geliyordu? Dünya? Evet, isterdim. Yeni bir gezegen? Aynı derecede mümkün değil.</p>

  <p class="calibre2">Çırak, “Belki de sonraki ipucunun bir atlasta filan olduğunu ima ediyordur?”</p>

  <p class="calibre2">Ha ha, Orion. Komik bir espri. Evim, artık ulaşamadığım yerlerin haritalarıyla dolu bir kitaptan ibaret.</p>

  <p class="calibre2">Yüksek sesle, “Belki,” dedim. “Sanırım bir kontrol etmeye değer.”</p>

  <p class="calibre2">Çırak, nazikçe ve çok saygılı bir biçimde resmi yere koydu. Ufak yatak odasından çıkıp, banyoya ve ardından da sonraki yatak odasına doğru beni takip ederken, omzunun üzerinden resme baktı. Lil hâlâ yatağın üzerindeydi. Bizi gördüğünde oturdu.</p>

  <p class="calibre2">“Onu alıyorsunuz, öyle değil mi?” dedi.</p>

  <p class="calibre2">Çırak, “Hayır,” dedi. “Bu senin.”</p>

  <p class="calibre2">Lil gözlerini kırpıştırdı ve Çırak’a baktı. Bir ara bana da baktı ama gözlerini hemen kaçırdı. Sanırım benim görüntüme katlanamıyordu.</p>

  <p class="calibre2">Çırak, “Sana yiyecek gönderildiğinden emin olacağım,” dedi. “Doktor’u da buraya yollayacağım. Sana yardımcı olabilecek bazı ilaç plasterleri üzerinde çalışıyordu.”</p>

  <p class="calibre2">Lil kafasını salladı fakat biz evinden çıkarken kalkmadı. Bir yanım merak ediyordu: yataktan fırlayıp, değerli tablosuna mı koşacaktı? Bunu yapabilecek kadar aldırıyor muydu?</p>

  <p class="calibre2">Merdivenlerden inip tekrar Şehir sokaklarına geldiğimizde, Çırak wi-com’una tıkladı ve emirler vermeye başladı. Önce yiyecek gönderilmesi için ve ardından da ilaçlar için. Kendini öylesine bu işe odaklamıştı ki, biz inerken bize doğru yaklaşan kızgın adamı fark etmedi bile.</p>

  <p class="calibre2">Adam emir veriyormuş gibi, “Nerede o?” diye sordu. Adam öne doğru öylesine fazla yaklaştı ki, Çırak tırabzanlara kadar geri çekilmek zorunda kaldı.</p>

  <p class="calibre2">Çırak, “Kim?” diye sordu.</p>

  <p class="calibre2">“Lil. Onun çalışmasını sağlayacak mısın? Çünkü ben çalışırken onun çalışmaması adil değil!”</p>

  <p class="calibre2">“Stevy, o hasta. Zamana ihtiyacı var. Doktoru aradım-” Adam, “Hasta değil! Sadece tembel!” diye gürledi.</p>

  <p class="calibre2">Çırak her iki elini de kaldırdı. “Stevy, elimden geleni yapıyorum. Hazır olduğunda çalışmaya dönebi-”</p>

  <p class="calibre2">Cümlesini tamamlamak için fırsatı olmadı. Stevy, yumruğunu geriye atıp, sonra da Çırak’ın çenesine indirdiğinde Çırak’ın gözleri şaşkınlıkla irileşmişti. Çırak yere düştü. Tırabzanın yardımıyla tekrar ayağa kalkar kalkmaz, Stevy yine yüzüne yumruğunu indirdi. Çırak, geriye doğru sallandı fakat bu defa düşmedi. .</p>

  <p class="calibre2">Boğazımdan gelen sesi duyana kadar çığlık attığımı fark etmemiştim. Arkamızda iplik eğirmekte olan bir grup bizi fark etmişti -ayağa kalkıyorlar, öne doğru atılıyorlar, çığlık atıyorlar, geriye çekiliyorlar ve ellerinin ardında birbirleriyle fısıldaşıyorlardı.</p>

  <p class="calibre2">Döndüm. Onlara, “Biri bir şey yapsın!” diye haykırdım. Lisede yeterince kavgaya tanık olmuştum ve bir kızın onların arasına girmesinin aptallık olacağını biliyordum -ikisi de benden uzundu ve Stevy’nin yumruklarından biri beni rahatlıkla yere yıkabilirdi.</p>

  <p class="calibre2">İplik eğirenlerden üçü -iki erkek ve benden pek de iri olmayan bir kadın- öne atıldılar. Fakat onlar bize ulaşamadan önce, Stevy yere düştü ve başını tutmaya başladı. İp eğirenler kendi kendilerine durdular. Şaşırmışlardı.</p>

  <p class="calibre2">Çırak, kanayan dudağını sildi.</p>

  <p class="calibre2">Stevy, “Durmasını sağla,” dedi. Sesi inlemekle emir vermek arasındaydı.</p>

  <p class="calibre2">Çırak sakin bir ses tonuyla, “İki dakika içerisinde kendiliğinden duracak,” dedi. Sesinde beni korkutan bir hissizlik vardı. “O zamana kadar sanırım "bana yumruk atmanın çok kötü bir fikir olduğunu öğrenmiş olursun.”</p>

  <p class="calibre2">“Ne yaptın?” diye sordum.</p>

  <p class="calibre2">Dudağının kanaması geçmiyordu. Dişleri kıpkırmızı olmuştu. Çırak, “Asla yapmayacağıma dair kendime söz verdiğim bir şeyi,” dedi. “Haydi gel.”</p>

  <p class="calibre2">Ana caddeye devam etmedi. Onun yerine Seralara doğru giden dar yola saptı.</p>

  <p class="calibre2">Ben artık sorudan vazgeçmiş olsam da Çırak, “Wi-com’uyla ilgili bir şey,” dedi. “Bilge bir keresinde bana yapmıştı. Birini durdurmak için oldukça etkili.”</p>

  <p class="calibre2">Arkamızdan bir ses, “Çırak!” diye seslendi. Çırak durdu ve yavaşça suç mahalline doğru döndü. Stevy yerde yatıyordu. İnliyor ve kafasını tutuyordu. Bartie belirdi ve Çırak’ı işaret etti. “Bir adamı bu şekilde cezalandırmaya ne hakkın var?” diye gürledi. “Bilge’den çok daha iyi olduğunu söylemiştin fakat şu haline bak! Biri sana ilk defa karşı çıktığında, onu öylesine şiddetli cezalandırıyorsun ki ayağa bile kalkamıyor!”</p>

  <p class="calibre2">Çırak gözlerini kıstı ve hızla Bartie ve Stevy’ye doğru gitti. “Pekâlâ, öncelikle ayağa kalkabilir. Yalnızca wi-com’u ses yapıyor. Ve İkincisi, o bana yumruk attı. Bana yumruk attı.” Bartie ve Çırak yeterince yakın duruyorlardı ve normal bir ses tonuyla konuşabilirlerdi fakat her ikisi de bağırıyordu. Bartie’nin gitarı arkasındaydı ve bir an onun gitarını çıkartıp, Çırak’ın kafasına indireceğini sandım. Onun yerine bağırdı. “Bir dahaki sefere biri seninle aynı görüşte olmadığında ne yapacaksın? Öldürecek misin?”</p>

  <p class="calibre2">“Oh, haydi! Abartmayı bırak!”</p>

  <p class="calibre2">Fakat başka hiç kimse Bartie’nin abarttığını düşünüyor gibi görünmüyordu. Hepsi de Stevy’nin yerde inlemesini ve acıdan kıvranmasını izliyorlardı.</p>

  <p class="calibre2">Çırak, Stevy’ye, “O kadar da kötü değil,” dedi. “Ve ayrıca şimdi geçer.” Fakat Stevy ayağa kalkmadı. İlgi çekmek için mi böyle davrandığını yoksa göründüğü kadar acıyıp acımadığını merak ettim.</p>

  <p class="calibre2">Bartie, “Sana güvenemeyiz, Çırak,” dedi. Herkesin duyabileceği kadar yüksek bir ses tonuyla konuşuyordu. Çevremize kalabalık topluyordu -ip eğirenlerin hepsi de neler olduğunu görebilmek için gelmeye başlamışlardı. Fırıncılar, unla kaplı halde kafalarını dükkânlarından uzatıyorlardı. Ellerinde hâlâ et satırları olan kasaplar dükkânlarından çıkıyorlardı. Çırak, “Ben ne zaman yalan söyledim?” dedi. “Ne zaman size dürüst olmadığımı gösterdim?”</p>

  <p class="calibre2">Çırak’ın gemideki herkese geminin durduğunu söylemediğini düşünmemeye çalıştım. Sonuçta bu bir yalan değildi, sadece... Tüm gerçeği söylememekti.</p>

  <p class="calibre2">Çırak, “Bugüne dek yaptığım her şeyi bu gemi için yaptım!” diye feryat etti.</p>

  <p class="calibre2">Bartie, Çırak’ın arkasını yani beni işaret ederek, “Onu bile mi?” diye sordu.</p>

  <p class="calibre2">“Amy’yi bu işe bulaştırma.”</p>

  <p class="calibre2">Ayağa kalktım ve olay yerine ilerledim. Herkes, Stevy bile bana bakmaya başlamıştı.</p>

  <p class="calibre2">Godspeed'de ilk uyandığımda, koşmaya başlamıştım ve kendimi Şehir de bulmuştum -fakat o Şehir bundan farklıydı. İnsanlar boş gözlerle bakıyorlardı ve robot gibi hareket ediyorlardı. İçleri öylesine boştu ki, korkutucuydular. Şimdi duyguları patlıyordu. İçlerinde korku, öfke ve güvensizlik bir aradaydı. Gözlerini kısıyorlar, dudaklarını büzüyorlar ve yumruklarını sıkıyorlardı.</p>

  <p class="calibre2">Endişeyle bana bakan Çırak, “Git buradan Amy,” diye mırıldandı. Uzandım. Ellerimi tuttu ve beni bırakmadan, nazikçe ellerimi sıktı. “Hastane’ye dön. Güvenli olan yere git.”</p>

  <p class="calibre2">Fakat burada kalmak istiyordum. Çırak’a benim Bartie’nin ona karşı kullanabileceği başka bir hata olmadığımı göstermek istiyordum. Onun ardında durmak ve sadakatimi göstermek istiyordum.</p>

  <p class="calibre2">Ta ki kalabalıktan biri öne çıkana dek.</p>

  <p class="calibre2">Luthor.</p>

  <p class="calibre2">Kızgın kalabalıkta isimsiz bir yüz. Bartie başka bir şeyler söyledi ve Çırak da cevap verdi. Herkes dikkatini tartışmaya vermişti.</p>

  <p class="calibre2">Luthor dışında.</p>

  <p class="calibre2">O,gözlerini bana dikmişti. Dudakları köşelerde bir kıvrımla gülümsemeye başladı. Tıpkı Noel’i çalan Grinch gibi.</p>

  <p class="calibre2">Bana sessizce bir şey söyledi ve her ne kadar ne dediği belli olmasa da, kelimeleri tahmin edebilirdim. İstediğim her şeyi yapabilirim.</p>

  <p class="calibre2">Koştum -hızla koştum- kaçtım.</p>

  <p class="calibre2">&nbsp;</p>
</body>
</html>
