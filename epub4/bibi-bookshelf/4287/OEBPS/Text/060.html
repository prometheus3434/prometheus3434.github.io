<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>55. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">55. ÇIRAK</h1>

  <p class="calibre2">Uyumak istememiştim -sadece biraz dinlenip, Amy’nin yanına gitmeyi ve ona Köprü’de gezegenin özel olarak göstermeyi düşünüyordum. Ama bunun yerine sonraki sabah du-daklarımda bir gülümseme ve ağzımda acı bir tatla uyandım.</p>

  <p class="calibre2">Bu kadar.</p>

  <p class="calibre2">Sonunda gezegene iniyorduk.</p>

  <p class="calibre2">Hızla giyindim ama odamdan çıkmadan önce arkama bir baktım.</p>

  <p class="calibre2">O odada Bilge beni Besleme Katı’ndan alıp da varisi olarak eğitmeye başladığından beri, yani üç yıldan uzun bir süredir yaşıyordum. Aptalca bir şey yaptığımda Bilge beni odama kapadığında ya da ölümü sonrasında bana ne kadar yalnız olduğumu anımsattığında o odadan nefret etmiştim. Ama o odayı sevmiştim de. Amy’nin beni orada uyandırırken yatağıma nasıl atladığını hatırlayıp gülümsedim. Ona her zaman için istediği şeyi, sonsuza dek onu yoksun bırakacağımı düşündüğüm şeyi vermek için sabırsızlanıyordum.</p>

  <p class="calibre2">Ama devam etmeye ne kadar istekli olursam olayım, ardımda bıraktığım onca şeyi düşünmeden de edemiyordum.</p>

  <p class="calibre2">Hatırlıyorum da:</p>

  <p class="calibre2">İlk gece orada uyanmış ve korkmuş bir şekilde yatıyordum. Ve Bilge içeri girerek yatağın köşesine oturmuş ve bana eğitimine başladığı ilk gün aynı şeyleri hissettiğini anımsadığını söylemişti.</p>

  <p class="calibre2">Hatırlıyorum da:</p>

  <p class="calibre2">Bilge ile bir keresinde kavga etmiştik -en başlarda, Bilge’ye kızgın olduğum ama ondan daha korkmadığım zamanlardaydı- ve bana bağırmıştı. Ben de ona bağırmıştım. Elini kaldırmış ve bana tokat atmıştı. Eğitim Merkezi’nden odama koşmuştum -sanki aramıza kilometrelerce mesafe girmiş gibiydi- ve yatakla komodinin arasında bir saat kadar saklanmıştım. Rosto tavuk ve mantar kokusu burnuma gelene kadar saklanmıştım. Sonunda sürünerek dışarı çıktığımda Bilge, Büyük Salon’un zemininde akşam yemeği yememe izin vermiş ve bana Güneş-Dünya’dan kalan eski bir filmi projektörle izletin işti.</p>

  <p class="calibre2">Hatırlıyorum da:</p>

  <p class="calibre2">Dört, beş ya da altı yaşındayken, o zamanlar yanında yaşadığım aile çobanlık yapıyordu ve benim için bir parti vermeye karar vermişlerdi. Bu bir veda partisi olacaktı -bir sonraki gün bir başka ailenin yanına taşınıyordum ama bunun ne anlama geldiğini anlamayacak kadar küçüktüm.</p>

  <p class="calibre2">Ailedeki anne Evie, Phydus kullanmıyor olmalıydı, zira eğlenceli ve etkileyiciydi ve her şeyi muhteşem bir hale getirmek için her zaman ne söyleyeceğini ve ne yapacağını bilirdi. Şimdiki halinden oldukça farklıydı: Artık kolunda yeşil bir plasterle zar zor yaşıyordu.</p>

  <p class="calibre2">Onun ailesinin yanından taşınmamdan bir gün önceki kutlamada bir ziyafet vardı -kuzu ve nane jölesi, mısır rosto, bisküvi ve bal, esmer şekerli tatlı fırın patates, şekerli böğürtlenler. Ve son olarak da bir pasta...</p>

  <p class="calibre2">Devasa bir pastaydı ve o kadar katıydı ki Evie onu kesmek için iki elini de kullanmak zorunda kalmıştı. Her tarafı kalın bir buzla kaplanmıştı, sert beyaz buzla ve Evie pastanın en üstüne Seni seviyoruz Çırak! Yazmıştı. Üzerinde ismim yazan parçayı bana verirken ağlamıştı.</p>

  <p class="calibre2">İlk ısırığımı almak üzereyken yaşlı bir adam mutfağa girmişti. Onun kim olduğunu bilmiyordum ama diğer herkes biliyor gibiydi ve hepsi yavaş yavaş çatallarını bıraktılar. Masadan uzaklaştılar. Nedenini bilmesem de, ben de aynısını yaptım.</p>

  <p class="calibre2">Yaşlı adam gülümseyerek, “Sizi bölmek için gelmedim,” dedi. Gerilim tıpkı bir cam parçası gibi kırılmıştı.</p>

  <p class="calibre2">Evie, yaşlı adam için pastadan bir dilim kesti -üzerinde seviyoruz yazan parçayı almıştı. Sonra yanıma bir sandalye çekti. Nazik ve eğlenceli biriydi -sanki çatal kullanmayı bilmiyormuş gibi davrandı ve ona çatal kullanmayı göstermeme izin verdi. Çatalı sürekli düşürdü ya da yanlış taraftan tuttu ya da pastayı dişlerine batırmak yerine üstünde tutmaya çalıştı.</p>

  <p class="calibre2">Yaşlı adam pes edip de pastayı elleriyle yemeye başladığında, masadaki herkesin güldüğünü hatırlıyorum -içten, yüksek sesle ve kontrolsüz gülüşler.</p>

  <p class="calibre2">Adam beni dürtmüştü. Ben de gülümsemiştim çünkü burnunda buz vardı diye hatırlıyorum ve ben de avucuma bir dilim pasta alıp ağzıma götürmüştüm.</p>

  <p class="calibre2">Sonra hepimiz diğer dilimleri tabaklar üzerinden değil de doğrudan ellerimizle yemeye başlamıştık. Her yanımız pasta parçaları ve buzlarla dolmuştu -masa örtüsünde, saçlarımızda, tırnaklarımızda- ve kimsenin umurunda değildi. O gün, hayatımın en mutlu günüydü.</p>

  <p class="calibre2">Sonraki sabah Evie beni uyandırmıştı ve birkaç eşyamı bir çantaya koymama yardımcı olmuştu. Sonraki yılı kasaplarla birlikte geçirecektim ve yıl boyunca başka pasta olmayacaktı.</p>

  <p class="calibre2">“Dün gelen o adam kimdi?” diye sormuştum.</p>

  <p class="calibre2">Evie, kıyafetlerimi katlarken ağlıyordu ama sorum onu güldürmüştü. “Aptal çocuk! O elbette Bilge’ydi!”</p>

  <p class="calibre2">Gözlerimi kapadım ve kremalı buzun en üstündeki kâğıt kadar ince kabuğu dişlerimle nasıl çatırdattığımı, pastanın çiğnerken ağzımı nasıl doldurduğunu düşündüm.</p>

  <p class="calibre2">Yatağıma, Bilge’nin çocukken benim için -ya da kendisi için- sakladığı eski yıpranmış battaniyeye baktım. Battaniyeyi yatağımın köşesinden aldım ve yüzüme bastırarak Bilge’nin nasıl biri olduğunu ve nasıl biri olmadığını, o geminin nasıl bir yer olduğunu ve asla nasıl bir yer olamayacağını düşündüm.</p>

  <p class="calibre2">O günün gemiden ayrılacağım gün olduğunu unutmuş, gözlerimi kapamış, binlerce rüyamın kokusunu içime çekiyordum.</p>

  <p class="calibre2">Bip-bip-bip. Wi-com’uma bastım.</p>

  <p class="calibre2">Shelby kulağıma, “Gerekenleri yaptık ve gezegene iniş için hazırız efendim,” dedi.</p>

  <p class="calibre2">Odamdan uzaklaşırken gülümsedim. “Haydi, eve gidelim.”</p>

  <p class="calibre2">&nbsp;</p>
</body>
</html>
