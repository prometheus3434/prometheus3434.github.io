<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>43. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">43. ÇIRAK</h1>

  <p class="calibre2">Gemici Katına doğru uçarken, yerçekimi tüpündeki rüzgâr kafatasıma çarpıyordu ve bu esnada zihnim karmakarışıktı. Amy daha önce beni hiç böyle öpmemişti ve bana hiç o şekilde bakmamıştı.</p>

  <p class="calibre2">Olanları tekrar tekrar zihnimden geçirdim fakat Köprü ye ulaşıp, İkinci Gemici Shelby’nin ciddi yüzünü görünce Marae dışındaki her şeyi unutmaya kendimi zorladım.</p>

  <p class="calibre2">Kapıyı açmak üzere hareket ederken, “Onu burada bulduk,” dedi. Motor Odası kalabalıktı ve Gemiciler çalışıyor gibi görünüyorlardı. Köprü’ye girdiğimizde tüm gözler Shelby’yle bana dönmüştü. Ayak seslerimiz metal zeminde yankılanıyordu. Odadaki tek ışık Marae’nin hareketsiz elinin yanındaki lambadan geliyordu.</p>

  <p class="calibre2">Başımı çevirdim -henüz onun cansız bedeniyle yüzleşmek istemiyordum. Gözlerim yuvarlak ve yüksek metal zemine kaydı. Çelik tabakaların diğer tarafında bir gezegen vardı. Marae’nin buna ne kadar yakın olduğu hakkında hiçbir fikri yoktu. Ve o hep burnumuzun dibindeydi.</p>

  <p class="calibre2">Marae, masaya sere serpe uzanmıştı ve bedeni sandalyeye süzülerek akıyor gibiydi. Gözleri açıktı ve bomboş bakıyordu. Yüzüne üzerinde diyagramların ve şemaların bulunduğu flopiler yansıyordu. Bir kolunun altında ezilmiş bir motor şeması duruyordu.</p>

  <p class="calibre2">Boynunun dibinde, kısacık kesilmiş saçlarının hemen altında üç tane soluk yeşil ilaç plasteri vardı. Her plasterin üzerine bir kelime yazılmıştı.</p>

  <p class="calibre2"><span class="t8">Takip.</span></p>

  <p class="calibre2"><span class="t8">Edin.</span></p>

  <p class="calibre2"><span class="t8">Lideri.</span></p>

  <p class="calibre2">“Bu çok anlamsız,” diye fısıldadım. Eğer birisi bana itaatsizlik edenleri öldürüyorsa, neden Marae’yi öldürsün? Başlangıçtan beri benim en sadık destekçimdi. Hep sadıktı ve diğer Gemicile-rin de bana aynı şekilde sadık olmalarını sağlamıştı. Benim polis kuvvetlerimi yönetme şansını hemen kullanmıştı. Eğer Bilge’nin en büyük danışmanı Doktor sa, benimki de Marae idi.</p>

  <p class="calibre2">“Bunu sana kim yaptı?” diye fısıldadım fakat elbette bana cevap vermeyecekti. Fakat yüksek mevkideki birisi olmalıydı, öyle değil mi? Ya Köprü’ye erişimi olan ya da Marae’yi kapıyı açtırmaya ikna edebilecek kadar iyi tanıyan biri olmalıydı. Gemicilerin yanı sıra, birkaç bilim insanı, Doktor ve Kit, teknisyenler ve hatta yemek dağıtımı yöneticisi Fridrick’in bile bu kata erişimi vardı. Ve ilaç plasterleri çalındığı için de bunu herhangi biri yapmış olabilirdi.</p>

  <p class="calibre2">Shelby arkamda hafifçe bir ses çıkarttı. Gözlerini Köprü nün tavanına dikmişti ve yumruklarım sıkmıştı.</p>

  <p class="calibre2">Onu rahatlatmak için bir şeyler söylemek istiyordum fakat ağzımdan yalnızca, “Artık Birinci Gemici sensin,” çıktı. Bir kez kafasıyla onayladı. Güçsüzlük göstererek, Marae’yi lekelemeyecekti. İyi bir Birinci gemici olacaktı.</p>

  <p class="calibre2">Köprü’nün tavanı kubbe biçimindeydi. Donma katı ve Bekçi Katı’ndaki Büyük Oda’nın tavanına çok benziyordu. Dışarıya çıktığımda -gizlice gülümsedim, <span class="t8">d</span><span class="t8">ı</span><span class="t8">ş</span><span class="t8">ar</span><span class="t8">ı</span><span class="t8">ya ç</span><span class="t8">ı</span><span class="t8">kt</span><span class="t8">ığı</span><span class="t8">mda-</span> Köprü’nün üzerinde cam pencereler var gibi görünüyordu. Pekâlâ -elbette cam değildi. Cam, geminin uzaya temas ettiği yer için veya başka tehlikeler -asteroitler, kuyruklu yıldızlar, meteorlar- için çok kırılgandı. Fakat başka güçlü bir materyal, belki de kalın bir polikarbonat işe yarayabilirdi. Parıldayan çift güneşlerle, gezegenin ışığını yansıtan ışıldayan bir şey...</p>

  <p class="calibre2">Fakat bu tavan metaldi.</p>

  <p class="calibre2">Tıpkı Bekçi Katındaki tavan gibi... Bilge, oradaki sahte yıldızları metal bir tavanla gizlemişti... Tıpkı burada panellerle ve menteşelerle gizlediği gibi... Kenarlardaki hidrolik kontrollerle gizlediği gibi... Duvar boyunca gözlerimle takip ettim ve biyometrik bir tarayıcıyla kontrol edilen kapının yanındaki şaltere baktım. Dişlerimi gıcırdattım. Tıpkı geminin geri kalanı gibi burada da bazı sırlar olduğunu gördüğümde neden şaşırdığımı bilmiyordum.</p>

  <p class="calibre2">Ve artık kahrolası sırlardan ve yalanlardan bıkmıştım. Gemideki herkese motorun çalışmadığını söylememek ayrıydı -tüm umutlarını söndürebilirdi- fakat artık gezegen her şeyi değiştirmişti.</p>

  <p class="calibre2">Shelby’ye, “Köprü kapısını kilitle,” diye emrettim.</p>

  <p class="calibre2">Bir an tereddüt etti ve ardından dönerek sessizce ağır metal kapıyı çekerek kapattı.</p>

  <p class="calibre2">“Kilitle," diye tekrar ettim.</p>

  <p class="calibre2">Shelby, “Bunlar standart kilitleme seviyesinin üzerindeler,” dedi. “Köprüyü geminin kalanından tamamen ayırır.”</p>

  <p class="calibre2">“Biliyorum,” dedim.</p>

  <p class="calibre2">Shelby, başparmağıyla taradı ve kilitlendi. Başka bir tuşa dokundu ve tıpkı domino taşları gibi ışıklar yandı. Fakat Shelby’nin yüzünü aydınlatmak yerine, ışıklar yüzünü gölgelendirdi. Kararsız görünüyordu -ve hatta korkmuş. Benimle odada kilitli kalmaya korkuyordu.</p>

  <p class="calibre2">Ve Marae’den geriye kalanlarla.</p>

  <p class="calibre2">Shelby’ye, “Bugün dışarıya çıktım,” dedim fakat Marae’nin açık ve boş gözlerine bakıyordum.</p>

  <p class="calibre2">Shelby, “Anlamıyorum, efendim,” dedi.</p>

  <p class="calibre2">“Dışarıda. Yıldızlar. Uzay kapağından.”</p>

  <p class="calibre2">Shelby’nin soluğu kesildi.</p>

  <p class="calibre2">“Amy’yle ben bazı uzay giysileri bulduk ve çıktım. Ve gördüm... Pekâlâ, ne gördüğümü sana göstermeme izin ver.”</p>

  <p class="calibre2">Uzaktaki duvara doğru ilerlemeye başladım fakat durdum ve dönüp, Marae’nin hareketsiz bedenine doğru eğildim. Dikkatlice, olabildiğince saygılı bir biçimde soğuk ve sert yüzünü eğdim. Böylece boş gözleri tavana bakıyordu. Bu benim Marae’ye son hediyem oldu.</p>

  <p class="calibre2">Shelby’nin arkasından geçtim ve duvardaki biyometrik tarayıcıya başparmağımı dokundurdum. Tıpkı Bekçi Katındaki Bilge’nin kapısındaki tarayıcı gibi... Bu -Bekçi Katındaki navigasyon şemasının üzerindeki tavan gibi- geminin tasarımına uyarlanmıştı. Orijinal değildi. Bu, Salgın Bilgesi’nin gerçeğin üstünü örtme hamlelerinden biriydi.</p>

  <p class="calibre2">Yetkimi kabul eder etmez bilgisayar hoş bir ses tonuyla, “Komut?” diye sordu.</p>

  <p class="calibre2">“Aç,” dedim. Gülümsememe engel olamıyordum.</p>

  <p class="calibre2">Metal tavan ikiye ayrıldı.</p>

  <p class="calibre2">Shelby çığlık attı ve dizüstü çökerek, başını korudu. Ben de bir zamanlar Bekçi Katında ampul yıldızları açmak için tavanı ikiye ayırdığımda olduğu gibi geminin ikiye ayrıldığını düşünüyordu. Köprü nün patlayıcı dekompresyonla parçalara ayrılacağını ve uzay tarafından yutulacağımızı sanıyordu. Bedenlerimiz oksijensizlikten ölürlerken, cildimiz mavi renge döner ve organlarımız patlarken hızlı fakat acılı bir ölüm yaşayacağımızı düşünüyordu.</p>

  <p class="calibre2">Shelby’ye doğru yürüdüm -sakin yürüyüşüm onu daha da sarsmıştı- ve yanma çömeldim. Tavan gıcırdayarak açılırken, “Ayağa kalk,” dedim. “Bunu kaçırmak istemezsin.”</p>

  <p class="calibre2">Ona elimi uzattım. Eli avucumda titriyordu fakat yine de ayağa kalktı. Önce gözlerime baktı -ne olduğunu bilmiyorum ama bir şeyler arıyordu- fakat ben başımı kaldırdım ve onun da aynısını yaptığımı göz ucuyla gördüm.</p>

  <p class="calibre2">Çünkü evren tepemizde, Köprü’yü çevreleyen petek gibi pencerelerin ardından parıldıyordu. Evren -yıldızlar, aralarındaki karanlık- ve gezegen.</p>

  <p class="calibre2">&nbsp;</p>
</body>
</html>
