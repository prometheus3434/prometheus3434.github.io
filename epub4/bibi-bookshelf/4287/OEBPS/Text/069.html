<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>64. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">64. AMY</h1>

  <p class="calibre2">Flopinin parmaklarımın arasından kayıp gitmesine izin verdim ve yere düşmesini izledim.</p>

  <p class="calibre2">Victria yavaşça, “Bunun anlamı,” dedi. “Gemide kalacağımız mı? Sonsuza dek?” Gözleri arkamızdaki pencereye ve pencerenin ötesindeki gezegene kilitlenmişti.</p>

  <p class="calibre2">Kafamı sallayarak, “Hayır,” dedim. “Hayır."</p>

  <p class="calibre2">“Geminin tek hasarlı yeri Köprü. Burada... Kalabiliriz.” Çırak’ın sesi, benim delici bakışlarımla azaldı.</p>

  <p class="calibre2">“Canavarlar? Canavarlardan ya da o gezegende olan şeylerden mi korkuyorsunuz?” diyerek gözlerimi devirdim. “Bakın, silah deposunu gördük. Azıcık dahi endişelenmedim. O kaptan? Yalnızca korkmuştu. Veya gücünden vazgeçmek istemedi. Ona bakın -yalnızca kötü olacağını varsaydı ve ardından gezegenle ilgili tüm delilleri gizledi ve kendini geminin kralı ilan etti. Nasıl bir megaloman böyle bir şey yapar? Gücünü muhafaza ettiği müddetçe gezegene inmeyi, kaçmayı umursamadı. Ve gemideki herkesi, sen de dahil olmak üzere ikna etmeyi başarmış!”</p>

  <p class="calibre2">Bu noktada konuşmak için çok çaba sarf etmiştim fakat geri çekilmeyecektim. “Ben bu kahrolası gemiden gideceğim. Kapı açılır açılmaz öcüler çıkıp beni tamamen yutsalar da, umurumda değil. Yeter ki yalnızca bir kez dışarıya adım atabileyim.”</p>

  <p class="calibre2">Çırak, “Hayır!” diye parladı. “Üzgünüm fakat hayır. Bu aptalca. Ne kadar sabırsız olduğun umurumda değil. Bu konu zamana ihtiyaç duyuyor. Bu mekikten dışarıya adım atar atmaz öleceksek, bunu bilmeye değer.”</p>

  <p class="calibre2">Bağırması sona erdiğinde, köprüye sessizlik hâkim oldu. Yüzüm yanıyordu. Diğerlerinin zihinlerinde Çırak’ın kelimelerini tekrarladıklarını duyabiliyordum. Bartie yoğun ve kızgın bir merakla Çırak’a bakıyordu. Bense öfke nöbeti geçiren küçük şımarık bir velettim.</p>

  <p class="calibre2">Fakat bana bir gezegen gösterip, sonra da elimden alamazlardı.</p>

  <p class="calibre2">Kolumu pencereye doğru uzattım ve neredeyse fısıldayarak, “Bunu gördükten sonra gerçekten de Godspeed'de yaşamaya devam edebilir misiniz?”</p>

  <p class="calibre2">Çırak gezegene bakmadı. Bakışları gözlerimden ayrılmıyordu. “Hayır,” dedi. “Hayır, yaşayamam.”</p>

  <p class="calibre2">Bartie boğazını temizledi. Korkuyor muydu yoksa kızgın mıydı bilmiyordum. Çırak’a bakıyordu fakat rahatsız bir biçimde ayağını kıpırdatıp duruyordu. “Bence oylayalım. Eğer insanlar gitmek istemiyorlarsa...”</p>

  <p class="calibre2">Kuşkuyla, “Kalacaklar mı?” diye sordum. “Gerçekten mi?” Çırak, “Artık gezegende hayatta kalma şansımız daha yüksek,” dedi. “Canavarlar olsa da olmasa da.” Bartie ona doğru döndü. “Yiyecek depoları bitti.” Bartie, “Daha fazla yetiştirebiliriz-” diye başladı fakat yüksek bir bum! Sesiyle sözleri yarıda kaldı.</p>

  <p class="calibre2">Victria, “O neydi?” diye sordu.</p>

  <p class="calibre2">Bu ses bombaların çıkarttığı patlama sesi değildi, daha çok uzaklarda yere düşen ağır bir şeyin sesi gibiydi.</p>

  <p class="calibre2">Fakat bu katta yalnızdık.</p>

  <p class="calibre2">Bu katta yalnız olmamız gerekiyordu.</p>

  <p class="calibre2">Köprüye giden kapıya doğru yavaş yavaş ilerledik. Donma katındaki son kilitli oda. Bu taraftan açılıyordu fakat Çırak, tekrar kilitlenmemesi için kapıya bir sandalye koyacak kadar zekiydi.</p>

  <p class="calibre2">Koridor boştu. Diğer tüm kapılar kapalıydı ve kilitlenmişti. Midem yanıyordu. Ya burada birisi donma hazneleriyle uğraşıyorsa? Ya ailemle uğraşıyorsa? Gitgide panik olmama rağmen kendimi düşünmeye zorladım. Kalbimin atış sesleri kulaklarımda yankılanıyordu ve beni koridor boyunca koşmaya sevk ediyordu. Fakat hayır. Derin bir nefes aldım. Hazneler cam-metal sesi çıkartırdı. Metalin metale sürtünme sesi değil...</p>

  <p class="calibre2">Donma alanı boştu -uzaktaki duvar haricinde. Asansörün yanında, önceki patlama nedeniyle siyah lekeler ve döküntüler yerleri kirletmişti. Kapılar havaya uçmuştu. Yerde düşmüş askerler gibi yatıyorlardı. Fakat asansör boşluğu başka bir ağır, kilitli kapı ile bloke olmuştu.</p>

  <p class="calibre2">Çırak, “Genetik laboratuvar kapısı açık,” dedi.</p>

  <p class="calibre2">Kafamı salladım. Dördümüz yavaş yavaş öne doğru ilerledik. Kapıya ulaştığımda, Çırak önüme doğru geçti. Onu geriye çekmek istedim -kahramanlık yapmasına gerek yoktu fakat kapı girişinde zaten durdu. Sırtına çarptım.</p>

  <p class="calibre2">“Doktor?” dedi. Sesi şaşkındı fakat ensesindeki tüylerin diken diken olduğunu ve yumruklarını sıktığını fark ettim.</p>

  <p class="calibre2">Çırak’ın ardından Victria, Bartie ve ben odaya girerken, Doktor yavaşça arkasını döndü. Doktor’un arkasında daha önce duyduğumuz sesin kaynağı vardı. Doktor, Orion’un donduğu tüpü açmıştı ve metal çerçeve de yere düşmüştü.</p>

  <p class="calibre2">Çırak, “Ne yapıyorsun?” diye sordu. Daha iyi görebilmek için Çırak’ın çevresinde dolanmaya çalıştım fakat kolunu kaldırdı ve beni arkasında tuttu.</p>

  <p class="calibre2">Doktor, Çırak’a doğru bir flopi fırlatarak, “Burada olduğunu biliyordum,” dedi. Çırak flopiye baktı ve bana verdi. Victria ve Bartie omzumun üzerinden baktılar. Ekranda wicom yer belirleme haritası vardı. Yanıp sönen noktalar bizi gösteriyordu -Doktor, Bartie, Victria, Çırak... ve Orion.</p>

  <p class="calibre2">Ağzım kurumuştu ve ağzımda tat gitmişti. Orion. Bu benim wi-com’umdu. Doktor bunu bana sadece nerede olduğumu görebilmek için vermişti. Çırak yeniden, “Ne yapıyorsun, Doktor?” diye sordu. Sesi ifadesizdi ve doğal olmayacak kadar sakindi.</p>

  <p class="calibre2">Doktor tekrar donma haznesine doğru döndü. Donma tüpündeki cam pencere yoğunlaşma yüzünden sislenmişti fakat hâlâ Orion’un gözlerindeki kırmızı damarların dışarı çıktığını görebiliyordum. Onun gözbebeklerinden yansıdığımı hayal ettim. Eli, yüzünün hemen önünde pencereye dayanmıştı. Bu donma tüpü, ben ve ailem cam kutulara konulduktan hemen sonra geliştirilmişti. Metaldendi, tıpkı bir termos gibi yalıtılmıştı ve çok daha basit çalışıyordu. Bir banyo yerine bir duş gibiydi. Camdan bir tabuta yatmak yerine, tek yapmanız gereken içeriye adım atmaktı. Donma sıvısı üzerinize boşalıyordu ve ardından donma işlemini başlatıyordu. Önde bir tane büyük kırmızı tuş. Çırak’ın bastığı anı hatırlayarak, o tuşa bakıyordum.</p>

  <p class="calibre2">Çırak uyarı niteliğinde bir ses tonuyla, “Doktor,” dedi.</p>

  <p class="calibre2">Sonunda Doktor, Çırak’a doğru döndü. “Bu geminin bir lidere ihtiyacı var. Ve geride kalan tek lider de Orion.”</p>

  <p class="calibre2">Çırak’ın önüne doğru bir adım atarak, “Bir liderimiz var,” dedim.</p>

  <p class="calibre2">Doktor bana doğru acı ve ironik bir ifadeyle gülümsedi. “Bir lider olabilirdi. Birkaç yıl daha geçse ve sen olmasaydın.” Hızla ve anlaşılmaz bir şeyler geveledim fakat Doktor kafasını salladı. “Kontrole ihtiyacımız var. Gerçek bir lidere ihtiyacımız var.”</p>

  <p class="calibre2">Güldüm ve gırtlağımdan bana bile yabancı gelen haşin bir ses çıktı. “Sana söyledim, bir liderimiz var. Ve Çırak asla hiçbir şeyin eskiye dönmesine izin vermeyecek.”</p>

  <p class="calibre2">Şimdi gülme sırası Doktor’daydı. Yumuşakça gülüyordu. Neredeyse kıkır kıkır. “Oh, Amy,” dedi. “Sen çok geç anlıyorsun ve çok da hatalısın.”</p>

  <p class="calibre2">Doktor’un fikrini boşa çıkarmak için Çırak’a doğru döndüm.</p>

  <p class="calibre2">Çırak boş boş bana baktı.</p>

  <p class="calibre2">“Çırak?” dedim. Korkudan sesim çatlamıştı.</p>

  <p class="calibre2">İki erkeğin ardından Victria çıktı. “Üzgünüm,” dedi. Açık yeşil ilaç plasterlerini yere bıraktı. “Yalnızca Orion’u geri istiyorum.”</p>

  <p class="calibre2">Elinde bir tabanca vardı. Büyük kalibre kurşunları olan küçük bir revolver. “Sen nasıl...?” diye sordum.</p>

  <p class="calibre2">“Bunu bana Doktor verdi. Koruma istediğimi biliyordu. Ve bana Orion’u geri alabileceğimi söylediğinde... Ona yardım ettim.” Ağzım açık kalmıştı. Victria’nın pek çok yüzünü görmüştüm -karşılık görmeyen aşık, kurban, unutulmuş arkadaş. Onu bir hain olarak göreceğimi hiç düşünmemiştim.</p>

  <p class="calibre2">Doktor’la Orion’un donmuş bedeninin bulunduğu donma haznesi arasına girdi. Ve bir kez bile silahını indirmedi. Çırak ve Bartie geride, ayakta duruyorlardı. Her ikisinin de boynunda bir tane kare şeklinde yeşil plaster vardı.</p>

  <p class="calibre2">&nbsp;</p>
</body>
</html>
