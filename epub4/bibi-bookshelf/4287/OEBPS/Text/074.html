<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>69. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">69. ÇIRAK</h1>

  <p class="calibre2">Bartie uzay kapağının kapısını kapattı ve ben de kodu tuşladım. Her ikimiz de pencereye bakarak ayakta durduk ve son çocukluk arkadaşımızı da yıldızlara doğru yollarken, onu izledik.</p>

  <p class="calibre2">Petekli cam pencereden, Victria’nın bedeninin süzülmesini gördük. Vakumun çekişiyle yükseldi ve geriye doğru uçtu. Yüzünü siyah saçları gizledi ve kollan ve bacakları da sanki çok uzaklara çekiliyormuşçasına bana doğru uzandı.</p>

  <p class="calibre2">Ve gitti.</p>

  <p class="calibre2">Uzay kapağı kapanırken Kit yaklaştı. Hâlâ boynunda yeşil plaster olan Doktor yanında topallıyordu. Kit, ağırlığıyla Doktor’a destek vermeye çalıştı fakat adam kızdan çok daha iriydi.</p>

  <p class="calibre2">Bartie, “Yardım etmeme izin ver,” dedi ve Kit’in yerine Doktor’un koluna girdi. Sesi dökemediği gözyaşlarıyla kalınlaşmıştı. Gözlerimiz birleştiğinde, son üç ayda yaşananların son otuz dakikada yaşananları gölgede bırakamayacağını anladım. Yine dost olmuştuk.</p>

  <p class="calibre2">“Plasterin takılı kaldığına emin ol,” dedim ve Bartie de kafasını salladı.</p>

  <p class="calibre2">Kit ve Bartie, Doktor’u uzay kapağına doğru götürdüler. Onlara yardım etmeyi düşündüm. Doktor’u merdivenlerden çıkartmak zor olacaktı fakat Doktor’a yardım etmek istemiyordum. Doktor’u bir daha görmek bile istemiyordum.</p>

  <p class="calibre2">Genetik laboratuvara döndüm. Kolu bandajlanmış olan Amy, Orion’un donmuş yüzünün önünde duruyordu.</p>

  <p class="calibre2">Üzerimde plaster varken yaşananları zihnimde toparlamak güçtü. Suda yüzmekle, bir şerbette yüzmek arasındaki fark gibiydi. Fakat bir tek şeyi biliyordum: Doktor, Marae’yi ve diğerlerini öldürmüştü çünkü ben Orion’un olabileceği kadar iyi bir lider değildim.</p>

  <p class="calibre2">Amy, Orion’un her şey için bir planı olduğunu söylemişti. Benim de olması gerektiğini düşünmeye başlamıştım. Çünkü şu an ne yapacağımı bilmiyordum.</p>

  <p class="calibre2">Amy’nin yanında durduğumda, “O kabloları sakladın,” dedi. “Phydus makinesinin kablolarını. Tüm bu zaman boyunca yanındaydılar. Doğrudan makineye gittin-”</p>

  <p class="calibre2">“Doktor bana ilaç vermişti,” dedim. “Makineye gitmek dışında yapabileceğim bir şey olduğunu sanmıyorum.”</p>

  <p class="calibre2">“Fakat tüm bu zaman boyunca kablolar yanındaydı.” Öyleydi. “Fakat,” dedim. “Onlar yanımda olsalar da hiç kullanmadığım için biraz övgü hak ediyorum.”</p>

  <p class="calibre2">Bana doğru hafifçe gülümseyen Amy, “Evet,” dedi. “Hak ediyorsun.”</p>

  <p class="calibre2">Orion’un donma haznesine baktık.</p>

  <p class="calibre2">Kutunun önündeki LCD ekranı işaret eden Amy, “Bu numaraların anlamı nedir?” diye sordu.</p>

  <p class="calibre2">Numaraların hareketini izledim. “Bu bir geri sayım saati.” “Ben de bundan korkuyordum.”</p>

  <p class="calibre2">Elektroniği incelemek için eğildim. Doktor’un uyanma sürecini çoktan başlattığı belliydi. Orion, yirmi üç saat ve kırk iki dakika sonra uyanmış olacaktı. Saati durdurmaya çalıştım fakat kadranı çevirsem bile, ekranda zaman azalmaya devam ediyordu.</p>

  <p class="calibre2">Elektroniğe bakmak için eğilen Amy, “Sadece kapat gitsin,” dedi.</p>

  <p class="calibre2">“Öylece fişini çekemeyiz,” dedim. O konuda dersimi daha önce almıştım.</p>

  <p class="calibre2">“Pekâlâ, o halde durdur.”</p>

  <p class="calibre2">Kadranları biraz daha kurcalayarak, “Yapamam,” dedim. Ekran ve mini klavyeyi fark ettim. “Doktor sistemi kilitlemiş.”</p>

  <p class="calibre2">“Sıfırla.”</p>

  <p class="calibre2">Tereddüt ettim. “Bu tehlikeli olabilir. Eğer uyandırma çoktan başladıysa, durdurmamız halinde bedeni zarar görebilir.”</p>

  <p class="calibre2">Amy, “Yalnızca yirmi dakikadır açık,” dedi. “O kadar zarar veremez.”</p>

  <p class="calibre2">Fakat Orion’u nasıl bedenini hazırlamadan dondurduğumu hatırladım. Zaten o zaman hasar görmüştü. Şimdi donma tüpüyle uğraşmak onu öldürebilirdi.</p>

  <p class="calibre2">“Tehlikeli olması umurumda değil. Donmuş olarak kalacak.”</p>

  <p class="calibre2">“Amy, o kadar basit değil. Yapamam. Donma haznesi yalnızca bir yöne doğru ilerlemeye programlandı.”</p>

  <p class="calibre2">Amy çok sessiz bir biçimde, “Onu uyandırmak istemiyorum,” dedi.</p>

  <p class="calibre2">Amy’ye doğru baktım ve dudağımı ısırdım çünkü ben istiyordum.</p>

  <p class="calibre2">“Bunun sebebi aynı DNA’yı paylaşmamız mı yoksa yaptığı seçimleri anlamam mıydı, bilmiyordum. Belki de silah deposundaki silahlar veya köprüdeki gemi kayıtları yüzündendi. Belki ben de Doktor’un haklı olduğunu düşünmeye başlamıştım. Orion benden daha iyi bir lider olabilirdi. Eskisi gibi deli olduğunu düşünmüyordum.”</p>

  <p class="calibre2">Amy, elini dirseğime koydu ve bakışlarımı geri sayma saatinden kendisine doğru çekti. “Onu öldüremedim.”</p>

  <p class="calibre2">Nasıl cevap vereceğimi bilemeden, bakakaldım.</p>

  <p class="calibre2">“Doktor. Bana tabanca doğrultmuştu. Sana doğrultmuştu. Hangimizi vuracağını bilmiyordum.”</p>

  <p class="calibre2">Amy’nin kolundaki bandaja dokundum. Yarasına baskı yapmayacak kadar hafif dokunmuştum.</p>

  <p class="calibre2">“Bu yalnızca bir sıyrık. Fakat tabancasını bize doğrulttuğunda, ‘Onu öldürmeliyim yoksa birimizi öldürecek,’ diye düşündüm fakat yapmadım. Yapamadım.”</p>

  <p class="calibre2">“Sen neden-”</p>

  <p class="calibre2">Amy, “Çırak,” dedi. “Kalbimin derinliklerinde Orion’un yaşamayı hak etmediğine inanıyorum. Bazı insanlar, ikinci bir şansı hak etmezler. Donma kutumda boğulmanın nasıl bir şey olduğunu unutmadım. Hatırlamadığım tek bir gün geçmiyor. ”</p>

  <p class="calibre2">Bunu ona ben yapmıştım. Orion değil. Ben.</p>

  <p class="calibre2">“İki kişi öldü ve ben de neredeyse onlar gibi ölecektim. Ve bunu onlara Orion yaptı.”</p>

  <p class="calibre2">“Amy, yenileme sürecini durduramam.”</p>

  <p class="calibre2">“Yaşamayı hak etmiyor.”</p>

  <p class="calibre2">“Onu öldürür müydün?”</p>

  <p class="calibre2">Amy’nin gözleri ileri geri gitti. Doktor’u öldürememişti fakat Orion’a karşı nefreti daha derindi.</p>

  <p class="calibre2">“Haklısın. Bazı insanlar ikinci şansı hak etmezler fakat Orion-” Duraksadım, nasıl açıklayacağımdan emin değildim. “Orion hatalıydı, evet fakat cinayet alemi yapıyor filan değildi. Bir sebebi vardı. Korkusundan yaptı.”</p>

  <p class="calibre2">Amy, düşünerek alt dudağını ısırdı. Şu an doğru şeyi yaptığını düşünen Orion ile yanlış yaptığını bilen Luthor’u karşılaştırdığını biliyordum.</p>

  <p class="calibre2">Kollarımı ona sarıp, yüzündeki endişeyi silmek istiyordum fakat bunun o kadar kolay olmayacağını biliyordum. Donma haznesine dönerek, “Belki,” dedim. “Yenilemeyi durduramam... Fakat geciktirebilirim.’'</p>

  <p class="calibre2">Amy geriye çekildi ve haznedeki kontrollere odaklanmama izin verdi. Üzerimde iki çift göz hissediyordum: Orion’u donmuş halde tutmam için yalvaran Amy’ninkiler ve hayata dönmek için yalvaran Orion’unkiler.</p>

  <p class="calibre2">Sonunda, “Yapabilirim,” dedim. “Yavaşlatabilirim.”</p>

  <p class="calibre2">Amy, “Yap,” dedi.</p>

  <p class="calibre2">Numaralan girdim ve kadranı ayarladım. Geri sayma saati bir günden üç güne çıktı.</p>

  <p class="calibre2">Amy, “Bunu yapmaya devam edebilir miyiz?” diye sordu. “Ne zaman geri sayma saati azalsa, daha fazla zaman ekleyebilir miyiz?”</p>

  <p class="calibre2">Yavaşça başımı salladım.</p>

  <p class="calibre2">“O halde böyle yapacağız,” dedi. “Sürekli zaman ekleyeceğiz. Hiçbir zaman uyanmayacak.”</p>

  <p class="calibre2">Amy, Orion’un dışarı fırlamış gözlerine doğru acımasızca baktı. Ben de Amy’ye bakıyordum. Kalbinde böylesi bir nefret taşıyan bu kızı artık tanıyamıyordum.</p>

  <p class="calibre2">&nbsp;</p>
</body>
</html>
