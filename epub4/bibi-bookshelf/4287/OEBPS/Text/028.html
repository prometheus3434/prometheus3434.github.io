<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>23. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">23. ÇIRAK</h1>

  <p class="calibre2">İçerisi karanlıktı ve ekşimiş bir şey kokusu vardı. Burada da Harley’den izler görülüyordu. İçerisi beyaz ve sarı sarmallarla tepeye kadar boyanmıştı. Odanın merkezinde bir masa vardı ama biri dışında tüm sandalyeler kenara konulmuştu ve masanın üzerinde çok pis kumaşlar, makaslar ve minik kumaş boyası şişeleri vardı -bir dokumacının teçhizatları.</p>

  <p class="calibre2">Amy, “Merhaba?” diye seslendi. “Sanırım arkada birisi var,” diye ekledi. Treylerin ilerisinde bir perdeyle kapatılmış girişi gösteriyordu.</p>

  <p class="calibre2">Amy’nin önüne geçtim ve perdenin arkasına bir göz attım. Oda hâlâ karanlıktı. Misk ve ter kokuyordu. Burası ana yatak odasıydı -bu odanın ardında başka bir kapıya açılan bir perde daha vardı. Buranın bir banyoya ve daha küçük bir yatak odasına açıldığını biliyordum.</p>

  <p class="calibre2">Harley’nin annesi Lil, yatağın ortasındaki yorgana sarılmıştı. Saçı dağınıktı ve kıyafetleri lekeliydi fakat tamamen giyinikti.</p>

  <p class="calibre2">Lil, “Burada ne yapıyorsun?” diye sordu. Sesi hafifti ve bozguna uğramış gibiydi.</p>

  <p class="calibre2">“Şey nerede-” Harley’nin babasının adını hatırlamaya çalıştım. “Stevy nerede?”</p>

  <p class="calibre2">Lil ayağa kalkmadan omzunu silkti.</p>

  <p class="calibre2">Amy öne doğru ilerledi, tereddüt etti ve ardından yatağın kenarına oturdu. “Her şey yolunda mı?” Lil’e doğru uzandı fakat Lil, Amy’nin solgun tenini görünce korkuyla büzüldü. Amy’nin eli kucağına düştü. Bir süre sonra, ayağa kalktı ve yanıma geldi.</p>

  <p class="calibre2">Yine, “Stevy nerede?” diye sordum.</p>

  <p class="calibre2">“Gitti.”</p>

  <p class="calibre2">“Ne kadar süreliğine gitti?”</p>

  <p class="calibre2">Lil yine omzunu silkti.</p>

  <p class="calibre2">Yorganın altında, midesinin guruldadığını duydum. “Haydi, sana bir şeyler yedirelim,” dedim. Öne doğru bir adım attım ve eline uzandım. Lil benden kaçmasa da, teklifime tepki de vermedi.</p>

  <p class="calibre2">"Bir anlamı yok,” dedi. “Yiyecek yok.”</p>

  <p class="calibre2">“Yiyecek yok mu?” diye sordum. İçgüdüsel olarak perdeli kapıya baktım. Duvar yiyecek dağıtıcısı treylerin ana odasındaydı. “Kırık mı? Tamiratı arayıp, kontrol ettirebilirim.” Kadın yumuşakça, “Bir anlamı yok,” dedi. Onu umursamadım ve Gemici Katını aradım. Buraya olabildiğince hızlı birini göndermelerini istedim.</p>

  <p class="calibre2">Wi-com’la bağlantıyı kapatır kapatmaz, tekrar dikkatimi Lil’e verdim. “Sortin nedir?” diye sordum. “Neden çalışmıyorsun? Doktor’u aramalı mıyım?”</p>

  <p class="calibre2">Kadın gözlerini tavana dikti. “Çalışamam. Boyalar bana onu hatırlatıyor. Renkler. Renkler her yerde.”</p>

  <p class="calibre2">Doktor’a sonradan vermek üzere ruhsal bir not alarak, “Lil,” dedim. ‘Kayıt Salonundaki Harley’nin tablolarından birini aldın mı?”</p>

  <p class="calibre2">Oturdu. “Hayır!”</p>

  <p class="calibre2">Fakat gözlerini perdeye doğru çevirdi.</p>

  <p class="calibre2">O yöne doğru baktığımı fark etti. “Onlar benim. O benim oğlum. Oğlumdu. Ondan geriye kalan yalnızca o tablolar.”</p>

  <p class="calibre2">Amy arkamdan hafif bir sesle, “Yalnızca bakmak istiyoruz,” dedi.</p>

  <p class="calibre2">Lil tekrar yastığına çöktü. “Ne anlamı var ki? Geri dönmeyecek. Hiçbiri geri dönmeyecek.”</p>

  <p class="calibre2">Tekrar bakmadı ve Amy ile ben de yavaşça yatağın çevresinden dolanıp, uzakta duvarın oradaki perdeye ilerledik. Perdeyi kaldırdım ve Amy de beni odaya takip etti.</p>

  <p class="calibre2">Bir banyo. Klozet çekilmemiş ve lavabo da lekeli. Hızla başka bir girişin önündeki perdeye doğru ilerledik.</p>

  <p class="calibre2">Burası Harley’nin odasıydı -en azından Koğuş’ta yaşamaya başlayana kadar öyleydi. Odanın eskiden kimin olduğuna dair izler vardı -dııvann önünde döşek, hâlâ üzerinde saat olan ufak bir komedin- fakat belli ki Harley gideli yıllar olmuştu. Ailesi artık odayı depo gibi kullanıyordu.</p>

  <p class="calibre2">Aradığımız şeyi bulana dek kutular arasında dolandım: Harley’nin resmi, Aynanın İçinden.</p>

  <p class="calibre2">Amy, “Çok güzel,” diye fısıldadı. Sanırım haklıydı fakat baktığımda, Harley’nin çizimini değil yalnızca gerçekte olanları hatırlıyordum.</p>

  <p class="calibre2">Benim hafızamda her şey karanlık olsa da, resim son derece parlaktı: su, çamur, Kayleigh’in gözleri. Resmin üst kısmında beş kişi dikilmiş havuza bakıyorlardı -ben, Harley, Victria, Bartie ve ardımızda Orion. Harley, havuzun yüzeyinde bir çeşit yansıtıcı boya kullanmıştı -ayna gibi su yüzeyinin hemen altında bir kız yüzüyordu, sırtüstü yüzüyordu ve gülümseyen gözleri yüzeye doğru dikkatle bakıyordu. Parmaklarının çevresinde Koi dönüyordu ve lotus çiçeklerinin kökleri de dağınık, siyah saçlarına takılıyordu.</p>

  <p class="calibre2">Amy, “Harley gerçekten koi seviyormuş,” dedi.</p>

  <p class="calibre2">“Kayleigh’in favorisiydi.”</p>

  <p class="calibre2">Bulanık havuz suyunu tadabiliyordum. Kayleigh’in cildinin nemini hissedebiliyordum. Harley’nin dokunuşuyla davul gibi şişmiş yüzünün ezilmesini görebiliyordum.</p>

  <p class="calibre2">Amy nazikçe, “Haydi ipucuna bakalım,” dedi ve beni havuzun kenarından çekti. “Muhtemelen arkasındadır, tıpkı diğeri gibi.”</p>

  <p class="calibre2">Tuvali ışığa doğru tuttum ve ardından arkasını çevirdim.</p>

  <p class="calibre2">Amy, “Bak,” dedi.</p>

  <p class="calibre2">Arkaya açık renkli mürekkeple bir dikdörtgen çizilmişti ve ortasında da başka ufak bir hafıza kartı vardı. Tırnağımla onu kaldırdım. Tıpkı birinci ipucu gibi aynı solgun el yazısıyla resmin arkasına başka bir mesaj yazılmıştı:</p>

  <p class="calibre2">1, 2, 3, 4. Kapının kilidini açmak için ekle.</p>

  <p class="calibre2">“Hastane’nin dördüncü katındaki kapıdan mı bahsediyor? Donma katına giden asansöre açılan kapı?” diye sordum.</p>

  <p class="calibre2">“Sanmıyorum. Sana kapıdan bahsetti; ardındakini gördüğümü biliyor. Eğer bu ipuçlarını bulmam için bıraktıysa, o halde başka kilitli kapılardan birinden bahsediyor olmalı.”</p>

  <p class="calibre2">“Başka kilitli kapı-” diye başladım fakat birdenbire durdum. Gemide az sayıda kilitli kapı vardı -ve benim biyometrik tarayıcımın geçemediği daha az sayıda kapı vardı. Fakat yalnızca bir alan tamamen kilitli kapılarla doluydu. Bu kapıların mini klavyelerinin kodunu Bilge dahi bilmiyordu. “Donma katındaki kapılar,” dedim. “Kapağın yanındakiler.”</p>

  <p class="calibre2">Amy kafasını salladı. “Öyle olmalı.”</p>

  <p class="calibre2">“Hâlâ video ekranı yanında mı?” diye sordum. Amy, ekranı cebinden çıkarttı ve ben de hafıza kartını taktım. Amy, parmağını ekrandaki kimlik kutusuna koydu. Ekran, Orion’un yüzüyle canlandı. Bir an tereddüt eden Amy, bana doğru yaklaştı. Ekranı görebilecek kadar yakındık fakat birbirimize değecek kadar değildik.</p>

  <p class="calibre2">«video başlangıcı»</p>

  <p class="calibre2">Orion zar zor görünüyordu, gölgelere gizlenmişti. Ardındaki görüntünün uzantısı olan büyük bir merdivenin dördüncü basamağında oturuyordu. Gergin ve neredeyse sinirli bir tavırla sağ elini dizine vurup duruyordu.</p>

  <p class="calibre2">Amy, “Burası neresi?” diye sordu.</p>

  <p class="calibre2">Kafamı salladım, dikkatim kameradaydı.</p>

  <p class="calibre2">Orion görüntüyü düzeltirken, kamera oynadı. Yumuşakça konuşuyordu, nazikti.</p>

  <p class="calibre2">ORİON: Öncelikle, Kayleigh için üzgün olduğumu söylemek istiyorum. Onun ölmesini asla istemiştim.</p>

  <p class="calibre2">Amy nefesi kesilmiş vaziyette, “Onu öldürmüş mü?”</p>

  <p class="calibre2">Hiçbir şey söylemedim fakat sanki mideme bir taş oturmuştu.</p>

  <p class="calibre2">ORİON: Onu öldürmedim fakat yapabilirdim. O kendisi öğrendi. Bilge’nin en büyük sırrını. Kimsenin bilmesini istemediği sırrı.</p>

  <p class="calibre2">“Bu ne olabilir-”</p>

  <p class="calibre2"><span class="t8">“</span><span class="t8">Şşş</span><span class="t8">t"</span></p>

  <p class="calibre2">Orion duraksadı, sanki duygusal olarak bir şeylerin üstesinden gelemiyormuş gibi zorlukla yutkundu.</p>

  <p class="calibre2">ORİON: Amy, bunu bilmelisin -eğer bakmaya devam etmeye karar verirsen- Kayleigh cinayeti bir uyarıydı. Bilge, Kayleigh’i öldürmüş olabilir fakat benim de yapabileceğim şeyler var. Kilitleri değiştirebilirim. O bir aptal -onları kontrol etmeyi düşünmedi.</p>

  <p class="calibre2">Orion birden durdu. Gözleri ekranda görünmüyordu.</p>

  <p class="calibre2">ORİON: Artık neyin doğru ya da yanlış olduğunu bilmiyorum. Kayleigh öldüğünden beri bilmiyorum. Onun bildiğini tüm geminin bilmesi gerekiyor mu bilmiyorum. Gerçeği bulmalı mıydı, bilmiyorum.</p>

  <p class="calibre2">Orion merdivenlerdeki yerini değiştirdi.</p>

  <p class="calibre2">ORİON: Onu öldürmek, gemiyi kurtarmaya değdi mi bilmiyorum.</p>

  <p class="calibre2">Orion omzunu silkti. Sanki Kayleigh’i öldürmenin bağışlanabilir ya da hatta anlaşılabilir bir yanı olması mümkünmüş gibi.</p>

  <p class="calibre2">ORİON: Belki de değmiştir. Belki de Bilge haklıydı. Bu gerçek... Kimsenin isteyeceğini sanmıyorum.</p>

  <p class="calibre2">Orion saçının bir tutamını kulağının arkasına koydu.</p>

  <p class="calibre2">Ben de saçımın bir tutamını kulağımın arkasına koydum.</p>

  <p class="calibre2">ORİON: İşte bu sebeple sana ihtiyacım var, Amy. Öğreneceksin. Çünkü sen bir gezegende doğmuştun fakat Godspeed'de yaşadın. Bu gerçekle ne yapılabileceğini bu gemide yalnızca sen bilebilirsin.</p>

  <p class="calibre2">Orion yüzünü kameraya doğru döndü ve gözleri sanki benimkilerle kenetlendi.</p>

  <p class="calibre2">ORİON: Silah deposunu gördüm. Bana bir keresinde Bilge göstermişti. Tam şeyden önce... Her neyse, sorular sormaya başladım. Mesela: Diğer Bilge’nin söylediği gibi barışçıl ve keşifçi bir görevimiz varsa, neden savaş için silahımız var?</p>

  <p class="calibre2">Amy’ye göz attım fakat onun dikkati video ekranındaydı. İçimdeki taş daha da büyüdü. Amy asla Orion’un donmuşları öldürmek için bir sebebi olduğuna inanmamıştı -onun deli olduğunu düşünmüştü ve donmuşların bu gemide doğanları öldüreceği teorisini de bir hezeyan olarak görmüştü. Şimdi Orion’un bundan bahsettiğini izlerken bile o kilitli kapıların ardında bir silah deposu olduğuna bile inandığını sanmıyorum.</p>

  <p class="calibre2">Orion, omuzlarının üzerinden baktı ve gözleri korkuyla doldu. Ya suçlu ya da korkmuş görünüyordu. Ya da her ikisi birden...</p>

  <p class="calibre2">ORİON: İşte bilmen gereken bu, Amy. Silah deposunu kendin görmelisin. Sen Güneş-Dünya’dan geldin. Baban da ordudaydı. Bizimki gibi bir gemide hangi makul miktarda silah olması gerektiğini biliyor olmalısın. Silah deposuna git. Kendin gör.</p>

  <p class="calibre2">Orion ekrandan çıktı. Sonra öne doğru eğildi ve yüzü ekranı kapladı.</p>

  <p class="calibre2">ORİON: Oh, doğru. Kilitli kapıdan geçmek için koda ihtiyacın var, öyle değil mi? Pekâlâ, Sana yalnızca şunu söyleyeceğim, Amy. Evine git. Beni duyuyor musun? Evine git. Cevabı orada bulacaksın. EVİNE GİT.</p>

  <p class="calibre2">Ekran karardı.</p>

  <p class="calibre2">«video sonu»</p>

  <p class="calibre2">&nbsp;</p>
</body>
</html>
