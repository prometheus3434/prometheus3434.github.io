<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>41. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">41. ÇIRAK</h1>

  <p class="calibre2">“Ahhh,” diye inledim. Sanki birisi göğsümü kırarak, açmıştı ve ardından tekrar yapıştırarak kapatmıştı.</p>

  <p class="calibre2">“Çırak!” Amy bana doğru eğildi.</p>

  <p class="calibre2">“Ne oldu?” Sesim bir yabancının sesi gibi yüksek çıkıyordu. Burnumun içi soğuktu -içinde hava üfleyen bir tüp vardı.</p>

  <p class="calibre2">Amy, “Sanırım birazcık öldün,” dedi. Gülmeye çalıştı fakat gülümseme dudaklarında dondu kaldı. Sanki çok ağlamış ya da ağlamaya ihtiyacı olup da ağlayamamış gibi gözleri kızarmıştı.</p>

  <p class="calibre2">Bir an hareketsiz yatıp, kendimi değerlendirdim. Hastane’deydim. “Berbat hissediyorum,” dedim.</p>

  <p class="calibre2">“Evet, birazcık öldüğünde böyle hissedersin.”</p>

  <p class="calibre2">Amy, kapıya doğru ilerlemeye yeltendi fakat bileğini tuttum. “Gitme.”</p>

  <p class="calibre2">“Doktor u çağırmalıyım,” dedi. “Uyanmanı bekliyordu.”</p>

  <p class="calibre2">“Henüz değil,” dedim. Burnumdaki tüpü kaydırdım.</p>

  <p class="calibre2">Amy, “Bunu yapma,” dedi. “Bu oksijen.”</p>

  <p class="calibre2">“Yeterince var, görüyor musun?” Derin bir nefes aldım ve tüpü çıkarttım. Amy kaşlarım çattı fakat onu çekmeme izin verdi ve yatağın kenarına oturdu. Dudağımı ısırdım, sonra hemen kestim -dudaklarım acıyordu ve morarmış gibiydi. Yumuşak derinin altında bakır tadı alabiliyordum.</p>

  <p class="calibre2">Amy, “Seni kaybedeceğimi sandım,” diye fısıldadı. Parmaklarım yanağımda gezdirdi. Birkaç gün önce Stevy’nin yumruk attığı yer morarmıştı ve orayı hafifçe okşuyordu. Parmakları soğuktu ve öylesine hafif dokunuyordu ki, zar zor hissedebiliyordum.</p>

  <p class="calibre2">Alaylı bir biçimde, “Ben iyiyim,” dedim. “İyiden de öteyim.”</p>

  <p class="calibre2">Yüzümden bir saç tutamını çekerek, “Gerçekten iyi misin?” diye sordu.</p>

  <p class="calibre2">Derin bir nefes aldım ve havanın tadının zevkini çıkartarak, “Amy,” dedim. “Amy, geldik. <span class="t8">Gezegendeyiz.</span> Başardık.”</p>

  <p class="calibre2">Alnı buruştu.</p>

  <p class="calibre2">“Dışarıdayken gördüğüm buydu. Centauri-Dünya’yı gördüm.”</p>

  <p class="calibre2">Kafasını salladı. Sanki sözlerim kafatasının içinde dolanıyordu.</p>

  <p class="calibre2">“Gezegene ineceğiz. <span class="t8">Yak</span><span class="t8">ı</span><span class="t8">nda."</span></p>

  <p class="calibre2">Bir şeyler oldu. Gözleri bulanıklaştı. Yavaşça, “Ailemi uyandırabileceğiz,” dedi. “Tüm yaşamımı bu gemide geçirmek zorunda değilim. Tekrar dışarıya çıkabileceğim. Güneşi görebileceğim.”</p>

  <p class="calibre2">“Güneşler,” diye düzelttim. “Centauri-Dünya'da iki güneş var.”</p>

  <p class="calibre2">“Güneş. <span class="t8">Güne</span><span class="t8">ş</span><span class="t8">ler."</span> Amy’nin gözlerinde ışık, bana gezegenin üzerinde duran iki parlak gök cismini hatırlattı.</p>

  <p class="calibre2">Ona doğru sırıtarak, “Şimdi dışarı çıktığım için memnun değil misin?” diye sordum. “Sadece biraz ölmem gerekti ve şimdi yeni bir gezegenin oldu.”</p>

  <p class="calibre2">Gülmesini ya da en azından gülümsemesini bekliyordum. Bana hafifçe vurarak, “Seni aptal ahmak!” dedi. “Sensiz yeni bir gezegen istemiyorum!”</p>

  <p class="calibre2">Ne söylediğini anladığında gözleri irileşti. Ne zaman <span class="t8">ikimiz</span> hakkında konuşmaya bu kadar yaklaşsak, Amy konuyu değiştirirdi. Fakat şimdi, benden uzaklaşmak yerine bana yaklaşıyordu. Saçları omuzlarına dökülüyordu ve bana doğru eğilirken göğsümü okşadılar. Gezegeni öğrendiğindeki sevinci yerini başka bir şeye bırakmıştı. Daha ılık bir şeye... Yavaş yavaş yanan fakat aynı zamanda sürekli yakıcılığa sahip bir şeye...</p>

  <p class="calibre2">Hafif bir sesle, “Sensiz bir anlamı olmazdı,” dedi.</p>

  <p class="calibre2">Kolumu uzattım ve beline sardım. Onu kendime doğru çektim. Böylece üzerime uzanmış oldu. Her milimetresini hissedebiliyordum. Kalbi öylesine yüksek sesle çarpıyordu ki, bütün yatağın sarsılmamasına şaşırmıştım.</p>

  <p class="calibre2">Korkmuş görünüyordu fakat geriye çekilmedi.</p>

  <p class="calibre2">Yumuşak ve nazikçe öptü. Morarmış dudaklarıma zar zor değiyordu. Tatlıydı, masumdu ve bir söz veriyordu.</p>

  <p class="calibre2">Doktor hafifçe öksürdü.</p>

  <p class="calibre2">Amy’nin şaşkın yüzüne baktım. Hemen duvarın önündeki sandalyeye gitti. Yüzü kızarmıştı.</p>

  <p class="calibre2">Doktor, yatağa yaklaşırken, “Nasıl hissediyorsun Çırak?” diye sordu. Çıkartılmış oksijen tüpüne doğru kaşlarını çattı. Nabzımı kontrol etti. Gözlerime ışık tuttu.</p>

  <p class="calibre2">“İyiyim,” diye ısrar ettim.</p>

  <p class="calibre2">Sonunda o da aynı kanaate varmış gibiydi. Amy’in yanındaki sandalyeye oturdu. Normalde sakin olan ses tonuna nazaran neredeyse sinirli bir ses tonuyla, “Şimdi,” dedi. “Ne düşünüyordun kahretsin? ”</p>

  <p class="calibre2">Ağzımı açtım fakat cevap veremedim. Gözlerim Amy’ye yöneldi. Doktor ne kadarını biliyordu? Amy zarifçe kafasını salladı.</p>

  <p class="calibre2">Doktor sesini yükselterek, “Benden bir şeyler gizlemeye çalışma,” dedi. “İkinizin ne yapmakta olduğu ortadaydı.”</p>

  <p class="calibre2">“Öyle mi?”</p>

  <p class="calibre2">Doktor bana baktı. “O giysinin ne olduğunu biliyorum. Geminin dışına çıkmak için. Bir keresinde geminin dış kısmının onarılması gerektiğinde, Orion çıkmıştı. Ve siz ikiniz giysileri bulup, "Haydi <span class="t8">uzaya</span> çıkalım ve <span class="t8">oynayal</span><span class="t8">ı</span><span class="t8">m"</span> diye düşündünüz.”</p>

  <p class="calibre2">“Öyle değil-” diye başladım fakat Amy bana doğru gözlerini irileştirince, sustum.</p>

  <p class="calibre2">Doktor sesini sakinleştirerek ve bana bir ilaç plasteri vermeden hemen önce nasıl olduğumu sorarken ki ses tonuna dönerek, “Çırak, anlıyorum. Anlıyorum,” dedi. “Dışarının nasıl olduğunu görmek istedin fakat şunu da anlaman lazım. O giysiler çok çok eski. Herhangi birinin gerçekten güvenli olduğundan şüpheliyim.” Duraksadı. Gözlerime bakmıyordu. “Çırak -sen çok değerlisin. Orion dondu ve gemiye Phydus verilmiyor. Hiçbir risk alamayız. Seni riske atamayız.”</p>

  <p class="calibre2">Doktor yüzünü elleriyle örttüğünde şaşırdım. Onun daha önce duygularına yenik düştüğünü hiç görmemiştim.</p>

  <p class="calibre2"><span class="t8">Bip, bip-bip.</span></p>

  <p class="calibre2">Wi-com’u susturmak için hareketlendim. Doktor, “Bir çağrı mı var?” diye sordu. “Cevap versen iyi olur.” Bana doğru baktı. Endişesinin yerini öfke almıştı. “Delice bir şey yapman, görevlerini ihmal etmeni gerektirmez.”</p>

  <p class="calibre2">İncinmiş olarak, “Biliyorum,” dedim. Wi-com’a bastım.</p>

  <p class="calibre2">Doktor’un çattığı kaşları normale döndü. Neredeyse benden özür dileyecek gibiydi. Fakat parmağımı kaldırdım ve çağrıyı dinlemeye başladım.</p>

  <p class="calibre2">Bağlantıyı kapattığımda, ayağa kalktım. Amy beni yatağa geri itecek gibiydi ama onu umursamadım.</p>

  <p class="calibre2">“Amy.” Söze dökemediklerimi bakışlarımla anlatmaya çalıştım. “Sonra konuşmalıyız. O hakkında.”</p>

  <p class="calibre2">Başıyla onayladı.</p>

  <p class="calibre2">“Fakat şimdi gitmem gerekiyor,” dedim.</p>

  <p class="calibre2">Odadan çıkamadan, Amy dirseğimi tuttu. “Ne oldu?” dedi. Sadece iki kelime söylese bile ses tonu onunla kalmam için yalvarıyordu.</p>

  <p class="calibre2">Fakat kalamazdım.</p>

  <p class="calibre2">“Marae ölmüş.”</p>

  <p class="calibre2">&nbsp;</p>
</body>
</html>
