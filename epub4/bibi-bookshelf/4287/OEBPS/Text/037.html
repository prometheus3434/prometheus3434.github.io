<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>32. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">32. AMY</h1>

  <p class="calibre2">Çırak, “Pekâlâ, kahretsin,” dedi ve arkasına yaslanarak, boş flopiye tiksinerek baktı.</p>

  <p class="calibre2">Ben de ona sorgular biçimde baktım.</p>

  <p class="calibre2">“Flopinin tek kanıtladığı şey onun bir paranoyak olduğu -tüm bu ipucu kovalama işinin anlamsız olduğu.”</p>

  <p class="calibre2">“Anlamsız?” Flopiyi elime aldım ve ben de ayağa kalktım.</p>

  <p class="calibre2">Çırak kafasını salladı. “Anlamsız. Motoru nasıl çalıştırabileceğimizi öğrenmeyi umuyordum fakat elimize sadece Orion’un bizimle paylaşmamaya karar verdiği büyük sırla ilgili bu video geçti. Bizi geminin her yanında ipuçları bulmak üzere dolandırdı ve sonunda bu kapıya geldiğimizde bize yeniden kilitlememizi söyledi. Bundan daha anlamsız bir şey olamaz.”</p>

  <p class="calibre2">Kafamı salladım. Flopiyi katlayıp cebime koydum. Son kelimeleri biter bitmez, “Bu konuda kesinlikle anlamsız bir şeyler var,” dedim.</p>

  <p class="calibre2">“Absürt?”</p>

  <p class="calibre2">“Bilirsin, tuhaf.”</p>

  <p class="calibre2">Çırak’ın yüzünde alaycı bir gülümseme belirdi. “Ne zaman seni tanıdığımı düşünsem, öyle garip bir laf ediyorsun ki.”</p>

  <p class="calibre2">“Ha!” Kolunu yumrukladım. “Bunu daha önce konuştuğumuzu sanıyordum: absürd konuşan sensin.”</p>

  <p class="calibre2">Çırak ağır ve denizaltı kapısına benzeyen kapıyı kapattı ve ben de kapının ardımızdan kilitlendiğine emin oldum -fakat şifreyi unutmayacaktım.</p>

  <p class="calibre2">Koridorda Çırak’ı takip ederken, “Bence Orion korkmuştu,” dedim.</p>

  <p class="calibre2">“Zırdeliydi.” Çırak’ın sesi acıydı. “Bu video, Bilge’nin onu öldürmeye çalıştığı zamanlarda çekilmiş ve belli ki o zamanlar çoktan aklını kaçırmış. Orion bir paranoyaktı-”</p>

  <p class="calibre2">“Paranoyak olmakta haklıydı.” Kendime engel olamadım ve sol kulağımın arkasındaki yumuşak deriye dokundum. Orion’un videosunda derisini nasıl kaşıdığını hatırlamıştım. Ne sebeple derisinin altını böylesine derinden kaşıyordu ve kendi derisindeki telleri kopartıyordu? Bileğimdeki wi-com’a baktım o tellerden nasıl kan pıhtıları ve kan damladığını düşünerek zor yutkundum... Iyyy.</p>

  <p class="calibre2">“Aslında tuhaf.” Duraksayarak, düşünmeye başladım. “Diğer videoların tümü bir hafıza kartındaydı. Bu ise bir flopiye yüklenmişti ve silah deposunda öylece duruyordu. Diğerlerinin hiçbirinde yazı yoktu. Ve diğerlerinin hiçbiri eski değildi. Bu video Orion kendi sahte ölümünü hazırlamadan hemen önce yapılmış. Belki de biri, tanımadığım biri, onu kurcaladı.” “Belki. Belki de değil.” Çırak videoya doğru kaşlarını çattı. “Bak, Orion’un bu videoları senin için yaptığım anlıyorum ve kendini bu kahrolası bulmacayı çözmek zorundaymış gibi hissediyorsun. Fakat bize bıraktığı aptal mesajlar olmadan bu gemide yaşamanın yolunu bulmak zorundayız.” Parmaklarını saçlarında gezdirdi. Genellikle bunu düşünürken yapıyordu fakat bu sefer kızgın gibiydi. Sanki bunu yalnızca bir şeyi yumruklamamak için yapıyor gibiydi. “İlgilenmemiz gereken ciddi problemlerimiz var -ve bu da kahrolası bir zaman kaybı oldu. Motor kendi kendini tamir etmeyecek. Orion yalnızca dikkatimizi asıl problemlerden uzaklaştırıyor.”</p>

  <p class="calibre2">Dudağımı ısırdım. Orion bizim için bir mesaj bırakmamıştı. Benim için bırakmıştı. Ve o da bu gemiden gitmekle ilgiliydi, bunu biliyordum. Motoru çözmenin anahtarı, gecikmenin sebebi -bir şey... Önemli bir şey.</p>

  <p class="calibre2">Ayrıca. Daha ne kadar böyle dayanabilirdik?</p>

  <p class="calibre2">“Bekle,” diye homurdandı ve bana arkasını dönerek, boynunun kenarındaki wi-com’unun düğmesine öyle sertçe bastı ki, canı yanmış gibiydi. Bir süre hafif sesle konuştu ve ardından, “Efendim!” diye haykırdı.</p>

  <p class="calibre2">Elimi koluna koyarak, yumuşakça, “Ne oldu?” diye sordum.</p>

  <p class="calibre2">Çırak benden uzaklaştı. Wi-com’una tekrar, “Efendim?” diye sordu. “Hemen geliyorum.” Kulağının arkasındaki tuşa tekrar bastı ve asansöre giden koridorda yürümeye başlamadan önce bana baktı. “Gitmem gerekiyor,” dedi.</p>

  <p class="calibre2">“Neden? Sorun nedir?” Ona yetişmek için koşmam gerekti. “Çırak, sorun nedir?”</p>

  <p class="calibre2">“Bartie sorun çıkartıyor.” Çırak yumruğunu asansör çağırma tuşuna vurdu. “Zamanımı daha fazla bununla geçiremem,” dedi.</p>

  <p class="calibre2">Yumuşakça, “Bu bir zaman kaybı değil,” dedim.</p>

  <p class="calibre2">Asansörün kapısı açıldı ve Çırak kendisi içine girmeden kapılar kapanmasın diye eliyle tuttu. Gözlerime baktı. İçten bir ses tonuyla, “Sana kızgın değilim,” dedi. “Fakat bu ipuçları’ gemiyi tamir etmeyecek.”</p>

  <p class="calibre2">Çırak asansöre bindi ve beni soğuk ve boş donma katında yalnız başıma bıraktı. Bir yanım onun benimle birlikte kalmasını istiyordu fakat diğer katlarda ona ihtiyaçları olduğunu biliyordum. Yavaş yavaş kilitli kapılara doğru yürürken, eğer Çırak Godspeed'i yönetmiyor olsaydı her şeyin ne kadar farklı olabileceğini düşündüm. Hayatı boyunca arzuladığı liderlikten vazgeçmesini ondan asla isteyemezdim... Fakat öncelikle gemiyi önemsemek zorunda olmasaydı, beni önemsediğini söylediğinde ona inanabilirdim.</p>

  <p class="calibre2">Bulduğumuz flopiyi cebimden çıkarttım. Belki de Çırak haklıydı. Belki de sadece boşa kürek çekiyorduk.</p>

  <p class="calibre2">Fakat... Şu an elimdeki tek şey buydu. Son üç aydır elimdeki tek şey buydu. Uyandığımdan beri elime geçen tek umut kıvılcımı buydu ve ona asılmam gerekiyordu. Buna mecburdum. Bu ipuçlarından bir şeyler çıkacağına inanmak zorundaydım.</p>

  <p class="calibre2">Videoyu tekrar çalıştırdım. Bir ipucu bulabilmek için kelimelere göz gezdirdim ve Orion’un ses tonundan bir nüans çıkartabilmek için gayret gösterdim.</p>

  <p class="calibre2">Orion’un sesi -Çırak’a çok benziyordu- tüm salonu doldurdu. “Bilge kimsenin bu sırrı öğrenmesini istemiyor. Hatta benim bile öğrenmemi istediğini sanmıyorum fakat... Geminin dış tarafının bakıma ihtiyacı var... Ben -ben görmemi istemediği şeyi gördüm.”</p>

  <p class="calibre2">Orion’un yüzüne bakarak, “Her ne bulduysan, bunu gemini dışında görmüşsün,” dedim.</p>

  <p class="calibre2">Geminin dışına çıkamazdım. Uzay boşluğu vardı, bizi havasızlıktan öldürebilir ya da ciğerlerimizi lapaya dönüştürebilir ya da gözlerimizi patlatabilirdi. Ölebilirdik. Eğer... Eğer geride kalan iki kilitli kapının birinin ardında uzay giysileri yoksa...</p>

  <p class="calibre2">Yıldızları gösteren kapağa baktım. Pekâlâ, elbette insanların güvenle kapaktan çıkmalarını sağlayacak bir şey olmalıydı. Muhakkak bu gemiyi yapanlar yüzyıllar sürecek bir yolculukta geminin tamire ihtiyacı olacağını biliyorlardı. Orion ilk videosunda böyle demişti, beklenmedik durum planı -bu onların planı olmalıydı. Bu koridorda dört tane kilitli oda vardı. Bizim açtığımız silah deposuydu, bir tanesi tahliye odasıydı... Bir tanesinde de uzay giysileri olmak zorundaydı.</p>

  <p class="calibre2">Düşündüğüm şeyin olasılığı beni öylesine derinden etkiledi ki, bir an nefes alamadım. Sonra Orion’un söylediği diğer sözü hatırladım.</p>

  <p class="calibre2">Fakat sır... Sır olarak kalmalı.</p>

  <p class="calibre2">Hayır. Ben bunu sonuna dek takip etmek istiyorum. Buna ihtiyacım var. Orion ne biliyorsa ben de bilmeliyim çünkü eğer geminin tekrar hareket etmesini sağlayacak bir şeyse, bizi gezegene götürecekse -buna değer. Ve eğer geminin bir daha asla hareket etmeyeceğine dair bir kanıtsa -buna da değer. Asıl bilmemek beni öldürüyor. Bir şeylerin değişebileceğini ya da hiç umut olmadığını bilmemek...</p>

  <p class="calibre2">Videoyu tekrar çalıştırdım.</p>

  <p class="calibre2">Sorun şuydu ki, bu videoda değişik bir şeyler vardı. Ters bir şeyler... Bir hafıza kartında değil, bir flopideydi. Kayan yazı, Orion’un çok daha genç olması -sanki birisi bu videoyu bulmuştu ve eski bir filmle birleştirmişti. Bunun anlamı da... Bunu Orion’un yapmadığıydı.</p>

  <p class="calibre2">Gerçek video -gerçek ipucu- başka birisindeydi.</p>

  <p class="calibre2">&nbsp;</p>
</body>
</html>
