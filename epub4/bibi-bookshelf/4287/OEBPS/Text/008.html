<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>3. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">3. ÇIRAK</h1>

  <p class="calibre2">Gözlerimi Marae’ye diktim. Ağzım açık kalmıştı. “Lanet olsun, ne demek istiyorsun?” Sonunda kekelemeye başlamıştım.</p>

  <p class="calibre2">Marae, omuzlarını geriye doğru attı. Sırtını dikleştirdi ve daha da uzun göründü. Gözlerimi diğer Gemicilere doğru çevirdim fakat onun bakışlarını çevirmediğini gördüm. Kim olduğunu veya neye inandığını onaylatmak için onlara ihtiyacı yoktu. Marae, “Anlamalısınız, Bil... Çırak,” dedi. “Gemiciler olarak öncelikli görevimiz motoru tamir etmek değildir.” Sesim bu haksızlık karşısında ölke ve içerleme ile yükseldi. “Elbette sizin kahrolası göreviniz motoru tamir etmek! Motor, tüm geminin en önemli parçası!”</p>

  <p class="calibre2">Marae, kafasını salladı. “Fakat motor yalnızca geminin bir parçası.&nbsp; <span class="t8">Godspeed’e</span> bir bütün olarak odaklanmalıyız.”</p>

  <p class="calibre2">Geminin nabzı olan motor ardımızda gürültüyle ses çıkartırken, devam etmesi için bekledim.</p>

  <p class="calibre2">“Eminim siz de fark etmişsinizdir, <span class="t8">Godspeed'de</span> pek çok problem var.” Kaşlarını çattı. “Gemi yeni değil. Hareket yasalarını biliyorsunuz fakat entropi çalıştınız mı?”</p>

  <p class="calibre2">“Ben...em.” Diğer birinci seviye Gemicilere göz attım. Hepsi bana bakıyorlardı ve bekliyorlardı. Duymak istedikleri cevap bende yoktu.</p>

  <p class="calibre2">Marae, “Her şey sürekli olarak daha karmaşık bir duruma doğru ilerler. Bir düzensizlik, yıkım ve parçalanma durumu, Çırak,” dedi. Bu defa seçtiğim ismi geveleyerek söylememişti. <span class="t8">“Godspeed</span> yaşlı. Parçalanıyor.”</p>

  <p class="calibre2">Bunu reddetmek istiyordum fakat yapamazdım. Motorun <span class="t8">v</span><span class="t8">ı</span><span class="t8">nn-p</span><span class="t8">ı</span><span class="t8">ss-v</span><span class="t8">ı</span><span class="t8">nn</span> sesi odanın içerisinde bir ölüm çıngırağı gibi çınlıyordu. Gözlerimi kapattığımda, ne tıngırdayan aygıtların sesini duyabiliyordum ne de yanan yağın kokusunu alabiliyordum. İki bin yedi yüz altmış üç kişinin nefes alabilmek için zorlukla soluduklarını duyuyordum ve iki bin yedi yüz altmış üç çürümekte olan bedenin kötü kokusu burnumu dolduruyordu.</p>

  <p class="calibre2">İşte hayat, bir nesillik bir uzay gemisinde böylesine hassastı: var oluşumuzun ağırlığı, bozuk bir motora bağlıydı.</p>

  <p class="calibre2">Bilge üç ay önce bana, <span class="t8">Senin görevin insanlarla ilgilenmek, gemiyle de</span><span class="t8">ğ</span><span class="t8">il,</span> demişti. Fakat... Gemiyle ilgilenmek zaten insanlarla ilgilenmekti. Gemicilerin arkasında ana kontroller vardı. Bu kontroller geminin diğer fonksiyonlarına uygulanan enerji kaynaklarını kontrol ediyorlardı. Eğer Marae’nin arkasındaki kontrol panelini kırarsam, artık gemide hava olmazdı. Başka bir paneli kırarsam, su olmazdı. Şunu kırarsam, ışık. Diğerini kırarsam, yerçekimi sensörü. Geminin kalbi yalnızca motor değildi. Tüm bu oda ve içindeki her şeydi. Bu kattaki ve onun altındaki iki bin yedi yüz altmış üç yaşam kadar nabzı atıyordu.</p>

  <p class="calibre2">Marae elini uzattı ve İkinci Gemici Shelby, otomatik olarak yanıp sönmekte olan flopiyi eline verdi. Marae, parmağını flopide aşağıya doğru kaydırdı ve ardından bana uzattı. “Yalnızca bu geçtiğimiz hafta güneş lambasının dâhili füzyon bölümünde iki ana tamir gerçekleştirmemiz gerekti. Toprak verimi, standart özelliklerinin çok altında ve sulama sisteminde de sızıntı var. Bir yıldan beri yiyecek üretimi zar zor yeterli oluyor ve eninde sonunda bir kıtlıkla karşı karşıya geleceğiz. Son iki ayda iş üretimi ciddi anlamda azaldı. Bu gemiyi hayatta tutmak azımsanacak bir şey değil.”</p>

  <p class="calibre2">Üzerinde aşağıyı gösteren pek çok okun ve sonunda kısa grafiklerin bulunduğu çizelgelerle dolu flopiye bakarak, “Fakat motor,” dedim.</p>

  <p class="calibre2">Marae, “Motorun canı cehenneme!” diye haykırdı. Diğer Gemiciler bile Marae’nin lanet okuması karşısında sakinlik maskelerini fırlattılar ve şok içinde ona baktılar. Marae derin ve titrek bir nefes aldı ve gözlerinin arasındaki burun kemiğini ovaladı. “Özür dilerim, efendim.”</p>

  <p class="calibre2">“Sorun değil,” diye mırıldandım çünkü ben söyleyene dek devam etmeyeceğini biliyordum.</p>

  <p class="calibre2">Marae, “Bizim görevimiz, <span class="t8">Ç</span><span class="t8">ı</span><span class="t8">rak</span>, açıktır,” diye devam etti. Kelimelerini kısa tutuyordu ve sinirine hâkim olmaya çalışıyordu. “Gezegen yerine gemi. Eğer gemideki yaşamı iyileştirmekle bizi Centauri-Dünya’ya yaklaştırması için motor üzerinde çalışmak arasında bir seçim yapmamız gerekirse, <span class="t8">daima</span> gemiyi seçmek zorundayız.”</p>

  <p class="calibre2">Flopiyi elimde kavradım. Ne diyeceğimden emin değildim. Marae, nadiren ne hissettiğini açığa vururdu ve asla kontrolünü kaybetmezdi. Onun yüzünde sakin bir dinginlik dışında herhangi bir şey görmeye alışık değildim. “Elbette motorun hızını yeniden değiştirmek için bazı <span class="t8">fedakârl</span><span class="t8">ı</span><span class="t8">klarda</span> bulunabiliriz...”</p>

  <p class="calibre2">Marae, “Gezegen yerine gemi,” dedi. “Salgından ve Gemicilerin oluşturulmasından bu yana önceliğimiz budur.”</p>

  <p class="calibre2">İkimin peşini bırakmayacaktım. “Bu durum...” Yıllan hesaplamaya çalıştım takat tarihimiz yalanlarla ve Phydus’la öylesine arapsaçına dönmüştü ki, ne kadar zaman geçtiğini bilmek zor-laşıyordu. “‘Salgından’ beri nesiller geçti. Gemi en ileri önceliğe sahip olsa bile o zaman içerisinde, bizi gezegene götürmesi için motoru geliştirmenin <span class="t8">bir yolunu</span> bulmuş olmak <span class="t8">zorunday</span><span class="t8">ı</span><span class="t8">z."</span></p>

  <p class="calibre2">Marae konuşmadı ve sessizliğinin karanlık bir şeyler gizlediğini anladım.</p>

  <p class="calibre2">“Bana anlatmadığınız nedir?” diye üsteledim.</p>

  <p class="calibre2">İlk kez Marae cesaret almak için diğer Gemicilere doğru döndü. Shelby kafasını salladı. Öylesine hafifçe sallamıştı ki, neredeyse fark edemiyordum. “Ben Birinci Gemici olmadan önceydi. Ben doğmadan önceydi. O zamanki Birinci Gemicinin adı Devyn idi.” Marae’nin gözleri bir kez daha Shelby’ye doğru döndü. “Motorla ilgili bilgi daima seçici olarak bilinir.”</p>

  <p class="calibre2">Bunun anlamı da elbette, olabildiğince az kişinin gerçeği bil m esiydi.</p>

  <p class="calibre2">Marae, “O zamanlar acemiydim,” diye devam etti. “Ve Çırak’ın -diğer Çırak, sizden önceki-”</p>

  <p class="calibre2">“Orion,” dedim.</p>

  <p class="calibre2">Kafasını salladı. “Bilge, geminin bazı bakımlarını yapması için onu yollamıştı ve döndüğünde Bilge’ye rapor vermemişti. Doğrudan Devyn e gitmişti. Ona her ne dediyse... Devyn üzerinde büyük bir etkisi olmuştu. Ondan sonra bir müddet bütün araştırma durmuştu.”</p>

  <p class="calibre2">“Gemiciler greve mi gitmişlerdi?” Öne doğru eğildim, şok olmuştum. <span class="t8">Godspeed</span>'deki herkes içinde en sadık olanlar Gemicilerdi. Bunun sebebinin onlara Phydus bile olmadan güvenmemiz mi, genetik olarak sadık olarak üretilmeleri mi yoksa sadece tıpkı Doktor ve bir dizi başka insan gibi Bilge’nin yönetim sistemini <span class="t8">be</span><span class="t8">ğ</span><span class="t8">eniyor</span> olmaları mı bilmiyordum fakat sebep ne olursa olsun, Gemiciler sadakatleri söz konusu olduğunda yollarından şaşmazlardı.</p>

  <p class="calibre2">“Tam olarak grev yapmadılar. Yani geçen hafta dokumacıların yaptığı gibi grev yapmadılar. Tüm görevlerini normal olarak yerine getirdiler, motor araştırması dışında.”</p>

  <p class="calibre2">“Ne oldu da yeniden motor problemini araştırmaya başladılar?” diye sordum. Diğer Gemicilerin hayal meyal faikındaydım. Derin bir sessizlik vardı ve Gemiciler çok rahatsız görünüyorlardı fakat ben tüm dikkatimi Marae’ye verdim.</p>

  <p class="calibre2">“Çırak öldü,” dedi.</p>

  <p class="calibre2">Orion’dan bahsediyordu -Orion, Çırak olduğunda Bilge’nin elleriyle gerçekten öldürülmektense kendi sahte ölümünü düzenlemişti.</p>

  <p class="calibre2">Marae, “Ondan sonra,” diye devam etti. “Birinci Gemici Devyn, motor araştırmasını devam ettirdi. Yine de... Araştırma önceden daha fazla gizlenmeye başlandı. Az sayıda Gemici’nin motora erişimi vardı. Devyn pek de, Bilge’yle <span class="t8">samimi</span> değildi. Onun yerini aldığımda, beni yetiştirdiği gibi devam ettim. Fakat...çarpıklıkları...fark etmeye başladım.</p>

  <p class="calibre2">“Çarpıklıklar?”</p>

  <p class="calibre2">Marae kafasını salladı. “Olayları üst üste koyunca anlamsız oluyordu. Motorun bazı problemleri yeni görünüyordu -sanki özellikle, yeni yapılmıştı. Geçmiş araştırma kayıtlarının hepsi gitmişti -yok edilmişti, muhtemelen sanki biz asla onları keşfedemeyelim diye.”</p>

  <p class="calibre2">Yani Devyn kendi çırağını, Marae’yi kandırmıştı. Orion ona her ne söylediyse, bu sözler Devyn’in her şeyi değiştirmesine neden olmuştu. Hatta öylesine ileri gitmişti ki, bilgiyi kendi Gemicilerinden ve Bilge den bile saklamıştı. Orion bir keresinde bana Godspeed’in otomatik pilotta olduğunu söylemişti, yani biz olmadan Centauri-Dünya’ya gidebilirdi. Eğer motorla ilgili problemlerle ilgili herkesten daha derine indiyse, neden böyle bir şey söylemişti?</p>

  <p class="calibre2">“Bilge de bunu fark etmeye başlamıştı, öyle değil mi?” diye sordum.</p>

  <p class="calibre2">Marae ellerine baktı. “Bilge’nin görevi insanlarla ilgilenmektir. Gemicilerin görevi de gemiyle ilgilenmektir. Fakat o...ölmeden önce, sanırım evet. Bir şeylerin yanlış olduğunu fark etmişti.”</p>

  <p class="calibre2">Ellerimle yüzümü ovaladım. Bu sözleri ilk kez nerede duyduğumu hatırlıyordum. Orion onu öldürmeden önceki son haftalarında Bilge’nin nasıl Gemici Katında daha fazla zaman geçirmeye başladığını hatırladım.</p>

  <p class="calibre2">Bu ne kadar zamandır devam ediyordu? Bilge bana insanlara odaklanmamı söylemişti fakat motora da odaklanmamız gerektiğini düşünmüş olan tek Bilgeler biz değildik. Onlara ne olmuştu? Her şey sözde Salgına dayanıyordu. Yalanların ve Phydus’un başlangıcı... Şimdiki zamanla Salgın arasında bir yerlerde gerçek kaybolmuştu. Biz hepimiz, ben, Bilge ve Gemiciler ve diğerleri Phydus’tan etkilensek de etkilenmesek de bize söylenenlere körce inanmak için kendimize izin vermiştik.</p>

  <p class="calibre2">Ellerimi indirerek, “Bu kadar <span class="t8">...yeter”</span> dedim. “Yalanlardan bıktım, işlerin gidişatından bıktım. Geminin motorundaki sorun <span class="t8">tam olarak</span> nedir? Eğer bir yakıt verimliliği sorunu değilse, nedir? Çok mu hızlı gidiyoruz? Çok mu yavaş gidiyoruz? <span class="t8">Nedir?’</span></p>

  <p class="calibre2">Marae kamburlaştı. “Ne hızlı ne de yavaş gidiyoruz.” Hüzünlü görünüyordu ve gözlerinde endişe vardı. “Gitmiyoruz.”</p>

  <p class="calibre2">&nbsp;</p>
</body>
</html>
