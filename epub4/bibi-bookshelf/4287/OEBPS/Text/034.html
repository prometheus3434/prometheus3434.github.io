<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>29. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">29. ÇIRAK</h1>

  <p class="calibre2">Doktor’a Stevy’nin cesedini götürmeden önce Lil’in evine uğramasını hatırlattıktan sonra Şehir sokaklarını teftiş etmeleri için Gemicilere yardım ettim. Ben geçerken pencerelerde yüzler beliriyordu. Bazen endişe ve korku içinde uysal bakışlarla karşılaşıyordum fakat insanlar çoğunlukla yalnızca bakıyorlardı. Sokağa çıkma yasağımı uyguluyor olabilirlerdi fakat bakışları küstahçaydı ve öfkeliydi.</p>

  <p class="calibre2">Midem gurulduyordu -en son tam olarak dün yemek yemiştim- ve sadece Marae ısrar ettiğinde yemek için ara vermiştim. Sokaklar boştu fakat güneş lambası sönene dek gitmeyecektik. Gemici Katı’na doğru yerçekimi tüpünde giderken, Şehir’deki bütün ışıkların yandığını fark ettim. Ne hakkında konuşmak için ayakta durduklarını biliyordum.</p>

  <p class="calibre2">Gemicilerin çoğu Şehir’de kaldı -evleri buradaydı. Gemici Katına yalnızca çalışmak için geliyorlardı- fakat Marae beni yerçekimi tüpüne doğru takip etti. Ayak seslerimiz metal zeminde yankılanırken, bu gece Marae Gemici Katı’ndan ayrıldıktan sonra ve ben Bekçi Katına döndüğümde, geminin kalanından daha da fazla ayrılmış olacaktım- iki boş kat, tamamen benim.</p>

  <p class="calibre2">Motorun vınn-pıss-vınn sesine doğu ilerledim. Motor Odası nın içi karanlıktı fakat motor hâlâ gölge yapıyordu. Yanık yağ kokuyordu ve şimdi geminin ilerlemediğini bildiğim için gözlerime daha küçük görünüyordu. Marae, ilerleyip doğrudan üzerinde kilit olan ağır ve kalın kapıya doğru ilerlerken motora hiç bakmadı.</p>

  <p class="calibre2">Köprü.</p>

  <p class="calibre2">Eğitimim başlamadan önce Bilge’nin söylediği son sözleri hatırladım -Köprü, Gemiciler içindi. Ben insanlarla ilgilenecektim. Gemiyle değil...</p>

  <p class="calibre2">Marae kapıyı açtı ve önce benim girmem için bekledi. Köprü nün üzerinde kavisli bir metal tavan vardı. Oda ovaldi ve öne doğru ilerledim. İki sıra halinde çalışma masalarında dışarı uzanmış monitörler vardı. Odanın ön tarafında devasa V şeklinde bir kontrol paneli vardı.</p>

  <p class="calibre2">Kontrol panelinin başına oturdum ve bu heybetli gemiyi yeni Dünya’ya doğru kumanda etmenin nasıl bir şey olacağını hayal etmeye çalıştım.</p>

  <p class="calibre2">Fakat yapamazdım... Bu fikir öylesine imkânsızdı ki, gemiyi gezegene indiren başarılı lider olarak kendimi hayal edemiyordum.</p>

  <p class="calibre2">Sandalyeden zıpladım. Bilge haklıydı. Buraya ait değildim.</p>

  <p class="calibre2">Marae, kontrol panellerinin önünde ayakta durdu. Orada iki ekran vardı ve her ikisi de boştu. Bir tanesi İLETİŞİM, diğeri de NAVİGASYON olarak etiketlenmişti. Marae parmaklarını metal Navigasyon etiketinin üzerinde gezdirerek, “Bugün istediğin gibi bu konuda çalışıyordum. Sen problemle ilgili beni aradığında,” dedi. İlgilenerek, “Nerede olduğumuzu anlama şansı buldun mu?” diye sordum.</p>

  <p class="calibre2">Marae kaşlarını çattı. “Tam bir karmaşa.” Ekranların altından açılır kapanır bir panel çıkarttı ve bana tellerden ve devrelerden oluşan karmaşık bir şey gösterdi. “Eğer tahmin etmem gerekirse, bu kasten yapılmış. Muhtemelen Salgın zamanında -sonuçta Gürteş-Dünya ile bağlantımızı o zaman kaybettik.”</p>

  <p class="calibre2">Her iki operasyonun da aynı kontrol panelinde gerçekleştiğini belirterek, “O halde, muhtemelen Salgın Bilgesi, Güneş-Dünya ile iletişimi kesti ve navigasyon ekipmanını da tahrip mi etti?” diye sordum.</p>

  <p class="calibre2">Marae omzunu silkti. Tahrip edilmiş elektronikleri tekrar metal panelin altına sakladı. “Anlamaya çalışıyorum.”</p>

  <p class="calibre2">Her ne kadar normal bir ses tonuyla gizlemeye çalışsa da, sesindeki aşağılamaya hissedebiliyordum. “Bugün için üzgünüm. Besleme Katı problemlerinin işini yanda bıraktığını bi-liyorum.”</p>

  <p class="calibre2">Marae bana baktı. Sonunda, “Bugün iyi hareket ettin,” dedi.</p>

  <p class="calibre2">“İyi miydim?” diye homurdandım. “Bir isyandan bir adım uzaklıktaydık. Bir dahaki sefere bir isyan olacak. Fakat -teşekkür ederim. Bugün Gemicilerin yanımda durmaları gerçekten yardımcı oldu.”</p>

  <p class="calibre2">Marae sakin bir ses tonuyla, “Gemiciler daima Bilge’nin tarafında dururlar,” dedi. Bunu öylesine sıradan söylemişti ki, sanki geminin adı Godspeed ya da çevremizdeki duvarlar çelik diyor gibiydi. “Fakat... Umarım farkındasındır Çırak, eğer gemiye tekrar Phydus verseydin, orada olmamız gerekmeyecekti. Eğer böyle bir problemimiz olmasaydı, Gemiciler ve ben motor ve navigasyon sistemiyle ilgili problemlere odaklanabilirdik.”</p>

  <p class="calibre2">Hemen, “Phydus yok,” dedim fakat sesimde genellikle var olan kararlılık bu sefer yoktu. Stevy, Phydus ile zehirlenmiş olsa da, Marae yine de haklıydı. Bugün ne kadar zaman kay-betmiştik -sadece Gemici katında değil, tüm gemide? Çalışmak zorundaydık yoksa hepimiz ölürdük. Bu şekilde kendimizi kaybetmeye durumumuz el vermiyordu.</p>

  <p class="calibre2">Marae, “Bilge,” diye başladı.</p>

  <p class="calibre2">“Çırak,” diye ısrar ettim.</p>

  <p class="calibre2">“Phydus olmadan, her şey daha da kötüye gidecek. Senin nasıl bir lider olduğun umurlarında değil -başka birini istiyorlar. Herhangi başka birini. Ya da liderleri olmasın istiyorlar. İnsanlar kalben sürekli olarak bir entropi durumuna ilerliyorlar. Tıpkı bu gemi gibi. Hepimiz kontrolü kaybediyoruz. O yüzden Phydus’a ihtiyacımız var. Phydus kontrol demektir.”</p>

  <p class="calibre2">İçimi çektim. “Kabul ediyorum. Son üç ayda işleri ele alış -ya da alamayış- biçimim pek işe yaramadı. İnsanlara her şeyin aynı şekilde devam etmesi konusunda güvenebileceğimi sanmıştım.”</p>

  <p class="calibre2">Marae tıpkı çocuğuyla konuşan bir anne gibi, nazikçe, “Göremiyor musun?” diye sordu. “Tam da bu sebeple Phydus’a ihtiyacım var. Eğer bu gemiyi Bilge gibi kontrol etmek istiyorsan, yapman gereken ilk şey bu.”</p>

  <p class="calibre2">“İstemiyorum.”</p>

  <p class="calibre2">“Neyi istemiyorsun?”</p>

  <p class="calibre2">“Gemiyi Bilge gibi kontrol etmek istemiyorum,” dedim. “Amy-” Amy’nin adı geçince Marae gözlerini kıstı. Yine de homurdanarak devam ettim. “Amy, Bilge’nin bu gemiyi asla kontrol etmediğini görmemi sağladı. O sadece ilaçlan kontrol etti. Sanırım bundan daha iyisini yapabilirim. Umarım yapabilirim.’’</p>

  <p class="calibre2">Marae, “Phydus olmadan, ayaklanma çıkabileceğini biliyorsun,” dedi.</p>

  <p class="calibre2">Kafamı salladım.</p>

  <p class="calibre2">Bunu biliyordum.</p>

  <p class="calibre2">Tüm bu süre boyunca zaten biliyordum.</p>

  <p class="calibre2">&nbsp;</p>
</body>
</html>
