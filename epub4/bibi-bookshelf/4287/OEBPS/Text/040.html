<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>35. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">35. ÇIRAK</h1>

  <p class="calibre2">Ertesi sabah wi-com’un sesiyle uyandım.</p>

  <p class="calibre2">Amy heyecanlı bir sesle, “Daha kalkmadın mı?” dedi. Gerinerek, “Şimdi kalktım,” dedim. “Bir sorun mu var?”</p>

  <p class="calibre2">“Hayır,” dedi. “Donma katma gel.”</p>

  <p class="calibre2">Pantolonumu giyerken, “Amy, bu Orion ve onun kahrolası ipuçlarıyla mı ilgili?” diye sordum. “Bunun için zamanım yok. Motora odaklanmam ve geminin ayakta kalmasını sağlamam gerekiyor. Dün donma katındayken olanlara baksana.” “Küstahlaşma. Sadece buraya gel.”</p>

  <p class="calibre2">“Küstahlık?”</p>

  <p class="calibre2">Amy, “Haydi!” dedi. “Bunu görmek isteyeceksin!”</p>

  <p class="calibre2">“Oh, gerçekten mi?”</p>

  <p class="calibre2">“Çırak, dün geceki videoyu hatırlıyor musun?”</p>

  <p class="calibre2">“Kesilen video? Amy, ya Orion bir deliydi ya da o videoyu başka birisi karıştırmış. Her iki durumda da-”</p>

  <p class="calibre2">Sözümü kesti. “Bu konunun dışında, hâlâ durumu çözmem için yeterli bilgi buldum. Orion’un Bilge’nin kendisini korkutmaya başladığını söylediği zamanı hatırlıyor musun? Gemiden çıktığında başladığını söylemişti.” “Gemiden çıktığında mı?” Öylesine şaşırmıştım ki, yerçekimi tüpüne giderken yolda duraksadım.</p>

  <p class="calibre2">“Her ne bulduysa, bunu geminin dışında görmüş.”</p>

  <p class="calibre2">“Bu da demek oluyor ki...” dedim. Cümlemi tamamlamaya cesaret edememiştim. Tüp girişine doğru koşmaya başladım. “Sonraki kilitli kapının ardında uzay giysileri var.”</p>

  <p class="calibre2">Donma katına ulaştığımda, Amy asansörün önünde ileri geri yürüyordu. “Neden bu kadar geciktin?” diye sordu. Ona cevap verme fırsatı bulamadan, kolumu tuttu ve beni salonun arka tarafına doğru çekmeye başladı.</p>

  <p class="calibre2">Bana ince bir kitap vererek, “Geçen geceyi bunun tamamını okudum,” dedi.</p>

  <p class="calibre2">“Bu nedir?” Kitabı çevirdim ve başlığını okudum. “Shakespeare’in soneleri. Devam et. Her neyse, tamamını okudum -aslında, iki kez okudum- fakat sonunda çok ilginç bir şey fark ettim.”</p>

  <p class="calibre2">“Nasıl ilginç?”</p>

  <p class="calibre2">“Sayfa 87’yi çevir.”</p>

  <p class="calibre2">Kitabı bir elimde dengeledim ve dikkatlice sayfaları çevirdim. Amy sabırsızlıkla ayağını yere vuruyordu fakat Güneş- Dünya’dan gelmiş olan bu hâzineye zarar verme riskine girmek istemiyordum. Sayfa 85’i çevirdim. Ve-</p>

  <p class="calibre2">“-Sayfa 87 nerede?” diye sordum. Sayfa 85’i çevirdim -fakat kitap doğrudan sayfa 89’a gidiyordu.</p>

  <p class="calibre2">Amy, “İşte bu,” dedi. Ve yüzüne kocaman bir gülümseme yayıldı. “Kitaptan öylesine dikkatlice kesilmiş ki, eğer aramazsan sayfanın olmadığını asla anlayamazsın.”</p>

  <p class="calibre2">Kitabı Amy’ye geri vererek, “İpucu bu mu?” diye sordum.</p>

  <p class="calibre2">Amy, “Sanırım ipucu sayfa 87’deydi,” dedi. “Orion silah deposunda her ne bıraktıysa, birisi onu değiştirmiş. Bizim bu işin sonunu bırakmamız ve aramayı bırakmamızı istemiş. Bunu her kim yaptıysa, aynı zamanda kitaptan sayfayı da kesmiş.”</p>

  <p class="calibre2">“Bunu nasıl buldun?” diye sordum. Orion’un videosunda Shakespeare şiirlerini anımsatan herhangi bir şey anımsamaya çalıştım.</p>

  <p class="calibre2">Amy, “Kurgu odasındaydı,” dedi. Daha fazla soru sormak için ağzımı açarken, “Her neyse," diye devam etti. “Önemli olan o kayıp sayfa. İçinde bir sone vardı.” Tekrar sayfa 85’e döndü ve bana kitabı gösterdi. “Bu sayfada Sone 29 var.” Sayfa 89’u çevirdi. “Bu sayfada Sone 31 var. Bu durumda sayfa 87’de sone 30 olmalı.”</p>

  <p class="calibre2">Amy kitabı yere attı. Güneş-Dünya’dan gelen bir hâzinenin böyle gelişigüzel biçimde atıldığını görünce gözlerim irileşti. Amy fark etmedi. Salonun sonundaki en büyük kapıya doğru ilerlemeye başladı. “Kodlar en azından dört haneli olmalı,” dedi. “0030’u dene.” Kafasıyla kapının sağındaki kapıyı gösterdi.</p>

  <p class="calibre2">“Bu asla işe yaramayacak,” dedim.</p>

  <p class="calibre2">Cevap olarak Amy, kapının yanındaki tuş takımına 0030 rakamlarını girdi.</p>

  <p class="calibre2">Kendi kapıma da kodu girdikten sonra hiçbir şey olmayınca, “Söylemiştim,” dedim.</p>

  <p class="calibre2">Amy kitabı tekrar eline aldı ve yine inceledi. “Fakat... Öylesine emindim ki.”</p>

  <p class="calibre2">Omzunun üzerinden baktım. “Neden o sonelerin numaralandırıldığını düşündüğünü bilmiyorum. Yanlarında harfler var, rakamlar değil.”</p>

  <p class="calibre2">Amy ilgisizce, “Onlar Roma rakamları,” dedi. Ardından kitabı eğdi ve gözlerimiz birleşti. “Onlar Roma rakamları. Kod olarak 0030’u kullanmamalıyız -XXX kullanmalıyız. Ve dört hane olduğu için de en öne sıfır gelmeli. ”</p>

  <p class="calibre2">Tuş takımına koştu ve OXXX denedi.</p>

  <p class="calibre2">Kapısı açılmadı. “Romalılar neden rakamlar yerine harfler kullanmışlar?” diye sordum.</p>

  <p class="calibre2">Sorumu duymazdan geldi. Benim yakın olduğum kapıya doğru ilerleyerek, “Bu kilidi dene,” dedi.</p>

  <p class="calibre2">“Bir hiç için umutlanıyorsun. Orion bir deliydi. Bu ipucu kovalama olayı da bir delilik.”</p>

  <p class="calibre2">“Sadece. Dene.”</p>

  <p class="calibre2">Gözlerimi devirdim ve tuş takımına OXXX girdim.</p>

  <p class="calibre2">Bip! Klik!</p>

  <p class="calibre2">Şaşkınlıkla, “Kahretsin,” dedim.</p>

  <p class="calibre2">&nbsp;</p>
</body>
</html>
