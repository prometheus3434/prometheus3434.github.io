<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>59. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">59. ÇIRAK</h1>

  <p class="calibre2">Shelby, “Hayır, hayır, hayır, hayır, hayır, ” demişti.</p>

  <p class="calibre2">Kelimeler zihnimde yankılanıp duruyordu ve asla gitmeyeceklerini de biliyordum.</p>

  <p class="calibre2">Amy beni öptü.</p>

  <p class="calibre2">“Hayır, hayır, hayır, hayır, hayır. ”</p>

  <p class="calibre2">Amy, birinin Orion’un benim yaşımdayken hazırladığı aptalca bir video yüzünden bunu yaptığını söyledi. Bunu her kim yaptıysa, geminin gezegene asla inmeyeceğinden emin olmak istiyordu. Asla.</p>

  <p class="calibre2">“Hayır, hayır, hayır, hayır, hayır. ”</p>

  <p class="calibre2">Amy beni yerçekimi tüpüne götürdü ve oradan da Besleme Katına. Bana gizli kapıyı ve ardındaki merdivenleri gösterdi.</p>

  <p class="calibre2">“Hayır, hayır, hayır, hayır, hayır. ’’</p>

  <p class="calibre2">Amy kapıyı açtı ve kapının arkasındaki gizli yerde ışıklar yandı. Kapı gıcırdayarak açıldı fakat benim tek duyduğum: “Hayır, hayır, hayır-”</p>

  <p class="calibre2">BUM!</p>

  <p class="calibre2">Başka bir patlama, bu defa ilkinden daha derin. Yeri sarstı ve Hastane yi de salladı. Hastane çatısından kiremitler uçtu ve binanın köşelerinden gürültüyle yere düştü. Kapılar açıldı ve insanlar dışarıya akın ettiler. Arkalarından gri ve kahverengi bir duman çıkıyordu. Üst katlardan acil durum merdivenleri çıktı ve insanlar onlara tırmanmaya başladılar. Korunmak için Kayıt Salonu’na hücum ediyorlardı.</p>

  <p class="calibre2">Amy kolumu tutarken, “Kahretsin-” diye başladım. Buradan bile ayaklarımızın altının sarsıldığını hissedebiliyordum.</p>

  <p class="calibre2">Amy, “Neden birisi Hastane’yi havaya uçurmak istesin?” diye sordu. Kelimeleri boş bir ses tonuyla söylemişti fakat gözleri korkuyla doluydu.</p>

  <p class="calibre2">Zemin katındaki kapılardan duman çıktı fakat başka hiçbir yerden çıkmadı. Ne yangın ne de hasar belirtisi vardı.</p>

  <p class="calibre2">Amy’nin yüzündeki bütün kan çekildi. Hiçbir zaman onu bu kadar beyaz görmemiştim. “Oh, Tanrım. Patlayan Hastane değildi-”</p>

  <p class="calibre2">“Donma katıydı,” diye onun için bitirdim.</p>

  <p class="calibre2">“Ailem,” diye fısıldadı. Gözleri odaklanamıyordu ve ağzı gevşemişti. “Merdivenler var. Donma katına gidiyorlar. Nerede olduklarını biliyorum. Ben-”</p>

  <p class="calibre2">Bana dönene dek omuzlarından tuttum, “Onlara git,” dedim. “Git şimdi fakat dikkatli ol. Bunu her kim yaptıysa, hâlâ orada olabilir. ”</p>

  <p class="calibre2">Amy yutkundu.</p>

  <p class="calibre2">“Donma Katı’nı ortadan kaldıracak kadar büyük bir patlama olduğunu zannetmiyorum.” Düşünerek, kafamı salladım. “Hayır, eminim. Hepsi iyi. İyi olmak zorundalar.”</p>

  <p class="calibre2">Uzaklaşmakta olduğunu görebiliyordum fakat hâlâ bana tutunuyordu. Parmakları kollarımı yakalamıştı.</p>

  <p class="calibre2">Nazikçe, “Git,” dedim. “Ben bunu yapabilirim. Ben gemiyle ilgilenirim, sen de ailenle ilgilenirsin. Fakat...” Duraksadım. “Eğer birisini görürsen... Veya herhangi bir şey görürsen, eğer orası güvenli değilse, bana geri gel. Hemen.”</p>

  <p class="calibre2">Kafasını hafifçe salladı ve tek kelime etmeden merdivenlere koştu. Ben de döndüm ve gemiyle yüzleştim.</p>

  <p class="calibre2">&nbsp;</p>
</body>
</html>
