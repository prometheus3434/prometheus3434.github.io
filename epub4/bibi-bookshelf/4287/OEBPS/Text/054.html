<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>49. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">49. ÇIRAK</h1>

  <p class="calibre2">“Çırak, bir -Şehre gelmen gerekiyor.”</p>

  <p class="calibre2">Doktor tam da olmaması gereken bir zamanda aramıştı. Amy, Luthor’un yaptıklarını anlattığında hemen Luthor’la yüzleşmeye gitmiştim. Hayatım boyunca hiç bu kadar öfkelenmemiştim. Hâlâ kanımda dolanan öfkeyi hissedebiliyordum fakat şu an biraz azalmıştı.</p>

  <p class="calibre2">“Kahretsin!” diye haykırdım. “Tek yaptığım geminin bir yanından diğerine doğru koşturmak! Lanet olsun, bundan çok yoruldum!”</p>

  <p class="calibre2">Doktor wi-com’da bir an sessizleşti. “Yakında böyle yapmayacaksın. ”</p>

  <p class="calibre2">Bir an gezegenden bahsettiğini sandım fakat hayır -bu konudan ona henüz bahsetmemiştim.</p>

  <p class="calibre2">Yalnızca Amy ve Birinci seviye Gemiciler biliyorlardı.</p>

  <p class="calibre2">“Bu ne anlama geliyor?”</p>

  <p class="calibre2">“Çırak, bu bir kaos. İsyan.”</p>

  <p class="calibre2">“Kahretsin!”</p>

  <p class="calibre2">“Sanırım Bartie fakat -bak, buraya gelmek zorundasın.” Donma katından Şehre gitmem biraz zaman aldı fakat olabildiğince hızlı hareket ettim çünkü Doktor’un sesi çok ısrarcı çıkmıştı. Şehre ulaşmadan önce bir şeylerin çok çok ters gittiğini anlamıştım. Önce duydum -veya daha doğrusu duymadım. Şehrin gündelik seslerini duyamadım. Gün içerisinde sadece insanlardan gelen o arka plan ses yoktu. Onun yerine hafif sesler ve akseden ayak sesleri vardı.</p>

  <p class="calibre2">Sonra da gördüm.</p>

  <p class="calibre2">Yiyecek Dağıtım Merkezi, anayolun sonundaydı ve herkes de oradaydı. Hepsi de tek bir şeye bakıyorlardı.</p>

  <p class="calibre2">Fridrick, ölmüştü.</p>

  <p class="calibre2">Bedenine öylesine çok ilaç plasteri yapıştırılmıştı ki, bedenine pullar gibi yapışmışlardı. Muhtemelen dokuma bölgesinden biri pek çok giysi kesmişti ve Dağıtım Merkezi nin üçüncü katındaki pencerelere asmıştı. Fridrick’in bedeni, merkezde asılıydı. Tehlikeli bir biçimde giysilerden sarkıyordu. Kolları ve kafası öne düşmüştü.</p>

  <p class="calibre2">Bir afişe siyah renklerle ve büyük, kalın harflerle şöyle yazılmıştı: <span class="t8">Lideri takip edin.</span></p>

  <p class="calibre2">Bir ses, “Bu bir mesaj!” diye haykırdı. Gözlerimi afişten ve Yiyecek Dağıtım Merkezi nin ortasındaki cesetten ayırıp, Bartie’nin durduğu yere çevirdim.</p>

  <p class="calibre2">İnsanların Fridrick’in bedenine bakabilmek için sessiz olmadıklarını fark ettim. Sessizce Bartie’nin konuşmasını bekliyorlardı.</p>

  <p class="calibre2">“Körce <span class="t8">lideri</span> takip etmeyen herkes -kelimeyi küçümseyerek söylemişti- icabına bakılacak! Stevy’ye olanları görmedik mi? Çırak’a karşı çıkar çıkmaz -öldü!”</p>

  <p class="calibre2">“Bana karşı çıkması” biraz azımsamak olurdu. Adam yüzüme yumruk atmıştı.</p>

  <p class="calibre2">“Ve hepimiz de Fridrick’in karşı çıktığını biliyoruz! Hepimizi kurtarmaya çalışıyordu. Yiyecek depolarını kontrol altına almaya çalışıyordu. Ve olanlara bir bakın! Çırak onu yiyecek dağıtmaya zorladı ve şimdi de yeterince yiyecek kalmadı! Ve Fridrick’in protestosu” -dramatik bir biçimde duraksayıp, kolunu yukarıya doğru kaldırdı- “susturuldu!”</p>

  <p class="calibre2">Eğer Bartie bir devrim yapmaya çalışıyorsa, pek de işe yarıyor gibi görünmüyordu. Her ne kadar kalabalığın ön safları onu alkışlıyor olsalar da, kalabalığın en az üçte ikisinin sessiz olduğu gerçeği karşısında gülümsemeden edemedim. Endişeliydiler fakat bildikleri tek idareyi de kaldırıp, atamıyorlardı.</p>

  <p class="calibre2">Yine de orada öyle dikilip, benim hakkımda kahrolası yalanlar söylemesine izin vermeyecektim.</p>

  <p class="calibre2">Wi-com’uma bastım ve toplu çağrı yaptım.</p>

  <p class="calibre2">“Tüm <span class="t8">Godspeed</span> sakinlerinin dikkatine!” dedim. Kalabalığın ön safları durdu. Çoğu bana bakmak için döndüler. “Hepinizin de iyi bildiği gibi Bilge sistemi bu gemide sayısız nesil boyunca işlemiştir. Ben ise benden öncekilerden biraz daha farklı çalışmayı seçtim. Ben size kendi seçimlerinizi yapabilme seçeneğini sunmayı seçtim.”</p>

  <p class="calibre2"><span class="t8">Bip, bip-bip.</span></p>

  <p class="calibre2">Wi-com’umdan Bartie’nin sesi, “Tüm <span class="t8">Godspeed</span> sakinlerinin dikkatine!” dedi. Beynim durdu. Bartie, kalabalığın üzerinden bana bakıyordu. “Wi-com sistemini tek kontrol edebilen kişi Çırak değildir fakat o haklı. Bize bir seçim şansı verdi. Ve bunun için ona teşekkür ediyorum.” Bana doğru kafasını hafifçe eğdi. “Çünkü bize kendisinden başka birini seçme hakkı tanıdı.”</p>

  <p class="calibre2">Kalabalık bütün dikkatini Bartie’ye vermişti. Kahretsin, nasıl wi-com sistemini kırmıştı? Yalnızca birkaç üyenin -ben,</p>

  <p class="calibre2">Doktor ve Birinci Gemici- toplu çağrı yapma izni vardı. Bartie sistemi hack’lemiş olmalıydı.</p>

  <p class="calibre2">Elimi wi-eom sistemine vurdum. “Geçersiz kıl,” diye emrettim ve başka bir toplu çağrıya başladım. Olabildiğince yüksek sesle, <span class="t8">“Godspeed</span> sakinleri,” dedim. “Sakin olun. Zaman isyan ve bozuşma zamanı değil. Bu sabah, Centauri-Dünya’ya zannettiğimden çok daha yakın olduğumuzu öğrendim. Çok yakında gezegene inmeye başlayacağız. Çok yakında. Tek yapmanız gereken ”</p>

  <p class="calibre2">Bartie, “YALANLAR!” diye haykırdı. Wi-com’undan değil fakat Yiyecek Dağıtım Merkezindeki yüksek yerden... Yüzü çarpılmıştı, kızgındı ve kelimeler ağzından kalabalığa doğru taş atıyor gibi çıkıyordu.</p>

  <p class="calibre2">“Yalan değil,” diye ısrar ettim. Sesim wi-com’da çatlak çıkıyordu. “Lütfen, herkes sakin olsun. Görev-”</p>

  <p class="calibre2"><span class="t8">Bip, bip-bip.</span></p>

  <p class="calibre2">Bartie, wi-com’dan toplu çağrıyla, “Göreve lanet olsun!” diye haykırdı. “Bu Çırak’ın sizi manipüle etme yollarından biri! Çevrenize bir bakın dostlar! Bu -bu- sahip olduğumuz tek şey! Godspeed bizim evimiz, artık Centauri-Dünya'ya ulaşmaya çalışmanın bir anlamı yok! Elimizde yalnızca bu ve özgürlük var! ”</p>

  <p class="calibre2">“Size özgürlüğü ben verdim!” diye haykırdım ve ardından wi-com’u kullanmayı hatırladım. Tabii ben yapamadan Bartie yaptı.</p>

  <p class="calibre2">“Size özgürlük verdiğini söylüyor olabilir fakat sizi ne kadar kontrol ettiğini düşünün. Tüm kararları o veriyor. Kimin ne kadar yiyeceğine o karar veriyor. Kimlerin ilaç alacağına o karar veriyor. Ve bu gemiye tekrar Phydus zehrini getiren de o. Bu onun kararı, onun seçimiydi ve bedelini de siz ödediniz.”</p>

  <p class="calibre2">Onu Kayıt Salonunda bulduğum günü hatırladım. <span class="t8">İ</span><span class="t8">leti</span><span class="t8">ş</span><span class="t8">im Sistemleri üzerine Teknik Talimatlar.&nbsp;</span> Ve Fransız Devrimi tarihi. Muhtemelen flopi sistemini de o hack’lemişti -fakat eğer her şeyi farklı ele alsaydım nasıl olurdu diye düşündüm. Eğer iş bu noktaya, Fridrick’in cesedinin çevresinde toplanmış sorun çıkaran bir gruba dönüşmeden önce bu isyanı o gün durdursaydım...</p>

  <p class="calibre2">Arkalardan biri, “Peki ya yiyecek?” diye sordu.</p>

  <p class="calibre2">Bartie, Yiyecek Dağıtım Merkezi nin kapılarını açtı. “Alabildiğinizi alın,” diye bağırdı. “Biraz kaldı.”</p>

  <p class="calibre2">Ve bu da son nokta oldu.</p>

  <p class="calibre2">İnsanlar, Yiyecek Dağıtım Merkezi ne doğru çılgınca koşmaya başladılar. Öndeki pencereler kırıldı ve insanlar oradan geçmeye başladılar. İnsanlar öylesine hızlı ilerliyorlardı ki, Bartie kenara çekilmek zorunda kaldı. İnsanlar binaya doğru gitmek için uğraşıyorlardı. Fıçıları deviriyorlar, sırtlarına ağır yiyecek çuvalları alıyorlardı. Diğerleri kavga etmeye başladılar, çuvalları parçalıyorlardı ve dövüşüyorlardı. O hengâmede Fridrick’in bedeni afişin üzerindeki belli belirsiz ağırlığım da kaybetti ve yere düştü. Kalabalık geri çekildi ve tekrar devam ettiler. Yiyecek heyecanıyla cesedi de umursamıyorlardı.</p>

  <p class="calibre2">Kavga çıktı. İnsanlar kalabalığın ön saflarına geçmek ve yiyeceklere yaklaşmak için itişiyorlardı. İtişme yumruklaşmaya dönüştü ve yumruklar da kavgaya... İki adam birbiriyle kavga ederken, yiyeceği de unutmuşlardı. Daha iri olan diğerinin ağzına yumruk attı ve kalabalığın üzerine kan sıçradı. Daha ufak olanın arkadaşları kavgaya karıştı ve sonunda bir sürü yumruk atan, tekme atan ve haykıran insan meydana geldi. Yumruklar, kan ve ete vurma seslerinden, artık kavgaya başlayanları ayırt edemiyordum bile.</p>

  <p class="calibre2">Flopi ağındaki videolar ve resimlerde Güneş-Dünya’daki kaosu görmüştüm fakat bu farklıydı. Burada ben de içindeydim.</p>

  <p class="calibre2">Bir kadın, sokakta süt fıçıları taşımaya çalışırken, “Kahrolası yoldan çekilin!” diye haykırıyordu. Fıçıları taşıyor ve yaklaşanlara da bağırıyordu.</p>

  <p class="calibre2">Üretim bölümüne doğru yirmi kişilik bir grubun başındaki bir adam, “Seralar!” diye haykırdı. Kahretsin. Sahip olduğumuz tüm ürünleri mahvedecekler.</p>

  <p class="calibre2">Başka bir toplu çağrı denedim. Kimse fark etmedi bile.</p>

  <p class="calibre2">Bir adam önüne çıkan bir kadını itti. Kadın yere düştü. Başka bir adam onu korumak için atıldı. İlk adama yumruk attı. Ben bir şey yapamadan, iki adam dövüşmeye başladılar. Adamın taşıdığı yiyecek poşeti yere düştü ve içindekiler sokağa döküldü -domates ve biberler. Diğerlerinin bazıları, ezilmiş sebzeleri aldılar ve onları dövüşenlere atmaya başladılar. Dövüşenlerin sayısı arttıkça arttı.</p>

  <p class="calibre2">Sonra içlerinden biri bana doğru döndü. Koşarak kaçmam gerekirken, kalabalığın arka tarafına geçtim.</p>

  <p class="calibre2">Adam, “Çırak orada!” diye haykırdı. “Yakalayın onu!”</p>

  <p class="calibre2">Tek bir bedenmiş gibi döndüler. Saldırmaya hazır çok kafalı bir canavar gibiydiler.</p>

  <p class="calibre2">Biri, “Saldırın!” diye haykırdı. Pencerelerden duman çıkmaya başladı. <span class="t8">Lideri takip edin</span> afişinden çıkıyordu.</p>

  <p class="calibre2">Bu sayede kaçmaya başladım. Yan yola döndüğümde, wicom’uma bastım.</p>

  <p class="calibre2">Cevap verir vermez, “Amy,” dedim. “Odana git. Kapım kilitle.” Cevap veremeden, bağlantıyı kestim.</p>

  <p class="calibre2">Doğrudan yerçekimi tüpüne gittim. Ben giderken, diğerleri de kaçıyorlardı. Saklanmaya, evlerine, tarlalara... Tıpkı benim gibi bir sığınak arıyorlardı. Bir adam arkasındaki kadını bir kasap bloğuna çekti. Eline bir satır aldı ve saldırmaya kalkışacak birine karşı kapıda durmaya başladı.</p>

  <p class="calibre2">Başka bir kadın evine giderken merdivenlerde düştü ve midesini tutarak, haykırmaya başladı.</p>

  <p class="calibre2">Yerçekimi tüpü beni yutarken, önümde yayılan kaosa baktım. Yiyecek Dağıtım Merkezi yanıyordu. Duman simsiyah ve kalındı. Çoktan boyalı gökyüzünü grileştirmeye başlamıştı.</p>

  <p class="calibre2">Gözlerimin önünde Gemici Katı belirmeye başladı. Besleme Katı’ndaki güneş lambasının parlaklığının yanında burası karanlık görünüyordu. Ve daha sessiz... Besleme Katı inanılmaz derecede hareketliyken, burada kalın bir sis tabakası varmış gibiydi...</p>

  <p class="calibre2">Shelby bana doğru koştu. Belli ki gelmemi bekliyordu.</p>

  <p class="calibre2">“Ne yapacağız?” diye sordu.</p>

  <p class="calibre2">Tüm kat öylesine sessizce duruyordu ki, sanki herkes cevap vermemi bekliyordu.</p>

  <p class="calibre2">“Birinci seviye Gemicileri getir ve benimle Köprü kapısında buluş,” dedim.</p>

  <p class="calibre2">“Fakat efendim ya Besleme Katı?”</p>

  <p class="calibre2">“Bu bir emirdir,” dedim. “Derhal.”</p>

  <p class="calibre2">Gözlerimi ona diktim. Bilge’nin çok iyi takındığı soğuk ve cansız yüz ifadesini takınmaya çalıştım. İtaat gerektiren bakış. Bilge ile aynı DNA’ya sahip olsak da, ifadeyi iyi takınıp takınmadığımı bilmiyordum. Güç ve emir için aynı şekilde bakabiliyor olmalıydım fakat bunu daha fazla düşündüğümde, kendimi babasının ayakkabılarını deneyen bir çocuk gibi hissettim.</p>

  <p class="calibre2">Yine de emrimi yerine getirdi. Wi-com’una bastı ve Birinci Gemicilere emir verdi. Ardından Köprü’ye doğru koridorda ilerlemeye başladı.</p>

  <p class="calibre2">Onu takip etmeye başlamadan önce, yapmam gereken aramalar vardı.</p>

  <p class="calibre2">Wî-com’uma basarak, “Com bağlantı talebi: Bartie,” dedim.</p>

  <p class="calibre2">Bir süre sonra Bartie bana cevap verdi.</p>

  <p class="calibre2">“Hepimizi yok edeceksin,” dedim.</p>

  <p class="calibre2">“Kapıyı sen açtın.” Bartie’nin sesi gergindi. Koşuyor gibiydi. Kendi yarattığı kalabalıktan kaçıyor gibiydi. “Ben yalnızca onları ittim.”</p>
</body>
</html>
