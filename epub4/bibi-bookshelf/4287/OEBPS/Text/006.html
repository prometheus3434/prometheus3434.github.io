<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>1. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">1. ÇIRAK</h1>

  <p class="calibre2"><a id="a0"></a><span class="t8">Godspeed’in</span> Gemici Katı’nda bulunan Motor Odası’nın ağır metal kapısına doğru bakarak, “Bu iş kolay olmayacak,” diye mırıldandım. Kapıdaki donuk yansımaya baktığımda, gözlerimin önüne Bilge’nin koyu renk gözleri geldi. Ölümünden hemen önceki haliyle... Yansımada aynı zamanda Bilge’nin ölümünün hazzıyla Orion’un dudaklarında beliren gülümsemeyi görüyordum. Klon özelliklerimden ve benden önceki tüm Bilgelerin bende vuku bulan yankılarından öte, yalnızca bende bulunan ve üzerine bastığım zeminin iki kat altındaki klonlama materyallerinde var olmayan eşsiz bir şeylere sahip olmalıydım.</p>

  <p class="calibre2">Ya da en azından bu şekilde düşünmekten hoşlanıyordum.</p>

  <p class="calibre2">Başparmağımı biyometrik tarayıcıya değdirdim ve kapı hemen açıldı. Kapıyla beraber asla kendi yüzüme benzetmediğim yüzün yansıması da kayboldu.</p>

  <p class="calibre2">Motor Odası’na girdiğimde son derece mekanik bir koku -metal, yağ ve yanık karışımı bir koku- beni sarmaladı. Duvarlar, gemi motorunun vuruşuyla titreşiyordu. Eskiden güzel olduğunu düşündüğüm bir <span class="t8">v</span><span class="t8">ı</span><span class="t8">nn-p</span><span class="t8">ı</span><span class="t8">ss-v</span><span class="t8">ı</span><span class="t8">nn</span> sesi...</p>

  <p class="calibre2">Birinci seviye Gemiciler hazırolda durdular, beni bekliyorlardı. Motor Odası genellikle kalabalıktı çünkü kurşun soğutmalı hızlı reaktör motorunu neyin bozduğunu anlamaya çalışan Gemicilerin telaşlı aktivitelerine sahne olurdu. Bugün ise benden sonra en yüksek kıdeme sahip yetkililerle, başlıca on Gemici ile özel bir toplantı istemiştim.</p>

  <p class="calibre2">Onlarla kıyaslandığımda, pejmürde görünüyordum. Saçlarım çok uzundu ve karmakarışıktı. Üzerimdeki kıyafetlerin uzun zaman önce geri dönüşüme yollanmış olması gerekirken, onların koyu renkli tunikleri ve düzgünce ütülenmiş pantolonları mükemmel görünüyordu. Gemicilerin bir üniforması yoktu -gemideki kimsenin bir üniforması yoktu- fakat Birinci Gemici Marae, emri altındaki herkesin, özellikle de birinci seviye Gemicilerin temiz olmalarını isterdi. Hepsi de Marae ile aynı koyu renkli giysiyi giymişlerdi.</p>

  <p class="calibre2">Marae, yirmi yaş neslindendi ve benden yalnızca birkaç yaş daha büyüktü fakat çoktan gözleri altında çizgiler belirmeye başlamıştı ve yüzü hiç gülmeyecekmiş gibi görünüyordu. Bir marangoz, ölçüsünün doğruluğunu Marae’nin kesilmiş saçı ile kontrol edebilirdi. Amy, <span class="t8">Godspeed'deki</span> herkesin aynı göründüğünü söylüyordu. Hepimizin tek etnik guruba üye olduğumuz düşünülürse, bir bakıma haklıydı fakat hiç kimse Marae’yi bir başkasıyla karıştıramazdı ve kimse onun Birinci Gemici den düşük bir rütbeye sahip olduğunu düşünemezdi.</p>

  <p class="calibre2">Selamlamak için, “Bilge,” dedi.</p>

  <p class="calibre2">“Sana söylemiştim, bana yalnızca Çırak de.”</p>

  <p class="calibre2">Marae’nin kaşları çatıldı. Bu rolü üstlenir üstlenmez, insanlar bana Bilge demeye başlamışlardı. Bir noktada Bilge olacağımı daima biliyordum fakat bu kadar kısa sürede Bilge olacağımı asla hayal etmemiştim. Yine de, bu pozisyon için doğmuştum. Ben bu pozisyondum. Kendimi bu pozisyonda göremezsem bile Gemicilerin önümde hazır ol vaziyetinde duruşlarında ve Marae’nin konuşmak için beni beklemesinde yerimi görebilirdim.</p>

  <p class="calibre2">Ben yalnızca... O unvanı alamazdım. Amy’nin önünde birisi bana Bilge demişti ve o an onun gözlerinin kısılmasına ve bedeninin donup kalmasına dayanamamıştım. Yalnızca bir anlığına o hale gelmişti fakat o bir an bile onun bana tekrar Bilge gibi bakmasına dayanamayacağımı anlamam için yeterli olmuştu.</p>

  <p class="calibre2">“İsmimi değiştirmeden de Bilge olabilirim,” dedim.</p>

  <p class="calibre2">Marae aynı fikirde değil gibiydi fakat karşı gelmedi.</p>

  <p class="calibre2">Diğer birinci seviye Gemiciler ise gözlerini bana dikmiş, bekliyorlardı. Hepsi de kıpırdamadan durmuş, sırtlarını dikleştirmiş ve boş yüzlerini bana çevirmişlerdi. Mükemmelliklerinin bir kısmını Birinci Gemici olan Marae’nin baskısıyla kazandıklarını biliyordum fakat aynı zamanda bir kısmını da geçmişte kazanmışlardı. Öldürülmeden önce Bilge’nin herkesten titizlik beklemesinin de etkisi vardı.</p>

  <p class="calibre2">Stoacı sadakatlerinin benim için hiçbir önemi yoktu.</p>

  <p class="calibre2">Boğazımı temizledim.</p>

  <p class="calibre2">“Ben, emm, sizinle yani birinci seviye Gemicilerle motor hakkında konuşmalıyım.” Yutkundum, ağzım kuruydu ve acı bir tat alıyordum. Aslında onlara bakmıyordum. Eğer yüzlerine bakarsam -benden daha yaşlı ve deneyimli yüzlerine- cesaretimi kaybederdim.</p>

  <p class="calibre2">Amy’yi düşündüm. Amy’yi ilk gördüğümde, tek görebildiğim şey suyun içinde donmuş mürekkep gibi helezonik bir biçimde dönen saçlarıydı. Solgun cildi, içinde donduğu buz kadar saydamdı. Fakat şimdi yüzünü gözümün önüne getirdiğimde, çenesinin kararlılığını ve kızdığında nasıl daha uzun boylu göründüğünü görüyorum.</p>

  <p class="calibre2">Derin bir nefes aldım ve Marae’ye doğru uzun adımlarla yürüdüm. Bakışlarıma doğrudan karşılık verdi. Sırtı dimdikti ve dudakları sımsıkı kapalıydı. Ona yakın olarak rahatsızca durdum fakat her iki kolumu da kaldırıp, onu omuzlarından sertçe ittiğimde ve o da arkasındaki kontrol paneline çarptığında, bir yere kaçmadı. Diğerlerinin yüzlerinde çeşitli duygular belirdi -İkinci Gemici Shelby şaşkın görünüyordu; Dokuzuncu Gemici Buck gözlerini kısmış ve çenesi kenetlenmişti; Üçüncü Gemici Haile ise Altıncı Gemici Jodee’ye bir şeyler fısıldıyordu.</p>

  <p class="calibre2">Fakat Marae tepki vermedi. İşte Marae’nin gemideki herkesten farklı olduğu nokta buydu: onu ittiğimde bile beni sorgulamıyordu.</p>

  <p class="calibre2">“Neden düşmedin?” diye sordum.</p>

  <p class="calibre2">Marae, kontrol paneline tutunarak doğruldu. “Köşe, düşmemi engelledi,” dedi. Sesi tekdüzeydi fakat sözlerinin altındaki ihtiyatlı tonu yakaladım.</p>

  <p class="calibre2">“Eğer bir şey seni durdurmasaydı, düşmeye devam ederdin. Hareketin ilk kuralı.” Kısa süre gözlerimi kapattım. Bu ana hazırlanmak için çalıştığım şeyleri hatırlamaya çalışıyordum. “Güneş-Dünya’da bir bilim insanı vardı. Isaac Newton. ” İsmi söylerken dilim sürçtü. Ardı ardına iki <span class="t8">a</span> harfini nasıl söylemem gerektiğinden emin değildim. Is-saak,” gibi ağzımdan çıktı ve bunun yanlış olduğundan emindim fakat önemli değildi.</p>

  <p class="calibre2">Ayrıca, diğerlerinin kimden bahsettiğimi bildikleri açıktı. Shelby, gergin bir biçimde Marae’ye baktı. Gözlerini Marae’nin taktığı doğal olmayan sakinlik maskesine dikmişti. Diğer birinci seviye Gemicilerin kaskatı dunışlarının sakin sertliği ise eridi gitti.</p>

  <p class="calibre2">Gülümsememeye çalıştım. Her zaman bunu yapıyor gibiydim: Bilge’nin oluşturmak için üzerinde çok çalıştığı mükemmel düzeni bozmak...</p>

  <p class="calibre2">“Bu Newton, bazı hareket yasaları yazdı. Üzerine yazdıkları, kahretsin öylesine açık ki...” Kafamı salladım, hâlâ hareket yasalarının basitliği yüzünden şok oluyordum. Bu daha önce neden aklıma gelmemişti? Bilge’nin aklına? Bilge bana tüm bilimlerin temellerini öğretirken, nasıl olup da Newton ve hareket yasaları hiç ortaya çıkmamıştı? Acaba bilmiyor muydu yoksa bu bilgiyi benden saklamak mı istemişti?</p>

  <p class="calibre2">“Dikkatimi çeken eylemsizlik oldu,” dedim. İleri geri yürümeye başladım -bu alışkanlığı Amy’den kapmıştım. Amy’den pek çok şey kapmıştım aslında ve bunlar arasında her şeyi sorgulamak da vardı. <span class="t8">Her</span> <span class="t8">ş</span><span class="t8">eyi.</span></p>

  <p class="calibre2">Sorularımın en tepesinde, dillendirmekten dehşete düştüğüm bir korku vardı. Şu ana dek... Arkamda motorun sesiyle, Gemicilerin önünde durana dek...</p>

  <p class="calibre2">Bir an gözlerimi kapattım ve göz kapaklarımın ardındaki karanlıkta, en yakın dostumu gördüm, Harley. Uzay kapağını açtığını ve bedeninin dışarıya süzüldüğü gördüm. Uzay boşluğunu gördüm. Dudaklarındaki gülümsemeyi gördüm. Ölmeden hemen önce...</p>

  <p class="calibre2">“Uzayda hiçbir harici güç yok,” dedim. Sesim motorun <span class="t8">v</span><span class="t8">ı</span><span class="t8">nn-p</span><span class="t8">ı</span><span class="t8">ss-v</span><span class="t8">ı</span><span class="t8">nn</span> sesinden biraz daha yüksek çıkmıştı.</p>

  <p class="calibre2">Üç ay önce Harley’nin o kapaktan çıkmasını hiçbir güç durduramazdı. Ye şimdi o uzaydaydı, yıldızlar boyunca sonsuza dek süzülmesini engelleyebilecek hiçbir güç yoktu.</p>

  <p class="calibre2">Gemiciler gözlerini bana dikmişler, bekliyorlardı. Marae’nin gözleri kısıldı. Bana bunu söylemeyecekti. Gerçeği ondan almamı sağlayacaktı.</p>

  <p class="calibre2">“Bilge bana motorun verimini kaybetmekte olduğunu söylemişti. Programın yüzlerce yıl gerisinde olduğumuzu söyledi. Ya motoru tamir etmeliymişiz ya da asla Centauri- Dünya’ya ulaşamayacakmışız,” diye devam etti.</p>

  <p class="calibre2">Sanki bana bir cevap verebilecekmiş gibi dönüp, motora baktım. “Ona ihtiyacımız yok, öyle değil mi? Yakıta ihtiyacımız yok. Yalnızca en üst hıza erişecek kadar ihtiyacımız var ve ardından motoru kapatabiliriz. Hiçbir sürtünme ve yerçekimi yok -gezegene ulaşana dek gemi hareket etmeye devam edecek.”</p>

  <p class="calibre2">“Kuramsal olarak.” Marae’nin ses tonunun teoriden emin olmadığı için mi yoksa benden emin olmadığı için mi ihtiyatlı olduğunu bilmiyordum.</p>

  <p class="calibre2">“Eğer motor çalışmıyorsa -ve on yıllardır da çalışmadıysa- o halde problem bizim çok <span class="t8">h</span><span class="t8">ı</span><span class="t8">zl</span><span class="t8">ı</span> gidiyor olmamız olmalı, öyle değil mi? Gezegenin yanından hızla geçeceğiz...” Şimdi sesimde tereddüt vardı -söylediğim şey, bugüne dek bildiğimi düşündüğüm her şeye tersti. Fakat Bilge öldüğünden beri motor problemini araştırıyordum ve Bilge’nin bana söyledikleriyle Güneş- Dünya’nın kitaplarından öğrendiklerim bağdaşmıyordu. “Kahretsin, bizim problemimiz Centauri-Diinya’ya çarpmak olmalı çünkü yavaşlayamıyoruz. Uzayda amaçsızca dolaşıyor değiliz, öyle değil mi?”</p>

  <p class="calibre2">Sanki motorun bile gözleri vardı ve o da beni izliyordu.</p>

  <p class="calibre2">Gemicilere baktığımda, hepsinin -hepsinin- motorun problemlerinin yakıt ve hızlandırma olmadığını bildiklerini anladım. Zaten hepsi biliyordu. Bu bilgiyle onlara yeni bir şey söylemiş olmamıştım. Elbette birinci seviye Gemiciler, Newton’u ve fiziği ve eylemsizliği biliyorlardı. Elbette biliyorlardı. Elbette Bilge’nin yetersiz yakıt ve programın gerisinde uzayda dolanmakla ilgili sözlerinin tamamen yanlış olduğunu biliyorlardı.</p>

  <p class="calibre2">Ve ben de bundan farklı düşünmekle ne kahrolası bir aptallık yapmıştım.</p>

  <p class="calibre2">“Burada neler oluyor?” diye sordum. Utancım, kızgınlığımı besliyordu. “En azından motorla ilgili bir sorun var mı? Yakıtla ilgili?”</p>

  <p class="calibre2">Gemiciler, Marae’ye baktılar fakat Marae, sessizce beni izliyordu.</p>

  <p class="calibre2">“Neden Bilge bu konuda bana yalan söyledi?” Kontrolümü kaybetmeye başladığımı hissedebiliyordum. Ne beklediğimi bilmiyordum -büyük problemi fark edecektim ve Gemiciler de atlayıp, hemen düzeltecekler miydi? Bilmiyorum. Asla onlara Bilge’nin bana yaptığı açıklamalarla fizik kurallarının bağdaşmadığını söylemeyi düşünmemiştim. Asla söylemek için geldiğim sözleri söylediğimde, bana değil de Birinci Gemici’ye bakacaklarını düşünmemiştim.</p>

  <p class="calibre2">Marae sakin sakin, “Bilge sana yalan söyledi,” dedi. “Çünkü biz de ona yalan söyledik.”</p>

  <p class="calibre2">&nbsp;</p>
</body>
</html>
