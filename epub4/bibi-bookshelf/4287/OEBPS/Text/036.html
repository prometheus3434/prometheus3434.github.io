<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>31. ÇIRAK</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">31. ÇIRAK</h1>

  <p class="calibre2">Amy donma katının duvarına yaslandı. Ben kapağın sağındaki kilitli kapının tuş takımına yaklaşırken, beni izledi.</p>

  <p class="calibre2">Amy, “Sana söylemiştim,” dedi. “Yirmi yedi işe yaramıyor. ”</p>

  <p class="calibre2">“Listeye tekrar bakmama izin ver,” dedim. Amy kırışık kâğıdı uzattığım elime tutuşturdu. Wi-com’um bipledi fakat umursamadım.</p>

  <p class="calibre2">“Denizaltı kapılarına benziyor.” Amy’nin ses tonu ona bakmama neden oldu.</p>

  <p class="calibre2">Zihnim hızla çalışıyordu. Denizaltının ne olduğunu hatırlamaya çalışıyordum. O denizin altındaki şeylerden biriydi. Gerçek olduklarını hiç düşünmemiştim. Ve eskiden okyanusun da Amy’nin söylediği kadar büyük ve derin olamayacağını düşünürdüm.</p>

  <p class="calibre2">“Hepsi kilitli,” dedim. “Köprü ye giden kapı ve değişik katlara açılan kapaklar da o yolda. Eğer gemiye bir zarar gelirse ve bir katta delik meydana gelirse, onu kilitleyip...” yavaşça ilerledim ve dikkatimi tekrar listeye verdim.</p>

  <p class="calibre2">“Çocukken babam beni USS Pampanito’ya götürmüştü -bunu hatırlıyorum çünkü ismi öylesine aptalcaydı ki, minik koridorlarında koşarken ismiyle ilgili milyonlarca şarkı söylemiştim. Pampanito! Pampanito! Pam-pa-NITO! Babam beni yakalamaya çalışmıştı fakat küçük girişlerden birinden emekleyerek geçmeye çalışırken başını çarpmıştı. Neredeyse bayılıyordu.” Amy afifçe güldü fakat gülme sesi hızla kayboldu. Yüzümü listeden kaldırdım -Amy duvara bakıyordu ve gözleri cam gibiydi.</p>

  <p class="calibre2">Onu yeniden mutlu görmek için her şeyi yapardım. Bu yüzden ona yıldızları verdim. Hızla şifreyi girdim -Godspeed- ve kapağın kapısı açıldı. Önümüzde parıldayan milyonlarca nokta vardı.</p>

  <p class="calibre2">Yıldızları ilk kez gördüğüm zamanı hatırlıyorum. Her şeyi değiştirdiklerini düşünmüştüm. Beni değiştirdiklerini düşünmüştüm. Sanki yalnızca milyonlarca mil ötedeki parlayan noktalan görerek, başka birine dönüşmüştüm. Şimdi yıldızlara bakarken hiçbir şey hissetmiyordum. Aıtık yıldızlara inanmıyordum. Gemide bulunan herkese kendileri olabilme özgürlüğünü onlara verdiğimi söylediğimde, yıldızları merak edenleri -gerçek yıldızlan- buraya getirmiştim. Bazıları gelmişti. Beklediğimden çok daha az kişi gelmişti. O zaman anlamıştım: eğer yaşamınızı çelikle çevrili, on mil karelik bir yerde geçirirseniz, dışarıyı unutmak daha kolay olur. Eğer bir kapana kısıldığınızı kendi kendinize söylemezseniz, bir gemide kapana kısılmış olmak daha az acı verir.</p>

  <p class="calibre2">İşte bu sebeple geminin durduğunu herkese söyleyemem.</p>

  <p class="calibre2">Bakışlarım tuş takımındaki kırmızı boyaya kaydı. Belki bir gün Harley’nin Godspeed’de bıraktığı boya solacaktı ve yıldızlar asla solmayacaktı fakat ben yine de Harley’nin renklerini tercih ederdim.</p>

  <p class="calibre2">Harley’nin ölmesinin sebebi... Pekâlâ, neden intihar ettiğini bilmiyorum. Sadece artık burada olmadığını biliyorum ve onu özlüyorum. Fakat Orion’a göre Kayleigh bir gerçek yüzünden öldü.</p>

  <p class="calibre2">Sözleri zihnimde yankılandı ve buna memnunum. Boş yıldızlar ve Harley hakkında düşünmek istemiyorum.</p>

  <p class="calibre2">Onun yerine Orion’un bulmacasını düşünmeye başladım. Orion, geminin motoru hakkında herkesten fazla bilgiye sahip gibi görünüyordu. Eğer kahrolası ipucunu bulabilirsem, o zaman motorun gerçekte neden durduğunu öğrenebilirim ve yeniden yola koyulabiliriz. Ekle...</p>

  <p class="calibre2">Amy’nin bulduğu listeye döndüm. Yirmi yedi ismin hepsinin yanında donma haznesi numaralan vardı. Ya o numaraları eklersem...</p>

  <p class="calibre2">1270</p>

  <p class="calibre2">Amy, “Ne yapıyorsun?” diye sordu.</p>

  <p class="calibre2">Koridorun sonundaki en büyük kapıdan başlayarak, dört kapıda da 1270 sayısını denedim.</p>

  <p class="calibre2">Sonuncu kapı açıldı.</p>

  <p class="calibre2">Tamamen karanlıktı. Oda toz ve yağ kokuyordu. Onu dondurmadan hemen önce Orion’un söylediklerini düşündüm. Donmuşlar bizi çalıştırmayı veya öldürmeyi planlıyorlar.</p>

  <p class="calibre2">Silahları kendi gözlerimle görmek istiyordum.</p>

  <p class="calibre2">Amy benden önce ışık düğmesini buldu. Işık yavaş yavaş açıldı. Sanki bize odadakileri göstermek istemiyordu.</p>

  <p class="calibre2">Ve anında Orion’un neden gezegene indiğimizde askerler veya kölelere dönüştürüleceğimizi düşündüğünü anladım.</p>

  <p class="calibre2">Seni gerçekte neyin kıvrandırdığım biliyor musun? Orion onu dondurmak için düğmeye basmadan hemen önce böyle söylemişti. Çırak’ın bir noktada söylediğim her şeye katıldığı gerçeği.</p>

  <p class="calibre2">Tabancalar, tüfekler, daha büyük silahlar. Kılıf ambalajlarda hardal bombalan. Misiller -çoğu ön kolum kadardı, üç tanesi de benden büyüktü. Her şey bölümlere konulmuştu ve üzerlerinde etiketler ve FRX sembolleriyle ağır kırmızı plastik çantalara konulmuştu.</p>

  <p class="calibre2">Amy hemen savunma durumuna geçerek, “Centauri-Dünya'da neler olabileceğini bilmiyorduk,” dedi. “Uzaylılar olabilirdi veya hiçbir şey olmayabilirdi. Canavarlar veya dinozorlar olabilirdi. Yeni Dünya da devler de olabilirdik, cüceler de...”</p>

  <p class="calibre2">Bir altıpatları koruyan ince zarlı çantayı elime alarak, “Silahlı fareler olmak daha iyi, hı?” dedim.</p>

  <p class="calibre2">“Bunun kötü göründüğünü biliyorum.”</p>

  <p class="calibre2">“Orion’un daha önce söylediği her şey doğruymuş gibi görünüyor,” dedim.</p>

  <p class="calibre2">Amy hemen, “Haklı değil,” dedi fakat nereden bilebilirdi? Düşüncelerinin çatışma halinde olduğunu görebiliyordum. Bir yandan babasının ve Güneş-Dünya’dan gelen kimsenin bize silahla saldırmayacağından emindi fakat diğer yandan da silahların burada olduğunu inkâr edemiyordu. Ve silahlar... Bilmiyorum, beklediğimden çok daha saldırgan görünüyorlardı.</p>

  <p class="calibre2">Odanın diğer tarafına yöneldim. Büyük silahlar burada depolanmışlardı. Bilge’nin bana göstermiş olduğu Güneş-Dünya çatışma videolarından tanıdığım torpilleri, füzeleri ve roketa-tarları gördüm. Odanın gerisinde bir dizi raf vardı ve içinde minik yuvarlak şeyler, sıkıştırılmış küçük barutlar düzgünce plastiklere paketlenmişti.</p>

  <p class="calibre2">Amy barutlardan birini eline aldı. “Bunlar Dünya'da kullandığımız klozet temizleyicilere benziyor. Bir su deposuna atacağın cinsten.” Elinde çevirdi ve kalın plastik paket hışırdadı. O zaman benim şaşkın bakışımı fark etti. “Oh, evet. Burada tuvaletlerin su depoları yok.”</p>

  <p class="calibre2">Ağır ve kalın plastik paketin altında konteynırın üzerine oyulmuş bir uyarı etiketi vardı:</p>

  <p class="calibre2">Antitarım Biyolojik Kimyasal Misil Prototipi #47 ile kullanılmak üzere Yayılma alanı: 100+ İngiliz dönümü Çalıştırmak için: Bakınız Misil prototipi #476 FRX</p>

  <p class="calibre2">FRX... Finansal Kaynak Borsası. Godspeed'in görevini finanse eden grup.</p>

  <p class="calibre2">Sonraki rafta da benzer şeyler vardı fakat bir tanesi siyah renkti ve altındaki etikette Anti-personel Biyolojik Kimyasal yazıyordu.</p>

  <p class="calibre2">Dikkatle raftakileri geri koydum. Hiçbir şeyi ateşlemek istemiyordum. Onları fırlatmamak, olabildiğince uzağa atmamak ve kapaktan göndermemek için çok güç sarf etmiştim.</p>

  <p class="calibre2">“Bana hâlâ bunların hepsinin savunma için olduğunu söyleme,” dedim. Amy’yle bir kavga başlatmak istemiyordum fakat silahların gereğinden fazla olduklarını mutlaka fark etmişti. “Bu kimyasal bir savaş. Katliam için hazırlık.”</p>

  <p class="calibre2">Amy hemen, “Annem bir genetikçidir ve askeriyedeki babam kadar önem taşır,” diye cevap verdi fakat sesi ihtiyatlıydı. Onun inançlarını sorgulamamam için mi yoksa kendisinin bunlardan şüphelenmeye kazanamayacağı için miydi bilmiyordum. “Eğer FRX Centauri-Dünya’daki tüm yaşamı yok etmeyi planlıyor olsaydı, neden bir biyologu da yardımcı olması için listeye eklesin ki? Eğer tek yapmak istedikleri her şeyi öldürmekse, neden yaşamı inceleyen bir bilim insanı olsun? Askeriyede yirmi yedi kişi var -askeriyede olmayansa yetmiş üç kişi.”</p>

  <p class="calibre2">Kafamı salladım. Haklıydı. Elbette haklıydı fakat bu Orion’un haksız olduğu anlamına gelmiyordu.</p>

  <p class="calibre2">Amy bana arkasını döndü ve cephaneliği gözden geçirmeye başladı. İçini çekti.</p>

  <p class="calibre2">“Ne oldu?” diye sordum.</p>

  <p class="calibre2">Bana cevap vermek yerine Amy yere çömeldi ve hardal renkli bir paketi raftan aldı. Bana uzatarak, “Bu bir beysbol topuna benziyor,” dedi. Paketi çevirdim ve altındaki yazıyı okudum.</p>

  <p class="calibre2">Uyarı: patlayıcı; hafif tahriş edici Patlayıcı Bileşen Formülü M Yayılma alanı: 3 metre Patlatmak için: üst orta kısımdan sıkın Patlama süresi: üç dakika FRX</p>

  <p class="calibre2">Olabildiğince nazikçe ve hızla rafa geri koydum. Paketin altında Amy’nin ne bulduğunu görebilmek için döndüm.</p>

  <p class="calibre2">Amy heyecanla flopiyi sallayarak, “Bak!” dedi. “Sonraki ipucu!”</p>

  <p class="calibre2">Amy’nin omzunun üzerinden eğildim. Bu yeni videonun yeni keşfettiğimiz silahlarla mı yoksa gemiyi tamir etmemize yardımcı olacak bir bilgiyle mi ilgili olduğunu merak ediyordum.</p>

  <p class="calibre2">Boş bir biçimde, “Neden bu kez bir hafıza kaıtı yerine flopi kullanmış?” diye sordum.</p>

  <p class="calibre2">Amy omzunu silkti. Bir önemi yoktu -sonraki ipucu buradaydı ve onu dondurmadan önce Orion’un gizlediği şeyi bulmaya bir adım daha yaklaşmıştık. Ve umarım sırrı bulmaya da bir adım daha yaklaşmıştık.</p>

  <p class="calibre2">Ve eğer bu sırrın motoru yeniden çalıştırmakla herhangi bir ilgisi varsa...</p>

  <p class="calibre2">Bu fikri zihnimde fısıldamaya bile zor cüret ediyordum -fakat- Orion’un hepimizin düşündüğünden fazlasını bildiği gerçeğini reddetmenin bir anlamı yoktu ve bir şekilde bunlar duran motorla ilgiliydi. Sürekli ipuçları verdiği bu devasa sır -bir anahtar olmak zorundaydı.</p>

  <p class="calibre2">Amy, “Hazır mısın?” diye sordu. Parmaklarını ekranda gezdiriyordu.</p>

  <p class="calibre2">Bu defa Orion’u merdivenlerde oturup, konuşurken görmedik. Ekran karanlıktı. Ekrana yaklaştım. Amy ekranı daha da sıkmaya başlamıştı, flopiyi büküyordu.</p>

  <p class="calibre2">“Neden bir video yok?” diye sordu. “Yanlış bir şey mi yaptım?”</p>

  <p class="calibre2">Siyah ekranda beyaz kelimeler kaymaya başladığında, kafamı salladım.</p>

  <p class="calibre2">Buraya kadar gelmişsin. Bu iyi. Senden daha azını beklemiyordum.</p>

  <p class="calibre2">Öncelikle, sana bir sorum olacak. Neden bu tür silahlarımız var?</p>

  <p class="calibre2">“Ben de tam olarak bunu merak ediyordum,” diye mırıldandım.</p>

  <p class="calibre2">Gözlerini kelimelerden ayırmayan Amy, “Hı?” diye sordu.</p>

  <p class="calibre2">“Bir şey yok,” dedim.</p>

  <p class="calibre2">Bunun bir sebebi olmalı. Benim Bilgeye sorduğum soruyu sen de kendine sormalısın: eğer Bilge’nin söylediği gibi barışçıl ve keşifçi bir görevdeysek neden savaş için silahlanmışız?</p>

  <p class="calibre2">Bilge asla bana tam olarak cevap vermedi. İndiğimiz zaman hakkında. Tek söylediği bu oldu. Donmuşların bu tür silahlara ihtiyaçları olduğunu ve bunun bir sebebi olduğunu söyledi fakat eğer bir şeyleri öldürmeyi planlamıyorsan böyle silahların olmaz. Ya bizim için ya da Centauri-Dünya’da her ne varsa onlar için...</p>

  <p class="calibre2">Her iki durumda da, biz -bu gemide doğan herkes- indiğimiz zaman ortada kalacağız.</p>

  <p class="calibre2">Son kelimenin ardından ekran karardı ve ekranda cızırtı başladı. Ardından hızla Orion’un büyük merdivenlerin aşağısındaki görüntüsü belirdi. Bu video diğer tüm videolardan farklıydı -yalnızca kayan yazılarla başladığından değil, buradaki Orion daha gençti. Yirmi civarında. Kamera çarpık bir açıyla tutulmuştu ve Orion uzanıp, düzeltti. Sanki biri onu görecekmiş gibi endişeyle çevresine bakındı.</p>

  <p class="calibre2">Orion: Az önce bir sır öğrendim. Büyük bir sır.</p>

  <p class="calibre2">Amy, “Burada daha genç,” dedi.</p>

  <p class="calibre2">“Bana benziyor,” dedim.</p>

  <p class="calibre2">“Hayır, benzemiyor.”</p>

  <p class="calibre2">Benziyordu.</p>

  <p class="calibre2">Orion merdivenlerde öne doğru eğildi. Kameraya yaklaştı.</p>

  <p class="calibre2">Orion: Bu sır klonlamadan da büyük, Phydus’tan da. Phydus’un sebebi bu sır.</p>

  <p class="calibre2">Benim gibi konuşuyordu.</p>

  <p class="calibre2">Orion zorlukla yutkundu. Tekrar konuşmadan önce birkaç dakika geçti. Amy bana doğru endişeyle baktı fakat onu görmezden geldim. Orion’un alt dudağını ısırmasına odaklanmıştım.</p>

  <p class="calibre2">Orion: Bilge kimsenin bu sırrı öğrenmesini istemiyor. Hatta benim öğrenmemi bile istediğini sanmıyorum fakat...</p>

  <p class="calibre2">Orion şimdi telaşlı konuşuyordu. Hafif sesle ve ivedi. İkimiz de öne doğru eğildik. Duymak için gayret ederken, nefes bile almıyorduk.</p>

  <p class="calibre2">Orion: ... Geminin dış tarafının bakıma ihtiyacı var. Bana Birinci Gemici Devyn’i yollamamı söyledi fakat onun yerine ben gittim. Ben -ben görmemi istemediği şeyi gördüm. Bilge kızgın. Bugüne dek onu hiç bu kadar kızgın görmemiştim. Daha önce yapabilir diye düşünmüştüm... Fakat bu defa ben gerçekten... Yapmak zorunda kalabilirim...</p>

  <p class="calibre2">Kamera sağa doğru döndü, merdivenlerin altına. Birkaç tane kilitli kutuyla birlikte portatif bir karyola üzerinde bir paket erzak duruyordu.</p>

  <p class="calibre2">Orion: Bir süredir hazırlanıyorum. Donma katındaki buzlu cehennemi ilk kez gördüğümden beri. Klonlamayı öğrendiğimden beri... Yerime başkasının geçebileceğini biliyorum. Bilge’nin tehditlerini gerçekleştirmesi zor olmayacaktır.</p>

  <p class="calibre2">Kamera tekrar Orion’a doğru döndü. Orion küstah görünüyordu. Bana benziyor, diye düşündüm.</p>

  <p class="calibre2">Orion: Ben Bilge’nin sırlarını biliyorum fakat o benimkileri bilmiyor. Nereye ve nasıl saklandığımı bilmiyor. Wi-com sisteminden beni izliyor fakat ben sinyali nasıl kandıracağımı öğrendim. Hastane’de değilken oradaymış gibi gösterebiliyorum.</p>

  <p class="calibre2">Orion elini sol kulağına doğru götürdü ve hafifçe -basma- dı- oradaki düğmeye dokundu. Orion: Burayı bilmiyor fakat bu yeterli değil. Belki şey yapmam gerekebilir...</p>

  <p class="calibre2">Orion’un parmakları wi-com’un üzerinde gezindi ve tırnaklarıyla derisini kaşımaya başladı. Derisinde pembe izler oluşmuştu. Amy endişeli bir biçimde parmağıyla bileğindeki bileklik şeklindeki wi-com’una dokunurken ona baktım.</p>

  <p class="calibre2">Orion: Fakat bu sır... Bir sır olarak kalmalı. Kimse bunu bilmemeli. Ben bile. Bu... Çok fazla.</p>

  <p class="calibre2">Orion ayağa kalkıp, dolanmaya başladı. Ayakları kamerada görünüp kayboluyordu. Sesi gidip geliyordu.</p>

  <p class="calibre2">Orion: Kahretsin artık neyin doğru olduğunu bile bilmiyorum. Doğruyu söylemeli miyim? Yoksa yalan daha mı iyi?... Ya şey ne olacak...</p>

  <p class="calibre2">Orion kameradan uzaklaşırken boğuk sesler yankılandı.</p>

  <p class="calibre2">Orion: Bunun üzerini örtemem. Birisi bilmeli -bir şeylerin yapılmasının gerektiği bir zaman gelecek... Fakat flopi ağı güvenli değil...</p>

  <p class="calibre2">Arka plandaki ayırt edilemeyen sesleri anlamlandırabilmek için çok gayret ettim -Orion bir şeyler mırıldanıyordu. Kameranın önünde ileri geri giden ayaklarının sesi yüzünden anlayamıyordum. Kamerayı eline aldı ve ekranda bir düzensiz görüntüler belirdi. Bir an sonra yüzünü kameraya doğru döndü. Artık karanlıktaydı.</p>

  <p class="calibre2">Orion: Bunu her kim bulursa ona bırakıyorum. Eğer bana bir şey olursa... Eğer Bilge... Biliyorsunuz. Pekâlâ. Eğer bana bir şey olursa, birinin bilmesi gerektiğini düşündüm.</p>

  <p class="calibre2">Orion derin bir nefes aldı ve ardından konuşmak için ağzını açtı.</p>

  <p class="calibre2">Video anında kapandı.</p>

  <p class="calibre2">Amy, “Bu kadar mıydı?” diye sordu.</p>

  <p class="calibre2">“Hayır, bak. Dahası var.”</p>

  <p class="calibre2">Ekranda yine kayan yazılar belirdi.</p>

  <p class="calibre2">Orion: Bu çok uzun zaman önceydi fakat gerçeği daha az gerçek yapmıyor. Amy gerçeği kendi gözlerinle gördün. Silahlan gördün. Biliyorsun -biliyor olmak zorundasın- eğer böyle silahlara ihtiyacımız varsa, o halde Centauri-Dünya’da her ne varsa buna değmez. Silah deposunu kilitle, şifreyi unut ve arkanı dön ve git.</p>

  <p class="calibre2">&nbsp;</p>
</body>
</html>
