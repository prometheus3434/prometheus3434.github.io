<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>54. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">54. AMY</h1>

  <p class="calibre2">Çırak’ın toplu çağrıyla herkesi Bekçi Katı’na çağırmasına aldırmadım. Benim de gitmem gerektiğini söylemiş olamazdı. Benim desteğim ona yardımdan çok zarar verirdi ve gemideki herkesle o kapalı odaya tıkılmaktan daha tehlikeli bir şey düşünemiyordum. Onun yerine son bir saattir yüzümü uzay kapağının penceresine dayamıştım. Dışarıda göremediğim bir yerde beni bekleyen gezegeni düşünüyordum.</p>

  <p class="calibre2">Ayak sesleri ve donma katının öteki tarafında bir kapının açıldığını duyana dek kıpırdamadım.</p>

  <p class="calibre2">İlk içgüdüm donmak oldu fakat sonra ne kadar az insanın bu kata erişimi olduğunu hatırladım ve ben de ana odaya gitmek için ilerlemeye başladım. Genetik laboratuvarının kapısı açıktı.</p>

  <p class="calibre2">“Merhaba?” diye seslendim.</p>

  <p class="calibre2">İçeride sesler duyabiliyordum. Kapıdan girdim. Victria, Orion’un donma haznesinin önünde diz çökmüştü. Koyu renk saçları, boynunun arkasındaki deriye yapışmıştı ve kulağının arkasına götürdüğü elleri titriyordu. Normalde orada duran sandalye devrilmişti. Sanki ona yakın olabilmek için sandalyeyi itmişti.</p>

  <p class="calibre2">Ruhsuz bir sesle, “Buna nasıl dayanıyorsun?” diye sordu.</p>

  <p class="calibre2">“Neye?”</p>

  <p class="calibre2">“Ailen donmuş değil mi? Nasıl onları uyandırmadan durabiliyorsun? Öylesine yakındalar ki.”</p>

  <p class="calibre2">Bir şey demedim. Sesinde tuhaf bir tını vardı. Korkutucu bir ton.</p>

  <p class="calibre2">“Ben yapabilirdim,” dedim. “Hemen şimdi yapabilirim. Birini uyandırmak o kadar zor olamaz. Sen uyanmıştın.”</p>

  <p class="calibre2">Durdum.</p>

  <p class="calibre2">“Hem ne anlamı var? Gemi yakında inecek. Onu hemen uyandırabilirim.”</p>

  <p class="calibre2">Yani Çırak onlara gezegeni anlatmıştı.</p>

  <p class="calibre2">Victria sesini bir ton artırarak, “Ona ihtiyacım var!” dedi. “Ona ihtiyacım var!”</p>

  <p class="calibre2">Nazikçe, “Neden?” diye sordum.</p>

  <p class="calibre2">Victria, “Çünkü lanet olsun, korkuyorum tamam mı? Dehşete düşmüş durumdayım!” diye haykırdı. Elleri titriyordu. Cebine uzandı ve kare şeklinde yeşil bir ilaç plasteri çıkarttı.</p>

  <p class="calibre2">“Doktor onların tehlikeli olduklarını söylemişti,” dedim.</p>

  <p class="calibre2">“Herkeste bunlardan var. Herkes kullanıyor.” Victria’nın sesi İlahî okur gibiydi. “Bir taneden fazla kullanmayacaksın. Sadece bir tane.”</p>

  <p class="calibre2">Endişeyle, “Bunu nasıl ele geçirdin?” diye sordum. Kit bana çalındıklarını söylemişti.</p>

  <p class="calibre2">Victria, açmaya çalışırken omzunu silkti fakat paket büküldü ve o da attı. Tamamen yere oturdu ve elinde daha bir düzine yeşil plasterlerden vardı. Kaşlarımı kaldırdım fakat yorum yapmadım. Oysa bu kadar çok nereden bulduğunu öğrenmek istiyordum. Plasterleri tamamen görmezden gelen</p>

  <p class="calibre2">Victria, kollarını bacaklarına doladı ve yüzünü de kollarının arasına gömdü.</p>

  <p class="calibre2">İlaç plasterlerini yerden toplayıp cebime, Victria’nın ulaşamayacağı bir yere koydum. “Neden bu kadar korkuyorsun?” diye sordum.</p>

  <p class="calibre2">“Çok büyüktü.”</p>

  <p class="calibre2">“Ne?”</p>

  <p class="calibre2">“Gezegen.”</p>

  <p class="calibre2">Kalbim durdu. Çırak herkese gezegeni göstermiş miydi? Bunu yapacağını bana neden söylememişti. Belki bu riske değerdi, kendi gözlerimle de sonunda görseydim. Veya... Bana daha evvel gösterebilirdi.</p>

  <p class="calibre2">Victria, “Güzeldi,” dedi. Gözleri bana doğru kaydı, kızıl saçlarıma. “Fakat farklıydı. Tuhaf."</p>

  <p class="calibre2">“Yeni gezegeni seveceksin,” dedim.</p>

  <p class="calibre2">“Nereden biliyorsun?”</p>

  <p class="calibre2">“Pekâlâ, duvarlar olmayacak.”</p>

  <p class="calibre2">Victria, “Ama ben duvarları seviyorum,” diye fısıldadı.</p>

  <p class="calibre2">O an, metalin onun için bir kafes olmadığını anladım. Onu klostrofobik bir duruma itmiyordu. Hayır. Onun için duvarlar, rahat bir yuvanın duvarlarıydı. Dışarısı -engin ve sonsuz dışarısı- onu dehşete düşürüyordu.</p>

  <p class="calibre2">“Orion orada ne olduğunu bilmediğimizi söylerdi. Her şey olabilir.”</p>

  <p class="calibre2">“Sondalar ve taramalar sonucunda gezegenin yaşanabilir olduğu anlaşıldı,” diye başladım fakat sözümü kesti. Dizlerini öne uzattı ve öne doğru eğildi. Paniklemiş gözleri benimkilerle buluştu.</p>

  <p class="calibre2">“Orion bana bir şeyler gösterirdi. Yasak kayıtlar. Güneş-Dünya’da dinozorlar vardı. Seni yiyecek canavarlar. İnsanlardan büyük hayvanlar. Subatanlar, volkanlar, kasırgalar ve depremler.”</p>

  <p class="calibre2">Yumuşakça, “Aslanlar, kaplanlar ve ayılarda var. Oh, Tanrım,” dedim fakat Victria şakayı anlamadı. Onaylayarak kafasını salladı. Bunlar da onun için canavardı.</p>

  <p class="calibre2">Midesini o kadar sık ovalıyordu ki, Jason’ın beni ilk randevumuzda götürdüğü Çin restoranındaki parlak göbekli Buddha’yı anımsamama neden olmuştu. O zamanlar daha Godspeed'in ne olduğunu bile bilmiyordum.</p>

  <p class="calibre2">Victria, “Nefes alamıyorum, nefes alamıyorum,” diye mırıldandı. Eliyle göğsünü kavramıştı.</p>

  <p class="calibre2">Ayağa kalkmasına yardım etmek için elimi uzatarak, “Haydi seni sandalyeye oturtalım,” dedim. Victria kafasını o kadar sertçe salladı ki, tüm gövdesi de başıyla birlikte döndü. Birden geri çekildi. Elleri tutuklaşmıştı ve titriyordu. Yüzünde minik ter damlalarının oluşarak boynuna doğru süzülmekte olduğunu görebiliyordum. İleri geri sallanıyor ve bacaklarını göğsüne doğru çekerek nefes almaya çalışıyordu.</p>

  <p class="calibre2">Victria boğuk bir şekilde, “Ölüyorum, ölüyorum!” dedi.</p>

  <p class="calibre2">Sesimi sakin tutmaya çalışarak, “Hayır, ölmüyorsun, ’’ diye ısrar ettim. “Panik atak geçiriyorsun. Victria, sakinleşmen gerek. Bebek-”</p>

  <p class="calibre2">Victria, “Ah, yıldızlar aşkına. Bebek!” diye feryat etti ve daha hızlı sallanmaya başladı. “Benim bir bebeğim olamaz! Burada değil! Orada değil!” İçine havayı geri çekmek için hırıltılı bir ses çıkardı.</p>

  <p class="calibre2">Çaresiz bir şekilde, “Victria. Victria! Sakinleş lütfen, sakinleş. Bana sorunun ne olduğunu söyle,” dedim. “Seni bu kadar korkutan ne?”</p>

  <p class="calibre2">Verdiği cevaptan tek anladığım “Ölüyorum,” ve “Orion,” ve “gezegen,” ve “hayır,” gibi sözcükler oldu.</p>

  <p class="calibre2">Elimi cebime atarak, Victria’nın daha önce açmaya çalıştığı ilaç plasterini çıkardım. Sargının altında tuhaf bir şekilde yumuşak olan plasteri hissedebiliyordum -ama ilaç o kadar inceydi ki, o kare şeyin birini yere yıkabileceğini ve de üç tanesinin onu öldüreceğini düşünmek oldukça zordu. Onu, Victria’nın elinin üstüne yapıştırdım.</p>

  <p class="calibre2">Sallanması durgunlaştı. Victria’nın kolları gevşedi ve bacakları önüne serildi.</p>

  <p class="calibre2">Sessizce, “İyi misin?” diye sordum.</p>

  <p class="calibre2">Victria gözlerini kırpıştırdı.</p>

  <p class="calibre2">Ayağa kalkarak, “Gel haydi,” dedim. Victria’ya elimi uzattım ve o da kendini yukarı doğru çekti. Artık ayaktaydı ama omuzlan sarkmış ve gözleri boştu. Terli ve ıslanmış saçları yüzüne yapışmıştı. Uzanarak saçlarını alnından çektim ve dağılmış perçemlerini sol kulağının arkasına, wi-com’un yanına ittim. Ona dokunduğumda kaçınmadı; farkına bile varmamış gibi görünüyordu.</p>

  <p class="calibre2">“Victria?” dedim. Sonra daha yüksek sesle, “Victria?” diye tekrarladım.</p>

  <p class="calibre2">Victria gözlerini kırptı.</p>

  <p class="calibre2">Onu asansöre götürdüm.</p>

  <p class="calibre2">Hastane lobisine gittiğimizde, oranın her zamankinden daha kalabalık olduğunu fark ettim. Canı sıkkın iki hemşire, içeri girmeye çalışan bir grup insanı kontrol altına almaya çalışıyordu ve stajyerler de hastadan hastaya koşuyorlardı. Yakınımda duran bir adam oturduğu sandalyeyi o kadar sıkı tutunuyordu ki, sandalyenin metal kısmı bükülmüştü.</p>

  <p class="calibre2">Kit hızla yanımdan geçerken, “Hepsinin neyi var?” diye sordum. “Bir tür kaza mı oldu?”</p>

  <p class="calibre2">Başını salladı.</p>

  <p class="calibre2">Doktor, Victria’yla ikimizi lobiden geçerken gördü ve bize doğru yönelerek, yanma ilk gelen hastaların ellerine birer adet yeşil ilaç plasteri tutuşturdu. Hastalar, ellerini ona doğru yalvarırcasına açıyordu.</p>

  <p class="calibre2">“Neler oluyor?” diye sordum. “Bugünkü isyandan mı kaynaklanıyor bu durum?”</p>

  <p class="calibre2">Doktor başını salladı. “Çırak düşünmüyor. Asla ilk önce düşünmez. Onlara her şeyi bir seferde veremeyiz. İnsanlar bu tür şeylerle başa çıkamaz.” Doktorun dikkati arkamızdaki sandalyeyi tutan adama yöneldi. Sonra elini önlüğünün cebine atarak soluk yeşil bir paket çıkardı. Paketin arka kısmını söktü ve içindekini adamın koluna yapıştırdı. Adamın tutuşu gevşedi ve yüzünde boş, anlamsız bir huzur ifadesi oluştu.</p>

  <p class="calibre2">Kit, Victria’yı dirseğinden tutarak salona doğru yönlendirdi. “Onu odasına ben götürürüm,” dedi.</p>

  <p class="calibre2">Odama dönmeyi düşündüm ama bunun yerine diğer tarafa, kapıya doğru ilerledim. Dışarıdaki sadece geri dönüştürülmüş oksijen olsa da, açık havaya ihtiyacım vardı. Dışarısı kapkaranlıktı ama Kayıt Salonu nun yolunda ışığa ihtiyacım yoktu. Ağır yağmurdan dolayı her yer çamur olmuştu ama Çırak anonsunu yaptıktan sonra yağmuru durdurmuş olmalıydı. Çamura rağmen, o yolu eve dönerken geçtiğim diğer tüm yollardan iyi biliyordum. Ayağımın altındaki hissini biliyordum -Hastane kapısının önündeki merdivenlerin yakınındaki kalın otları, yol bahçeye yaklaştıkça bacaklarıma sürtünen çiçekleri, gölün çevresinde yürürken aldığım serin su kokusunu, Kayıt Salonu’na yaklaşırken ki hafif eğimi biliyordum.</p>

  <p class="calibre2">Hastane deki o insanların neden kendilerinden geçtiğini anlamaya başlamıştım ve bunun ötesinde bir şey olup olmadığı sorusu aklımı sürekli kurcalıyordu. Bir zamanlar Rocky Dağları’nın tepesinde nefes almış, Atlantik Okyanusu’nda yüzmüş olan ben bile, bu duvarların ötesinde hiçbir şey olmadığı hissine kapılmaya başlamıştım.</p>

  <p class="calibre2">Dünya’yı unutmaya başlamıştım.</p>

  <p class="calibre2">&nbsp;</p>
</body>
</html>
