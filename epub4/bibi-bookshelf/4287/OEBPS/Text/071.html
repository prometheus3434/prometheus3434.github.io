<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>66. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">66. AMY</h1>

  <p class="calibre2">Çırak, Phydus makinesinin yanında duruyordu ve kablolar da elindeydi fakat kabloları bağlayabilecek gibi görünmüyordu. Hareketsizce konsola bakıyordu. Ne kadar süre o kabloları cebinde gezdirdiğini merak ettim. Her gün giyinirken cebine koymuş olmalıydı. Tıpkı benim her gün kolyemi takmam veya başımı sarmam gibi. Bunca zaman kabloları yanında taşımasının sebebi eskiden olanları hatırlamak ve bir daha olmayacaklarından emin olmak mıydı...? Yoksa eğer isterse Bilge’nin sahip olduğu insanları kontrol etme gücüne sahip olabileceğini kendine hatırlatmak mıydı?</p>

  <p class="calibre2">Doktor, camın ardındaki Orion’a baktı. “O bana her konuda güvendi. Yaşamasına izin verdim. Kaçmasına yardımcı oldum. Benden uzun süre gizlendi -Onun Kayıtçı olduğunu bilmiyordum. Bunca yıl hemen gözümün önünde olduğunu bilmiyordum. Fakat sen onu dondurmadan önce bana sırlarını açıklamıştı. Ve ben senin gibi ona ihanet etmeyeceğim.”</p>

  <p class="calibre2">Doktor, Çırak’ın yanında durmak üzere hareket etti. Ona arkadan saldıracaktım fakat önüme Victria çıktı. Eli titriyordu. Bir tabancanın ağırlığına alışkın değildi. Ve tabancayı avucunun içinde rahatsızca tutuyordu. Gerçi önemi yoktu... Bir kez tetiği sıksa, mahvolurdum. Ona dikkatle baktım. Yüzü korku içindeydi ve boynundan aşağıya ter damlaları süzülüyordu. Bunu yapmak istemiyordu. Bana zarar vermek istemiyordu fakat kafese kapatılmış bir hayvan gibiydi ve kafesteki bir hayvan eğer tehdit edilirse her şeyi yapabilirdi. Kıpırdamadan durdum.</p>

  <p class="calibre2">Doktor, nazikçe kabloları Çırak’ın ellerinden alarak, “Oh, Çırak. Seni uyarmaya çalıştım. Bunu yaptım,” dedi. “Sana her seferinde lideri takip et dedim.”</p>

  <p class="calibre2">“Sen delisin," diye haykırdım. “Lider Çıraktır.”</p>

  <p class="calibre2">Doktor döndü ve bana baktı. Sanki değerimi hesaplıyor ve pek de değerim olmadığı sonucuna varıyordu. “Bilge olmasını ummuştum. Ona üç ay verdim. Fakat daha fazla insan onu sorgulamaya başladıkça, umutsuz olduğu iyice ortaya çıktı. Ve bir de Bartie vardı.” Bartie’nin adını dudağını bükerek söylemişti.</p>

  <p class="calibre2">Gözlerim Bartie’ye döndü. Boynunda yeşil bir plaster vardı.</p>

  <p class="calibre2">“Bartie bir devrim başlatabileceğini sanıyordu.” Doktor gözlerini devirdi. “Hamleleri akıllıcaydı. Flopileri ve wicom’lan hacklemek zekiceydi fakat sonuçta o güçsüz bir insan. Gerçek bir devrimi yönetecek niteliklere gerçekte sahip değildi. Ve ayrıca çatışmaların bir isyana dönüşmesine izin vermeyecektim. Tekrar gerçek bir liderimiz olduğunda, tüm başkaldırılar yok olacak.”</p>

  <p class="calibre2">“Yok olma” derken ses tonundan hoşlanmadım. Çok kesin konuşmuştu.</p>

  <p class="calibre2">Doktor bana doğru döndü. “Yardım etmeye çalıştım. Plasterler yaptım ve Çırak onları kullanmayınca ben kullandım. İtaatin sağlanması için uygun miktarda korku salmak için o ölümleri kullanabilirdi.” Doktor, Çırak’a doğru dönerek, ifadesiz bir suratla, “Fakat yaptın mı?” diye sordu. “Hayır.” Çırak’ın bedenini itti. Çırak direnmedi ve Phydus makinesine çarptı. Doktor, “Zaman ilerledikçe,” diye devam etti. “Onun geri çekilmesinin gerekliliği daha da fazla ortaya çıktı. Onun lideri takip etmesi gerekiyordu. Uyarılar ona yapılıyordu.” Çırak’ın göğsünü parmağıyla dürttü. Çırak doğrudan ileriye bakıyordu. Bedeni gevşemişti.</p>

  <p class="calibre2">“Ya Marae?” diye sordum.</p>

  <p class="calibre2">“Onunla konuşmaya çalıştım. Gemideki herkes içinde asıl o Orion’un tarafında olmalıydı. Fakat hayır. O Çırak’ın tarafını tuttu.”</p>

  <p class="calibre2">Doktor, kabloları Phydus pompasına yerleştirdi. Asıl meselesi ilaç değildi. Odanın içinde ağır ağır ilerledi ve Orion’un donma haznesine geri döndü.</p>

  <p class="calibre2">“Zaten artık çok geç, Amy.” Doktor içini çekti ve hayal kırıklığıyla dolu sesi odayı doldurdu. “Bartie veya Çırak ne tür bir lider olabileceklerini düşündüler bilmiyorum fakat Orion zaten bir lider. Tek hatası, mekik konusundaki seçimi sana bırakması, sana güvenmesi oldu. Orion’un videolarını bulmana izin verdim fakat aslında hepsini yok etmem gerekirdi.”</p>

  <p class="calibre2">Zihnim hızla işliyordu. “Bana neden Orion’un wi-com’unu verdin ki?” diye sordum. “Bizi bıraktığı ipuçlarına götüreceğini biliyor olmalıydın.”</p>

  <p class="calibre2">Doktor bana doğru baktı. “Verdim çünkü Orion öyle istemişti,” dedi.</p>

  <p class="calibre2">İşte bu kadar basitti. Ona ne dersek diyelim, Doktor sadık bir adamdı. Bilge’ye karşı değil, Orion’a bile değil ve Çırak’a karşı hiç değil. Sisteme sadıktı. Sisteme göre, Orion bir sonraki lider olmalıydı ve bu sebeple de Doktor ona körlemesine itaat etmeliydi -aynı fikirde olmasa bile.</p>

  <p class="calibre2">Fakat bunun bir anlamı yoktu. “Eğer ilk ipucunu bana veren kişi sensen, kim sone kitabındaki ve silah deposundakini değiştirdi?”</p>

  <p class="calibre2">“Ben yaptım.” Doktor, Orion’un donma haznesindeki göstergeyi kontrol etti.</p>

  <p class="calibre2">"Sen mi? Fakat niye?"</p>

  <p class="calibre2">Benim ne kadar ahmak olduğuma inanamıyormuş gibi bana bakıyordu. “Kendim için yapmadım. Bu gemi -içindeki herkes- eğer Centauri-Dünya’ya inersek ölebilir. Ölür. Fakat ben mantıksız biri değilim. Son kararı Bilge’nin vermesine izin vereceğim. Fğer mekiğin fırlatılmasını söylerse, Pekâlâ, kenara çekilirim. Ben sadece karar vermek için seni seçmesinin doğru olmadığını düşünüyorum.”</p>

  <p class="calibre2">Sonunda anlamıştım. Silah deposundaki ipucunu değiştirmişti ve sone kitabındaki sayfayı kesmişti çünkü başarılı olmamı istememişti. Fakat yine de bulabilmem için kitabı bırakmıştı. İpucunu bulmamı istememişti fakat Orion’a karşı tamamen itaatsiz olmak da istememişti.</p>

  <p class="calibre2">“Uzay giysileriyle sen mi oynadın?”</p>

  <p class="calibre2">“Eğer içeriye girerseniz, birinizin o giysileri kullanacağını düşünmüştüm.”</p>

  <p class="calibre2">“Ve birimizin ölmesi umurunda bile değildi?”</p>

  <p class="calibre2">Doktor, “Eğer yardımı olacaksa,” dedi ve tekrar Orion’un donma haznesindeki göstergelere döndü, “Senin ölmeni umuyordum.” Yardımı olmamıştı.</p>

  <p class="calibre2">Doktor, “Anlamanı istediğim şeyi hiçbir zaman fark edemedin,” diye devam etti. Başka bir göstergeyi ayarladı. “Orion’un sana gösterdiklerini öylesine takıntı haline getirmiştin ki, benim sana gösterdiklerimi asla göremedin.”</p>

  <p class="calibre2">“Öyle mi?” dedim. “Ve neydi o?”</p>

  <p class="calibre2">“Önemli olan şey bu gemiden çıkmak değildi. Bu gemiden çıkamayız Amy, bunu yapamayız. Orion bir gün, gelecekte bir gün bunun mümkün olabileceğini söylüyordu fakat hayır. Silah deposu, sondalar -bu çok tehlikeli. Salgın Bilgesi’nden beri koruduğumuz düzeni devam ettirmeliyiz.”</p>

  <p class="calibre2">Kendime engel olamadım ve iğrenerek homurdandım.</p>

  <p class="calibre2">Doktor tembelce, “Bana katılmadığını biliyorum, Amy,” dedi. Sanki dostlar arasında sohbet ediyorduk. “Fakat Bilge’nin sistemi işe yarıyor."</p>

  <p class="calibre2">“Bilge sapkındı, hastaydı,” dedim. “Sonunda halini gördün. Güç isteğiyle öylesine çaresizdi ki.”</p>

  <p class="calibre2">Doktor ilgisizce, “Evet, evet,” dedi. “Her Çırak ve Bilge de sapmalar olur. Bunlar belgelenmiştir. Ve Orion belirli yaşa geldiğinde, Bilge geri çekilmeliydi. Ve Orion -Çırak değil- Bil-ge olmalıydı.”</p>

  <p class="calibre2">“Orion bir psikopattı!” diye haykırdım. İleri hareket etmeye başladım ve ilerlerken Bartie’nin omzuna çarptım. Boş boş ileri baktı.</p>

  <p class="calibre2">Bu hareket yanlıştı. Victria elindeki silahı daha da sıkı kavradı. Sonuçta Orion’a aşıktı. Ve Doktor da donma haznesine doğru yaklaştı.</p>

  <p class="calibre2">Doktor hazne kapısındaki göstergeyi çevirerek, “O ne bir psikopat’, ne de Orion,” dedi. “O, Bilge.” Hâlâ Phydus makinesinin yanında hareketsiz olarak duran Çırak’a baktı. “Sen asla Bilge olmak istememiştin, öyle değil mi? Sadece Çırak olmak istemiştin. Bu sebeple ismini değiştirmemiştin. Biliyordun, öyle değil mi? Bilge olmak için yeterince iyi olmadığını. Sen hâlâ bir çocuksun. Sorumluluktan ziyade aptalca delice sevdanla meşgulsün.”</p>

  <p class="calibre2">Plasterli ve sessiz Çırak, kafasıyla onayladı.</p>

  <p class="calibre2">“Çırak hakkında o şekilde konuşma!” diye gürledim. “Orion, çaresiz insanları öldüren bir korkaktı!”</p>

  <p class="calibre2">Doktor bana doğru döndü. “Unutma, sana o değerli gezegenini veren kişi Çırak değildi, Orion’du. Yalnızca bir buz kitlesiyken bile, sen onun ipuçlarını tüm gemide ararken seni kontrol ediyordu. Gerçek bir liderin gücü budur.”</p>

  <p class="calibre2">Çok sakindi, dengeliydi ve ölçülüydü -her zamanki gibi. Bu konuda bile -Orion adına insanları öldürmekte, Çırak’ı devirmek için darbe planlarken- şimdi bile, Doktor’un gözlerinde hiçbir ateş yoktu. Gerçekten doğru olduğuna inandığı şey konusunda sessizce ve azimle ilerliyordu. Hepimizi bize verilen yerlere koyuyordu. Orion, Bilge’ydi. Çırak, Çırak’tı. Ve ben -ben hâlâ ve her zamanki gibi kategorize edemediği kişiydim. Ve tam da bu sebeple Victria’nın suratıma bir silah doğrultmasını sağlamıştı. Ve artık emindim, iliklerimde hissedebiliyordum -buradan kurtulamayacaktım. Doktor’un planında yerim yoktu çünkü Godspeed’de yerim yoktu ve Doktor’un da çıkıntı yapan bir şeye -birisine tahammülü yoktu. Herkesin mükemmel bir biçimde aynı olması gerekiyordu, mükemmel biçimde sakin ve mükemmel olarak doğru Bilge ye karşı itaatkâr... Ve ben de asla öyle biri olmayacaktım.</p>

  <p class="calibre2">Doktor’un bu odadan canlı çıkmama izin vermeyeceğinden öylesine emindim ki, artık Victria’nın tetiği çekmesini ve her şeyin bitmesini bekler hale gelmiştim. Onun yerine, Doktor Orion’un donma haznesine kodu girdi. Doktor arkasını döndü. “Amy, ben lider değilim. Bunu biliyorum. Ben sadece diğer herkese yapmalarını söylediğim şeyi yapmaya çalışıyorum.”</p>

  <p class="calibre2">Yumuşakça, “Lideri takip edin,” dedim.</p>

  <p class="calibre2">Doktor, “Aynen öyle. Artık bir umut kalmadı,” dedi. “Yeni gezegene inemeyiz. Ve burada da Orion olmadan hayatta kalamayız. Göremiyor musun? Gerçek bir lidere ihtiyacımız var. Bartie veya Çırak değil. Bilge’ye ihtiyacımız var. Tek umudumuz o.”</p>

  <p class="calibre2">Victria kafasını kaldırıp, Doktor’a baktı fakat Doktor ona bakmıyordu. Bana bakıyordu. “Ben sadece Orion’u geri istiyorum,” dedi fakat Doktor onunla ilgilenmedi.</p>

  <p class="calibre2">Doktor’a, “Burada umuttan bahsetmiyoruz,” dedim fakat Victria’ya bakıyordum. “İnançtan bahsediyoruz. Yeni dünyanın buradakinden daha iyi olacağı inancından. Ve öyle olmasa da, oraya inip orada her ne varsa görme riskini almaya değeceği inancından.”</p>

  <p class="calibre2">Orion’un donma haznesi bipledi ve yüksek bir ses yankılandı.</p>

  <p class="calibre2">Doktor, “İşte,” dedi. “Ve yenileme süreci başladı.”</p>

  <p class="calibre2">Kızgınlıkla, “Ne?” diye sordum.</p>

  <p class="calibre2">Victria dönerek, “Gerçekten mi?” diye sordu.</p>

  <p class="calibre2">İşte şansımı yakalamıştım. Cebinde bir şeyler taşıyan tek kişi Çırak değildi -hâlâ cebimde Phydus plasterleri vardı. Tek bir hamleyle, bir tanesini paketinden çıkarttım ve Victria’nın koluna yapıştırdım. Ve silahı da karşı koymayan parmaklarından kaptım.</p>

  <p class="calibre2">Doktor bana baktı, onu vurup vurmayacağımı anlamaya çalışıyordu.</p>

  <p class="calibre2">Neredeyse sıradan bir tavırla, “Çok geç,” dedi. “Çoktan yenileme sürecine başladık.” Orion’un yüzünün üzerindeki ışık yeşil renkti. “Beni vursan bile, o yine de uyanabilir.”</p>

  <p class="calibre2">Yavaş yavaş sağıma doğru ilerledim. Bartie’nin yanına fakat plasteri ondan çıkartabilsem bile Phydus hâlâ sisteminde etkili olacaktı. Buradan bir yardım alamazdım. Doktor, ilk tanıştığımızda bana hayatımın sonuna dek ilaç vermek konusunda tehdit ettiği zamanki ses tonuyla, “Amy, aptallık ediyorsun,” dedi. “Düzgün düşünemiyorsun.”</p>

  <p class="calibre2">“Düzgün düşünüyorum,” dedim. “Gemiyi Orion’un yönetmesini istemiyorum. ”</p>

  <p class="calibre2">“Çırak’ın kaçış mekiğini kullanmama riski var, bunu biliyorsun.”</p>

  <p class="calibre2">Haklıydı. Biliyordum. Gözlerindeki tereddüdü görmüştüm. Benim gemiyi hemen indirme reaksiyonuma karşı çıkmıştı.</p>

  <p class="calibre2">“Ona inancım var,” dedim. Ve bundan fazlası var, diye düşündüm.</p>

  <p class="calibre2">Doktor, sanki ev ödevi sorusuna cevap veremeyen bir öğrenciymişim gibi kafasını salladı.</p>

  <p class="calibre2">“Tüm inancımın Victria’da olduğunu düşünmüyorsun, öyle değil mi?” diye sordu. İnanç kelimesini vurgulamıştı. Ve kendi tabancasını çıkarttı. Elinde tuhaf duruyordu. Tıpkı Victria gibi o da nasıl tutulacağından emin değildi. Yine de bir tabancayı çözmek zor değildi. Öldürücü ucu bana dönüktü ve bu da yeterliydi.</p>

  <p class="calibre2">Bakış açımı genişlettim. Ayaklarımı omzumla aynı hizaya getirdim. Askeri bir çocuk gibi silahlarla yetiştirilmiştim. Babam kendimi nasıl koruyacağımı bana öğretmişti. Silahlara oyuncak gibi değil, araç gibi yaklaşmayı öğretmişti. Daha önce hiç Cumartesileri gittiğimiz hedef alanı için bu kadar minnettar olmamıştı. Nefesimi verdim ve parmağımın altındaki soğuk metali hissettim.</p>

  <p class="calibre2">Doktor, “Beni öldüremezsin,” dedi.</p>

  <p class="calibre2">“Haklısın,” dedim ve tetiği çektim.</p>

  <p class="calibre2">&nbsp;</p>
</body>
</html>
