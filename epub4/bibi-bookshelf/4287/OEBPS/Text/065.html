<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>60. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">60. AMY</h1>

  <p class="calibre2">Kalbim deli gibi çarpıyordu. Kusmak istiyordum. Diğer şeylere öylesine odaklanmıştım ki -Çırak, cinayetler, sır- en önemli şeyi neredeyse unutmuştum.</p>

  <p class="calibre2">Ailem.</p>

  <p class="calibre2">Donma katında buzun içinde uyuyan ailem.</p>

  <p class="calibre2">Çaresiz.</p>

  <p class="calibre2">Hızla merdivenlerden inmeye başladım. Tırabzanlara tutunuyor ve bazen basamakları ikişer ikişer iniyordum. Ne kadar aşağı inersem, duman da o kadar beni sarmalıyordu.</p>

  <p class="calibre2">Barut gibi bir koku alıyordum. Yanan metal gibi fakat öylesine sert bir kokuydu ki, dilimi bir bıçak gibi kesiyordu sanki. Bebek pudrası gibiydi fakat karıncalar gibi ısırıyordu. Korunmak için kollarımı kaldırdım. Elbisemi yukarı çekerek, burnumu ve ağzımı kapattım. Saçlarımı saldım ve böylece boynumu korumayı umut ettim.</p>

  <p class="calibre2">Ayağım kaydı ve -neyse ki- tırabzanı yakaladım. İki basamak daha vardı ve sonra bitiyordu.</p>

  <p class="calibre2">Eğildim. Destek için tırabzanlara asıldım. Bomba, tam da beklediğim gibi Hastane’yi donma katına doğru götüren asansöre konulmuştu. Şarapnel parçalan ve patlamanın gücü, metal merdivenleri sanki kâğıttan yapılmışlar gibi parçalamıştı. Donma katıyla kopmuştuk.</p>

  <p class="calibre2">Çılgınca bir an boyunca, atlamayı düşündüm. Aşağıya kadar kaç santim olabilirdi? Bu basamaklar doğrudan donma katma inmiyorlardı. Sert metal yüzeyden biraz yukarıdaydım. Donma katına giden bir kapak filan olmalıydı. Merdivenlerle asansör arasında bir sütun vardı. Belki içinde de bir kapı vardı. Fakat sarı duman ağırdı ve içinden geçilemez gibiydi. Ve merdivenlerdeki lime lime olmuş metal köşelere bakılırsa, orada beni öldürebilecek pek çok çöküntü olmalıydı. Sulu gözlerimin izin verdiği müddetçe baktım fakat görebildiğim tek şey ezilmiş paramparça metaller, bükülmüş kirişler ve havaya uçmuş perçinler oldu.</p>

  <p class="calibre2">Boğazım acıdı ve öksürmeme neden oldu. Sarı toz beni açıklayamayacağım biçimde etkiliyordu. Titredim. Burası gemideki her yerden daha soğuktu. Tekrar merdivenlere döndüm. Kalbimin gümbürtüsünü kulaklarımda duyabiliyordum. Terden üşümüştüm. Havayı içime çektim. Victria’nın öldüğünü düşündüğü an aklıma geldi. Geminin dışında bir dünya fikri onu boğmuştu. İçimde aynı paniğin yükselmekte olduğunu hissediyordum. Hâlâ duvarların arasında kapana kı-sılmış vaziyette olmak. Sonsuza dek duvarların ardında...</p>

  <p class="calibre2">Tekrar yukarıya çıktığımda, Kayıt Salonunda Çırak’ın çevresinde toplanan kalabalığa bakındım. Ona bulduklarımı anlatmak istiyordum. Çevresinde insanlar vardı ve nazik olmak umurumda değildi. Onları önümden ittim ve kızgın feryatlarını duymazdan geldim. Çırak’ı kolundan tuttum ve kimsenin bizi duymayacağı bir yere götürdüm.</p>

  <p class="calibre2">“Donma katma erişemiyorum,” dedim. Katlar arasında gördüklerimi ona tarif ettim.</p>

  <p class="calibre2">Bunu bekliyormuş gibi kafasını salladı. Gözleri ölü gibi ve bomboştu. Çırak, ümidini Köprü de kaybetmişti fakat ben onda hiçbir ümit görmeyene dek kaybetmemiştim.</p>

  <p class="calibre2">&nbsp;</p>
</body>
</html>
