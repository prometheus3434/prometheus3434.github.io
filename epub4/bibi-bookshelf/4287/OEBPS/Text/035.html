<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>30. AMY</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h" id="calibre_pb_0">30. AMY</h1>

  <p class="calibre2">Listeye baktım ve Orion’a yüksek sesle lanet ettim. Başka bir bulmaca...</p>

  <p class="calibre2">Arkama baktım fakat Victria hâlâ genetik laboratuvarındaydı. Orion’un ipucu basitti: 1, 2, 3, 4. Kapının kilidini açmak için ekle. Parmağımı listede gezdirdim ve saydım. Listede yirmi yedi kişi vardı. Bu kattaki kapılar bir tuş takımı ile kilitlenmişti -belki 27’ye basmak birini açardı.</p>

  <p class="calibre2">Elim hemen bileğimdeki wi-com’a gitti. Çırak’ın kapıyı benimle beraber açmak isteyeceğini biliyordum fakat tuşa basmadım. Tek düşünebildiğim sokağa çıkma yasağı emrini verirken ne kadar öfkeli olduğuydu. Ve -korkudan sindim- ona doğrudan odama gidip, kapıyı kilitleyeceğime dair söz yeniliştim. Eğer onun yerine buraya geldiğimi öğrenirse, ne kadar kızardı?</p>

  <p class="calibre2">Hâlâ elimde listeyi tutarak, donma haznelerini hızla geçtim ve bu katın uzak kısmındaki salona ilerledim. Burada dört tane kapı vardı -her biri kalın ve ağır çelikten yapılmışlardı ve kendi tuş takımı kilidiyle sıkıca kapatılmıştı. Uzaya açılan kapak ikinci kapıdaydı -tuş takımında kırmızı boya vardı. Harley’nin son gecesini hatırlatan bir şey... Solunda ve sağında birer kapı vardı. Salonun sonunda da aralarındaki en büyük kapı vardı.</p>

  <p class="calibre2">Kapağın solundaki kapıyla başladım. Tuş takımının hem harfleri hem de rakamları vardı. Önce 27 yazmayı denedim fakat ekranda bir hata kodu yanıp sönmeye başladı -HATA: ŞİFRE DÖRT HANELİ YA DA DAHA FAZLA HANELİ OLMAK ZORUNDADIR. Sonrasında 0027’yi denedim ve o da işe yaramadığında, y-i-r-m-i-y-e-d-i yazdım. Hiçbir şey olmadı.</p>

  <p class="calibre2">Sağa ilerledim. Kapağı geçtim ve diğer iki kilitli kapıda da şifreyi denedim.</p>

  <p class="calibre2">Yine hiçbir şey olmadı.</p>

  <p class="calibre2">Bıkkın vaziyette listedeki insanları yine saydım fakat hâlâ yirmi yediydi. Asansörlere koştum ve oradaki masadan flopiyi aldım. Orion’un listesindeki resmi donmuşların sayısını kontrol ettim. Yirmi yedi.</p>

  <p class="calibre2">Orion’un listelediği insanların önemi beni şaşkına çevirmemişti -askeriyedeki donmuşların sayısının gemide doğanlar için problem oluşturduğunu bana hatırlatmaya çalışıyordu. Bunun kendi başına babam da dahil olmak üzere donmuşları öldürmek için iyi bir neden olduğunu düşünmüştü. Ve bu arada yüzlerce donmuş arasında yirmi yedi askeri personel fazla olabilirdi. Yine de Orion, babamın birisini köle yapabilecek birisi olduğunu düşünecek kadar psikopattı.</p>

  <p class="calibre2">Bir kez daha aptal kapıları denedim fakat hâlâ kilitliydiler. Kapıları açmak için şifre her neyse 0027 veya y-i-r-m-i-y-e-d-i değildi.</p>

  <p class="calibre2">Bıkmış halde asansörle Hastane’ye çıktım ve -Çırak’a söz verdiğim gibi kapıyı kilitledikten sonra- uyuyakalana dek kırışık sayfaya gözlerimi diktim.</p>

  <p class="calibre2">Uzun zamandır ilk defa Dünya’daki eski sevgilim olan Jason’ı rüyamda gördüm. Rüyamda, Jason’la beraber tanıştığımız partideydik. Her ne kadar anılarımdaki partide kahkahalar, dans ve eğlenceyle dolu olsa da rüyamda tek gördüğüm sigara içen insanlar ve kırmızı, plastik bira bardaklarını bana sıçratan sporculardı. Jason’la dışarıda buluştuğumuzda, yağmur yağmaya başladı -fakat romantik ve ılık bir yaz yağmuru değildi. Kar serpiştiriyordu, soğuktu ve sert bir yağmurdu. Babam buna “işeyen” yağmur derdi. Yağmur cildimi acıtıyordu ve gözlerime doluyordu.</p>

  <p class="calibre2">Ayrıldığımızda Jason, “Seni şimdi seviyorum ve seninle olamıyorum,” dedi.</p>

  <p class="calibre2">Ve ben de, “Sen benim için her konuda ilktin,” dedim.</p>

  <p class="calibre2">Fakat Jason kafasını salladı. “Hayır, değildim.”</p>

  <p class="calibre2">Ve ben neden ilk olmadığını anlayamadan, beni öptü.</p>

  <p class="calibre2">Baştan savma, ıslak ve tuhaftı. Dişlerimiz birbirlerine çarptılar ve dili ağzımın içine cup diye düşen ölü bir balık gibiydi.</p>

  <p class="calibre2">Geriye çekildim fakat beni öpen Jason değildi. Luthor’du.</p>

  <p class="calibre2">“Asla kaçamazsın,” dedi.</p>

  <p class="calibre2">Kaçmak istedim fakat Luthor yaklaşırken kaslarım da donmuştu. Sırıtmasıyla beraber ağzı da kocaman açıldı. Dişleri siyahtı ve çürümüştü. Çığlık atmak için ağzımı açtım fakat atamadan dudakları benimkilere yapışmıştı.</p>

  <p class="calibre2">Üzerime dolanmış yorganımla mücadele ederek, uyandım. Yüzüm nemliydi -terden veya gözyaşlarından, hangisinden olduğunu bilmiyordum. Yatağımdan kalkar kalkmaz banyoya koştum ve yanaklarıma soğuk su çarptım, hâlâ kâbusumda seslendiremediğim çığlık yüzünden nefes nefeseydim.</p>

  <p class="calibre2">Her iki elimle lavabonun kenarlarını tuttum. Titrememe engel olamıyordum. Aynadaki kızı tanıyamıyordum. Gözleri kızarmıştı, dudakları çatlamıştı ve her yanından korku akıyordu. Luthor’un beni ne kadar korkuttuğunu kabul etmek istemiyordum. Kollarıma vücuduma doladım ve sıktım. Avlında hiçbir şey yapmadığı halde neden ondan bu kadar korkuyordum? Neredeyse bir şey yapacak olması, korkmam için yeterli miydi?</p>

  <p class="calibre2">Evet.</p>

  <p class="calibre2">Oda üzerime gelmeye başladı. Koşmak istiyordum fakat karanlıkta pusuda bekleyen şeylerden korkuyordum. Yalnızca ineklerin, koyunların olduğu ve çığlık attığımda kimsenin duymayacağı yerlerde...</p>

  <p class="calibre2">Ve bu da beni kızdırıyordu.</p>

  <p class="calibre2">Yalnızca Luthor değildi fakat büyük bir kısmı oydu. Şehir’de bana dikilen gözlerdi. Tıpkı Harley’nin annesi gibi hâlâ bir kısmının beni gördüklerinde irkilmeleriydi. Hayatımın geri kalanı boyunca böyle olacağı gerçeğiydi ve bunu durdurmak için yapabileceğim hiçbir şey yoktu. Tıpkı geminin motorunu çalıştıramayacağım gibi... Kim olduğumu veya nereden geldiğimi değiştiremezdim ve bu sebeple de beni asla kabul etmeyeceklerdi.</p>

  <p class="calibre2">Hızla giyindim -öylesine hızlı ki saçımı doğru düzgün saramadım ve yeniden yapmam gerekti. Çok erkendi ve insanları uyandığından emin değildim fakat risk almak istemiyordum. Dün gece bulduğum kâğıdın cebimde güvende olduğundan emin oldum ve kapıdan çıktım. Sessiz Hastane’de ilerledim ve patikada yürümeye başladım. Yerçekimi tüpünün girişine geldiğimde güneş lambası yandı ve gözlerim bir an ışıktan kör oldu. Bileğimdeki wi-com’a bastım ve yerçekimi tüpünü aktive ettim.</p>

  <p class="calibre2">Rüzgâr başladı ve bir an dışarı çıkmayı, Çırak’ı aramayı ve gelip beni almasını istemeyi düşündüm. Saçımın birkaç teli havaya kalktı. Sonra rüzgâr hızlandı ve saçlarım alabildiğine uzadı. Binlerce minik kol gibi ileriye uzanıyorlardı. Bir an ayak parmaklarım yere basarken, sonrasında topuklarım havadaydı ve hooop!&nbsp; Ve tüp tarafından çekiliyordum. Gözlerimi kapattım. Yükseğe doğru çıkarken Besleme Katının küçüldüğünü görmek istemiyordum. Rüzgâr geçene kadar gözlerimi açmadım ve bittiğinde Bekçi Katına adım attım.</p>

  <p class="calibre2">Saçımın üzerindeki eşarbı düzeltmeye çalıştım fakat ardından vazgeçtim ve çıkartıp, ceketimin cebine koydum. Saçlarımı Çırak tan gizlemem gerekmiyordu.</p>

  <p class="calibre2">Onu çağırmak için ağzımı açtıysam da ardından kapattım çünkü bir şey fark etmiştim.</p>

  <p class="calibre2">Üç aydır ilk defa güne donma haznesindeki ailemle konuşarak başlamamıştım.</p>

  <p class="calibre2">Üzgün, yalnız ve içim boş bir biçimde uyandığımda... Doğrudan buraya gelmiştim.</p>

  <p class="calibre2">Doğrudan Çırak’a...</p>

  <p class="calibre2">Tıpkı Victria’nın Orion’a gitmesi gibi.</p>

  <p class="calibre2">Orion benim hakkımda yanılıyordu. Benim güvenli yerim Çırak tı. Çırak benim evimdi.</p>

  <p class="calibre2">Bekçi Katı sessizdi. Fğer bu kadar yolu gelip, Çırak’ı burada bulamazsam kendimi aptal gibi hissederdim. Fakat Büyük Oda yı geçerken, hafif bir horlama sesi duydum. Çırak’ın yatak odası kapısı açtıktı. Girişe yaslandım.</p>

  <p class="calibre2">Uyurken daha küçük görünüyordu. Oysa dünkü karmaşanın kızgınlığı içinde daha büyük görünüyordu... Odası öylesine dağınıktı ki, ancak bir oğlan çocuğunun odası böyle olabilirdi: her şeyi otomatik olarak temizleyen bir “çamaşır sepeti” olmasına rağmen her yerde kıyafetler vardı. Odada misk kokusu vardı. Çırak gibi kokmuyordu oda fakat bu koku bana onu daha fazla anımsatıyordu. Beni evrende herhangi bir yere gözüm kapalı bırakabilirdiniz ve yalnızca kokudan onun odasında olduğumu anlayabilirdim.</p>

  <p class="calibre2">&nbsp;</p>

  <p class="calibre2">Bir yığın elbisenin üzerinden geçtim ve yatağının ucuna, ayaklarının dibine oturdum. Çırak’ın aşağıya doğru meyilliydi ve gözleri de hafifçe titriyordu.</p>

  <p class="calibre2">Uykulu bir sesle ve sıcak, güleç bir tavırla, “Amy,” dedi. Heceleri uzattığı için adımı “miiii,” diye söylüyordu.</p>

  <p class="calibre2">Yatakta oturarak, “Amy!” diye haykırdı. “Kahretsin -sen nasıl- neden buradasın?”</p>

  <p class="calibre2">Sırıttım. Donma haznesinde bulduğum katlanmış kâğıdı Çırak’ın kucağına bırakarak, “Bunu buldum,” dedim. Bir kedi gibi kâğıda doğru uzandı.</p>

  <p class="calibre2">Kâğıdı okurken, “Bu nedir?” diye sordu.</p>

  <p class="calibre2">“Donma haznesinde donmuş vaziyette duran askeri personelin hepsinin bir listesi. Resmi kayıtlarla iki kez kontrol ettim.” Çırak şaşkın görünüyordu ve ben de ekledim, “Orion’un benim için... Bizim için bıraktığı sonraki ipucu.”</p>

  <p class="calibre2">Çırak kâğıda gözlerini dikti. Kaşlarım kaldırdı. “Son ipucu bir şeyleri eklemekle ilgili.” “Evet,” dedim. “Saydım. O listede yirmi yedi kişi var. Fakat yirmi yediyi -sayıyı yüksek sesle söyledim- denedim fakat işe yaramadı. Hiçbir kapı açılmadı.”</p>

  <p class="calibre2">Çırak tan ne beklediğimi bilmiyordum -geminin herhangibir yerindeki başka bir kilitli kapıyı aniden hatırlaması mı veya listede sihirli bir biçimde yirmi yediden farklı bir şey bulması mı bilmiyordum. Fakat yalnızca “Hmmm,” dedi ve kâğıdı bana geri verdi. Yataktan kalktı ve yorganını kaldırdığında pantolon giymediğini fark ettim. Aslında üzerinde yalnızca boxer vardı -ince beyaz ketenden yapılmıştı ve Dünya’daki erkeklerin giydiğinden daha kısa ve dardı. Açık açık boxer’ına baktım. Buraya koşup, yatağına cup diye otururken, ne giyiyor olabileceğini düşünmemiştim -fakat şimdi-.</p>

  <p class="calibre2">Çırak güldü ve ben de pişmiş kelle gibi sırıtmakta olduğunu fark ettim.</p>

  <p class="calibre2">“Oh, kes sesini ve pantolon giy!” dedim ve ona bir yastık fırlattım.</p>

  <p class="calibre2">Şimdi tamamen giyinik olan Çırak beni Eğitim Merkezi’ndeki yerçekimi tüpüne götürürken hâlâ kızarıyordum. Tüpü çalıştırmak için wi-com’una bastı ve ardından dönüp, elini bana doğru uzattı.</p>

  <p class="calibre2">Bekle, ne?</p>

  <p class="calibre2">Geriye doğru bir adım atarak, “Arkandan geleceğim,” dedim.</p>

  <p class="calibre2">Çırak kaşını kaldırdı ve hafifçe gülümsedi. “Haydi, benimle gel.”</p>

  <p class="calibre2">Elbette bunu daha önce de yapmıştık fakat o zaman Phydus yüzünden yarı ilaçlı vaziyetteydim ve o zamanlar eğer Çırak etrafta pantolonsuz dolaşırsa, gemiye tıkılmış bir hayatın pek de kötü olmayabileceğini düşünmeye başlamamıştım.</p>

  <p class="calibre2">Yine karşı çıkamadan. Çırak beni yakınına çekti ve vücudunun sıcaklığı beni sardı. Beni gevşekçe tutuyordu ve bana dokunduğunda hâlâ ne yapacağımı bilmiyordum. Beni diişmeme asla izin vermeyecek kadar da kararlı tutuyordu. Çırak yanlamasına dönerek, yerçekimi tüpüne yaklaştı ve serbest eliyle wi-com’una dokundu.</p>

  <p class="calibre2">“Hazır mısın?” diye fısıldadı. Kelimeleri yüzümde bir yaz esintisi gibi uçuştu.</p>

  <p class="calibre2">Kafamı salladım çünkü söyleyecek bir kelime bulamadım.</p>

  <p class="calibre2">Yerçekimi tüpü canlandı. Soğuk rüzgâr esmeye ve saçlarım da kanat çırpmaya başladı. Elbiselerimiz vücutlarımıza sıkıca sarıldı. Çırak bana daha sıkı sarıldı ve bir adım atarak, bizi havaya doğru attı.</p>

  <p class="calibre2">Bir an katlar arasındaki karanlıkta düştük ve kalbim hızla çarptı -yalnızca yerçekimi tüpünün canlandırıcı çekişinden değil, aynı zamanda Çırak’ın beni çevreleyen ve daha önce yapmadığı kadar yakından tutmasından dolayı... Serbest düşmüyorduk -bir insanın düşmesinden daha hızla aşağıya doğru çekiliyorduk. Çırak’ın kavrayışıyla büzüldüm ve ellerimi boynuna doladım. Yüzümü omzuna gömdüm fakat kavrayışı gücünü kaybetmedi. Bu girdap gibi dönen karmaşada tek kararlı şey oydu.</p>

  <p class="calibre2">Bir ışık patlaması -tüm Gemici Katını geçmiş ve çoktan Besleme Katına doğru çekilmeye başlamıştık. Tüp büküldü biraz -Besleme Katının eğimli bir tavanı vardı ve bu açı yüzünden yalnızca düşüyor gibi değil, Çırak’ın üzerine düşüyor gibi hissettim. Kıpırdamayı düşündüm fakat bedenim Çırak’ın güvenli kollarını terk etmek istemiyordu.</p>

  <p class="calibre2">Omzunun üzerinden dışarıya göz attığımda Besleme Katı’nın önümde uzandığını gördüm. Gördüğümde hiçbir şey hissetmedim. Ne sevgi ne de nefret... Ve ben de yere yaklaşırken tarlalara ve binalara yakından bakmadım.</p>

  <p class="calibre2">Sonra rüzgâr sakinleşti ve saçlarım aşağıya indi -tamamen karışmışlardı- ve rüzgâr tamamen durmadan önce bir an havada sallandık ve Besleme Katı’ndaki platformda durduk.</p>

  <p class="calibre2">Çırak saçımı kulağımın arkasına koyarak, “Gördün mü?” dedi. “O kadar da kötü değil.”</p>

  <p class="calibre2">Platformdan bir adım geri attım. Çırak’ın saçını düzeltme isteğime direniyordum.</p>

  <p class="calibre2">Patikaya adım attığımızda, omuzlarımız hafifçe değdi. Bir adım uzaklaştım ve biraz önünden ilerledim.</p>

  <p class="calibre2">Gözlerine bakamadan, “Haydi gel,” dedim.</p>

  <p class="calibre2">&nbsp;</p>
</body>
</html>
