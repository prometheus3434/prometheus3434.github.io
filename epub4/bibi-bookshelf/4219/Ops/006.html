<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bir Oyunun Katılımcıları</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a42" class="calibre2"></a>Bir Oyunun Katılımcıları</h1>
<p class="p">Nehir geçidindeki öfkeli samuray</p>
<p class="p">(Nirvana, Son Kabus # 3'den)</p>
<p class="p"><span class="t3">İ</span><span class="t3">nsan</span><span class="t3">ı</span><span class="t3">n kendi h</span><span class="t3">ı</span><span class="t3">rs ve sab</span><span class="t3">ı</span><span class="t3">rs</span><span class="t3">ı</span><span class="t3">zl</span><span class="t3">ığı</span><span class="t3">n</span><span class="t3">ı</span><span class="t3">n kurban</span><span class="t3">ı</span><span class="t3"> olmas</span><span class="t3">ı</span><span class="t3"> üzerine</span></p>
<p class="p3"> </p>
<p class="p4">ULUSAL ÖNDER,</p>
<p class="p4">VE DEVRİNİN ÖNDE GELEN ÜSTADLARINDAN MUSO,</p>
<p class="p4">UZAK BİR BÖLGEYE GİTMEK ÜZERE</p>
<p class="p4">BİR MÜRİDİ İLE BAŞKENTİ TERKETTİ.</p>
<p class="p4"> </p>
<p class="p4">TENRYU NEHRİNE GELDİKLERİNDE</p>
<p class="p4">TEKNEYE BİNMEK İÇİN</p>
<p class="p4">BİR SAAT BEKLEMEK ZORUNDAYDILAR.</p>
<p class="p4">TAM TEKNE DEMİR ALACAKKEN</p>
<p class="p4">SARHOŞ BİR SAMURAY KOŞARAK GELDİ</p>
<p class="p4">VE AĞZINA KADAR DOLU TEKNEYE ATLADI,</p>
<p class="p4">NEREDEYSE ONU DEVİRECEKTİ.</p>
<p class="p4">UFAK TEKNE NEHİRDE YOL ALIRKEN</p>
<p class="p4">O DA DELİLER GİBİ SENDELİYORDU.</p>
<p class="p4"> </p>
<p class="p4">KAPTAN,</p>
<p class="p4">YOLCULARININ GÜVENLİĞİ İÇİN KORKTUĞUNDAN,</p>
<p class="p4">SAMURAYA SESSİZCE DURMASI İÇİN YALVARDI.</p>
<p class="p4">"BURADA BALIK İSTİFİ HALİNDEYİZ," DEDİ SAMURAY TERSLENEREK.</p>
<p class="p4">SONRA, MUSO'YU İŞARET EDEREK,</p>
<p class="p4">"NEDEN BU RAHİBİ AŞAĞI ATMIYORUZ?" DEDİ.</p>
<p class="p4">"LÜTFEN SABIRLI OLUN," DEDİ MUSO,</p>
<p class="p4">"AZ SONRA KARŞI KIYIYA ULAŞMIŞ OLACAĞIZ."</p>
<p class="p4">"NE!" DİYE BAĞIRDI SAMURAY, "BEN Mİ SABIRLI OLACAĞIM?</p>
<p class="p4">BANA BAK, EĞER BU ŞEYDEN AŞAĞI ATLAMAZSAN</p>
<p class="p4">YEMİN EDERİM BEN SENİ BOĞACAĞIM."</p>
<p class="p4">USTA'NUN SÜKUNETİ SAMURAY'I ÖYLESİNE KIZDIRMIŞTI Kİ</p>
<p class="p4">MUSO'NUN BAŞINA DEMİR YELPAZESİ İLE VURDU</p>
<p class="p4">VE KAN AKITTI.</p>
<p class="p4"> </p>
<p class="p4">MUSO'NUN MÜRİDİNİN SABRI SONUNDA TAŞMIŞTI,</p>
<p class="p4">VE GÜÇLÜ KUVVETLİ BİR ADAM OLDUĞU İÇİN</p>
<p class="p4">SAMURAY'A KAFA TUTMAK İSTEDİ.</p>
<p class="p4">"BUNDAN SONRA ONUN YAŞAMASINA İZİN VEREMEM," DEDİ.</p>
<p class="p4">"UFACIK BİR MESELEYİ NE DİYE BU KADAR BÜYÜTELİM Kİ?" DEDİ</p>
<p class="p4">MUSO GÜLÜMSEYEREK.</p>
<p class="p4">"İŞTE TAM DA BÖYLE DURUMLARDA</p>
<p class="p4">RAHİP EĞİTİMİ İŞE YARAR.</p>
<p class="p4">UNUTMAMALISIN Kİ SABIR</p>
<p class="p4">BİR SÖZCÜKTEN İBARET DEĞİLDİR."</p>
<p class="p4"> </p>
<p class="p4">SONRA O ANDA AKLINA GELEN ŞİİRİ OKUDU:</p>
<p class="p4">'DÖVEN VE DÖVÜLEN:</p>
<p class="p4">OYUNUN KATILIMCILARINDAN İBARET</p>
<p class="p4">BİR RÜYA KADAR KISA ÖMÜRLÜ.'</p>
<p class="p4"> </p>
<p class="p4">TEKNE KIYIYA ULAŞTIĞINDA,</p>
<p class="p4">VE MUSO İLE MÜRİDİ KARAYA ÇIKTIĞINDA,</p>
<p class="p4">SAMURAY KOŞARAK GELDİ</p>
<p class="p4">VE USTA'NIN AYAKLARINA KAPANDI.</p>
<p class="p4">HEMEN ORACIKTA MÜRİDİ OLDU.</p>
<p class="p3"> </p>
<p class="calibre3"><span class="t">Bir</span><span class="t">ş</span><span class="t">eylerin aray</span><span class="t">ı</span><span class="t">ş</span><span class="t">ı</span><span class="t">nda olmak, bir </span><span class="t">ş</span><span class="t">eyleri arzulamak akl</span><span class="t">ı</span><span class="t">n en ba</span><span class="t">ş</span><span class="t">ta gelen hastal</span><span class="t">ığı</span><span class="t">d</span><span class="t">ı</span><span class="t">r. Bir </span><span class="t">ş</span><span class="t">ey aramamak, bir </span><span class="t">ş</span><span class="t">ey istememek varl</span><span class="t">ığı</span><span class="t">n</span><span class="t">ı</span><span class="t">n en büyük sa</span><span class="t">ğ</span><span class="t">l</span><span class="t">ı</span><span class="t">k i</span><span class="t">ş</span><span class="t">aretidir.</span></p>
<p class="calibre3">Arzu nesnelerini değiştirip durmak çok kolaydır, ama değişimin yolu bu değildir. Parayı arzulayabilirsin, gücü arzulayabilirsin - arzu nesnelerin değişebilir - tanrıyı arzulamaya başlayabilirsin - ama sen değişmezsin çünkü arzulamaya devam ediyorsundur.</p>
<p class="calibre3">Temel değişim arzu nesnelerinde değil senin tarafsızlığındadır.</p>
<p class="calibre3">Arzulama sona ererse - ve unutma, ben illa ki durmalı demiyorum - eğer arzulama biterse ilk kez rahatlar, huzura kavuşur, sabırlı, mutlu olursun, ve hayatında ilk kez yaşama ulaşabilirsin, yaşam da sana. Hatta, seninle yaşam arasında olan ayrımın ta kendisi yokolur, ve bu ayrımsızlık durumu tanrısallık halidir.</p>
<p class="calibre3">Bana dünyanın dört bir köşesinden insanlar geliyor; binlerce kilometreyi katediyorlar. Bana geldiklerinde ve "Niye geldiniz?" diye sorduğumda birisi "Ben Tanrı'yı arıyorum" diyor. Birisi "Ben gerçeği arıyorum" diyor.</p>
<p class="calibre3">Ne istediklerinin farkında değiller. Onlar imkansızı istiyorlar. Tanrı bir nesne değil. Onu arayamazsın. Tanrı bütündür. Bütünü nasıl arayabilirsin? İçinde eriyebilir, ona karışabilirsin, ama onu arayamazsın. Arayış sadece senin kendini bütünden kopuk olarak algılamaya devam ettiğini gösterir -sen arayan, bütün de aranan oluyor.</p>
<p class="calibre3">Bazen bir kadını ararsın, bazen de bir adamı. Bazen, dünyaya öfkelenip öbür dünyayı aramaya başlarsın - ama henüz arayışın kendisine öfkelenmemişsindir.</p>
<p class="calibre3">Arayanın başı derttedir. Arayanın aklı karışıktır. Temel sorunu kavrayamamıştır. Mesele tanrıyı arayıp sonra da her şeyi çözüme ulaştırmak değildir. Tam tersi - eğer her şey çözülürse aniden tanrı ortaya çıkar.</p>
<p class="calibre3">Arayış bir hastalıktır. Bunu bir ego meselesi haline getirme... çünkü birisi bana gelip de tanrı arayışında olduğunu söylediğinde gözlerindeki ego kıvılcımlarını görebiliyorum; dünyayı lanetliyor - dünyevi işlerle ilgisi yokmuş da çok dindar bir kişiymiş gibi. Bunu söylerken gurur duyuyor - o sıradan bir insan değil, insanlığın sıradan bir üyesi değil. O özel, sıra dışı biri. Para peşinde koşmuyor, meditasyon arayışında. Maddiyat değil maneviyat peşinde.</p>
<p class="calibre3">Ama bana göre, ve bilen herkese  göre, arayış dünyaya aittir. Diğer dünyaya ait bir arayış yoktur. Arzulamak dünyevidir. Dünyevi olmayan arzu yoktur. Arzulamanın kendisi dünyaya ait. Çünkü tüm arzular temel bir hatadan kaynaklanır - bir şeyleri kaçırdığına dair bir yanlış inançtan. Herşeyden önce hiçbir şeyi kaçırmıyorsun. Hiçbir şeye ihtiyacın yok ki.</p>
<p class="calibre3">Dünya arzular yüzünden kabusa dönüşür, ve o zaman nirvana en son kabus olur. Elbette sonuncusu, çünkü tanrı ve nirvana arayışı içinde uyanırsan... eğer uyanırsan, o zaman tüm kabuslar yokolur.</p>
<p class="calibre3">Sen dünyadan vazgeçtin. Şimdi tanrıyı arıyorsun. Lütfen tanrıdan da vazgeç. Bu dine aykırı gibi gelebilir; ama değil.</p>
<p class="calibre3">Albert Einstein'ın bir sözünü okuyordum. Çok hoşuma gitti. Diyor ki, "Ben çok dindar bir inançsızım." Aslında dindar bir insan inançlı olamaz. Dindar bir insan güvenebilir, ama inanamaz. Güven varoluşçu deneyimlerden doğar; inanç ise beynin kendini tatminidir. İnanç, ideoloji, kavram, din kitapları, felsefeden ibarettir. Güven ise yaşama aittir.</p>
<p class="calibre3">"Tanrı" dediğin anda bir inancı kullanıyorsun. Ama yaşam bir inanç değil, o bir deneyim. Bırak tek tanrın yaşam olsun. Başka bir tanrıya gerek yok, çünkü diğer tüm tanrılar insanların icadı. Einstein, "Ben çok dindar bir insanım, ama inancım yok, inançsızım" derken haklıydı. Ne demek istiyordu?</p>
<p class="calibre3">Dindar olma özelliği ile inançlı olma özelliğinin hiçbir alakası yok. İnanan inanıyor çünkü arzuluyor. İnanan inanıyor çünkü bir şey aramak istiyor. İnanan inanıyor çünkü beyni devreye girmeden hayatını yaşayamıyor. Aklını hep yaşam ile arasına sokuyor...sanki elini eldivenin içinde saklarmış gibi - sevgiline dokunuyorsun, ama direkt olarak değil; elin eldivenin içinde saklı. Sevgiline dokunan eldiven oluyor; sen sadece eldivene dokunuyorsun.</p>
<p class="calibre3">İnanç eldiven gibidir; seni sarar sarmalar. Yaşamla asla direkt temasta olmazsın.</p>
<p class="calibre3">Dindar bir insan bu bağlamda çıplaktır - onun üzerine giyecek bir inancı yoktur. O direkt olarak yaşam ile temas kurar.</p>
<p class="calibre3">O temas ile erirsin. O temas ile birleşirsin. O temas ile bir yerde artık kendin olmaktan çıkarsın. Bir yerde bütüne dönüşürsün ve bütün sana gelir. Deniz bir damla suya damlar ve bir damla su denize dönüşür.</p>
<p class="calibre3">İnançlar tehlikelidir. İnançları değiştirir dururuz. Bir Hindu Yahudi olabilir, bir Hristiyan da Hindu. Veya dindar bir insan, sözde dindar birisi komünist, inanan birisi de ateist oluverir - hiç fark etmez. Eldiveni değiştirir durursun, ama sonuçta orada bir eldiven kalır.</p>
<p class="calibre3">Hayatı direkt olarak göremiyor musun? Yaşamı direkt olarak sevemiyor musun? Gerçekten de bir şeylere inanmak gerekiyor mu? Yaşama güvenemez misin?</p>
<p class="calibre3">Şöyle söyleyeyim. Güvenemeyen insanlar, inanırlar. İnanç geçicidir; sahte para gibi bir aldatmacadır. Güvenebilen insanların inanca ihtiyacı yoktur. Yaşam yeterlidir. Üzerine bir tanrı veya nirvana yüklemen gerekmez. Gerek yoktur. Yaşam yeter de artar bile. Hayatı yaşarsın.</p>
<p class="calibre3">Tabii, eğer bir inancın varsa, etrafında bir gelecek kurabilirsin. Eğer bir inancın yoksa o zaman geleceğin de olmaz, çünkü yaşam şimdi ve buradadır. Beklemeye gerek yoktur. Ama biz yaşamı ertelemeye devam ederiz - ta ki ölüm gelip de bu armağanı elimizden alana kadar. Şunu okuyordum: "Üç adam hani şu hepimizin zaman zaman yaptığımız anlamsız sohbetlerden birine dalmışlardı.  Eğer doktor altı ay ömrünüz kaldı dese her birinin ne yapacağını konuşuyorlardı.</p>
<p class="calibre3">Robinson dedi ki, 'Eğer doktorum altı aylık ömrüm kaldığını söylese ilk yapacağım işimi satmak, bankadaki birikimlerimi almak ve Fransız Riviyerasında günümü gün etmek olurdu. Rulet oynar, krallar gibi yer içer ve en çok da kızlarla takılırdım.'"</p>
<p class="calibre3">Bu adam herhalde hepsini ertelemişti - ölüm için. Bir doktor sadece altı aylık ömrü kaldığını söylediğinde ise... Ama bu da bir dilekten ibaret, bunu yapamayabilir -çünkü ölüm kapıyı çaldığında insan o kadar şoka giriyor ve yıkılıyor ki... Ölüm yakınına gelmişse tüm bunların ne kadar keyfini çıkarabilirsin ki? Yaşam yanı başındayken tadına varamadın. Şimdi yaşam her an elinden kayıp gidiyorken nasıl olur da varırsın? Bu da yine, eğer olursa, o zaman "hemen yaşamaya başlayacağım" şeklindeki inancın bir başka türü. Hemen şimdi yaşamaktan seni kim alıkoyuyor?</p>
<p class="calibre3">"İkinci adam dedi ki, 'Eğer doktorum altı aylık ömrüm kaldığını söylese ilk yapacağım iş bir seyahat acentesine gidip bir dünya turuna katılmak olurdu. Dünyada görmediğim binlerce yer var ve ölmeden onları görmek isterim - Grand Canyon, Tac Mahal, Angkor Wat - hepsini isterim.'"</p>
<p class="calibre3">Sana kim engel oluyor? Neden gidip Tac Mahal'i görmek için ölümün kapına dayanmasını bekliyorsun? O zaman Tac Mahal'i görebilecek misin? Gözlerini öylesine bir karanlık bürüyecek ki Tac Mahal, Tac Mahal gibi gözükmeyecek. Aklında ölüm varken onu görmek imkansız olacak. Seni kör edecek. İçinden gelen titremeler ile güçsüzleşeceksin. Duyamayacaksın, göremeyeceksin, hatta nefes bile alamayacaksın. Peki insanlar ne diye erteliyorlar?</p>
<p class="calibre3">"Üçüncü adam dedi ki, 'Eğer doktorum altı aylık ömrüm kaldığını söylese ilk yapacağım bir başka doktora danışmak olurdu.'"</p>
<p class="calibre3">Bu üçünün içinde çoğunluğu en iyi temsil edeni. Sen de olsan da aynısını yaparsın. O zaman bile yaşamazsın. Sana tekrar ümit verebilecek, bir gelecek vaat edebilecek, 'Endişe etmene gerek yok - ertelemeye devam edebilirsin. Aceleye gerek yok - ölüm ta uzakta' diyecek olan bir başka doktora danışırsın. Sana hala ümit verebilecek birilerini arar bulursun.</p>
<p class="calibre3">Ümit yaşamı ertelemenin bir başka yolu. Tüm istekler yaşamı ertelemenin birer yoludur ve tüm inançlar var olanı göz ardı edip olmayanı düşünmeye devam etmeye yarayan birer araçtır.</p>
<p class="calibre3">Tanrı yok. Yaşam var. Lütfen tanrı arayışına girme. Nirvana yok. Yaşam var. Lütfen nirvana arayışına girme. Ve eğer nirvanayı aramaktan vazgeçersen nirvananın yaşamın kendisinde saklı olduğunu keşfedeceksin. Tanrıyı aramaktan vazgeçersen tanrıyı her yerde bulacaksın...her bir hücrede, yaşamın her dakikasında. Tanrı yaşamın bir diğer adı. Nirvana yaşanmış hayatın bir diğer adı. Az önce 'yaşam' sözcüğünü duydun; bu yaşanmış bir deneyim değil.</p>
<p class="calibre3">Tüm inançlardan vazgeç, hepsi birer engelden ibaret. Hristiyan olma, Hindu olma, Yahudi olma. Sadece yaşa. Bırak tek dinin bu olsun.</p>
<p class="calibre3">Yaşam - tek din. Yaşam - tek tapınak. Yaşam - tek dua.</p>
<p class="calibre3">Duydum ki, bir mürid Zen ustasına gelip eğilmiş, ayaklarına dokunmuş ve demiş ki, 'Aydınlanmam için ne kadar beklemem gerekiyor?'</p>
<p class="calibre3">Usta ona uzun uzun bakmış. Mürid huzursuzlanmaya başlamış. Sorusunu tekrar etmiş ve sormuş, 'Neden bana öyle bakıyorsun? Niye bana cevap vermiyorsun?'</p>
<p class="calibre3">Ve usta gerçek bir Zen cevabı vermiş. 'Öldür beni,' demiş. Mürid aydınlanmasının cevabının bu olduğuna inanamamış. Baş müride gidip sormuş. Baş mürid gülmüş ve 'Aynı şeyi bana da yaptı' demiş. Ve haklıdır. Diyor ki, 'Ne diye bana sorup duruyorsun? Bu ustayı bırak. Bu soruları da bırak. Beni öldür. Tüm ideolojiden vazgeç. Ben kimim ki? Ben sana engel olmuyorum. Yaşam elinin altında. Niye yaşamaya başlamıyorsun? Ne diye hazırlanıp duruyorsun, ne zaman ve nasıl?</p>
<p class="calibre3">İnsan beyni için en zor olanı bu gibi gözüküyor - sadece yaşamak, çırılçıplak; hiçbir düzenleme olmadan yaşamak; yaşamı olduğu gibi yaşamak; sadece şu anı yaşamak.</p>
<p class="calibre3">Ve tüm büyük ustaların öğrettiği de bu aslında, ama sen onların sözlerinden felsefe üretip duruyorsun. Sonra bir doktrin yaratıyorsun ve sonra da bu doktrine inanmaya başlıyorsun.</p>
<p class="calibre3">Zen'e inanan birçok insan var -halbuki Zen inanmayı değil güvenmeyi öğretiyor. Etrafımda bana inanan bir sürü insan var - halbuki ben inanmayı değil güvenmeyi öğretiyorum. Eğer yaşamına güveniyorsan bana da güveniyorsun. Entellektüel inanca gerek yok.</p>
<p class="calibre3">Bu gerçeği içine mümkün olduğunca sindir: yaşam zaten burada, geldi. Sen hedefin üzerinde duruyorsun. Yolu hiç sorma.</p>
<p class="calibre3">Franz Kafka'nın bir kısa hikayesi var; neredeyse Zen tadında. Kafka diyor ki, 'Yabancı bir kasabada kalıyordum. Oraya yeni varmıştım, ve sabah erkenden kalkan trene yetişmeliydim. Ama kalkıp da saatime baktığımda geciktiğimi gördüm o yüzden koşmaya başladım. Saat kulesine varıp saate baktığımda treni kaçıracağım diye iyice korktum, çünkü saatim de geri kalmıştı. Koşmaya başladım...yolu bilmiyordum...ve sokaklar tertemiz ve bomboştu. Sabahın erken saatleriydi, soğuk bir kış sabahıydı ve kimseyi göremiyordum.</p>
<p class="calibre3">Sonra aniden bir polis gördüm. İçimde bir ümit doğdu.</p>
<p class="calibre3">Polise gittim ve yolu sordum ve polis bana dedi ki, "Yol mu? Neden bana soruyorsun?"</p>
<p class="calibre3">Ben de ona dedim ki, "Ben bu kasabaya yabancıyım ve yolu bilmiyorum, işte o yüzden soruyorum. Lütfen bana yolu göster ve vakit kaybetmeyeyim - zaten geciktim ve trenimi kaçıracağım ve treni yakalamam çok önemli."</p>
<p class="calibre3">Polis güldü ve dedi ki, "Kim kime yol gösterebilir ki?"</p>
<p class="calibre3">Polis böyle dedi ve el salladı ve gülümseyerek uzaklaştı.'</p>
<p class="calibre3">Hikaye burada sona eriyor. Tam Zen gibi duruyor. Batı'da buna gerçeküstü, absürd diyorlar. Ama değil. Tabii Zen ustası değil de polis söyleyince kulağa absürd gibi geliyor, ama bazen bir polis de Zen ustası olabiliyor.</p>
<p class="calibre3">Sana kim yol gösterebilir? - çünkü aslında yol diye bir şey yok.</p>
<p class="calibre3">Sen hep hedeftesin. Sen her nerede isen hedef orası. Yol diye bir şey yok.</p>
<p class="calibre3">Eğer yolu sormaya devam edersen tekrar tekrar geleceği yaratmaya çalışıyor olursun - ve gelecek kabustur.</p>
<p class="calibre3">Bak. Şu anda her yerden yaşam fışkırıyor. Bir anlık bir bakış - ve yol yordam yöntem sormanın ne kadar anlamsız olduğunu görüp güleceksin. Yapılacak bir şey yok.</p>
<p class="calibre3">"Bir kadın polise yaklaşıp, 'Memur bey, peşimde bir adam var, ve galiba deli' dedi.</p>
<p class="calibre3">Memur onu tepeden tırnağa süzdü ve, 'Evet,' diye cevap verdi, 'hakikaten de deli olmalı.'"</p>
<p class="calibre3">Ne zaman bana gelip yol sorsan kendi kendime diyorum ki, 'İşte gene delinin teki geliyor.' Eğer sana yol göstermezsem katı, acımasız gibi görünüyorum. Eğer sana yol gösterirsem seni yanlış yönlendirmiş oluyorum.</p>
<p class="calibre3">Yapılacak tek şey şu -kendine geri atma. Böylece birer yolmuş gibi görünen ama aslında yol olmayan yollar geliştirmek zorundayım. Bu yollar hiçbir yere varmıyor, çünkü gidecek bir yer yok. Herkes zaten orada. Gidecek hiçbir yer yok.</p>
<p class="calibre3">Ben sırf seni yormak için yollar ve yöntemler icat ediyorum, böylece bir gün yorgunluktan bitap düşüp aramaktan vazgeçesin, diye. Yere düşeceksin...yorgunluktan - bütün yol ve yöntemlerden, arayışlardan yorulacaksın....ve üzerine aniden bir huzur çökecek - anlayışın ötesinde bir huzur. Ve güleceksin, çünkü bu her zaman mümkündü. Eğer yakalayamadıysan bu senin yüzündendi. Kaçıyordun.</p>
<p class="calibre3">Tüm yollar nereye çıkar; gerçek buradadır. Tüm yollar bir yere varır, ve gerçek hep buradadır. Hiçbir yol seni kendine geri getiremez.</p>
<p class="calibre3">O nedenle çok uğraş diyorum, böylece yakında yorulacaksın. Yavaş gitme. Yaşamlar boyunca yavaş yavaş gidebilirsin, ümit eder durursun. Sen çok gayret göster. Çok uğraş ki yorulabilesin - öyle yorul ki uğraşmayı kes ve düşüp kal, ve yerde yatarken aniden buradaki gerçeği farket.</p>
<p class="calibre3">Tanrı bir nesne değildir. Tanrı tüm gösteridir. Onu yakalayamazsın. Nirvana bir yerlerde değil. O tüm yaşamın tüm performansıdır.</p>
<p class="calibre3">Küçük bir hikaye okuyordum: "Mevsimlerden bahardı ve bir öğretmen küçük öğrencilerine, 'Geçen gün bir şey gördüm ve sizlerden birinin de görüp görmediğini merak ettim. Ne olduğunu biliyorsanız söylemeyin. Dışarı çıktım ve topraktan bir karış yükseldiğini gördüm ve tepesinde tüy gibi ufak bir top vardı, ve PUFFF yaptığınızda bir sürü yıldız gibi dağılıyordu. Peki bu yıldızlar uçuşmadan önce o neye benziyordu?' dedi.</p>
<p class="calibre3">Bir tanesi, 'Ufak sarı bir çiçekti, ayçiçeği gibi, ama çok daha ufağı.'</p>
<p class="calibre3">'Peki ondan önce nasıldı?'</p>
<p class="calibre3">Birisi dedi ki, 'Yerden bir rozet gibi yükselen yeşil yapraklardan oluşuyordu.'</p>
<p class="calibre3">'Şimdi, hepiniz ne olduğunu anladınız mı?'</p>
<p class="calibre3">Hep bir ağızdan 'Papatya!' diye haykırdılar.</p>
<p class="calibre3">'Peki siz hiç papatya topladınız mı?' Çoğu evet dedi, ama öğretmen dedi ki, 'Hayır, bir papatyayı toplayamazsınız. Bu imkansız. Papatya tüm o bahsettiğimiz şeyler, ve daha fazlası, yani her ne koparttınızsa sadece bir şeylerin parçasıydı o. Papatya toplayamazsınız çünkü papatya bir nesne değil. O bir süreç ve bir gösteri. Ve biliyor musunuz ki, her şey bir süreç ve bir gösteri - sizler bile.'"</p>
<p class="calibre3">Hiçbir papatyayı, hatta en ufak çiçeği bile, tamamen kopartamazsın çünkü tamamı koskocamandır. Tanrıyı nasıl kopartabilirsin? Ufak bir çiçeği kopartamazsın. Tüm bu gösteri tanrıdır. Bugün varolan her şey tanrıdır; bugüne dek varolmuş olan her şey tanrıdır; bundan sonra olacak olan her şey tanrıdır. Tanrı bir nesne değildir; o bir süreçtir. Ve öyle sonsuz ve uçsuz bucaksız ki - tanrıyı nasıl ararsın? Bu imkansız.</p>
<p class="calibre3">Yaşayabilirsin, bu sonsuz tanrısallık denizine damlayabilirsin. Ve o kapı şimdi açılıyor. Beklemeye gerek yok.</p>
<p class="calibre3">Bütün Zen duruşu, senin verilecek bir çaba olmadığı gerçeğini farketmene yöneliktir. Zen tavrı çabasızlıktan yanadır. Bu noktada yogadan farklılık gösterir. Yoga çabadır; Zen çabasızlıktır.</p>
<p class="calibre3">Ve elbette, çaba seni bir yerlere götürebilir, ama zirveye taşıyamaz. Çaba sana daha gelişmiş, parlatılmış, kristalleşmiş bir ego verebilir ama nirvanayı veremez, tanrıyı veremez. Bu tüm çabaların ötesindedir.</p>
<p class="calibre3">Tüm çabalar sona erdiğinde, o sessizlikte, o güzel boşlukta, o sonsuzlukta, bulunan her ne ise o tanrıdır.</p>
<p class="calibre3">O zaman ne yapılabilir? Soru kendiliğinden geliyor - o zaman ne yapmalı? Anlayış, daha fazla farkındalık, daha fazla izlemek. Kendini hareket ederken, yaşarken, varolurken izle. Gelip geçen her anını anlamaya çalış. Tanık ol.</p>
<p class="calibre3">Unutma, tanıklık yargılamak anlamına gelmez. Bunun iyi, şunun kötü olduğuna dair yargılara varmayacaksın. Yargıladığın anda tanıklık konumunu yitirirsin. Eğer bu kötü dersen, kendini tanımlamış oluyorsun. Eğer bu iyi dersen zaten tanıklıktan çıkmış oluyorsun - bir yargıç haline gelirsin.</p>
<p class="calibre3">Tanık basit bir tanıktır. Yolda akıp giden trafiği izler gibi tanıklık yaparsın, veya bir gün yere yatıp gökyüzündeki bulutları izlersin. Bu iyi, bu kötü demezsin; hiçbir yargıda bulunmazsın. İzlersin. Neyin iyi, neyin kötü olduğu ile hiç ilgilenmezsin. Ahlak peşinde değilsin. Bazı kavramları yargılamıyorsun...sadece tanıklık ediyorsun. Ve bu şekilde, gittikçe daha da sıradan günlük hayatın tek hayat olduğunu hissetmeye başlarsın; başka bir hayat yoktur. Ve sıradan olmak dindar olmanın tek yoludur. Tüm diğer sıradışı şeyler ego triplerinden ibarettir.</p>
<p class="calibre3">Sadece sıradan olmak dünyanın en sıradışı işidir, çünkü herkes sıradışı olmak ister. Kimse sıradan olmak istemez.</p>
<p class="calibre3">Sıradan olmak en sıradışı olandır. İnsanlar nadiren rahatlayıp sıradanlaşırlar. Zen ustalarına "Sen neler yapıyorsun?" diye sorduğunda onlar sana "Ormandan odun topluyoruz, kuyudan su taşıyoruz. Acıktığımızda yemek yiyoruz, susadığımızda su içiyoruz, yorulduğumuzda uykuya yatıyoruz. Hepsi bu," diyeceklerdir.</p>
<p class="calibre3">Pek de çekici görünmüyor - odun getirmek, su taşımak, uyumak, oturmak, yemek yemek. Diyeceksin ki, "Bunlar sıradan işler. Herkes aynısını yapıyor zaten."</p>
<p class="calibre3">Bunlar sıradan işler değil ve kimse aynısını yapmıyor. Odun toplarken sen lanet okuyup duruyorsun - aslında bir ülkenin başkanı olmak isterdin. Oduncu olmayı istemezdin. Senin kaderinde büyük işler yapmak vardı - tüm dünyayı yönetip cennete çevirmek, ütopya yaratmak, gibi. Bunların hepsi ego tripleridir. Hepsi çeşitli bilinç halleridir.</p>
<p class="calibre3">Sadece sıradan olmak...ve aniden saçmalık dediklerin saçma gelmiyor, lanetlediklerin değer kazanıyor. Her şey kutsallaşıyor. Odun getirmek kutsal oluyor. Kuyudan su taşımak kutsal oluyor.</p>
<p class="calibre3">Her bir eylem kutsallaştığı, her hareket meditasyona ve ibadete yönelik olduğu zaman, işte ancak o zaman yaşamın derinlerine inersin - ve yaşam sana tüm sırlarını açık eder. O zaman beceri kazanırsın. O zaman dışarı açık olursun. Sen dışarı açıldıkça yaşam da sana yakınlaşır.</p>
<p class="calibre3">Benim bütün öğretim bundan ibaret: sıradan olmak...öylesine sıradan olmak ki sıradışı olma arzusu bile yokoluyor. Ancak o zaman şimdiki zamanda varolabiliyorsun; öbür türlü bu gerçekleşemiyor.</p>
<p class="calibre3">Montaigne şöyle yazmış: "Başka şartların arayışındayız çünkü kendimizinkilerin keyfini çıkarmayı bilmiyoruz, ve içimizde varolanları keşfedebilmek için kendi dışımızda arayışa geçiyoruz. Aslında koltuk değneği kullanmamıza hiç gerek yok çünkü o zaman da bacaklarımızın üzerinde durmamız gerekiyor, ve dünyanın en yüksek tahtına bile çıksak bile farketmiyor çünkü gene kendi kıçımızın üzerinde oturuyoruz." Nerede olursan ol - su taşı veya kral, başkan ya da başbakan olarak tahta kurul - hiçbir şey farketmez. Nerde olursan ol, sen kendinsin.</p>
<p class="calibre3">Odun taşımaktan dolayı çok bedbaht oluyorsan başkan olunca da mutsuz olacaksın demektir çünkü dışarıdaki şeyler hiçbir şeyi değiştirmez. Dilenciyken mutluysan ancak o zaman imparator olarak da mutlu olursun; başka yolu yoktur.</p>
<p class="calibre3">Mutluluğunun bilinç kaliten ile ilgisi var. Dışarıdaki şeylerle hiçbir ilgisi yok.</p>
<p class="calibre3">Uyanmadığın sürece her şey seni gittikçe daha mutsuz kılacaktır. Uyandığın anda her şey müthiş bir mutluluk getirir, müthiş tatmin getirir. Bunun dışarıdaki hiçbir şeyle ilgisi yoktur; sadece senin varlığının derinliğine, algılama gücüne bağlıdır.</p>
<p class="calibre3">Odun taşı ve odun taşırken sadece odun taşı - ve bunun güzelliğini yaşa. Başka şeyler düşünüp durma. Kıyaslama yapma. Bu an müthiş güzel. Bu an ani bir aydınlanma getirebilir. Bu an en yoğun meditasyon anı olabilir.</p>
<p class="calibre3">Su getirirken, kendini işine o kadar kaptır ki hiçbir şey dışarıda kalmasın. Su taşırken sen orada değilsin; sadece su taşıma süreci var. İşte nirvana budur, aydınlanma budur.</p>
<p class="calibre3">Ben seninle konuşuyorum; orada değilim...sadece sohbet ediyoruz, dedikodu yapıyoruz.</p>
<p class="calibre3">Beni dinlerken, sen de orada değilsen, o zaman her şey yerli yerine oturur. Eğer orada beni dinliyorsan, köşede durmuş izliyorsan...ilerde kullanabileceğin değerli bir şeyler söyleniyor mu diye takipteysen, anlamlı bir şey söylenir de bilgi dağarcığına katarsın diye bekliyorsan - "bir şeylerin arayışında olmak, bir şey olmak iyidir"...o zaman beni kaçırırsın.</p>
<p class="calibre3">Ben anlamlı bir şeyler söylemiyorum. Görünürdeki herhangi bir amaç için konuşmuyorum. Sana bilgi aktarmıyorum. Seni bilgilendirmek peşinde değilim.</p>
<p class="calibre3">Sen beni benim seninle konuştuğum gibi dinleyebilirsen...bu an tamamlanır, dışına çıkmamış olursun, gelecek yokolur...o zaman aydınlanmayı yakalarsın. Unutma ki burada belli bir eylem gerçekleştiriyoruz. Bu eylem öyle ibadet ve meditasyon dolu olmalı ki geçmiş yük olmaktan çıkmalı ve gelecek tarafından dejenere edilmemeli ve bu an saf kalmalı. Bu an aynen bu an olarak kalmalı.</p>
<p class="calibre3">O zaman ne ben buradayım, ne de sen. O zaman kalabalık dağılıyor. O zaman aynı denizin dalgaları oluyoruz - o deniz ki yaşam, o deniz ki tanrı, o deniz ki nirvana.</p>
<p class="calibre3">Nirvana ile varlığın öylesine rahatlar ki sen o sırada yokolursun. Gerginken varsın; rahatladığında yoksun. Egon ancak sen gerginken varolabilir. Eğer gevşemişsen tanrı vardır, sen yoksundur.</p>
<p class="calibre3">Şimdi o çok basit öyküye dönelim. Tüm Zen öyküleri basittir zaten. Eğer onları anlarsan sana bir şeyler gösterirler. Anlamazsan o zaman sana hiçbir şey vermezler.</p>
<p class="calibre3">Dünyanın tüm büyük ustaları ahlaki mesaj yüklü kısa hikayeleri kullanmıştır çünkü bunlar birer resim çizer. Fazla kavramsal değildir; daha çok insan kalbine hitap ederler. Söylediğinden fazlasını açığa çıkarır. Beynin entellektüel düzeyde algılamasına gerek yoktur. Öykü apaçık ortadadır.</p>
<p class="p4">ULUSAL ÖNDER,</p>
<p class="p4">VE DEVRİNİN ÖNDE GELEN ÜSTADLARINDAN MUSO,</p>
<p class="p4">UZAK BİR BÖLGEYE GİTMEK ÜZERE</p>
<p class="p4">BİR MÜRİDİ İLE BAŞKENTİ TERKETTİ.</p>
<p class="p4"> </p>
<p class="p4">TENRYU NEHRİNE GELDİKLERİNDE</p>
<p class="p4">TEKNEYE BİNMEK İÇİN</p>
<p class="p4">BİR SAAT BEKLEMEK ZORUNDAYDILAR.</p>
<p class="p4">TAM TEKNE DEMİR ALACAKKEN</p>
<p class="p4">SARHOŞ BİR SAMURAY KOŞARAK GELDİ</p>
<p class="p4">VE AĞZINA KADAR DOLU TEKNEYE ATLADI,</p>
<p class="p4">NEREDEYSE ONU DEVİRECEKTİ.</p>
<p class="calibre3">SARHOŞ BİR SAMURAY... Normalde sarhoş olmayabilir, ama bir samuray her zaman sarhoştur. Samuray güç peşinde olan bir adamdır. Samuray savaşçıdır. Samuray ego ile sarhoş olmuştur. Normalde sarhoş olmayabilir - bu önemli değil. Sarhoş olmuş olabilir, ama güç peşindeki herkes sarhoştur.</p>
<p class="calibre3">Güç peşine düşünce gittikçe bilinçsizleşirsin, çünkü ancak bilinçsizlik güç peşine düşebilir. Bilinçlilik halinde hayatını yaşarsın. Bilinçlilik hali güç ile ilgilenmez, çünkü sonuçta güç ne işe yarar ki?</p>
<p class="calibre3">Gücün yararı, bir gün sayesinde yaşayacak olmandır. Önce güç toplarsın...bu güç belki parada gizlidir, belki de silahlarda. Önce hazırlanırsın - güç bir hazırlıktır - ve sonra da bir gün yaşayacaksındır.</p>
<p class="p4">...SARHOŞ BİR SAMURAY KOŞARAK GELDİ</p>
<p class="p4">VE AĞZINA KADAR DOLU TEKNEYE ATLADI,</p>
<p class="p4">NEREDEYSE ONU DEVİRECEKTİ.</p>
<p class="p4">UFAK TEKNE NEHİRDE YOL ALIRKEN</p>
<p class="p4">O DA DELİLER GİBİ SENDELİYORDU.</p>
<p class="p4"> </p>
<p class="p4">KAPTAN,</p>
<p class="p4">YOLCULARININ GÜVENLİĞİ İÇİN KORKTUĞUNDAN,</p>
<p class="p4">SAMURAYA SESSİZCE DURMASI İÇİN YALVARDI.</p>
<p class="p4">"BURADA BALIK İSTİFİ HALİNDEYİZ,"</p>
<p class="p4">DEDİ SAMURAY TERSLENEREK.</p>
<p class="p4">SONRA, MUSO'YU İŞARET EDEREK</p>
<p class="p4">"NEDEN BU RAHİBİ AŞAĞI ATMIYORUZ?" DEDİ.</p>
<p class="calibre3">Rahip ile Zen rahibini kastediyordu. Öykü güzel. Politikacılara izin verilse dünyadaki tüm dindar insanları yokederlerdi. Onları öldürürler, tekneden aşağı atarlardı - çünkü bir politika için tek tehlike dini bilinçtir. İnsanlar dindarlaştıkça politika albenisini yitirir.</p>
<p class="calibre3">Politikacı güç peşindedir, ve dindar insan hiçbir şeyin peşinde değildir. Dindar insan şimdi burada yaşarmak ister, ve politikacı hep bir gelecek için hazırlanır - asla gelmeyen bir gelecek. Politikacı hep bir ütopyanın peşinde koşar...bir rüyanın. Bu asla gerçekleşmez. Tüm politik devrimler başarısız oldu - hem de tamamen - çünkü hep gelecek için fedakarlık yaparsın, bugünü gelecek için harcarsın. Ama eğer şimdiki zaman yokolursa gelecek nasıl ve nereden gelecek? Onun şimdiki zamandan doğması gerekiyor.</p>
<p class="calibre3">Günün birinde güzel bir gelecek doğacak ümidi ile bugünü katlediyorsun.</p>
<p class="calibre3">Güzel bir gelecek ancak bugün güzel yaşanırsa doğabilir. Politikacılar her zaman dindar insanlara karşıdırlar. Eğer değillerse bu sadece dindarların aslında dindar olmadığı anlamına gelir. Bu durumda dindar insanlar da politika oyununu oynuyorlardır - hem de din adına. Hristiyanlık, İslam, Hinduizm - hepsi din adına yapılan politikalar.</p>
<p class="calibre3">Gerçek dindar bugün burada yaşamak ister. Gelecek hakkında endişe duymaz ve dünyada herhangi bir devrim yapmaya çalışmıyordur çünkü tek bir yaşam, tek bir devrim, tek bir köklü değişim olduğunu biliyordur - bunlar insanın kendi varlığının içindedir.</p>
<p class="calibre3">Sevmek ister, yaşamak ister, dua etmek ister, meditasyon yapmak ister. Yalnız kalmak ister; kimse rahatsız etmemelidir. Kimsenin yaşantısına karışmak istemez ve kimsenin kendi yaşantısına müdahale etmesini istemez. Ve politika da bundan ibarettir - başkalarının yaşantılarına müdahaleden. Belki onların iyiliği için müdahalede bulunuyormuş gibi yapıyorsundur...ama sonuçta insanların yaşantılarına müdahale ediyorsun.</p>
<p class="calibre3">Öykü güzel. Şu işe bak ki samuray çıkıp "Neden rahibi aşağıya atmıyoruz? Burası çok kalabalık," deyiveriyor.</p>
<p class="p4">"BURADA BALIK İSTİFİ HALİNDEYİZ," DEDİ SAMURAY TERSLENEREK.</p>
<p class="p4">SONRA, MUSO'YU İŞARET EDEREK,</p>
<p class="p4">"NEDEN BU RAHİBİ AŞAĞI ATMIYORUZ?" DEDİ.</p>
<p class="p4">"LÜTFEN SABIRLI OLUN," DEDİ MUSO,</p>
<p class="p4">"AZ SONRA KARŞI KIYIYA ULAŞMIŞ OLACAĞIZ."</p>
<p class="calibre3">Normalde onun öfkelenmesini beklersin, ama sadece diyor ki, lütfen sabırlı olun. Karşı kıyı fazla uzakta değil.</p>
<p class="calibre3">Bu çok sembolik bir cümle. Dindar kişi sabırlıdır, çünkü bu yaşamın sabırsız olmaya değmediğini görür, devamlı bu anlayışa sahiptir - karşı kıyı devamlı yaklaşmaktadır.  Hiçbir şey sabırsız olmaya değmez. Sabır daha değerlidir, sana yaşamın içinden daha fazlasını sunar. Sabırsız olmak bu anı kaçırmak anlamına gelir. Huzursuz olursun.</p>
<p class="calibre3">Diyor ki, endişelenme. Söz konusu olan sadece birkaç dakika. Beni veya bir başkasını aşağı atmaya gerek yok; sorun çıkarmaya gerek yok. Karşı kıyı yaklaşıyor. Yakında diğer tarafa erişeceğiz.</p>
<p class="calibre3">Bu dindar bir insanın yaklaşımıdır. Ivır zıvırla ilgilenmez. Birisi parasını çalmıştır. Bu konuda endişelenmez;  önemi yoktur.  Birisi ona hakaret eder - bu da önemsizdir.</p>
<p class="calibre3">Sadece hayatı yaşamayan insanlar için bunlar önemlidir. O zaman sıradan, gereksiz, anlamsız, boş şeyler büyük anlam kazanır. Tam anlamıyla hayatını yaşayan bir insan o kadar mutludur ki bu tip şeyler onu rahatsız etmez. Dışarıda her ne olursa olsun bu merkezi etkilemez. O da merkezde kalır.</p>
<p class="p4">"NE!" DİYE BAĞIRDI SAMURAY, "BEN Mİ SABIRLI OLACAĞIM?</p>
<p class="p4">BANA BAK, EĞER BU ŞEYDEN AŞAĞI ATLAMAZSAN</p>
<p class="p4">YEMİN EDERİM BEN SENİ BOĞACAĞIM."</p>
<p class="calibre3">Bir politikacı, güce odaklı bir insan, sabırlı olamaz. Sabırsızlığı arttıkça güç ve politika dünyasında başarılı olma ihtimali de artar. Sabırlı olamaz çünkü zaman hızla geçmektedir. Ancak dindar bir insan sabırlı olabilir, çünkü o sonsuzluğun değerini anlamıştır. Paradoks olacak ancak dindar bir insan bu yaşamın sona ereceğini bilir, ama bu yaşamın altında asla bitmeyen bir yaşam daha vardır. O bu seferki yaşamının ölümle noktalanacağını bilir ama bu zamanın altında sonsuzluk saklıdır.</p>
<p class="calibre3">Yaşama girersen sonsuzluğa adım atarsın. Yüzeyde kalırsan zaman içinde sıkışırsın. Zaman sabırsızlıktır.</p>
<p class="calibre3">Bak. Batı'da insanlar daha çok zaman odaklı ve tabii daha sabırsızlar. Doğu'da insanlar zamana o kadar bağımlı değiller; doğal olarak o kadar sabırsız da değiller.</p>
<p class="calibre3">Zaman sabırsızlığı beraberinde getiriyor.</p>
<p class="calibre3">Hristiyanlar Hindulardan daha sabırsız çünkü Hinduların yeniden doğuş hakkında bir fikirleri var ama Hristiyanların yok. Sadece bu yaşam...çok kısa bir hayat, sadece yetmiş yıl - neredeyse üçte biri uykuda geçiyor. İnsan birazcık uyanmaya başladığında hayatının yarısı geçmiş oluyor ve sonra yaşam ufak şeylerle - ekmek parası, çoluk çocuk evlilik -geçip gidiyor. İnsan sabırsızlaşıyor.</p>
<p class="calibre3">Bu kadar kısa bir zamanda nasıl yaşamalı? Batı'nın bu konudaki tek çözümü hızı artırmak oldu - tek yolu bu. Eskiden bir gün süren yolculuk şimdi beş dakika sürüyor, böylece zaman kazanıyorsun. Bu hız merakı da sabırsızlığın bir parçası. Zaman kazanabilirsin ama sonra o zamanla ne yapacağını bilemiyorsun. Onu daha çok zaman kazanmak için kullanıyorsun...ve bu böyle sürüp gidiyor.</p>
<p class="calibre3">Sabırsızlık ateşli bir yaşam tarzı. İnsan rahatlamalı. Bir kez rahatladın mı zaman yokoluyor ve sonsuzluk sana kendi doğasını gösteriyor.</p>
<p class="p4">"NE!" DİYE BAĞIRDI SAMURAY, "BEN Mİ SABIRLI OLACAĞIM?</p>
<p class="p4">BANA BAK, EĞER BU ŞEYDEN AŞAĞI ATLAMAZSAN</p>
<p class="p4">YEMİN EDERİM BEN SENİ BOĞACAĞIM."</p>
<p class="calibre3">Bir politikacı sabırlı olamaz. Lenin'i veya Hitler'i meditasyon yaparken düşünemezsin. Bu tam bir zaman kaybı olurdu onlar için.</p>
<p class="calibre3">Bana Batı'dan gelip de meditasyona başladığında bu gerçekten bir mucize oluyor. Bu senin tüm şartlanmana aykırı bir olay. Geri döndüğünde sana neler olduğunu hiç kimse anlayamayacak...sadece zaman kaybı - çünkü zamanı kullanmak gerekir. Zaten yeterince kısa. Hayat kısa ve tatmin edilecek onca istek var. Ne diye gözlerin kapalı halde oturup göbeğine konsantre olasın ki? Hayat akıp gitmeden bir şeyler yap. Yüzeyde yaşıyorsan sabırsız olacaksın. Daha derinlere inersen her şeyin bu yaşamdan ibaret olmadığını, ve dairenin etrafındakilerin bütünü oluşturmadığını hissedeceksin. Dalgalar denize aittir, ama denizin kendisi sadece dalgalardan ibaret değildir - zamanın dalgalarının hemen altında sonsuzluğun denizi saklıdır.</p>
<p class="calibre3">Dindar bir insan sabırlı olabilir, sonsuz sabırlı olabilir, çünkü hiç bir şeyin başlamadığını ve hiç bir şeyin bitmediğini bilir.</p>
<p class="p4">USTA'NIN SÜKUNETİ SAMURAY'I ÖYLESİNE KIZDIRMIŞTI Kİ</p>
<p class="p4">MUSO'NUN BAŞINA DEMİR YELPAZESİ İLE VURDU</p>
<p class="p4">VE KAN AKITTI.</p>
<p class="calibre3">Ve işte olay oluyor. Usta öfkelenmiş olsaydı samuray onun dilinden anlardı - , kendi dilinden - ama usta sessiz kaldığı için...sadece sessiz değil, sonsuz sabırlı da...samuray çok kızdı.</p>
<p class="calibre3">Eğer birisi sana hakaret ederse ve sen susarsan, hiçbir şey olmamışçasına, karşındaki daha da kızar; gittikçe daha öfkelenir. Sen de öfkelensen o bunu anlayabilir, ama sessizliği anlayamaz. Hatta, sessizliğin yüzünden kendini çok büyük hakarete uğramış gibi hissedebilir. Sen sessizliğin sayesinde yüceliyorsun. O ise böcek gibi kalıyor. Bu da gücüne gidiyor.</p>
<p class="calibre3">İsa der ki, "Birisi sağ yanağınızı tokatlarsa solu da uzatın."</p>
<p class="calibre3">Nietzsche bu konuda şöyle bir yorum yapıyor: "Bunu asla yapmayın, çünkü bu şekilde karşınızdakine daha fazla hakaret etmiş olursunuz. Onun yerine siz de ona vurun. Buna daha çok saygı duyacaktır. En azından onu eşit olarak kabul etmiş oluyorsunuz."</p>
<p class="calibre3">Ve Nietzsche de haklı. Çok keskin gözleri var.</p>
<p class="calibre3">Dindar bir insan...onun varlığı bile politikacıları çileden çıkarmaya yeter. O hakarete uğradığında ve bunu hafife aldığında, karşısındaki neredeyse öfkeden kudurur.</p>
<p class="calibre3">İşte İsa'yı böyle çarmıha gerdiler. Papazlar, politikacılar, güç bağımlısı kişiler, onlar bu mütevazi ve basit adamı çekemediler. Onlara bir zararı yoktu. Aslında öğretileri de zararsızdı. İnsanlara çocuklar gibi masum olmayı öğretiyordu. Onlara "alçak gönüllü olan kutsaldır" diyordu. Ama onları kızdırdı. Onu öldürmeleri gerekiyordu, çünkü onun varlığı dahi onları fena halde alçaltır hale gelmişti. O yüce bir sevgi, anlayış, alçakgönüllülük abidesi idi - bunu asla çekemediler.</p>
<p class="p4">MUSO'NUN MÜRİDİNİN SABRI SONUNDA TAŞMIŞTI,</p>
<p class="p4">VE GÜÇLÜ KUVVETLİ BİR ADAM OLDUĞU İÇİN</p>
<p class="p4">SAMURAY'A KAFA TUTMAK İSTEDİ.</p>
<p class="p4">"BUNDAN SONRA ONUN YAŞAMASINA İZİN VEREMEM," DEDİ.</p>
<p class="calibre3">Mürid müriddir. Henüz anlayamaz. Hala egosuna bağlıdır. Dindar olmuş olabilir, ama egosu henüz yerli yerindedir.</p>
<p class="calibre3">Birisi benim aleyhimde bir şey söylerse kızarsın. Şimdi egon bana bağımlı. Eğer birisi çıkıp da bu adam beş para etmez dese kızarsın. Bu adamla çok ilgili olduğundan değil, ama eğer bu adam beş para etmezse ve sen onun peşinden gidiyorsan sen ondan da betersin demektir. Bu egoyu sarsar. Eğer beni izliyorsan ben dünyanın en büyük ustası olmalıyım. Beni izliyorsun - eğer dünyanın en büyük ustası değilsem beni nasıl izleyebilirsin ki?</p>
<p class="calibre3">Unutma, bu da yine egonun bir oyunu. "Benim ustam dünyanın en büyük ustası" lafını ispat etmeye kalkışacaksın. Bu iş usta ile ilgili değil. Sen nasıl olur da ikinci sınıf bir ustanın takipçisi olursun? İmkansız. Sen - ikinci sınıf bir ustanın peşinde? Bu mümkün değil.</p>
<p class="p4">"BUNDAN SONRA ONUN YAŞAMASINA İZİN VEREMEM," DEDİ.</p>
<p class="p4">"UFACIK BİR MESELEYİ NE DİYE BU KADAR BÜYÜTELİM Kİ?"</p>
<p class="p4">DEDİ MUSO GÜLÜMSEYEREK.</p>
<p class="p4">"İŞTE TAM DA BÖYLE DURUMLARDA</p>
<p class="p4">RAHİP EĞİTİMİ İŞE YARAR. UNUTMAMALISIN Kİ SABIR</p>
<p class="p4">BİR SÖZCÜKTEN İBARET DEĞİLDİR."</p>
<p class="calibre3">Bu büyük bir deneyim. Şimdi sabırlı olup bunun keyfini çıkarma zamanı. Bu adam sabırlı olmak için güzel bir fırsat sunuyor. Ona teşekkür borçlusun. Bu bir meydan okuma. Ama bu meydan okumayı egona karşı yapılmış gibi algılama. Aynı şartlar mevcut - ama sen bunu ya kullanırsın ya da kullanılırsın.</p>
<p class="calibre3">Eğer kullanıyorsan bilinçsiz bir insansındır. O zaman tepki verirsin. Bütün tepkiler bilinçsizdir.</p>
<p class="calibre3">Bilinçli isen asla tepki vermezsin. Harekete geçersin. Eylem bilinçlidir, tepki ise bilinçsiz.</p>
<p class="calibre3">Tepki, adamın duruma hakim olması demektir: o düğmeye bastı ve sen öfkelendin. Onun elinde oyuncak oldun. Ama eğer sabırlı olursan, gülümsersen, birdenbire bilinçsizliğin kısır döngüsünden kurtulursun.</p>
<p class="calibre3">Durumları lehine kullan, sonra göreceksin ki düşmanlar bile dosttur ve en karanlık geceler beraberinde en güzel sabahları getirecektir. Sana öfke kusulduğunda sen içinden sevgi ve anlayış yükseldiğini hissedeceksin. Bunlar nadir dakikalardır. Böylece bu durumu yaratan insana karşı minnet duyacak, teşekkür edeceksin.</p>
<p class="p4">"UFACIK BİR MESELEYİ NE DİYE BU KADAR BÜYÜTELİM Kİ?" DEDİ</p>
<p class="p4">MUSO GÜLÜMSEYEREK.</p>
<p class="p4">"İŞTE TAM DA BÖYLE DURUMLARDA</p>
<p class="p4">RAHİP EĞİTİMİ İŞE YARAR.</p>
<p class="p4">UNUTMAMALISIN Kİ SABIR</p>
<p class="p4">BİR SÖZCÜKTEN İBARET DEĞİLDİR."</p>
<p class="calibre3">Sabır müthiş bir deneyimdir, varoluşçu bir deneyim.</p>
<p class="p4">SONRA O ANDA AKLINA GELEN ŞİİRİ OKUDU:</p>
<p class="p4">'DÖVEN VE DÖVÜLEN: OYUNUN KATILIMCILARINDAN İBARET</p>
<p class="p4">BİR RÜYA KADAR KISA ÖMÜRLÜ.'</p>
<p class="calibre3"> İşte tanıklık etmek bundan ibarettir. Eğer bir duruma tanıklık edebilirsen aniden onun içinden çıkarsın, artık bir parçası değilsindir. Tanıklığını yitirirsen rüyalarında bile o durumu yaşarsın.</p>
<p class="calibre3">Sinemaya gidersin, bir film izlersin. Orada sadece izleyicisin, ama eninde sonunda izleyici olduğunu tamamen unutursun - hikayenin bir parçası haline gelirsin. Gülümsersin, ağlarsın, öfkelenirsin, heyecanlanırsın - ve aslında ekranda gölgelerden başka bir şey yoktur, ama sen şahitliğini yitirmiş olursun. Neredeyse perdeyle bütünleşirsin. O zaman ekrandaki gölgeler gerçeğe dönüşür.</p>
<p class="calibre3">Tam tersi de mümkün: yolun kenarında durup gelen geçeni izlersen birden gerçek insanların birer hayale, sinema perdesindeki gölgelere dönüştüğünü görürsün.</p>
<p class="calibre3">Hepsi sana bağlı. Sen onunla özdeşleşirsen gerçek olmayan gerçek olur. Bunu yapmazsan gerçek bir şey bile gerçek dışı olabilir.</p>
<p class="calibre3">Tanıklığın ne olduğunu bilen birisi için tüm bu yaşam koca bir rüyadan, büyük bir dramdan ibarettir.</p>
<p class="p4">'DÖVEN VE DÖVÜLEN: OYUNUN KATILIMCILARINDAN İBARET</p>
<p class="p4">BİR RÜYA KADAR KISA ÖMÜRLÜ.'</p>
<p class="calibre3">Doğu'nun eriştiği en büyük anlayışlardan birisi budur -yaşamın bir hayalden ibaret olduğu. Gerçek değildir.</p>
<p class="calibre3">Bir başka yaşam var. Eğer farkında olursan, o zaman gerçeğin tapınağına girersin. Farkında olmayınca sadece bir rüyada yaşıyor olursun.</p>
<p class="p4">TEKNE KIYIYA ULAŞTIĞINDA,</p>
<p class="p4">VE MUSO İLE MÜRİDİ KARAYA ÇIKTIĞINDA,</p>
<p class="p4">SAMURAY KOŞARAK GELDİ</p>
<p class="p4">VE USTA'NIN AYAKLARINA KAPANDI.</p>
<p class="p4">HEMEN ORACIKTA MÜRİDİ OLDU.</p>
<p class="calibre3">Her şeyden önce, durum normalde öfke gerektirirken sen sessiz kalırsan, karşındaki sabırsızlık ve kavga beklerken sen sabır gösterirsen, o çileden çıkacak, alınacak, alçalmış hissedecektir, öç almak isteyecektir - sen ona tanrı rolü yapıyorsun.</p>
<p class="calibre3">Ama eğer devam edersen, kışkırtmaya gelmeyip sessiz ve sakin kalırsan, kendi varlığına odaklanırsan, eninde sonunda karşındaki de rahatlayacaktır. Çünkü sessizlik müthiş bir güç, sessizlik her şeyi değiştirebilir, sessizlik simya gibi...dünyadaki tek sihir...karşındaki de mutlaka değişecektir.</p>
<p class="calibre3">Azıcık bekle. Acele etme. Biraz zaman alacak. Karşındakine fırsat ver.</p>
<p class="calibre3">Samuray koşup ustanın ayaklarına kapandı.</p>
<p class="p">HEMEN ORACIKTA MÜRİDİ OLDU.</p>
<p class="calibre3">Böyle bir durumla karşılaştığında -gerçek bir sabır, gerçek bir sessizlik -ta derinlerde bir yerlerde senin kalbin de etkilenir. Artık eskisi gibi değilsindir. Bir şeyler ışık huzmesi gibi karanlığını delip geçmiştir.</p>
<p class="calibre3">Bu dünya onu bir rüyaymışçasına yaşayan insanlar tarafından değiştirilir. İnsanlar bu dünyada ıvır zıvıra hiç takılmadan yaşayan kişiler sayesinde değişirler...içlerinde merkeze odaklanmış, bu dünyada yaşayıp da onun içlerine girmesine izin vermeyen, bozulmayan, sessizliklerini her yere taşıyan insanlar tarafından - çarşının ortasında bile onlar içlerindeki tapınakta kalırlar...hiçbirşey onların dikkatini kendi varlıklarından uzaklaştıramaz.</p>
<p class="calibre3">Bu insanlar birer katalist olurlar. Bu insanlar insanlığın bilincine yepyeni bir boyut katarlar. Bir Buda, bir İsa, bir Krişna, bir Muhammed - diğer dünyayı bu dünyaya taşırlar.</p>
<p class="calibre3">Hindu dilindeki "avatar" sözcüğünün anlamı budur. Tanrı'yı dünyaya getirdikleri anlamına gelir; tanrı onların aracılığıyla dünyaya iner. Bir vizyon...onlar pencere vazifesi görürler. Onların aracılığı ile bir vizyonu, herşeyin ötesindekine bir bakışı yakalayabilirsin.</p>
<p class="calibre3">Batı'da yetişen en etkin yazar ve düşünürlerden biri Aldous Huxley idi. Doğu'ya özgü kendi içine odaklanma fikri ona hiç yabancı değildi. Yaşama karşı Doğu bakış açısını derinlemesine özümseyebilen yegane Batılı kafalardan biriydi. Derler ki Kaliforniya'da çıkan bir yangında bütün malını mülkünü kaybettiğinde Aldous Huxley sadece beklenmedik bir özgürlük hissine kapılmış. "Tertemiz olduğumu hissediyorum," demiş.</p>
<p class="calibre3">Gerçekten güzel bir antika, kitap ve resim koleksiyonuna sahipti - bir ömür boyu bunları biriktirmişti - ve her şey bir yangında kül olup gitmişti. Alevlere bakarken sadece rahatladığını, özgürleştiğini, hafiflediğini hissettiğine kendi de inanamıyordu. Hiç rahatsız olmamıştı; tam tersi, bir özgürlük hissi duyuyordu - adeta yangın dostu imişçesine. Ve sonra da dedi ki, "Tertemiz olduğumu hissediyorum." Bu Doğulu bakış açısıdır.</p>
<p class="calibre3">Eğer içine odaklanmışsan hiçbir şey yokolmaz. Hiçbir yangın senin merkezini yokedemez. Ölüm bile seni ona odaklanmaktan alıkoyamaz.</p>
<p class="calibre3">Ve bu odaklanma ancak her dakikayı meditasyon yaparcasına, tamamen uyanık, farkında olarak yaşarsan mümkün olabilir. Otomaton gibi hareket etme. Mekanizma gibi tepki verme. Bilinçli ol. Kendini iyice topla ki içini kristalize olmuş bir bilinç aydınlatsın, orada bir alev yanmaya devam etsin ve nereye gidersen git yolunu aydınlatsın. Ne yaparsan yap o yolunu aydınlatacaktır.</p>
<p class="calibre3">İçindeki bu alev orada, potansiyel olarak hep var...bir tohum gibi. Bir kez kullanmaya başlayınca çiçek açar. Bir süre sonra görürsün - bahar gelir ve her yer çiçek açar ve sen bilinmeyenin, bilinemeyenin güzel kokularına bürünürsün. Tanrı içine inmiştir.</p>
<p class="p3"> </p>
<p class="p3">Hikayenin kaynağı:</p>
<p class="p3">ZEN: ŞİİRLER, DUALAR, VAAZLAR, ANEKTODLAR, SÖYLEŞİLER</p>
<p class="p3">Çeviren/düzenleyen: Lucien Styrk ve Takashi Ikemoto</p>
<p class="p3">Telif hakkı: 1963, 1965, Lucien Styrk ve Takashi Ikemoto'ya ait</p>
<p class="p3">Basım: DOUBLEDAY ANCHOR BOOKS</p>
<p class="p3">DOUBLEDAY&amp;COMPANY, INC.</p>
<p class="p3">GARDEN CITY, NEW YORK, USA</p>
<p class="p3">Sayfa 115</p>
<p class="p3"><span class="t1"> </span></p>
<p class="p3"><span class="t1"> </span></p>
<p class="p3">﻿ </p>
<p class="calibre3"> </p>
</body>
</html>
