<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>manas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8"><span class="ideitalik">Kırgızlar Göçüyor</span></h1>

  <p class="normal">Kazak ve Kırgızlardan üç yüz bin boz ev toplattı, yüz elli bin halkı seferber edip yeryüzünün toz duman ederek Karkıra’ya göç ettiler. Göçün başında bulunan yurt büyüğü Er Koşoş hayvanlar bitkin düşmesin diye yavaş gitmeyi yeğledi. Kalabalık göçün başına ve ayağına göz ulaşmıyordu. Göçün başında Ak otak’ta yas tutan kökötöy’ün sevdiği Ayımkan, Gülkanış, Külayım, Külcar, Aykanış adlı eşleri bağırarak sağu söyleyip girdiler. Altmış kadın da onlara katılarak karşılıklı şiir söylediler.</p>

  <p class="normal">Bereketli Karkıra, dağları otla örtülen, havzası yayla, aş vermeyen elverişli bir yer idi. İhtiyar Koşoy sancağı göğe kaldırıp, atına binip, baltasını beline bağlayıp, bir ay at üzerinden inmeden aş gamını yedi. Bereketli Karkıra’ya otuz günde üç yüz bin boz ev dikildi. Ünlü hanların kalacağı boz evlerin dikildiği yer dize kadar kazılıp, sırıkları üst üste tutturuldu.</p>

  <p class="normal">Verilecek yemeğin etini, odununu hazırlamaya, yer ayarlamaya hizmet etmesi için doksan bin kahraman görevlendirildi. Bokmurun bilginlerinin en iyi olanlarıyla danışıp, babamın malını mülkünü azaltmayayım. Haber iletmede halk arasında Caş Aydardan iyisi yoktu. Kısa boylu Caş Aydar altmış çeşit dil bilen, akıllıca cevap verebilen, bir kahraman idi.</p>

  <p class="normal">Eh Maaniker, atların arasından çıkan beyaz benekli, birbirine girmiş otun üstünde, bulutlu göğün altında uçan kuş ile yarışan, yaygara duysa şaşmayan, gürültü duyunca saklanan, ayın karanlığında bir izin üstüne tekrar basmayan, taşa basan maral gibiydi, üç ayda gidip geldi.</p>

  <p class="normal">Ardından Kökötöy’ün aşını hazırlayan, aşa saygıyla ve selamla geleceğim diye avuluna dönen Er Koşoy beyaz atına binerek geldi.. Kokan hanı Kozu Beğ, Margulan’dan Malabeğ, Altı Şaar’dan Alabeğ, Buhara hanı Temirhan olmak üzere dört han 20 bin askerle geldi. Catkal denen yerden mızrağını eline alan Telkazıl adlı atına binen, Muzburçak geldi. Noygut’tan Karaça boz ala atına binip 90 bin askeriyle birlikte Lop nehrinin kıyısından, aşarak geldi.</p>

  <p class="normal">Kutha tarafından çok dil bilen, Eybit Han’ın oğlu Er Ürbü 6 bin askeriyle birlikte geldi. Kazakların başı Kökçö kagala atına binerek, gök bayrağını dalgalatıp 40 bin askeriyle birlikte geldi. Karkıra atlarla doldu, halk karıncalar gibi kaynıyordu. Bokmurun gelen misafirleri karşılayıp her geleni koyun, inek, at keserek ağırlıyordu.</p>

  <p class="normal">Er Töştük “kökötöy babam bana çok iyilik etmişti, peşine alıp geniş dünyayı göstermişti, aşına gitmezsem olmaz” diye Çal-Kuyruk atına binip dört bin kuvvetli askerini alarak geldi. Arkasından tuttuğunu sağ koymayan Eştek oğlu Camgırcı yedi bin askerle geldi. Konuklar on iki gün kaldılar. Gelen konukların en azı Aykoco’nun üç adamı iken, en fazlası yetmiş bine ulaştı. Altmış yere birbirinden farklı bayrak dikildi. Kalabalık Kalmuk ve Mançu büyük bir gürültüyle geldi. Gelenler Çong Coloy (Büyük Coloy)un ordusu idi. Kökötöy’ün oğlu Bokmurun Coloy Han’a gelip selam verdi.</p>

  <p class="normal">Görünüşü insandan farklı, ünlü kamları bulunan, Kakançin hanı Kongurbay Algara adlı tulpar atını oynatarak geldi. Kakançin Hanı Kongurbay karşı konulmaz, yürük atını oynatan, karanlıkta hiç şaşmadan atan çok iyi nişancı, tedbirli, yaman bir savaşçı idi. Kongurbay topaç atan askerleri, yaycı, kemend atan kahramanları yanına almıştı.</p>

  <p class="normal">Han Kongurbay’ın önüne kökötöy’ün oğlu Bokmurun saygıyla selam vererek geldi, altmış deve hediye etti, kesmesi için sekiz bin koç, beş bin kısrak verdi. Kongurbay ordusunu karargahtan çıkarıp bir parça uzakta özel olarak dikilen ak otağa varıp yerleşti. Yedi sancak daha geldi. Bu Mançu Hanı Neskara’nın ordusu idi.</p>

  <p class="normal"><span class="idebolditalik">Neşkara Eski Kinin Sürdürüyor</span></p>

  <p class="normal">Kırgızları adam yerine koymayan Altay’daki Manas’tan gördüğü horluğu kursağında saklayıp fırsat geldiği zaman “Kırgızlardan öcümü alacağım, canlarına okuyacağım” diye bekleyen Neskara, aşa geldi. Bokmurun kalabalık Çinli’nin başı Neskara’nın önüne gelip kökötöy’ün çok sayıda koç ve atlarını ona kesmesi için verdi. Neskara buna razı olmadı, Bokmurun’u çağırdı. Bokmurun saygıyla hana eğildi.</p>

  <p class="normal">Baktı ki, aş vereceğim diye hayvanlarına güvenen Kökötöy’ün, kendisini azarlayan han Manas’a küserek babasının büyük aşında ona haber göndermemişti. Yirmi günü geçti, ama Manas’tan bir haber gelmedi. Neskara laf dinleyecek gibi değildi, söylenerek Çong Küröng atına bindi.Halkın huzurunu bozup ziyafetin, aşın bereketini kaçırdı.</p>

  <p class="normal">Savaşçı Manas’ın olmadığını öğrenince daha da kudurmaya başladı. Neskara, Bokmurun’a sövdü. Bokmurun güveneceği Manas’ı yanında bulamadığından aklına korku geldi, bileğinden kuvvet, yüreğinden kan gitti. Bokmurun Koşoy’a varıp derdini söyledi. Er Koşoy küçücük bir mektup yazıp akşamüstü, Caş Aydar’ı Maaniker’e bindirerek kimseye sezdirmeden Manas’a haber ulaştırmaya gönderdi. Caş Aydar gündüz Talas’a ulaştı, han Manas’ın beyaz çadırına geldi.</p>

  <p class="normal">Han Manas’ın gözleri ateş parladı, hırslandı, yüzü bembeyaz oldu, dişlerini gıcırdatıp Caş Aydar’ı karakuş tavşanı almış gibi yolup aldı. Manas’ın sinirlendiğini öğrenen Kanıkey ağır ağır yürüyerek çadıra geldi. Tatlı tatlı konuşup yalvardı</p>

  <p class="normal">Han Manas kılıcını kınına sert bir şekilde sokup, davul değneğiyle altın oyuklu davula vurmaya başladı. Davulun k yüksek sesle çalınması düşman geldiğinin ya da düşmana karşı atlanmak gerektiğinin işareti idi. Han karargahı gürültüden sallandı. Kalabalık halk harekete geçti, askerler atlarını eyerleyip, silahlarını kuşandılar. Onbaşı, yüzbaşı, binbaşıları toplanıp harekete hazırlandılar. Manas’ın karargahında patırtı gürültü uzun sürmedi, kırk çora atlarına binip sıraya girerek Savaşçının emrini bekliyordu.</p>

  <p class="normal">Manas Ak-kula’yı eyerledi. Ak-kula müthiş gözüküyordu Manas’a yakışan tulpar bir at idi. Manas atına binip, kırk çorasını peşine takıp Kanıkey’i de yanını alarak Karkıra’ya doğru acele hareket etti. Gök demirden zırh giyinmiş kahramanlar Manas’ı ortalarına alıp, ordunun önünde olduğu halde ilerliyorlardı. Manas farklı gözüküyordu, çelik gibi bilekleri vardı. Mızrağı parlıyordu,</p>

  <p class="normal">Manas otuz gün sonra aşa geldi. kökötöy’ün oğlu Bokmurun ozanlarına Er Manas’ı övdürdü, önünde oğlak kestirip kızıl altın serptirdi, Arçatoru tulparını yedeğe alıp hediye sunarak karşıladı. Bokmurun savaşçıyla görüşeyim diye yürürken, Manas’ı görünce ne diyeceğini şaşırıp dona kaldı. Kalabalık arasına saklanıp söyleyeceğini Koşoy’a söyleterek Manas’ın gözüne gözükmemeye çalıştı.</p>

  <p class="normal">Savaşçı Manas Karkıra’nın geniş ovasında akan ırmağın kenarında dikilen duvar keresteleri ve sırıkları her türlü boya ile boyanan, nakışları ipekle işlenmiş, ipleri zarif beyaz çupa ile kaplı beyaz çadıra girdi.</p>

  <p class="normal">Manas’ı yakından görelim diye aşa gelen başka yurtların adamları savaşçının kalktığı ak otağa geldiler. Muhafızlar, bekçiler kamçı vurup, kılıç kaldırıp yolunu kestiler. Halk deniz gibi taşarak temizleyip geçti. Halkın arzusunu gören Kalmuklar, Çinliler ve Mançuların kahramanları Manas’tan çekindiler.</p>

  <p class="normal"><span class="idebolditalik">Manas, Kırgızlar İçin yeniden Umut Oluyor</span></p>

  <p class="normal">Savaşçı Manas aşa gelince umutlarını yitirmiş olan Kırgızlar yeniden toplanmaya başladılar. Kahraman Bakay da kırk bin askeriyle gelince bütün halk daha da cesaretlendi. Neskara ocak başında dolaşıp yiyecek bir şey var mı diye kalabalığa katılarak varıp Manas’ı görmüştü. İki han Neskara’yı sövüp sayarak ortaya aldılar.</p>

  <p class="normal">Kongurbay, Coloy, Neskara Kırgızlara felaket yağdırmak, yıkıp yakmak için anlaştılar. Kalmukların, Mançuların ve Çinlilerin hanları Bokmurun’u sıkıştırdılar. Bokmurun’un bileğinden güç, yüreğinden kan gitti. Savaşçı Manas’ın önünü Coloy ile Kongurbay kesti. Manas onlara bağırdı.</p>

  <p class="normal">Gözü patlak, yüzü şişkin, çenesi kalın Neskara’nın kalpağı başından uçtu, yüzü kanla boyandı. Bunu gören kalabalık Çinliler laçinin saldırdığı kargalar gibi dağılıp kaçtılar. Manas kaçışan Kalmuk, Mançu ve Çinlilerin canına okudu. Savaşçı Manas’ın harekete geçtiğini gören kırk çora tabii ki bakıp duramazdı. Onlar da saldırıya geçtiler. Kongurbay kırılan adamlarını gördüğünde fazla dayanamadı, atından inerek Kılkara adlı atını Manas’a hediye sundu. Kongurbay han adetiyle diz çökerek Manas’a tazim eyledi. Manas’ın hırsını bilen Koşoy ile Bakay araya girdiler.</p>

  <p class="normal">Manas dizginini geri çekerken davul sesi de kesildi. Bütün milletin önüne at alacağım diye tutturan açgöz Kalmuklar ve Çinliler atlarını vermek zorunda kaldı. Savaşçıların barışmasından sonra Karkıra’da kökötöy’ün bayrağı dalgalandı. Saklanmaya çalışan Bokmurun atını ileri geri koşturup tekrar canlandı. Babasının hazinesinin ağzını açtı. Iraman’ın Irçı oğlu air olarak ün yapmıştı, ozanlığını gösterdi. Karkıra’nın halkı kıpırdamadan onu dinliyordu.</p>

  <p class="normal">Karkıra’nın açık havası tutuldu, bulutlar gürleyip dolu yağdı, kar kasırgası yükselip soğuk vurdu, insanlar donup, atlar titremeye başladı. Atlarını bırakıp kaçan insanlar evlerine saklandılar. Sonra, hava büsbütün açıldı. Güneş yükselip kuşluk vakti olduğunda vadiler kurudu, tarla kuşu ötmeye başladı, ter temiz olan otlar sallanıp güzel bir manzara peyda oldu. Bokmurun dünkü yarlığına bugün her at başına yine bin hayvan ilave edeceğini duyurdu.</p>

  <p class="normal">Caş Aydar atları resmi geçide getirdi. At uzmanıyım diyen açık gözlerin sesi çıkarmadı. Birbirinden mükemmel yürük atlar her taraftan, gün doğusuyla gün batısının bucaklarından seçilerek getirilmişti. Kendisi zayıf olsa da dişiliği ulu derler ya, Oronggu’nun zıplayan Kulabee’si, yanı kurulup yürüyen kısrağı resmi geçide başladı. Ardından resmi geçide Manas’ın altından kasırgadan türeyen Ak-kulası girdi. Kalmukların hanı Coloy Açbuudanının perçemini düğümleyip, muskasını takıp çıkageldi.</p>

  <p class="normal">Mançuların hanı Neskara da yarışı kazanacağım diye coştu. Er-Töşkük’ün Çal-kuyruğu, onun arkasında Muradil’in Kılceyren’i, Muzburçak’ın Telküröng’ü, Er Koşoy’un Çong Sarı Atı, Ürbü’nün Koş Karat’ı, Kökçö’nün Köğala’sı, er Bagış’ın Surkiyiği başta olmak üzere bin at listeye kaydedildi.</p>

  <p class="normal">Manas atları sürün diye buyruk verdi. Dağınık örgülü Caş Aydar, Maaniker’e binip yanına iki yüz pehlivanı alarak atları altı günlük bir yola sürdü. Manas’ın emriyle atların geleceği yolda, atların yoldan sapmaması için, beyaz bayraklı keskin mızraklı altı bin adam nöbet tuttu.</p>

  <p class="normal">Taşa tapınan Kalmuklar, yenilmelerinden dolayı kaderlerine küserek utandılar. Pis Kırgızların aşa davet edip bizi incitmelerinin anlamı nedir? Pehlivanın başından atlamak hangi adette var? Bunun anlamı ne?” Çinliler, Kalmuklar, Mançular Tanrının lanetine kaldılar herhalde. Davul çalındı ve gürültüyle patırtıyla askerler saf olup savaşa hazırlandılar.</p>

  <p class="normal">Kaplan Manas, arslan gibi kükreyerek, atını kamçılayarak öfkeyle şöyle dedi: Manas’ı, Bakay engelledi. Manas’ın öfkesini görüp korkan Çinli, Kalmuk ve Mançu hanları atlarından inip toplandılar. Kalmuk, Çinli, Mançu’lar para cezasına çarptırılıp, kökötöy’ün aşına devam ettiler. Gürültü basıldıktan sonra Er Koşoy başına altın tacını giydi, Coloy’u yenip kazandığı ödülü garip ve zavallılara paylaştırıp verdi.</p>

  <p class="normal">Koşu atları daha gelmemişti. Atlar gelinceye kadar halkın canı sıkılır diye Iraman’ın Irçı oğlu sıradaki mızrak yarışını ilan edip kahramanları ortaya çağırdı. Bokmurun mızrak yarışı için yüz savaş atı, ayrıca dokuz yüz at ödül koydu. Mızrak yarışına iki taraftan yarışacak kimse çıkmadı.</p>

  <p class="normal"><span class="idebolditalik">Manas, Çinliler İle Karşılaşıyor</span></p>

  <p class="normal">Halkın fısıltılarını duyan Çin hanı Kongurbay’ın canı dayanamadan mızrağını eline aldı. Algarasıyla gözdağı verdi. Pekinden çıkan bu pehlivan bu yıl yirmi beş yaşındaydı, geniş göğüslü idi, yüzü pişmiş akciğer gibiydi. Kaşları köpeğin kaşları, burnu dağın burnu, bıyıkları büyük baltanın sapı gibiydi. O sönük gözlerini Manas’a dikti.</p>

  <p class="normal">Manas, korkunç bir kahraman idi. Gözlerinden alev saçarak Kongurbay’a ürpererek baktı. Manas dudaklarını ısırıp Coloy’a kandığına çok kızdı. Manas’ın karısı güzeller güzeli Kanıkey altın takılarını şakırdatıp yavaş adımlarla, boynunu kıvırıp, beyaz memelerini sarkıtarak mağrur kaplan için altı yılını sarf ederek yaptığı Akolpok’u alıp geldi.</p>

  <p class="normal">Manas dişlerini çıkararak güldü. Kanıkey’den memnun oldu. Onun alnını okşadı ve yakası altından yenleri bakırdan yapılan, ok işlemeyen mızrak ucu delemeyen, içi çelikle doldurulmuş Akolpok’u giydi. Çalışkan Kanıkey Akolpok’u ilikledi, düğümledi, dışına gökten inen boz bıçak kınını taktı. “Savaşçı, Umay Ana yardım etsin. Tanrım sana güç versin!” diye hayır dua etti.</p>

  <p class="normal">Tecrübeli Koşoy, şüphe ettiği Manas’ın yarışta binebileceği at olarak Kazak Alımsarık’ın siyah akıtma alınlı atını beğendi ve ona Ak-Kula’nın eyerini koydu. Manas’ı, başına beyaz mendil bağlamış Bakay ile Er Töştük destekleyip çıktılar. İki savaşçı alana girerken birbirini görüp atlarını kamçıladılar.</p>

  <p class="normal">İki kahraman, birbirlerini hedef alarak vurdular. Mızraklar birbirine değince atlar kıçları üstüne oturuverdiler. Savaşçılar kırılan mızraklarını fırlatıp birbirlerine yöneldiler, şimdi gürzle dövüşmeye başladılar, birkaç kez kılıçla vuruştular, üzerlerine balta savurdular. Yarış hakemleri, iki yiğidi ayırıp atlarını yedeğe alarak birbirinden uzaklaştırdılar, sonra tekrar ellerine mızrak vererek bıraktılar. Manas, hırslanıp tazı sıfatlı atını koşturdu. Dağ gibi yeri devirip arkasında toz duman bırakarak düşmanın mızrağını hedef aldı. Kongurbay’ın vurduğu mızraklı, Er Manas’ın kıçı yerden çıkıp üzengiden ayağı kaydı, kötü durumdan kendini zor kurtardı. Mızrak kullanmada çevik olan Manas yakından geçerken Korgurbay’ın miğferinin ensesine mızrakla vurdu. Kongurbay atından devrildi. Tozlar içinde kaldı. Manas Kongurbay’ın Algara atını beraberinde alıp götürdü. Manas kazandığı ödülü gariplere dağıttı.</p>

  <p class="normal">Gece olmuş Er Koşoy yatağına yeni yatmıştı. On üç han geldi. Bu hanların memnuniyetsizliğinin gittikçe arttığını, onların sözlerinde gerçek payı bulunduğunu sezen Koşoy düşünüp taşınıp gelenlere şöyle dedi: Dinlemezseniz kendiniz bilirsiniz. Söz dinlemeyen gidip Manas’ın başını alsın. Manas zaten öfkeden kahrolup duruyor. Kızdırırsanız hepinizi öldürecektir.</p>

  <p class="normal">Koşu atlarının geleceği zaman yaklaşırken halk yollara bakmak için birbirleriyle yarışarak atlarına binip hareket ettiler. Manas Çinliler ile Kalmuklardan kuşkulanarak kırk çorasıyla atların geleceği yolu kesip karşıladı. Manas Topurçak atı uzaktan tanıdı. Ak-kula ise iki atın sonundaydı, yetişmek üzere idi. Kongurbay atını kamçılayarak kahramanlarıyla Ak-kula’nın önünü kesti. Bunu gören Manas bakıp durur muydu, o da atını teperek haykırıp ucuna kurşun takılan kamçısıyla Ak-kula’yı engelleyen Kongurbay’ın üzerine çaldı. Kongurbay dengesini kaybederek düşmek üzereyken atının yelesine tutundu.</p>

  <p class="normal">Atları yarışı kazanıp birinci dereceli ödülü alan Kırgızlar bayraklarını göklerde dalgalandırıp bağırdılar, Şerefimizi gösterdik diye sevinçlerinden uçtular. Sakinleşen Koşoy ve Manas altmış ata karşı yarışı kazanıp ödülü pay etmekle uğraşıp geç vakit döndüler.</p>

  <p class="normal">Manas düşmanı her taraftan kara bulut gibi kuşattı. Gafil yatan Kalmuk ve Çinlilerin çoğu Kırgızların mızraklarının ucuyla, keskin kılıçlarının tığıyla, fırlayan okuyla cezalarını bulup helak oldular. Atlarına binerek kaçanlar ecelden kurtuldular. Kongurbay büyük aşta Manas’la dövüşürken teçhizatı büyük ölçüde zarar görmüştü. Bu seferki karşılaşmada Bokmurun’dan mızrak yiyince bir çare bulup canını kurtardı.</p>

  <p class="normal">Çinli ve Kalmukların ölümünden kurtulan askerleri tekrar bir araya gelip cesaretlendilerse de Kırgızların kasırga gibi gelen ordusuna direnemediler. Kırk çoranın askerleriyle Coloy’un avuluna felaket yağdıracağından gözü korkan Manas davul çaldı. Er Koşoy’ün gönlünü kıramayan Savaşçı Manas, Aç-albars kılıcıyla yerde yatan Coloy’un hanlık arması takılmış çelik miğferini parçaladıktan sonra kılıcını kınına soktu.</p>
</body>
</html>
