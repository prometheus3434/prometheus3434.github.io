<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>manas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3"><span class="ideitalik">Kırgızlar, Kalmukların Zulmü Altında Yaşıyordu</span></h1>

  <p class="normal">Cakıp, avuluna geldiğinde bir kötü haber daha ulaşmıştı. Kalmuklar Kortuk’un kan bedeli olarak Cakıp’ın avulunu yok etmek isterlermiş. Her şey üst üste gelmişti. Cakıp’ın canı sıkışıktı. Akbalta’yı çağırdı. Onu dinledikten sonra kendine geldi. Sırdaş ve komşu Kazak, Nayman, Konguratlardan yardım istemek için adam çıkardı.</p>

  <p class="normal">Çıyırdı kadın ise, Kalmuklar gelmeden önce Manas’ı görmek istiyordu. Ne yapacağını şaşırmıştı. Kalmuklar atı yedeğe aldılar. Manas iki Kalmuk’u omuzlarından tutup bir çarptı ki, o anda can verdiler. Kalmuklar atlarını bırakıp kaçtılar.</p>

  <p class="normal">Manas ile Çıyırdı avula geldi zaman Cakıp’ın neredeyse korkudan ödü patlamıştı. Oğlunun sağ olduğunu görünce, şükretti, keyfi yerine geldi.</p>

  <p class="normal">“Tanrının yazdığını görelim. Artık Kırgızlar güçlendiler. Kalmuklar kahrolsun. Oğlum Manas varken bir savaşıp görelim!...”</p>

  <p class="normal">Manas, hiçbir şeyi umursamadan, güneş doğuncaya kadar uyudu.</p>

  <p class="normal">“Kırgızlar kahramanlarımızı öldürdü, kardeşimiz iseniz yardıma gelin, Kırgızları keselim.” Diye haber gönderdi Mançular, Altay Kalmuklarına.</p>

  <p class="normal">Mançular ile Altay Kalmukları birbirlerini çekemiyorlardı. Davet üzerine ancak dört yüz asker geldi. Altay ve Mançu Kalmuklarından yedi yüz asker Kırgızlardan intikam almak için yola çıkmıştı. Altaylı Kalmuklar Cakıp’ın yolda otlamakta olan sekiz bin atını görünce atları alıp götürdüler.</p>

  <p class="normal">Yolun yarısında Mançu askerleriyle Kalmuk askerleri atları paylaşmak isteyince dövüş başladı. Sayıca üstün olan Altaylılar onların avullarına saldırdılar. Mançular kanımızın son damlasına kadar dövüşeceğiz diye çoluk çocuk, kadın kız ellerine hançer alıp üç yüz askere yardım ettiler, evlerini kale yaparak onların canını kurtardılar. Mançulardan, Manas’ın öldürdüğü Kortuk’un oğlu kurnaz Şakul bir çare buldu:</p>

  <p class="normal">“Kendi horluğumu görmektense düşmanın horluğunu göreyim, boşu boşuna ölmektense bir şeyler yaparak öleyim” diye Kırgızların üzerine yürüdü.</p>

  <p class="normal">Kalmukların atlarını götürdüğünü öğrenip sabırsızlanan Cakıp altmış kişiyle birlikte yola çıkmıştı. Karşısına Şakum çıkıp ağladı ve derdini anlatıp Cakıp’ın ayağına kapandı.</p>

  <p class="normal">“Altaylılar avlumu yağmalıyor. Otlaktaki hayvanlarını almasına engel olmuştu, Kırgızlara acıdın diye benim avulumu yok etmek istiyorlar. Bizi kurtarın. Ağılından kalayım, komşun, akraban olayım, ölen babamın kan bedelinden vazgeçtim!”</p>

  <p class="normal">Bu sırada arkasından Kırgızların yardımına gelen Kızık, Nayman, Uyşun, Alçın, Argın ve Türklerden oluşan askerler:</p>

  <p class="normal">“Babası ölen oğlanın avulunu yağmalatmayalım.” Diyerek savaşa girdiler. Birinci kez her kabileden oluşan yedi yüz seksen asker göğü sarsarcasına “Manas” diye bağırarak hücumu geçtiler.</p>

  <p class="normal">Manas mızrağını eline alıp atına binip, mızrak vurup bağırıp düşmana vurdu, kırkların koruduğu Manas yolundakileri vurup, ilerledi.. Altaylı Kalmuklar Manas’ın kuvvetine dayanamadılar. Altaylıların reisi ok ile öldürüldükten sonra, vurarak kaçtılar.</p>

  <p class="normal">Cakıp’ın gözü hep Manas’taydı. Manas gazaba gelmişti. Kalmukların peşinden alana çıktı. Cakıp, bayrağı Akbalta’ya verdi. Manas’a yetişerek atının dizginlerini tuttu.</p>

  <p class="normal">“Kurban olayım, yeter dur! Kalmukların bayrağı düştü.”</p>

  <p class="normal">Zaferden sonra Cakıp ve Akbalta, Mançuların avula geldiler. Mançulu Kalmukların reisi Dögön isimli aksakal, Cakıp ile Akbalta’nın önünde diz çöktü:</p>

  <p class="normal">“Kırgız kardeşler, önce birbirimize düşman olmuştuk. Şimdi huyunuzu, savaşçı olduğunuzu, kahramanlığınızı gördük. Sizinle bir millet olalım. Bizi akrabalığa kabul ettiniz.”</p>

  <p class="normal">“İyi ise, uzaktaki akrabadan yakındaki komşu iyidir. Artık kimin kim olduğunu öğrendik.” Dedi Cakıp. Akbalta:</p>

  <p class="normal">“Aksakal haklıdır.” Diyerek kabile reislerini, ileri gelenleri ak otağa davet ederek “Şimdi Mançular ve Kalmuklarla akraba olduk. Yurdumuz bir, ocağımız bir, yaylamız bir, törelerimiz bir, takdirimiz bir oldu.” dedi.</p>

  <p class="normal">Savaşta ölen yüz kadar kişinin çoğu Mançulardan ve Kalmuklardan idi.</p>

  <p class="normal">Dögön reis:</p>

  <p class="normal">“Bu ölenleri nasıl gömelim?” diye Akbalta’nın getirdiği yaşlılara sordu.</p>

  <p class="normal">Kimseden ses çıkmayınca Manas aklı verdi.</p>

  <p class="normal">“Eğer uygun görürseniz, dediklerimi yaparsanız, şöyle bilin kardeşlerim. Altaylı Kalmuklarla olan savaşta her halktan kahramanlar öldüler. Onların hepsini, yeni âdetlere göre, birlikte gömelim.”</p>

  <p class="normal">“Akıl yaşta değil, başlatır, Manas doğru söyledi.” dedi ihtiyarlar.</p>

  <p class="normal">Alanda bir çukur kazıp kahramanları atı ve eyerleriyle beraber gömdüler. Büyük taşları öküze çektirip, getirdiler. Taşları, kaldırarak diktiler. Kara taşın yüzüne: “Altay’ın şahinleri, uçup gelip, kondular.” Diye yazdırdılar.</p>

  <p class="normal">Kırgız, Kazak, Noygut, Kıpçak,Türk, Argın, Mançu ve Kalmuk reisleri toplandılar. Cakıp’ın hayvanlarından kurban kestiler, yaşayacaksak bir tepede yaşayalım, öleceksek bir çukura gömülelim diyerek ant içtiler.</p>

  <p class="normal">Akbalta’nın önderlik ettiği kabile reisleri, bilgiçler cenaze evlerine gidip taziyelerini bildirdiler. Cakıp Bay cömert davrandı. Kurtardığı atlarından dört yüzünü Mançulardan babası ölen yetimlere ve cenaze çıkan evlere verdi. Orada babası ölen Macik, Mançu Kalmuklarının beyi oldu, babasının yerini aldı.</p>

  <p class="normal"><span class="idebolditalik">Kırgızlar Birleşmeye Çalışıyor</span></p>

  <p class="normal">Düşmana karşı beraber savaşan halkları Cakıp, avulunda ağırladı, gece misafir ettikten sonra ertesi gün, at hediye etti, üzerlerine elbiseler giydirdi, “Yeni akraba bulduk, yetmiş aile idik, yedi yüz aile olduk, gerisini Tanrıdan dileyeyim.” Dedi.</p>

  <p class="normal">Cakıp’ın avulu kısa zamanda şehre dönüştü. Mançu Kalmukları toprakla uğraşırdı. Toprağı hamur gibi yoğurup kerpiç yaptılar. Taş topladılar, otları kurutup duvar yaptılar ve oraya kara şehir dediler. Kervanlar, bu şehirden hiç eksik olmuyordu. Halkı ticareti öğrendi. Manas, daha yaşarken, kara toprağın altına girmeyeyim, babalarım gibi özgür olayım dedi. Kara şehirden uzakta dağa çıktı, Kırgızlarla çadırda yaşadı.</p>

  <p class="normal">On bir yaşına geldiğinde Manas, çocuklarla oynamayı bıraktı; bozkurt oyunu da terk etti. Yaramazlıklarını terk edip büyüklerle ordo atışmaya (bir çeşit oyundur) başladı. Ondan beri dokuz korgol oyunu Manas’tan mirastır diye söylenmektedir.</p>

  <p class="normal">Çinlilerin, Kalmukların, Tırgotların içine gözcü gönderdi. Onların sırrını öğrenmeyi, orduyu nasıl kurmak gerektiğini, saklanmayı, silahları gizleyip saklamayı, Manas’a akıllı Akbalta öğretti.</p>

  <p class="normal">Bir keresinde Manas, canı sıkıldığı için yatıyordu. Atların doğum zamanıydı. Manas atlara bakmak için atına binerek dağ yolunu tuttu. Dev gibi muhteşem Aymanboz, daha sekizinci yaşında olmasına rağmen Manas bindiğinde dimdik duruyordu. Manas, karargahta aşık oynarken, o sırada bir kervan geldi. Kervanın içinde Çinli, Kalmuk, Tırgot ve Sart bulunuyordu. Kervanbaşı olan Çinli ile Kalmuk, Sart ile Tırgot Manas’ı umursamadan içeri girdiler.</p>

  <p class="normal">Altı Çin muhafızı, boynuna ipek sarılı, altın takılı devesini yedeğe almışlardı. Han’ın adamı ile Han’ın devesine karşı gelenler ölümle cezalandırılırdı. Arada Hanın adamları yoktu. Bu sırada Manas aşıkla bir kenardaki aşığa vurdu. Aşık sıçradı ve önündeki devenin ayağına saplandı. Deve yere düştü. İkinci aşık öndeki eşeğin ayağına girince, o da yıkıldı.</p>

  <p class="normal">“Hanın devesini yıktı. Bu Kırgız’ı yakalayın.” dedi kervanbaşı. Altı kişi Manas’a girişti. Onları Manas’ın adamları engelledi. İki taraf dövüşe tutuştular. Manas, Çinlilerin kervanbaşını kemerinden tuttu, kaldırıp yere attı; göğsüne basıp, kafasını kopardı. Efendisinin öldüğünü gören Çinli, Kalmuk ve Sartlar bakıp, kaldılar.</p>

  <p class="normal">“Bize dokunan bu muhafızların cezası ölüm olsun, öldürün!” dedi Manas. Bunu duyan otuz çocuk, Çinli Kalmukları öldürdüler. Kervandan sadece on Sart sağ çıktı.</p>

  <p class="normal">“Bize kıymayın!” Biz Türk soyundan, üçümüz Uygur’dan. Malımızı alın! Bizde suç yok. Canımızı bağışlayın...” dediler. Sartlar yalvararak ağızlarından bal akıttılar.</p>

  <p class="normal">“Eğer Türk soyundan iseniz, sırrınızı söyleyin. Yoksa Çinli ve Kalmuklar gibi başınızı koparırım.” Dedi manas kılıcını kınından çıkarıp.</p>

  <p class="normal">Sartlar sırlarını söylediler. Çinliler ticaret yapmak için Türk illerinin dilini bilen pek çok Uygur’u Kaşgar’dan Terez’e getirmişlerdi. Onlara yıllardır Türk, Kırgız, Kazak ve Nogoy ülkesine gelen kervanların develerini güttürmüşler, tercüman olarak kullanmışlardı.</p>

  <p class="normal">Manas, ölen Çinli ve Kalmukların silahlarını kahramanlarına verdi. “Kırk beş deveye yüklenen malı babam Cakıp, bilgiç Akbalta gelip hemen Kırgızlara katılan Mançu Kalmuklarına eşit derecede paylaştırıp versin.” Dedi. Etrafa sekiz haberci gönderdi. Ertesi gün halk gelmeye başladı. Öğlenden hemen sonra Cakıp ve Akbalta geldi. Bu olup bitenler Cakıp’ı korkutmuştu.</p>

  <p class="normal">Akbalta kırk beş deveyi kırk baba oğullu Kırgız’a Türklere, yeni akraba olmuş iki yüz doksan haneli Mançu Kalmuğuna eşit olarak dağıttı. En sonra kemiği kırılan deve Cakıp’a düştü. Cakıp deveyi kesti, yüklerini çözdü, içinde zümrüt, mücevher, beyaz inci ve ipek var. Diğer kırk devede çelik kılıç, lamba, buulum kumaşı, ipek, Çin ipeği, patiska vardı, bunları halka paylaştırdı. Manas kimsenin üzerine gitmedi, bir kuruş bile almadı.</p>

  <p class="normal">Tüccarlardan biri gece bir at çalarak Kalmuklara kaçtı. Çin Hanı esen Han tarafında öldürülen Nogoy han’ın Orozdu ve Bay adlı iki oğlu, opal dağına yerleştiler. Orozdu’nun on çocuğu arasında ise birlik yoktu. Birbirlerine düşman olmuşlardı. Hayvanları yağmalama kavgası sürüyordu. Seksen yaşında olan Orozdu, çocuklarının kavgası için üzgündü.</p>

  <p class="normal">Bay’ın Bakay ve Taylak adında iki evladı vardı. İki kardeş birbirleriyle iyi geçindikleri akıllı oldukları için servete boğulmuşlardı. Orozdu’nun oğlu onların hayvanlarını ellerinden aldı. Bay çocuklarıyla beraber Kaşgar’dan kaçıp, Yarkend’in ortasında bulunan şehre geldi.</p>

  <p class="normal"><span class="idebolditalik">Kırgızlar Esaret Altındaydı</span></p>

  <p class="normal">Zavallı Bay, Basankul adlı adamın yanına gitti. Basankul onun atını kesti, eline kazma verip ark kazdırdı. İki gün çalıştığı için bayılıp düştü. Adamlar ihtiyarı öldü sanarak onu arkın kenarındaki söğüdün altına çekip toprakla üzerini örttüler. Bay, çukurda yarım gün kaldıktan sonra kendine geldi, etrafına bakıp küçücük delikten dışarıdakileri gördü.</p>

  <p class="normal">Yayını kuşanan Neskara dev, kimseye görünmeden, kimseye kuşkulandırmadan ark kenarına Bay’ın yattığı yere gelip Çabdar atıyla konuştu. Çabdar atın insan gibi konuşan, akıl veren sihirli hayvan olduğunu gördü.</p>

  <p class="normal">Bu konuşmadan Çabdarın insanın bilmediği bir hileden de bahsettiğini Bay duydu:</p>

  <p class="normal">“Padişahın köprüsünü boş yere ele geçirdin. Şimdi Esen Han’ın emrini yerine getir. Senin yakalaman gereken Manas adlı çocuk kuvvetlenmektedir. Seni yok edecek kişi, odur. Onu daha küçükken yok et. Arkı kazan altı bin kişiyi doyur, onları altı bin ata bindir. Silahlandır. Senin altı bin atlı, güçlü askerin olur. Sana kimse karşı gelemez. Oraya gecikmeden ulaş!” Neskara dev altı bin kişiyi sürüp Altay’daki Cakıp Bay’ın atlarını ele geçirmek, oğlunu yakalamak için yola düştü. Çölde tozu dumana kattı.</p>

  <p class="normal">Bu sırada, Bay topraktan çıktı. Katırı yakalayıp bindi, gidenlerin peşlerine düştü. Bay altı gün yol gitti, Uludağ’ın kenarına geldiğinde, kıratını çekerek bir kişi ortaya çıktı. Yaşlı Bay atlının selamına Kalmuk dilinde cevap verdi.</p>

  <p class="normal">Aksakallıyı gören Cakıp, atını çekerek bu yabancıya tek gözüyle baktı.</p>

  <p class="normal">“Var ol savaşçı” dedi aksakal katırını çekerek.</p>

  <p class="normal">“Var olan aksakal” dedi. Cakıp sakalını sıvazlarken.</p>

  <p class="normal">“Oğlum! Adın sanın nedir?” dedi ihtiyar.</p>

  <p class="normal">“Adımı sanımı sordunuz:İlk atam Buygur, devlet yöneten kişidir. İkincisi Babir Han, üçüncüsü Tüböy, dördüncüsü Kögöy. Kögöy’den Nogoy, Nogoy’dan ben oldum... Otuz yıldan bire Altay’ın dağlarında yaşadım. Adım Cakıp...</p>

  <p class="normal">“Ah, aman Tanrım! Cakıp’ım sen misin?” diye Bay çığlık attı. “Ben Bay, ağabeyinim.”</p>

  <p class="normal">Cakap attan kendini attı. Katır üzerindeki ihtiyarı kucaklayıp indirdi, gözlerinden yaş döktü. Yıllardır birbirinden ayrı düşen iki kardeş çölde ağlayıp dertleşti. Birbirine kavuştuklarına sevindiler.</p>

  <p class="normal">İki ihtiyar birbirine başlarından geçenleri anlattılar. Sevindiler, bezdiğimizde dağılsak da, ölmediğimiz sürece görüşecekmişiz diye Tanrının takdirine şaşırıp, söylemeye söz bulamadılar. Cakıp avula haber saldı. Neskara’nın askerlerinin binlerce olduğu için korkmaya başlamışlardı.</p>
</body>
</html>
