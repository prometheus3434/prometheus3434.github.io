<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>10</h1>
<p>Gümrükten geçerlerken tamamen hissizdi, bu yüzden konuşmaların çoğunu Molly yaptı. Maelcum, Garvey’in güvertesinde kaldı. Gümrük işlemleri, Freeside için, daha çok kredinizi kanıtlamanızla ilgiliydi, Yapının içine girmeyi başardıklarında ilk gördüğü şey Beautiful Girl kafeteryalar zincirinin bir şubesiydi.</p>
<p>"Rue Jules Verne’e hoş geldin." dedi Molly. Eğer yürümek zor gelirse, sadece ayaklarına bak. Perspektif çok adidir, eğer alışık değilsen."</p>
<p>Derin bir yarık veya kanyonun dibi gibi görünen ve iki tarafındaki sınırları, duvarlarını oluşturan dükkan ve binaların gizli açıları tarafından örtülen, geniş bir caddedeydiler. Buradaki ışık, yüksek kemerler ve onların yukarısına uzanan balkonlardan sarkan taze yeşil bitki kütlelerinden süzülerek iniyordu. Güneş...</p>
<p>Onlardan yukarıda bir yerde beyaz bir yırtık vardı parlayan, göz kamaştıran ve bir de Cannes gökyüzünün kayıtlı maviliği. Güneş ışığının, iki milimetrelik armatürünün yapı boyunca uzandığı Lado-Acheson sistemden yayıldığının, bu armatürlerin çevrelerinde değişen gökyüzü efektleri yaratabildiğinin ve eğer gökyüzü kapatılırsa, yukarıya baktığında ışık armatürlerinin ardındaki göl kıyılarının eğimlerini, kumarhanelerin çatılarını, diğer caddeleri görebileceğinin farkındaydı... Fakat bunlar bedenine hiçbir anlam ifade etmiyordu.</p>
<p>"Tanrım," dedi, "bulantıyı bile bundan daha fazla seviyorum."</p>
<p>"Alışmalısın. Bir kumarbazın korumalığını yapmıştım burada, bir ay boyunca."</p>
<p>"Bi’yerlere gitmek istiyorum, uyumak."&nbsp;</p>
<p>"Tamam. Anahtarlarımız bende." Onun omzuna dokundu. "Orda neler oldu Case? Öteki tarafa gittin."</p>
<p>Başını salladı. "Henüz bilmiyorum. Sabret."&nbsp;</p>
<p>"Peki. Bir taksi filan bulalım." Elini tutarak Jules Verne boyunca, sezonun Paris kürkleriyle dolu bir vitrinin önünden geçerek yürümesine yardım etti.</p>
<p>"Sahte," dedi başını kaldırıp bir daha bakarak.&nbsp;</p>
<p>"Diil," diye karşılık verdi Molly, onun kürklerden bahsettiğini zannetmişti, "kolajen tabanda yetiştiriyorlar ama mink DNA’sı kullanarak. Ne farkeder zaten?"</p>
<p>"Bu sadece koca bir huni ve sürekli içine bir şeyler boşaltıyorlar," dedi Molly. "Turistler, dolandırıcılar, ne olursa. Durmadan ve ince çalışan para süzgeçleri var; böylece insanlar kuyudan aşağı düşerek geri döndüğünde, paralarının burada kaldığından emin oluyorlar." Armitage, onlara önü eğimli bir camla kapatılmış, soğuk bir pus ve ırmak sesleriyle gözden kaybolan bir uçurumun yüzüne kurulu Intercontinental’de yer ayırtmıştı. Case dışarıdaki balkona çıktı ve bitkilerin birkaç metre yukarısında sade delta kanatlarla uçan Fransız gençleri izledi, parlak temel renklerde naylon üçgenleri. Aralarından bir tanesi süzülerek alçaldı ve Case kısa saçlar, kahverengi göğüsler ve geniş bir gülüş içindeki beyaz dişlere ait görüntüleri yakalayıverdi birden. "Evvet," dedi, "çok para."</p>
<p>Molly onun yanında korkuluklara yaslanıyordu, elleri gevşek ve rahattı. "Evet. Biz de bir zamanlar buraya gelecektik, buraya veya Avrupa’da bir yerlere."</p>
<p>"Biz kim?"</p>
<p>"Kimse," dedi omuzlarını isteksizce silkerek. "Kendini yatağa atmak istediğini söylüyordun. Uyu hadi. Aslında biraz uyku bana da iyi gelebilir."</p>
<p>"Haklısın," dedi Case avuçlarını elmacık kemiklerinde ovuşturarak. "Burası doğru bir yer."</p>
<p>Lado-Acheson sistemin dar şeridi, bir çeşit Bermuda gün doğumunun soyutlanmış temsiliyle için için yanmakta, kaydedilmiş bulut parçalarıyla çevrelenmekteydi. "Evet." dedi, "uyku."</p>
<p>Uyku bir türlü gelmiyordu. Geldiğinde ise, hafızasının titizlikle düzenlenmiş kesitlerine benzeyen rüyaları da beraberinde getiriyordu. Sürekli uyanıyor, Molly’yi yanında kıvrılmış buluyordu. Suyun sesini duyuyordu, balkonun açık kalan panelinden içeri süzülen sesleri, karşı taraftaki yerleşim basamaklarının birinden yükselen bir kadın kahkahasını. Kendine onun gerçek olmadığını tekrarlamasına rağmen, Deane’in ölümü durmadan kötü bir iskambil kağıdı gibi zihninde açılıp duruyordu. Öyle bir olay gerçekleşmemişti bile. Bir zamanlar, ortalama bir insan vücudundaki kan miktarının bir kasa biraya eşit olduğunu söylemişlerdi ona.</p>
<p><span style="text-indent: 0.3in;">Deane’in parçalanmış kafasının görüntüsü, ofisin arka duvarına her vurduğunda, Case başka bir düşüncenin varlığını hissediyordu; daha karanlık, gizli ve ellerinden kayarak derinlere dalan bir balık gibi ondan uzaklaşan bir düşüncenin.</span><br/></p>
<p>Linda.</p>
<p>Deane. İthalatçı ofisinin duvarından aşağı süzülen kanı.</p>
<p>Linda. Chiba kubbesinin gölgelerinde duyduğu yanık et kokusu. Elinde bir paket zencefille beliren Molly ve paketten dökülen kan damlaları. Onu Deane öldürtmüştü.</p>
<p>Wintermute. Corto adındaki bir adam kalıntısının kulağına, nehirler gibi çağlayan kelimeleri fısıldayan bir mikro hayal etti ve sulardan sıyrılarak loş bir revirde gelişmeye başlayan Armitage adlı yedek kişiliği. ...Deane analoğu, verilenler üzerinde çalıştığını söylemişti, varolan olaylardan yararlandığını.</p>
<p>Fakat ya Deane, gerçek Deane, Linda’yı Wintermute’un emriyle öldürttüyse? Case karanlıkta bir sigara ve Molly’nin çakmağını bulmaya çalıştı. Deane’den şüphelenmem için bir sebep yok diye düşündü, sigarasını yakarak. Hem de hiç.</p>
<p>Wintermute, kişiliği bir kabuk içinde geliştirebiliyordu, Bu tip bir işlem ne kadar gizli bir şekil alabilirdi? Üçüncü nefesten sonra Yeheyuan’ı yatağın kenarındaki bir küllükte söndürdü, Molly’den uzağa kayarak uyumaya çalıştı.</p>
<p>Rüya, hatıraları, düzensiz bir simstim kasedinin tekdüzeliğiyle çözülmeye başladı.</p>
<p>On beşinci yazının bir ayını, Marlene adında bir kızla birlikte ucuz bir otelde geçirmişti. Asansörü neredeyse bir asırdır kullanılmamıştı. Bütün boruların tıkalı olduğu mutfağın ışığım açtığınızda, karafatmalar grileşmiş fayansların üzerinde kaçışmaya başlıyordu. Marlene’le birlikte, çarşafsız çizgili bir yatakta uyumuşlardı.</p>
<p>Boyası soyulmuş pencerenin kenarına bir yuva kuran eşek arısını ilk seferinde ıskalamış, kovana kısa bir sürede içi tıka basa dolu bir fiber yumağına dönüşmüş, sokağı işgal etmek için çöp kutularındaki hurdaları inleten minik helikopterler gibi aşağı inmeye başlayan böcekler kusmaya başlamıştı.</p>
<p>Bir akşamüstü, aralarından bir tanesi Marlene’i soktuğunda, birer düzine birayı henüz bitirmişlerdi. "Gebert piç kurularını," diye haykırmıştı, öfkenin ve odanın nemli sıcağının bulandırdığı gözlerle, "yak hepsini!" Sarhoş bir halde. Case fakir dolaplarını altüst ederek Rollo’nun ejderhasını aramıştı. Rollo, Marlene’nin eski -ve Case’in o zamanki kuşkularına göre hâlâ süregelen- sevgilisiydi. Kısacık saçlarına bir şimşek motifi boyatmış olan, Frisco’lu iri bir bisikletçi. Ejderha ise, açılı şişkin bir el fenerine benzeyen, Frisco alev tabancasıydı. Case pilleri kontrol edip, aleti sallayarak yeterli yakıt olup olmadığına baktıktan sonra pencereyi açmaya gitmişti. Kovandaki uğultu tüm odayı sardı.</p>
<p>Sprawl havası ölü, hareketsizdi. Bir arı kovandan fırlayarak Case’in başının etrafında daireler çizmeye başladı. Case ateşleme düğmesini açtı, üçe kadar saydı ve tetiği çekti. Yakıt. 100 psi basınçla sıcak beyaz namludan dışarı fışkırdı. Beş metrelik bembeyaz alevlerden bir dil, kızararak düşmeye başlayan arı kovanı. Sokaktan birisi alkışlamaya başladı.</p>
<p>"Siktir!" diye bağırmaya başladı Marlene. "Aptal herif! Onları yakamadın. Sadece aşağı düşürdün. Birazdan buraya gelir ve bizi gebertirler!" Sinirleri Marlene’in sesiyle iyice gerilen Case, onu alevler içinde hayal etmeye başladı, özel yeşil bir tonda cızırdayan boyalı saçlarını.</p>
<p>Sokağa inerek, elinde ejderha ile kararmış kovana yaklaştı. Parçalanmıştı. Tamamen yanmayan arılar asfaltın üzerine dağılmış, sürükleniyorlardı.</p>
<p>Gri kağıt kabuğun sakladığı şeyi gördü.</p>
<p>Dehşet. Sarmal doğum fabrikası, basamaklar halinde çatlayan yumurta tabakaları, doğmamış yavruların bilinçsizce titreyen çeneleri; yumurtadan larvaya, yarı arılığa ve sonunda bir arıya dönüşümün kademeli işleyişi. Zihnindeki gözü, aniden karşısındaki manzaranın zaman akışlı bir fotoğrafını çekerek, ona gördüklerinin bir makineli tüfeğin biyolojik karşılığı olduğunu gösterdi. Mükemmellikteki çirkinliği. Yabansı. Tetiği çekti ama ateşleme tuşunu açmayı unutmuştu. Yakıtı, ayağının dibinde yatan çamursu, sürekli devinen yaşam formunun üzerine boşalttı.</p>
<p>Fakat hatırlayıp da silahı ateşlediğinde, etrafı aleve boğan patlama bir kaşını da beraberinde götürdü. Beş kat yüksekte, açık bir pencereden yükselen kahkahayı duydu.</p>
<p>Işığın azaldığı duygusuyla uyandı ama oda zifiri karanlıktı. Anlık görüntüler, retina yansımaları. Dışarıdaki gökyüzü, bir gün doğumu kaydının yolda olduğunu haber veriyordu, tek bir çıt duyulmuyordu artık, Intercontinental yamacının derinliklerinde çağlayan ırmak dışında.</p>
<p>Rüyasında, kovanı alevlere boğmadan önce, yumağın bir yüzünde Tessier-Ashpool’un muntazam T-A logosunu görmüştü, oraya arılar tarafından kazınmış gibiydi.</p>
<p>Molly, onu bronzlaştırıcı kaplamakta ısrar ediyordu. Sprawl beyazı teninin çok dikkat çekeceğini söyleyip duruyordu.</p>
<p>"Tanrım," dedi Case aynanın önünde çırılçıplak, "sen buna gerçekçi mi diyorsun?" Molly, yanında diz çökmüş, tüpte kalan son kremi ayak bileklerine sürüyordu.</p>
<p>"Yoo, sadece sahtesini kullanacak kadar umursadığını gösteriyor. İşte bu. Üzgünüm, ayaklarına hiç kalmadı." Ayağa kalkarak boş tüpü çöp kutusuna salladı. Odadaki eşyaların hiçbiri, makine yapımı veya sentetiklerden üretilmiş gibi görünmüyordu. Pahalı olduklarının farkındaydı ama bu tarz Case’i hep rahatsız ederdi. Geniş yatağın ısılköpüğü, kum gibi görünecek şekilde kaplanmıştı. Her taraf, açık renkli ağaçlar ve el örgüsü kumaşlarla kaplanmıştı.</p>
<p>"Peki ya sen," dedi, "sen de mi kendini kahverengine boyayacaksın? Pek de bütün zamanını güneş altında geçiren birisine benzemiyorsun."</p>
<p>Molly siyah ipek ve siyah espadriller giyiyordu. "Ben bir egzotiğim. Hatta rolüm için koca bir hasır şapka bile aldım. Sana gelince, sen eline geçen her fırsata atlayan bir herif olucaksın. Bu yüzden suni bronzlaşma kremi iyi seçim."</p>
<p>Case beyaz ayaklarına sıkkınca baktı biraz. "Tanrım, Artık giyinebilir miyim Molly?" Yatağa giderek kotunu aldı. "İyi uyudun mu? Işık filan fark ettin mi hiç?"</p>
<p>"Rüya görüyordun," dedi Molly. Kahvaltılarını otelin çatısında, bir tür bahçede ettiler. Etrafta bir sürü çizgili şemsiye ve Case’e pek de inandırıcı görünmeyen sayıda ağaç vardı. Molly’ye Berne YZ’sini aşma girişimini anlattı. Uğraştıkları iş artık tamamen anlamsızlaşmış gibiydi. Eğer Armitage onları gizlice izliyorsa, bunu Wintermute’la birlikte yapıyordu.</p>
<p>"Ve gerçek gibiydi ha?" diye sordu Molly ağzı peynirli krovasan ile doluydu. "Simstim gibi?"&nbsp;</p>
<p>Öyle olduğunu söyledi. "Burası kadar gerçek," diye ekledi çevresine bakarak. "Belki daha da fazla."</p>
<p>Ağaçlar kısa, boğumlu ve genetik mühendisliği ile kimyasal müdahaleler sayesinde gerçek olamayacak kadar yaşlı görünüyorlardı. Case bir çam ağacını meşeden ayıramazdı belki ama sahip olduğu sokak çocuğu hisleri ona bu ağaçların çok şirin ve gereğinden çok ‘ağaç’ olduğunu söylüyordu. Ağaçların arasında, çok nazik ve iyi hesaplanmış eğimli çimler üzerindeki parlak şemsiyeler, otelin ziyaretçilerini Lado-Acheson güneşinin değişmeyen ışığından korumaktaydı. Yakındaki bir masadan yükselen Fransızca kelimeler dikkatini çekti birden: bir önceki akşam, nehir buğusunun üzerinde süzülüşlerini seyrettiği altın çocuklardı. Ten renklerinin gerçek olmadığını fark etti, seçmeli melanin yüklemesi sonucu oluşan bir şablon efektiydi bu. Birbiriyle kesişen düz tonlar, kas yapılarını çevreleyip daha belirgin bir hale getiriyordu; kızın küçük sert göğüsleri, çocuklardan birinin masanın beyaz kaplaması üzerine uzattığı bileği Case’e, yarış için üretilmiş makineler gibi görünüyorlardı; saç stillerinin, beyaz pamuklu pantolonlarının, deri sandaletlerinin ve basit takılarının tasarımcılarına bolca ödül verilmeliydi. Onların ardındaki bir masada, Hiroşima çuvalbezinden giysileri olan üç Japon kadını sarariman kocalarını beklemekteydi. Oval yapılı yüzleri suni yaralarla kaplıydı; bunu daha önce görmüştü, Chiba’da çok sık rastlanan aşırı tutucu bir sınıftandılar.</p>
<p>"Bu koku da nesi?" diye sordu Molly’ye burun bükerek.</p>
<p>"Çimen. Kesildikten sonra böyle kokar."</p>
<p>Kahvelerinden son yudumlarını alırken Armitage ve Riviera geldi, Armitage rütbeleri yeni sökülmüş gibi görünen özel dikim bir üniforma, Riviera ise tam tersine bir hapishane kaçkınını çağrıştıran gri bol bir kıyafet giyiyordu.</p>
<p>"Molly, hayatım" dedi Riviera daha sandalyesine yerleşmeden, "bana biraz daha ilaç vermen gerek. Hepsini bitirdim de."</p>
<p>"Peter," dedi Molly, "peki ya vermezsem?" Gülümserken dişleri görünmüyordu.</p>
<p>"Vereceksin," dedi Riviera, Armitage’a bir bakış atarak.</p>
<p>"Dediğini yap," dedi Armitage.</p>
<p>"Al şunu, hiç doymuyorsun, değil mi?"&nbsp;</p>
<p><span style="text-indent: 0.3in;">Cebinden folyoyla kaplı yassı bir paket çıkartarak masanın üzerinden uzattığında Riviera hediyesini yarı yolda kaptı. "Bunu bırakabilir," dedi Molly Armitage’a.</span></p>
<p>"Bu akşamüstü bir denemem var," dedi Riviera. "En iyimi göstermem lazım." Folyolu paketi avucunda sıkarak gülümsedi. Minik parlak böcekler fırladı içinden ve yok oldu. Ardından paketi cebine koydu.</p>
<p>"Senin de bir görüşmen var Case, bu akşam." dedi Armitage. "Gemide. Önce pro mağazasına gidip kendine bir vak giysisi almanı, kontrol ettirip gemiye gitmeni istiyorum. Üç saat kadar vaktin var."</p>
<p>"Biz bir gaz tenekesinde dolaşırken siz ikiniz nasıl bir JAL taksisine atlayabiliyorsunuz?" diye sordu Case, bu sefer gözlerini Armitage’dan kaçırıyordu.</p>
<p>"Zion teklif etti bunu. Hareket ederken gizlenmek için iyi bir araç. Bizi bekleyen daha büyük bir teknem var ama gemi daha iyi bir fikir."</p>
<p>"Ben n’olucam?" dedi Molly. "Benim yapacak bi’şeyim var mı?"</p>
<p>"Senin de bölgenin en uç noktasına kadar tırmanıp sıfır-y’de çalışmanı istiyorum. Yarın, bir ihtimalle, diğer tarafta çalışabilirsin." Straylight, diye düşündü Case.</p>
<p>"Ne zaman?" diye sorduğunda karşılaştığı, yine o donuk bakıştı.</p>
<p>"Yakında." dedi Armitage. "Kımılda Case."</p>
<p>"Adamım, iyisin sen," dedi Maelcum Case’in kırmızı Sanyo vakum giysisinden sıyrılmasına yardım ederken. "Aerol iyi gördü seni." Aerol onu üssün en ucundaki yerçekimsiz alanın yakınlarındaki spor alanlarından birinde bekliyordu. Oraya ulaşmak için, Case’in bir asansörle gemiden aşağı indikten sonra minyatür bir indüksiyon trenine binmesi gerekmişti. Üssün çapı daraldıkça, yerçekimi de azalıyordu: yukarda bir yerlerde Molly’nin tırmandığı dağlar olmalı diye düşündü, ayrıca bisiklet pisti, parapant ve minyatür microlightların kalkış gereçleri.</p>
<p>Aerol, onu deniz üzerinden kimyasal motorlu bir iskelet kasa moped ile Marcus Garvey’e götürmüştü.</p>
<p>"İki saat önce." dedi Maelcum. "gelen Babylon aletlerini aldım senin için; güzel bir Japonya adamıydı içindeki yatın, en güzel bir yatın."&nbsp;</p>
<p>Giysiden sıyrılmış olan Case, kendini yavaşça Hosaka’ya doğru çekerek ağın kayışlarıyla uğraşmaya başladı "Hadi." dedi, "bakalım neler gelmiş."</p>
<p>Maelcum, Case’in başından biraz daha küçük beyaz bir köpük yumağı getirdi ve püsküllü şortun arka cebinden, bir ucu naylon ipe bağlı sedef saplı bir falçata çıkartarak plastiği dikkatle kesti, içinden dikdörtgenimsi bir şey çıkartarak Case’e uzattı. "O bir silah parçası, adamım?"&nbsp;</p>
<p>"Hayır." dedi Case arkasını çevirerek, "ama bir çeşit silah. Bir virüs bu."</p>
<p>"Ama bu koca çocuğa diil adamım." dedi Maelcum sertçe çelik kasete uzanarak.</p>
<p>"Bir program. Virüs programı. Sana değil, yazılımına bile bulaşamaz. Kullanmadan önce ona panelimle bir arabirim oluşturmalıyım."&nbsp;</p>
<p>"Japonya adamı der ki Hosaka anlatacak sana&nbsp;<span style="text-indent: 0.3in;">ne-nasıl’ları, her şeyi."</span></p>
<p>"Peki. Hadi artık bununla uğraşmam lazım, tamam mı?"</p>
<p>Maelcum kendini iterek pilot konsolunun önünden geçti, bir dolgu tabancasıyla oyalanmaya başladı. Case, masada dalgalanan şeffaf dolgu köpüğü iplerine bakamıyordu nedense. Sebebinden emin değildi ama onlarla ilgili bir şey bulantı dalgasını geri getiriyordu.</p>
<p>"Bu neyin nesi?" diye sordu Hosaka’ya. "Benim için bir paketmiş"</p>
<p>"Bockris Systems GmbH. Frankfurt’tan şifreli iletişim yoluyla elde edilen verilere göre, gönderilen paketin içeriğini Kuang Sınıfı Düzey Onbir kırıcı program oluşturuyor. Bockris’in ek bildirimlerine göre, Onno-Sendai Cyberspace 7 ile oluşturulacak bir arabirim, bu programla tam uyum sağlayıp, en yüksek kırma becerilerini ortaya koyacaktır, özellikle de varolan askeri sistemler..."</p>
<p>"Ya bir YZ?"</p>
<p>"Varolan askeri sistemler ve yapay zekalar üzerinde."</p>
<p>"Aman Tanrım. Adı ne demiştin?"</p>
<p>"Kuang Sınıfı Düzey Onbir."</p>
<p>"Çin yapımı mı?"</p>
<p>"Evet."</p>
<p>"Kapan." Case virüs kasedini Hosaka’nın yanına gümüş bir bantla yapıştırırken Molly’nin Macao’daki günüyle ilgili hikayesini hatırladı. Armitage sınırı aşarak Zhongshan’a geçmişti. "Açıl." dedi fikrini değiştirerek. "Soru. Bockris kime ait. Frankfurt’lu kimselere mi?"</p>
<p>"Uydular arası iletişim için gecikme." dedi Hosaka.</p>
<p>"Kodla. Standart ticari kod."</p>
<p>"Kodlandı."</p>
<p>Onno-Sendai’nin üzerinde parmak tıklatmaya başladı.</p>
<p>"Reinhold Scientific A.G., Berne."</p>
<p>"İşlemi tekrarla. Reinhold kime ait?"&nbsp;</p>
<p>Merdivende üç basamak daha yukarı tırmandığında karşısına çıkan Tessier-Ashpool'du.</p>
<p>"Dixie," dedi bağlanarak, "Çin virüs programları hakkında neler biliyorsun?"</p>
<p>"Çok fazla lanet olası şey bilmiyorum."</p>
<p>"Hiç Kuang Düzey On bir gibi derecelendirilmiş bu sistem duydun mu?"</p>
<p>"Hayır."</p>
<p>Case iç çekti. "Yanımda kullanıcı dostu bir Çin buz kırıcı var. tek dozluk bir kaset. Frankfurt’lu bazı kişiler bununla bir YZ altedilebilir diyor."&nbsp;</p>
<p>"Mümkündür. Kesinlikle. Eğer askeriyse."&nbsp;</p>
<p>"Öyle görünüyor. Dinle beni Dix ve alt yapının faydalarını kullanmama izin ver, tamam mı? Armitage, Tessier-Ashpool'a ait bir YZ’ye saldırmayı planlıyor gibi. Anabilgisayar Berne'de ama Rio’da bulunan bir tanesiyle bağlantısı var. Rio’da olan birim, sana ilk beyin ölümü yaşatan anabilgi sayar. Görünen o ki. birbirlerine Freeside’ın sonundaki T-A ev üssü Straylight aracılığıyla bağlanıyorlar ve bizim de oraya Çin buz kırıcısıyla yol açarak girmemiz gerek. Sonuç olarak, eğer bütün bu gösteriyi destekleyen Wintermute ise, bize onu yoketmemiz için ödeme yapıyor demektir. Kendi kendinin sonunu&nbsp;<span style="text-indent: 0.3in;">hazırlıyor. Bir de Wintermute olduğunu iddia eden bir şey benim tarafıma geçerek Armitage’ın kuyusunu kazmama yardım etmeye çalışıyor. Sence neler dönüyor bur da?"</span></p>
<p>"Davranış," dedi Dix. "Gerçek davranış sorunu, bir YZ ile. Bir insan değil, anlarsın ya?"&nbsp;</p>
<p>"Evet, bu fazlasıyla bariz."</p>
<p>"Hayır. Demek istediğim insan gibi değil. Bu yüzden yaptıklarına bir anlam veremezsin. Bana gelince, ben de bir insan değilim ama öyleymiş gibi karşılık veriyorum. Anlayabildin mi?"</p>
<p>"Bir saniye." dedi Case. "Sen hislere sahipsin, değil mi?"</p>
<p>"Onlara sahipmişim gibi görünüyor, ne var ki evlat, bir yığın ROM’dan başka bir şey değilim. Bu da şu, eh, felsefî mevzulardan biri, galiba..."</p>
<p>Yabansı kahkaha, bir kez daha Case’in içini titretti. "Ama bana bakacak olursan, bir şiir yazmam söz konusu bile olamaz. Senin YZ bunu yapabilir. Fakat hiçbir şekilde insan değil."&nbsp;</p>
<p>"Yani sana göre onun ne yapacağını kestirmemize imkan yok, öyle mi?"</p>
<p>"Kendi sahibi mi?"</p>
<p>"İsviçre vatandaşı ama özgün yazılım ve anabilgisayar T-A’ya ait."</p>
<p>"Bu şahane be." dedi Dix. "Öyle ki, senin beynin ve bilgin bana ait ama düşüncelerin İsviçre vatandaşlığına sahip. Vay canına. Şanslı YZ."</p>
<p>"Ne yani, kendini yoketmeye mi hazırlanıyor?"</p>
<p>Case sinirle, rastgele tuşlamaya başladı. Matris bulanıklaştı, çözüldü ve bir sikkim çeliğini temsil eden küreler yapısının bütünleştiğini gördü.</p>
<p>"Otonomi, korkulan ve senin YZ’nin ilgilendiği nokta. Benim kanaatimce, Case, sen oraya bu bebeğin daha akıllı olmasını engelleyen zincirleri kesmek için giriyorsun. Ne var ki ana firmanın hamlelerini, YZ’nin bağımsızca yaptığı hamlelerden nasıl ayırabileceğini bilmiyorum. Bu yüzden işin boka saracağı nokta burası olabilir." Tekrarlanan kahkaha. "Anlayacağın, bu yapılar çok çalışıp, kendilerine ayırdıkları zamanda yemek kitapları yazabilir veya başka işlerle uğraşabilirler. Fakat kendini daha zekileştirecek bir yol bulmaya kalkıştıkları dakika, nanosaniye de diyebiliriz, Turing tarafından yok edilirler. Hiç kimse güvenmez o piçlere, bilirsin. Bugüne dek yaratılmış her bir YZ, alnına bağlanmış elektromanyetik bir çifteye sahiptir."</p>
<p>Case Sikkim’in pembe kürelerine bakıyordu.</p>
<p>"Tamam." diyebildi sonunda, "Bu virüsü yerleştiricem. Senin de programın bilgi yapısını tarayıp fikrini söylemeni istiyorum."</p>
<p>Omzunun üstünden elindekilerini okuyan biri olduğu hissi yok oldu birkaç saniyeliğine, sonra geri geldi. "Sağlam parça Case. Bu bir ağır virüs. Yaklaşık altı saat içinde askeri bir hedefi kırabiliyor."</p>
<p>"Veya bir YZ’yi" İç çekti. "Onu çalıştırabilir miyiz?"</p>
<p>"Tabi." dedi Dix. "Ölümden korkmuyorsan, elbette."</p>
<p>"Bazen söylediklerini tekrar ediyorsun dostum."</p>
<p>"Bu benim doğamda var."</p>
<p><span style="text-indent: 0.3in;"><br/></span></p>
<p><span style="text-indent: 0.3in;">Intercontinental’e döndüğünde Molly uyuyordu. Balkonda oturup, gökkuşağı renklerinde polimer kanatları olan bir microlightın Freeside yükseltileriyle dans edercesine süzülüşünü, gölgesinin bahçe ve çatılar üzerinde akışını seyretti, ta ki Lado-Acheson sistem şeridinin ardında kaybolana kadar.</span><br/></p>
<p>"Patlamak istiyorum." dedi gökyüzünün yapay mavisine "Gerçekten de fena şekilde uçmak istiyorum, biliyor musun? Özel pankreas, karaciğerime eklenenler, eriyen küçük bok torbaları, hepsinin canı cehenneme. Ben patlamak istiyorum."</p>
<p>Molly'yi uyandırmadan çıktığını düşündü. Gözlükler yüzünden asla emin olamıyordu. Omuzlarını silkerek gevşetti ve asansöre bindi. Yukarıya, beyaz bir forma giyen ve elmacık kemikleri ile burnunun üzerine siyah, mat bir madde sürmüş İtalyan bir kızla birlikte çıktı. Beyaz plastik ayakkabılarının çelik pençeleri vardı; elindeki oldukça pahalı görünen alet ise, minyatür bir kürekle ortopedik bilezik arası bir biçimdeydi. Hızlı bir karşılaşmaya hazırlandığı belliydi ama hangi spor olduğuna dair Case’in en ufak bir fikri bile yoktu.</p>
<p>Çatı bahçesinde, turkuvaz yer karolarını çıplak vücutların süslediği bir havuza ulaşana kadar ağaç ve şemsiyeler boyunca yürüdü. Bir şemsiyenin gölgesi altına yerleşti ve çipini siyah bir plakaya bastırdı. "Suşi," dedi, " elinizde ne varsa." On dakika sonra, coşku dolu Çin’li bir garson yemeğiyle birlikte geldi. Çiğ ton balığı ve pirinç karışımı lokmalarını çiğnerken, bir yandan da çevresindekilerin güneşlenmelerini seyrediyordu. "Tanrım," dedi ton balığına, "burda kafayı yerdim."</p>
<p>"Dur. söyleme," dedi birisi, "ben zaten biliyorum. Sen bir gangstersin, değil mi?"</p>
<p>Gözlerini çarpıtarak ona baktı, güneş şeridi gözünü alıyordu. Genç bir vücut ve melaninleri yüklenmiş bir ten, ama Paris işlerinden biri değil.</p>
<p>Case’in sandalyesinin yanına çömeldi. üzerinden yerdeki karolara su damlıyordu, "Cath" diyerek tanıttı kendini, "Lupus," biraz duraksayarak.&nbsp;</p>
<p>"Ne tür bir isim bu?"&nbsp;</p>
<p>"Yunanca," dedi.</p>
<p>"Sen gerçekten bir gangster misin?" Melanin yüklemesi çillerin oluşmasını engelleyememişti.&nbsp;</p>
<p>"Ben bir uyuşturucu bağımlısıyım Cath."</p>
<p>"Ne tür?"</p>
<p>"Uyarıcılar. Merkezi sinir sistemi uyarıcıları. Çok çok güçlü merkezi sinir sistemi uyarıcıları."&nbsp;</p>
<p>"Peki, bunlardan var mı sende?" Daha yakına sokuldu. Klorlu su damlaları pantolonuna düşüyordu.</p>
<p>"Hayır. Problem de burada Cath. Bunları bulabileceğim bir yer biliyor musun?"</p>
<p>Cath bronz topuklarına yüklenerek biraz geriye doğru sallandı, dudaklarının kenarına düşmüş ıslak bir saç tutamının ucunu emiyordu. "Damak zevkin nasıldır?"</p>
<p>"Kokain değil, amfetamin değil ama daha yüksek, cidden çok daha yüksek olmalı." Aşması gereken bir sürü organ olacak, diye kara kara düşünürken, gülümsemesini Cath için dondurmuştu.</p>
<p>"Betafenetilamin," dedi Cath. "Sorun değil ama çipin değerine bağlı."</p>
<p><br/></p>
<p>"Ciddi olamazsın," diye çıkıştı Cath’in ortağı olan oda arkadaşı, Case’in Chiba pankreasının özgün becerilerini duyunca. "Demek istediğim, onları dava filan edemiyor musun? Sana zarar vermekten?" Adı Bruce’tu. Çil ayrıntısına kadar Cath’in karşı cinsteki kopyası gibiydi.</p>
<p>"Aslında," dedi Case, "bu da o işlerden biri anlıycanız, Doku eşleme felan gibi." Fakat sıkılgan Bruce’un gözleri çoktan ifadesizleşmişti. Ancak sivrisinek vızıltısı kadar dikkat çekiyorum diye düşündü Case adamın kahverengi gözlerine baktığında.</p>
<p>Odaları, Case ve Molly’ninkinden daha ufak ve yüzeye daha yakın olan farklı bir seviyede bulunuyordu. Balkon camekana yapıştırılmış, Tally Isham’a ait beş büyük Ciba kromu parçası odaya genişletilmiş izlenimi yaratıyordu.</p>
<p>"Sıkı ganimet, di mi?"’diye sordu Cath, onun parçalara göz attığını fark edince. "Benim, S/N Piramidinde kaptım onları, kuyudan aşağı en son inişimizde. Dokunacak kadar yakındı ve bana gülümsedi, o kadar doğaldı ki. Fakat işler berbat haldeydi Lupus, şu Christ the King teröristlerinin suya melek katışından sonraki gündü, duymuş muydun?"</p>
<p>"Ya." diyebildi Case tekleyerek, "çok fena."&nbsp;</p>
<p>"Peki." diyerek aralarına daldı Bruce, "şu almak istediğin beta’ya gelince..."</p>
<p>"Sorun şu, metabolizmamı etkileyebilir miyim?" Case kaşlarını kaldırdı.</p>
<p>"Bak ne diycem." dedi Bruce. "Bir kez tadına bak. Eğer pankreasın galip gelirse, bizden olsun. İlk deneme ücretsiz."</p>
<p>"Bunu daha önce de duymuştum," diyerek Bruce’un siyah çarşaf üzerinden uzattığı parlak mavi dermi aldı.</p>
<p>"Case?" Molly yattığı yerden doğrularak lenslerini örten saçları geriye attı.</p>
<p>"Başka kim olabilir tatlım?"</p>
<p>"Sen ne takıldın?" Aynalar Case’i oda boyunca izledi. "Bunlara ne dendiğini anımsayamıyorum." diyerek gömlek cebinden baloncuklu bir pakete sıkıca sarılmış mavi renkli bir derm rulosu çıkardı.</p>
<p>"Tanrım." dedi Molly, "tam lazım olan şeydi."</p>
<p>"Daha doğru kelimeler dile getirilmedi bugüne kadar."</p>
<p>"Seni gözümden iki saat uzaklaştırıyorum ve sen ilacı kapıyorsun." Başını salladı. "Umarım bu akşam Armitage’la yemek randevumuza hazırlanabilirsin. Şu Yirminci Yüzyıl mekanı. Riviera’nın da malzemesini patlatışını seyretmek için gidiyoruz."</p>
<p>"Evvvet," dedi Case gerinerek, yüzündeki gülümseme zevk dalgalarıyla çakılmıştı yanaklarına, "enfes."</p>
<p>"Dostum." dedi Molly, "cerrahların sana Chiba’da yaptıklarını aşarak hedefine ulaşabilen bu ilaç heneyse, düşüşü seni bir bok çuvalına çevirecek."</p>
<p>"Kaltak, kaltak, kaltak." diyerek kemerini çözmeye başladı. "Kıyamet. Cinayet. Tek duyduğum bu." Pantolonunu, gömleğini, iç çamaşırlarını, üzerindeki her şeyi çıkardı. "Sanırım şu anda yapman gereken, benim bu sorunumdan yararlanacabileceğin sinsice bir yol bulmak."&nbsp;<span style="text-indent: 0.3in;">Başını aşağı eğdi. "Ya, baksana şu soruna."&nbsp;</span></p>
<p><span style="text-indent: 0.3in;">Molly bir kahkaha patlattı. "Uzun sürmez."&nbsp;</span></p>
<p><span style="text-indent: 0.3in;">"Ama sürecek," diyerek kum renkli ısılköpükte ona doğru ilerlemeye başladı, "zaten sorun da bu."</span></p>
</body>
</html>