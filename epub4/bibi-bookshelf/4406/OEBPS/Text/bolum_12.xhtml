<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>12</h1>
<p>Rue Jules Verne, bir ana caddeydi ve üssün merkez noktasını çevreliyordu. Desiderata ise, bu dairenin çapını oluşturuyor, sınırlarını da her iki ucunda bulunan Lade-Acheson sistemini destekleyen kolonlar belirtiyordu. Öyle ki. Desiderata’nın sonundan sağa saparak Jules Verne boyunca yeterli mesafeyi katettiğinizde Desiderata’ya soldan yaklaştığınızı görürdünüz.</p>
<p>Case Bruce’un trisikletini gözden kaybolana kadar izledi, sonra da göz alıcı bir şekilde aydınlatılmış büyük bir gazete bayiinin önünden geçerek, düzinelerce Japon dergisinin kapağını süsleyen o ayın simstim yıldızlarına baktı.</p>
<p>Tam tepesinde, geceleştirilmiş alanı kaplayan hologram gökyüzü, oyun kartlarını, zar yüzlerini, silindir şapka ve martini bardaklarını çağrıştıran takımyıldızların ışıltılarını saçıyordu. Desiderata ile Jules Verne’in kesiştiği alanda, Freeside uçurum sakinlerine ait balkonlu evler, başka bir kumarhane merkezinin çimensi masalar diyarının üzerinde yükselerek yoğunlaşıyor, böylece bir çeşit çukur oluşturuyorlardı. Case, görevli bir koruma microlightının yapay bir platonun yeşilliğinin ucuna doğru mükemmelce alçalışını izledi, görünmeyen kumarhanenin ışığı birkaç saniyeliğine microlightdan yansıdı. Bu alet, ince ve hafif bir polimerden yapılmış ve dev bir kelebeği andıracak şekilde boyanmış bir çift kanadı olan, pilotsuz bir uçak gibiydi.</p>
<p>Az sonra ortadan kayboldu, uçurumun arkasına geçmişti. Ya merceklerine, ya da lazer namlular demetine ait bir camdan, kırmızı neon ışığının yansıdığını gördü. Bu korumalar üssün merkezi bilgisayarları tarafından idare edilen güvenlik sisteminin bir parçasıydı.</p>
<p>Straylight’ta mı? Hi-Lo, Paradise, le Monde, Cricketeer, Shozoku Smith’s ve Emergency adlı barların önünden geçerek ilerledi. En kalabalık ve en küçük yer olması yüzünden Emergency’yi seçti ama buranın da bir turist mekanı olduğunu fark etmesi birkaç saniye aldı. Burada iş uğultusundan çok, abartı bir seks gerginliği vardı. Bir anlığına, Molly’nin hücresinin üzerindeki isimsiz kulübü düşündü ama ekrana kilitlenmiş aynalı gözlerin hayali onu oraya gitmekten caydırdı. Şu anda Wintermute ona hangi sırları veriyordu acaba? Straylight Villasının zemin planlarını? Tessier-Ashpoo'un geçmişini?</p>
<p>Kendine koca bir bardak dolusu Carlsberg alıp duvara yakın bir yere geçti. Gözlerini yumdu ve içindeki öfke düğümünü hissetti, kızgınlığının küçük kömür parçasını. Hâlâ orada olduğu kesindi ama geldiği yer, işte onun hakkında hiçbir fikri yoktu. Memphis’te uğradığı hasarı düşündüğünde hisettiği bir tür acizlikti yalnızca, Night City’de işini sürdürmek için öldürdüğünü hatırladığında bu d uygu yerini boşluğa bırakıyordu ve Linda’nın kubbenin altında can vermesine sıra geldiğinde, hissedebildiği tek şey bezginliğe boğulmuş tiksinme ve nefretti. Kızgınlık değildi, asla. Küçük ve çok uzak görüntülerde, bir Deane temsili, etrafa beyin parçacıkları ve kan sıçratarak, bir ofis duvarı temsili üzerine patlamıştı. Artık biliyordu: öfkeyle tanışmıştı o oyun salonunda. Wintermute, Linda Lee’nin simstim hayaleti kılığına bürünüp ona yemek, şevkat ve yatacak bir yer olan en temel hayvani ihtiyaçlarını karşılamayı vaadettiğinde. Ne var ki, hayalet Lonny Zone’un holo-yapısına dönüşene kadar bunun farkında değildi. Bütün bunlar çok garipti. Olan biteni değerlendiremiyordu bile.</p>
<p>"Uyuşuk," dedi. Uzun zamandır uyuşmuştu, yıllardır. Ninsei’ye indiği gecelerde, Linda’yla birlikte olduğunda yatakta ve her uyuşturucu işinde onu saran soğuk ter karşısında uyuşmuştu. Fakat onu ısıtan parçayı bulmuştu artık, cinayet çipini. Et,diyordu içinden bir ses. konuşan etin ta kendisi, dinleme.</p>
<p>"Gangster."</p>
<p>Gözlerini açtı. Cath, üzerinde siyah bir jileyle, yanında duruyordu, saçları Honda gezisi yüzünden hâlâ dağınıktı.</p>
<p>"Eve gideceğinizi sanıyordum," diyerek şaşkınlığını bir yudum Carlsberg’le gizlemeye çalıştı.</p>
<p>"Şuradaki dükkanda inmek istedim. Bunu aldım." Elini ipeksi kumaş üzerinde gezdirdi, göbeğinin oluşturduğu yumuşak kavis çevresinde. Case kolundaki mavi plasteri gördü. "Beğendin mi?"</p>
<p>"Kesinlikle."</p>
<p>Case otomatik olarak etrafındaki yüzleri kolaçan ederek gözlerini tekrar Cath’e çevirdi. "Bana tam olarak neyin peşinde olduğunu söyler misin tatlım?"</p>
<p>"Aldığın beta hoşuna gitti mi Lupus?"</p>
<p>Case’e iyice sokulmuş, sıcaklığını ve gerginliğini ona akıtmaya başlamıştı. Göz yarıklarının arasından iyice irileşen gözbebekleri görünüyor, bir yay kadar gergin olan boyun tendonu kabararak kendini gösteriyordu. Cath’in vücudu hafifçe kasılıyor, yeni ladin heyecan dalgalarıyla görünmez titreşimler yayıyordu. "İşini gördü mü?"</p>
<p>"Evet. Fakat düşüşü kabustu."</p>
<p>"Bir tane daha lazım sana o halde."</p>
<p>"Peki bunun için ne yapmamız gerekiyor?"&nbsp;</p>
<p>"Bir anahtarım var. Paradise’ın arka tarafındaki tepedeler, işin kaymağını kapan tayfa. Kuyunun ardındakiler bu gece iş üstünde olacak, eğer benimle gelirsen..."</p>
<p>"Eğer seninle gelirsem."</p>
<p>Cath, Case’in elini kendi ellerinin arasına aldı, avuçları sıcak ve kuruydu. "Sen bir Yak’sın di mi Lupus? Yakuza için çalışan Gaijin askeri."</p>
<p>"Gözlerin baya açık, ha?" Elini çekerek bir sigaraya uzandı.</p>
<p>"Peki nasıl oluyor da parmaklarının tümüne sahip oluyorsun? Duyduğuma göre her çuvalladığınızda bir tanesini kesmeniz gerekiyormuş."</p>
<p>"Ben hiç çuvallamam." Sigarasını yaktı.&nbsp;</p>
<p>"Birlikte olduğun kızı gördüm. Tanıştığımız gün. Aynı Hideo gibi yürüyor. Beni oldukça korkuttu." Çok genişçe gülümsedi. "Bu çok hoşuma gider. Kızlarla takılmayı sever mı?"</p>
<p>"Hiç sormadım. Hideo da kim?"</p>
<p>"3Jane’in -onu böyle çağırmayı tercih ediyor- koruyucusu. Aile koruyucusu."</p>
<p>Case konuşurken Emergency’nin kalabalığına sıkılmışçasına bakmaya zorladı kendini. "Dee-Jane mi?"</p>
<p>"Lady 3Jane. O harikadır. Ve zengin. Bütün bunların sahibi babasıdır."</p>
<p>"Bu barın mı?"</p>
<p>"Freeside’ın!"</p>
<p>"Hadi ordan. Dalga mı geçiyosun?" diyerek bir kaşını kaldırdı. Sonra da kollarını ona doladı, bir eli kalçasının üzerinde. "Eee, sen naşı tanıştın bu artizlerle bakalım Cathy? Şu küçük gizli partilerin müdavimlerinden misin yoksa? Belki de Bruce ve sen zengin, yaşlı bir kalantorun varislerisinizdir, ne dersin? Eee?" Parmaklarını aralayarak, ince siyah kumaşın örttüğü eti sıkıştırdı. Cath ona sürtünerek kımıldadı biraz. Kıkırdıyordu.</p>
<p>"Mmm, bilirsin," dürüstlüğünü bildirirmişçesine gözlerini hafif kısarak konuşmaya başladı, "o parti yapmayı seviyor. Bruce ile ben de partinin akışını sağlıyoruz... Orada cidden canı sıkılıyor, içerde. Yaşlı adamı bazen çıkmasına izin veriyor, yanında onu koruyacak Hideo olduğu sürece."</p>
<p>"Canını sıkan bu yer neresi?"</p>
<p>"Straylight, adı bu. Bana anlattı orasını, oh tanrım feci şirin bir yer, göller, zambaklar... Gerçek bir kale orası, tamamen taştan, bir de gün doğumu var ki..." Case’e biraz sokuldu. "Hey Lupus, senin de ilaca ihtiyacın var dostum. Ancak o zaman gerçekten birlikte olabiliriz."&nbsp;</p>
<p>İnce askısı boynundan aşağı süzülerek inen küçük deri bir çantası vardı. Tırnakları, yüklemeli bronz teninin üzerindeki açık pembe lekeler gibiydi ve uçları kemirilmişti. Çantasını açarak, içinde derm bulunan, kağıt kapaklı baloncuğu çıkardı. Yere beyaz bir şey düştü; Case eğilerek yerden kaldırdı kağıt parçasını. Bir origami turna.</p>
<p>"Bunu bana Hideo verdi," dedi Cath. "Nasıl yapıldığını göstermeye çalışmıştı ama bir türlü beceremedim. Boynu her seferinde arka tarafa geliyor." Katlanmış kağıdı çantasına geri tıktı. Case’in gözleri önünde, kabarcığı yırttı, mavi plasteri içinden çıkartarak onun bileğinin iç tarafına yerleştirdi.</p>
<p>"Şu 3Jane. Sivri bir yüzü bir de kuşunkini andıran kalkık bir burnu var mı?" Ellerinin bir yüz tasviri çizişini seyretti. "Koyu saçlar? Genç?"</p>
<p>"Sanırım. Var ya çok kıyak biri, biliyo musun? Yani diyceem, o kadar para..."</p>
<p>Uyuşturucu bir ekspres tren gibi patladı bedeninde, beyaz ışıklar saçan bir ısı dalgası omurgasından yukarı tırmanıyor, kafatasındaki çatlakları kısadevre olmuş cinsel enerjiden yayılan x-ışınları ile aydınlatıyordu. Dişlerinin her biri, yuvalarında bir diyapazon gibi ötüyordu, mükemmel tınılar ve ethanol kadar saf. Bulanık bir etten zarfın duvarları arasındaki kemikleri, kromla kaplanarak parlatılmış, eklemleri silikon tabakaları ile kayganlaştırılmıştı. Duvarları aşınmış kafatasının içini kum fırtınaları kasıp kavurmaya, gözlerinin ardına yerleşen yoğun ve ince sabit görüntüyü toparlamaya başlamıştı en saf kristal kürelerden, git gide yoğunlaşıyordu...</p>
<p>"Hadi," dedi Cath elini tutarak. "Onu kaptın.&nbsp;<span style="text-indent: 0.3in;">Biz onu kaptık. Tepeye vardığımızda, bütün gece onunla olacağız." Kızgınlığı, zengin ve çürütücü yapıda sismik bir sıvıdan yükselen betafenetilamin dalgasını emri altına almış, huzursuzca, katlanarak büyüyordu. Ereksiyonu ise bir kurşun külçesi gibiydi. Emergency’yi dolduran yüzler, yapmacık bebeklere aitti: ağza dair pembe ve beyazlar vardı kımıldayan, kımıldayan ve çevreye kelimelerin birbirinden ayrık ses balonlarını saçan. Cath’e baktığında, bronz derisinin her bir gözeneğini görebiliyordu, adi cam kadar düzdü gözleri, ölü bir metal donukluğu, belirsiz bir kabartı, göğüs ve köprücük kemiğinin arasındaki en gizli farklılıklar ve— gözlerinin ardındaki bir şey beyaz alevlere boğuldu.</span></p>
<p>Cath’in elini bıraktı ve sendeleyerek kapıya yöneldi, yoluna çıkanları kenara itiyordu.</p>
<p>"Siktir git!" diye bağırdı arkasından Cath, "seni fırsatçı piç!"</p>
<p>Bacaklarını hissedemiyordu. Onları birer değnek gibi kullanarak Jules Verne kaldırımının kesme taşları üzerinde kontrolsüzce ilerlerken, kulaklarını uzak bir uğultu, kendi kanının gürültüsü dolduruyor, sayısız ışık neşteri kafatasını farklı açılarda parçalıyordu.</p>
<p>Ve bir anda dondu, erekte oldu, yumruklarını kuvvetle kalçalarına bastırıyor, başı geride, dudakları büzülü bir şekilde titriyordu. Freeside’ın kaybedenler burçları kuşağını seyre derken, hologram gökyüzünün gece kulüpleri takımyıldızları değişiyor, gerçekliğin cansız kal binde canlı yaratıklar gibi kaynamak için karanlık ekseninden aşağı akıyorlardı. Her biri kendi içindeki yüzlerce yıldızı geniş ve basit bir portre oluşturmak üzere düzenlediklerinde, sonrası olmayan o tek renkli kompozisyon oluştu: gece gökyüzü üzerine düşen yıldızlar. Linda Lee’nin yüzü.</p>
<p>Gözlerini onlardan ayırıp aşağı indirmeyi başardığında, sokaktaki diğer bakışların da yukarı çevrilmiş ve turist akıntısının merak sayesinde dinginleşmiş olduğunu gördü. Ve gökyüzündeki ışıklar söndüğünde Jules Verne’in teraslarından ve basamaklandırılmış kemerli beton balkonlarından dengesiz tezahüratlar yankılandı.</p>
<p>Bir yerlerden, saat çanı sesleri duyuluyordu, Avrupa’ya ait eski bir çan.</p>
<p>Geceyarısı.</p>
<p>Sabaha kadar yürüdü.</p>
<p>Kafası düşmeye başlamıştı, krom iskeleti saat ilerledikçe paslanıyor, eti kütleleşiyor, uyuşturucu bedeninin yerini yaşam eti alıyordu. Düşüncelerini toplayamıyordu. Bu oldukça hoşuna gitti; bilinçli olup düşünmeyi becerememek. Gördüğü nesneleri yaşamaya başlamış gibiydi; bir park bankı, antika bir sokak lambasını sarmış beyaz bir tırtıl yumağı bulutu, üzeri diyagonal siyah ve sarı çizgilerle boyanmış olan bir robot bahçıvan.</p>
<p>Şafak kaydı yavaş yavaş Lado-Acheson sistemi boyunca ilerliyordu, pembe ve parlak. Kendini Desiderata’da bir kafeteryada omlet yemeye, su içmeye ve pakette kalan son sigarasını içmeye zorladı. Intercontinental’in çatı bahçesinde aştığı erken kahvaltı kalabalığı, kendini çizgili şemsiyeler altında kahve ve ayçöreği tüketmeye kaptırmıştı.</p>
<p>Kızgınlığını kaybetmemişti. Bu, bir ara sokakta dayak yemek ve ertesi sabah uyandığınızda cüzdanı, içindeki tüm parayla ait olduğu cepte bulmak gibiydi. Kendini ısıttığı bu düşünceye ne bir isim, ne de nesne yakıştırabiliyordu.</p>
<p>Asansöre binerek kendi katına inerken, anahtar olarak kullandığı Freeside çipini aradı ceplerinde. Uyku gerçek olmaya başlamıştı artık, yapmayı deneyebileceği bir eyleme dönüşüyordu. Kum dokulu ısılköpüğe uzanmak ve bir kez daha boşluğu keşfetmek.</p>
<p>Orada beklemekteydiler. Üçü birden, beyaz renkli mükemmel spor giysileri ve mobilyaların el örgüsü organik şıklığını geri plana atan desenli bronz tenleri ile birlikte. Kız bir bambu koltukta oturuyor, yanında duran yastığın yaprak motifli baskısının üzerinde otomatik bir silah duruyordu.</p>
<p>"Turing," dedi. "Tutuklusunuz."</p>
</body>
</html>