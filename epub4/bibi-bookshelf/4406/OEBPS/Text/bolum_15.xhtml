<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>15</h1>
<p>"Benim rekorumu mu kırmaya çalışıyorsun evlat?" diye sordu Flatline. "Yine beyin ölümü yaşadın, beş saniye."</p>
<p>"Sıkı tutun," dedi Case ve simstim anahtarını açtı.</p>
<p>Molly karanlıkta yere çömelmiş, avuçlarını sert betona bastırmaktaydı.</p>
<p>CASE CASE CASE CASE. Sayısal gösterge adını alfanümerikler kullanarak yazıyordu. Wintermute ona kurulan bağlantıyı gösteriyordu.</p>
<p>"Çok şirin," dedi Molly. Topukları üzerinde geriye doğru esneyerek ellerini ovuşturdu ve parmaklarını çatırdattı. "Nerde kaldın?"&nbsp;</p>
<p>ZAMAN MOLLY, ZAMAN ŞİMDİ.</p>
<p><br/></p>
<p>Alt çenesindeki ön dişlerini diliyle sertçe itti. Aralarından biri hafifçe hareket ederek mikrokanal amplifikatörlerini çalıştırdı: fotonların karanlığı delerek ulaştıkları yüzeylerden rastgele sekişleri, bir elektron dalgasına dönüşüyor, çevresindeki yapıların görüntüsü, soluk ve kumlu bir şekilde beliriyordu. "Tamam tatlım. Şimdi dışarı çıkıp biraz oyun oynayalım."</p>
<p>Saklandığı yer bir tür servis tüneline benziyordu. Dışarıya menteşeli, kararmış pirinçten işlemeli bir mazgaldan çıktı. Case, gördüğü kol ve el bölümlerinden Molly’nin yine o polikarbon kostümü giydiğini anladı. Plastiğin altında vücuduna sıkı sıkı sarılan ince derinin, tanıdık gerginliğini hissedebiliyordu. Koltuğunun altına bir askı veya kılıf ile bir alet bağlanmıştı. Molly ayağa kalktı, giysisinin fermuarını açarak bir silahın tırtıklı kabzasına dokundu.</p>
<p>"Hey. Case" dedi, fısıldayarak, "dinliyo musun? Sana bi hikayem var. ...Biri vardı bi zamanlar. Bana onu hatırlatıyosun..." Dönerek koridoru kolaçan etti. "Johnny’ydi adı."</p>
<p>Basık, tonozlu koridor boyunca, terk edilmiş gibi görünen, kahverengi bir ağaçtan yapılmış cam kapaklı müze kutuları uzanmaktaydı. Koridorun organik hatlarla yükselen duvarlarına yaslanmış bir halde, çok garip görünüyorlardı. Daha çok başka bir amaç için oraya dizilmiş fakat unutulmuş gibiydiler. Özelliksiz, pirinç aydınlatma armatürleri, on metre arayla beyaz küreler taşıyordu. Yer oldukça dengesizdi ve Molly koridorda ilerledikçe, Case yüzlerce halı ve kilimin rastgele serilmiş olduğunu fark etti. Bazı yerlerde altı tanesi birden üst üste geldiğinden, zemin el örgüsü yünden bir yamaya dönüyordu.</p>
<p>Molly, dolaplara ve içeriklerine çok az ilgi gösteriyor, bu da Case’i çok rahatsız ediyordu. Molly’nin üstünkörü attığı bakışlarla yetinmesi gerekiyordu:&nbsp;birkaç vazo, antika&nbsp;<span style="text-indent: 0.3in;">silahlar ve üzerine çakılan paslı çivilerin sıklığı tanımlanmalarımı neredeyse imkânsızlaştırdığı yıpranmış halı parçaları...</span></p>
<p>"Benim Johnny’m, anlıycan, çok akıllı biriydi, gerçekten parlak bi çocuk. Memory Lane’de başlamıştı işe, kafasında çipler vardı ve insanlar bu çiplerde veri saklamak için para veriyorlardı. Tanıştığımız akşam Yak onun peşindeydi kiraladıkları katil de bendim. Şanstan da öte bi’şey ama onun için öldürdüm. Bu olay sonrasında beraberdik ve çok eğleniyoduk Case." Dudakları çok hafif aralanıyordu. Case onun kelimeleri şekillendirişini hissedebiliyordu; duymak gereksizdi. "Bi köstebek ayarladık, böylece taşıdığı verilerin tümünün izlerini sürebilecektik. Her şeyi bantlara kaydettikten sonra, seçtiğimiz eski ve yeni müşterileri kurcalamaya başladık. Ben torbacıyı, kası ve bekçi köpeğini oynuyordum. Gerçekten mutluydum. Sen hiç mutlu oldun mu Case? O benim adamımdı. Birlikte çalıyorduk. Ortaktık. Onunla tanıştığımda, etten kuklalar evinden çıkalı anca sekiz hafta olmuştu..." Keskin bir köşeyi yavaşça döndü ve devam etti. Parlak ağaç dolaplar burayı da kaplamıştı, yan yüzleri Case’e karafatma kanatlarını çağrıştırıyordu.</p>
<p>"Birbirimize bağlanmış, mutlu bir şekilde yuvarlanıp gidiyorduk. Bize kimse dokunamıyacakmış gibiydi. Buna izin vermezdim. Yakuza, sanırım o aralar hâlâ Johnny’nin kıçının peşindeydi. Çünkü onların adamlarını öldürmüştüm. Çünkü onlara ihanet etmişti. Ve Yak denilen bu herifler o kadar yavaş hareket edebilir ki, yıllar boyunca beklemeyi göze alabilirler. Sana tüketeceğin koca bi yaşam verirler ki seni almaya geldiklerinde kaybedeceklerin artmış olsun. Bir örümcek kadar sabırlıdırlar. Zen örümcekleri.</p>
<p>"Ben bundan habersizdim, o aralar. Veya en azından bizim için geçerli olacağına inanmıyordum. Bilirsin, gençken bir eşin daha olmadığını düşünürsün. Ben gençtim. Sonunda geldiler, tam da biz işi bırakıp uzaklaşacak, belki de Avrupa’ya gidebilecek kadar kazandığımızı düşünürken. Orda ne yapacağımızı bildiğimizden değil, öylesine. Ama yaşantımız şişmişti, İsviçre’de uydusal hesaplarımız, hatta oyuncaklar ve mobilyalarla dolu bi yerimiz vardı, işin heyecanını kaçırıyordu bütün bunlar.</p>
<p>"Neyse, ilk gönderdikleri herif, baya sıkıydı. Hayatında göremeyeceğin refleksler, on sıradan cellada yetecek türde protezler. Fakat İkincisi, o, nasıl anlatsam, bir keşiş gibiydi. Kopyalanmıştı. Hücre çekirdeklerine kadar soğukkanlı bir katildi, içinde taşıyordu, ölümü, sessizliği. Dışarıya bıraktığı tek şey bunların dumanıydı..." Koridor ikiye ayrıldığında, gerisinde bıraktığı sesten izler silikleşti. Sola sapmayı tercih etti.</p>
<p>"Bir keresinde, küçük bir çocukken, işgal evlerinde kalıyorduk. Hudson tarafındaydı ve fare kaynıyordu, harbi iri fareler. Onlara bulaşan kimyasallar yüzünden. Nerdeyse benim kadardılar ve bir tanesi, bütün gece boyunca yattığımız odanın altında tıkırdayıp durmuştu. Sabaha karşı, birisi bu yaşlı adamı getirdi, yanaklarının altında yara izleri vardı ve gözleri de kan çanağı gibiydi. Silindir şeklinde sardığı bi yağlı deri parçası vardı, şu çelik aletleri pastan korumak için kullanılan cinsten bi’şey. Parçayı yere serdiğinde, içinde bi altıpatlar, üç tane de kovan vardı. Yaşlı herif, bir mermiyi yuvasına yerleştirdi, başladı odada bi aşağı bi yukarı yürümeye, biz de duvarlara yaslandık, bekliyoruz.</p>
<p>"Aşağı ve yukarı. Kollarını kavuşturmuş, başını öne eğmiş, tabancayı unutmuş gibiydi. Fareyi dinliyordu. Bizden çıt çıkmıyo tabi. Fare hareket ettiğinde, o da bi adım atıyordu. Bi saat daha aynı şey ama sonra silahını hatırladı. Yaşlı herif sırıtır, namluyu yere doğrultur ve tetiği çeker. Silahı deriye sardı ve gitti.</p>
<p>"Ben daha sonra sürünerek zeminin altına girdim Farenin iki gözü arasında bir delik açılmıştı.’’ Koridor boyunca belli aralıklarla açılan kilitli kapılara bakıyordu. "İkincisi, şu Johnny için gelen katil, aynı o moruk gibiydi. Yaşlı değildi ama ona benziyordu. Aynı şekilde öldürüyordu." Koridor genişledi. Görkemli halılar denizi, en alçaktaki kristal avizesi neredeyse yere değen devasa bir şamdanın altında, sakince dalgalanıyordu. Molly hole girdiğinde, kristaller şıngırdadı. SOLDAN ÜÇÜNCÜ KAPI yazısı belirdi göstergesinde.</p>
<p>Tepe taklak duran kristal ağaca dikkat ederek sola saptı, "Onu sadece bir kere gördüm. Evimize giderken. O dışarı çıkıyordu. Dönüştürülmüş bir fabrika binasında yaşıyorduk. Sense/Net’ten gençlerle filan. Başlangıç için güvenlikteydi, ayrıca ben de işi daha sıkılaştırınak için karmaşık aletler yerleştirmiştim. Johnny’nin yukarda olduğunu biliyordum. Fakat o küçük herif, gözüme ilişti, kapıdan çıkarken. Tek bir kelime bile etmedi. Yalnızca birbirimize baktık ve hissettim. Sade küçük bir adam, sade giysiler, kendine karşı en ufak bir beğenisi olmayan, mütevazi biri. Bana baktı ve bir pedtaksiye bindi. Biliyordum. Yukarı çıktığımda, Johnny pencerenin yanında bir sandalyede oturuyordu.</p>
<p>Ağzı biraz aralanmıştı, tıpkı aklına söyleyecek bir şey gelmiş gibi."</p>
<p>Karşısında duran kapı, Tayland tik ağacından yapılmış işlemeli eski bir panoydu ve alçak kapı çerçevesine sığması için ortadan ikiye kesilmiş gibiydi. Lekesiz yüzeyli ilkel mekanik bir kilit, kıvrılan bir ejderhanın altına takılmıştı. Diz çöktü ve cebinden çıkarttığı keçi derisinden bir rulodan iğne kadar ince bir maymuncuk seçti "Onun kadar umursadığım birini bulamadım, o zamandan beri."</p>
<p>Maymuncuğu kilide sokarak sessizce, bir yandan alt dudağını kemirerek çalıştı. Sadece dokunma hissine güveniyordu; gözleri bir noktaya odaklanmadığından, ağaç yüzey bir bulanıklıktan ibaretti. Case, şamdanın hafif şıngırtılarla süslenen sessizliği dinledi. Mumlar mı? Straylight baştan sona bir hataydı. Cath’in havuz ve zambaklarla dolu bir kaleyi anlattığı hikayesini ve 3Jane’in büst tarafından müzikal bir üslupla dile getirilen yapmacık sözlerini anımsadı. Kendi içine dönük gelişen bir mekan. Straylight, garip bir şekilde tıpkı bir kilise gibi biraz küf, biraz da parfüm kokuyordu. Tessier-Ashpooriar neredeydi peki? Case, bir arı kovanı disipliniyle hareket eden görevliler olacağını düşünmüştü ama Molly henüz kimseye rastlamamıştı. Ayrıca Molly’nin monologunu dinlemek zorlaşıyordu; daha önce kendisinden bu kadar çok bahsetmemişti. Hücrede anlattığı hikaye dışında, bugüne kadar anlattıklarından bir geçmişi olduğunu bile düşünmemişti.</p>
<p>Gözlerini kapattı ve Case’in bir sesten çok dokunuş olarak algıladığı bir çıtlama oldu. Bu ses Case’e Molly’nin kiralık kukla evindeki hücrenin manyetik kilitlerini hatırlattı. Elindeki yanlış çip olmasına rağmen kapıyı açabilmişti. Aslında kilitleri kontrolü altına alan Wintermute’tu. Tıpkı koruma nightwing’ini ve robot bahçıvanı da aldığı gibi. Hücrenin kilit sistemi, Freeside’ın güvenlik sistemine ait bir alt birimdi fakat açılması için en azından bir görevli veya insan müdahalesi gerektiren bu mekanik kilit YZ için gerçek bir sorundu.</p>
<p>Molly gözlerini açtı, maymuncuğu kılıfa geri koydu ve dikkatle sardıktan sonra cebine tıktı. "Sanırım sen de onun gibisin," dedi. "Çalışmak için yaratıldığını düşünüyorsun, Chiba’dayken yaşadıklarını bir düşün, onlar her nerde olursan ol yaşayacaklarının temele indirgenmiş şekli. Maalesef hayat yapar bunu bazen, insanı en aşağı seviyeye indirir." Ayağa kalakarak gerindi ve silkelendi. "Biliyor musun, Tessier-Ashpool’un, başı çalan şu Jimmy herifinin peşine taktığıyla, Yakuza’nın Johnny’yi öldürmesi için gönderdiği kişi aynı galiba " Silahını kılıfından çıkartıp tam otomatiğe ayarladı</p>
<p>Molly’nin elini uzatmasıyla, kapının çirkinliği Case’i sarstı. Kapının kendisi güzeldi, en azından bir zamanlar güzel olan bir bütünden sökülmüştü ama belirli bir açıklığa sığacak şekilde kesilişi katlanılmazdı. Düzgün, cilalı yüzeylerden oluşan eğimlerin ortasına oturtulmuş bir dikdörtgen. Bütün eşyaları aldıktan sonra, hepsini mekanlara uymaya zorlamış olmalılar diye düşündü. Fakat hiçbir parça yerine oturmamıştı. Kapı da iğreti dolaplar, kristal ağaç gibiydi. 3Jane’in hikayesini hatırladı sonra da, bütün bu eşyaların kuyudan çıkartılması ile ete bürünecek esas planı düşündü, zorlayıcı bir tutumla harcanan boşluğu doldurma ve özün ailesel bir resmini oluşturma çabasında çoktan kaybolup gitmiş rüyayı. Parçalanmış kovanı hatırladı, gözsüz yaratıkların çırpınışlarını...</p>
<p>Molly, kıvrılmış ejderhanın ön bacaklarını kavradı ve kapı sorunsuzcasına aralandı.</p>
<p>Kapının açıldığı oda küçük, tıka basa dolu, bir dolaptan biraz daha geniş bir yerdi. Gri çelikten alet dolapları, eğimli duvara dayanmıştı. Bir aydınlatma elemanı kendiliğinden açıldı. Molly arkasındaki kapıyı kapatarak sınıflandırılmış çekmecelere yöneldi.</p>
<p>SOLDAN ÜÇÜNCÜ, belirdi yanıp sönen optik çipte. Wintermute Molly’nin zaman göstergesini kullanıyordu. BEŞ AŞAĞI. Fakat o ilk önce en üst çekmeceyi açtı. Sığ bir tepsiden başka bir şey değildi karşılaştığı. Bomboş. İkincisi de boştu. Üçüncünün içinde, bu biraz daha derindi; lehim topçukları ve insan parmağına benzeyen kahverengi bir parça vardı. Dördüncüsünde ise nemden şişmiş, Fransızca ve Japonca eski bir teknik kılavuz vardı. Beşinci çekmeceyi açtığında, ağır bir vakum elbisesinin zırhlı eldivenlerinin arkasında duran anahtarı buldu. Bir kenarında kısa ve boş bir silindir bulunan sıradan pirinç bir jetona benziyordu. Molly, elindeki anahtarı yavaşça çevirdiğinde, Case tüpün içinde bir dizi çıkıntı ve girinti olduğunu gördü. Anahtarın bir yüzüne CHUBB harfleri vardı. Diğer taraf düzdü.</p>
<p>"Bana anlatmıştı." diye fısıldadı. "Wintermute. Yıllardır bu bekleme oyununu nasıl sürdürdüğünü. O zamanlar pek de güçlü değilmiş ama Villanın güvenlik ve demirbaş kayıt sistemini kullanabildiğinden, eşyaların yerlerini, nasıl hareket ettiklerini ve nereye götürüldüklerini takip edebiliyormuş. Birisinin bu anahtarı kaybettiğini görmüş yirmi yıl önce ve bir yolunu bulup başkasının onu buraya bırakmasını sağlamış. Sonra da onu öldürmüş, anahtarı bu çekmeceye bırakan çocuğu. Daha sekiz yaşındaymış." Beyaz parmaklarını anahtarın üzerine kapattı. "Böylece birisinin onu bulma ihtimali ortadan kalkmış." Giysisinin ön cebinden bir parça siyah naylon ip çıkartarak CHUBB harflerinin üzerindeki dairesel delikten geçirdi. Düğümledikten sonra aııahtan boynuna astı. "Ne kadar modası geçmiş olduklarından bahsederek beynini yiyiyorlarmış onun, bir de on dokuzuncu yüzyıl zırvalarıyla. O hücredeki ekranda aynı Finn gibi görünüyordu. Biraz dikkatsiz olsam cidden Finn olduğunu zannederdim." Gri çelik çekmecelerin üzerinde daha güçlü parlayan alfanümeriklerle, yazım çipi zamanı gösteriyordu. "Dediğine göre, eğer amaçlarına ulaşabilselermiş, O çoktan serbest kalırmış, fakat ulaşamamışlar. Çuvallamışlar yani. 3Jane’e benzeyen manyaklar. Onun için böyle diyor ama bence 3Jane’i seviyo."</p>
<p>Arkasını dönerek kapıyı açtı ve dışarı çıktı, parmakları tabancasının tırtıklı kabzasını okşuyordu. Case çıktı.</p>
<p>Kuang Sınıfı Düzey On bir büyüyordu.</p>
<p>"Dixie, sence bu işe yarayacak mı?"</p>
<p>"Bir ayı ormanda sıçar mı?" Flatline onları devinen bir gökkuşağı katmanı içinden yukarı taşıdı.</p>
<p>Çin programının çekirdeğinde karanlık bir yapı oluşmaktaydı. Bilgi yoğunluğu matrisin dokusunu coşturuyor, hipnotik görüntüleri harekete geçiriyordu. Silik kaleydoskopik açılar, siyah-grimsi bir toplanma noktasında kesişiyordu. Case, şeytan ve kötü şansın çocukluk sembollerinin şeffaf düzlemlerde yuvarlanışlarını seyretti: gamalı haçlar, kurukafa ve kemikler, üzerlerinde zarlar parlayan yılan gözleri. Tam olarak sıfır noktasına baktığında, hiçbir görüntü algılayamıyordu. Başarması için gereken bir düzine ani ve çevresel deneme sonrasında yakaladı onu, bir usta işiydi, obsidyen gibi parlıyor, kristallerinin siyah aynalardan, çevresini saran matrisle en küçük bir bağlantısı bile olmayan uzak, zayıf ışıklar yansıyordu.</p>
<p>"O iğnedir." dedi Dix. "Kuang, Tessier-Ashpool çekirdeğiyle sıkı fıkı olduğunda, onunla süzüleceğiz içeriye."</p>
<p>"Sen haklıydın Dix. Wintermute’u kontrol altında tutan düzeneğin dışarıdan etkisiz hale getirilebildiği doğru. Herifin ne kadar kontrol altında olduğu da şüpheli ya," diye ekledi.</p>
<p>"Herif," diye çıkıştı Dix. "<i>Herif</i>. Buna dikkat et. O. Sana durmadan söylüyorum."</p>
<p>"Bir kod gerekiyor. Bunun bir sözcük olduğunu söyledi. Biz buzun ardında bizi bekleyen her neyse onunla uğraşırken, bir başkasının bu sözcüğü bir odada duran şık bir terminale söylemesi gerekiyormuş."</p>
<p>"Öldürecek zamanın var evlat." dedi Flatline. "Yaşlı Kuang yavaş ama sağlamdır."</p>
<p>Case bağlantıyı kesti.</p>
<p><br/></p>
<p>Maelcum’un bakışlarına dönüş.</p>
<p>"Yine öldün orda adamım."</p>
<p>"Oluyor bazen," dedi. "Alışmaya başladım."&nbsp;</p>
<p>"Sen karanlıkla oynuyosun adamım."</p>
<p>"Başka seçenek yok gibi görünüyor."</p>
<p>"Jah aşkı. Case," dedi Maelcum ve telsiz modülüne geri döndü. Case onun keçeleşmiş dredlerine ve koyu tenli kollarını kaplayan kas tutamlarına bakıyordu.</p>
<p><br/></p>
<p>Tekrar bağlandı.</p>
<p>Ve geçti.</p>
<p><br/></p>
<p>Molly, daha önce geçmiş olabileceği bir koridorda ilerliyordu. Cam kapaklı kutular yoktu artık ve azalan yerçekimi Case’e yapının ucuna doğru ilerlediklerini düşündürüyordu. Kısa bir süre sonra, Molly altında uzanan halı tepeciklerinin üzerinden uçarcasına sıçramaya başlamıştı. Bacaklarını saran hatif karıncalanma...</p>
<p>Koridor birden daraldı, büküldü, ayrıldı.</p>
<p>Sağa saparak dik merdivenlerden aşağı çılgınca sıçramaya başladı, bacağı ağrımaya başlamıştı. Başının üzerinde, düğümlenmiş ve gruplara ayrılmış kablolar merdiven boşluğunun tavanını örten renk kodlu sinir düğümleri gibi görünüyorlardı. Duvarlarda nem lekeleri vardı.</p>
<p>Üçgensel bir merdiven sahanlığına vardı sonunda ve bacağını ovuşturmaya başladı. Karşısında daha fazla sayıda, dar ve duvarları kilimlerle süslenmiş koridor vardı. Üç yöne doğru ayrılıyorlardı.</p>
<p>SOL.</p>
<p>Omuz silkti. "Bırak da biraz bakınayım, tamam mi?"</p>
<p>SOL.</p>
<p>"Sakin ol. Zamanımız var." Sağ tarafındaki koridora yürüdü.</p>
<p>DUR.</p>
<p>GERİ DÖN.</p>
<p>TEHLİKE.</p>
<p>Molly duraksadı. Geçidin en sonundaki yarı açık meşe kapıdan bir ses geldi, yüksek ve karışık, tıpkı bir sarhoşunki gibi. Case bu dilin Fransızca olabileceğini düşündü ama ses çok karmaşıktı. Molly bir adım attı, sonra bir tane daha, bir yandan da elini giysisinin altından silahının kabzasına doğru kaydırıyordu. Fakat sinir kilitleyici alana girdiğinde, kulakları Case’e silahın ateşlendiğini zannettiren kısa ve tiz bir sesle çınladı. Kasları boşalmış bir halde öne doğru yığıldı ve alnını kapıya çarptı. Darbenin etkisiyle, sırtüstü döndü ve bilinçsiz bir halde, nefes almadan yerde yatmaya başladı.</p>
<p>"Bu da nesi?" dedi garip ses, "kıyafet balosu mu?" Titreyen bir el Molly’nin giysinin önünden içeri girerek silahı bulunduğu yerden dışarı çıkardı. "Gel, katıl bana evlat. Şimdi."</p>
<p>Molly yavaşça ayağa kalktı, gözleri otomatik silahın siyah kabzasına kilitlenmişti. Adamın elleri artık yeterince sabitti; silahın namlusu boynuna bir misina veya görünmez bir iplik ile bağlı gibiydi.</p>
<p>Adam yaşlı, çok uzun boylu biriydi ve özellikleri Case’e Vingtiéme Siécle’de gördüğü kızı andırıyordu. Üzerindeki kestane renkli ipek ropdöşambrın şişkin uzun manşetleri ve geniş bir yakası vardı. Bir ayağı çıplaktı, diğerine ise üst parçasına altın renkli bir tilki başı işlenmiş siyah kadife bir terlik giymişti. Molly’yi odaya götürdü. "Yavaş ol tatlım." Oda çok genişti ve Case’in bir anlam veremediği dağınık eşyalarla kaplıydı. Üzerinde eski model Sony monitörler bulunan, gri renkli çelik bir raf, bir yığın koyun postuyla örtülmüş ve koridoru döşemek için kullanılan türden kilimlerle kaplanmış yastıkları olan pirinç bir karyola gördü. Molly’nin gözleri dev bir Telefunken eğlence konsolundan, hassas iskeletleri şeffaf plastikten kaplarla korunan bir raf dolusu antika diskete, oradan da üzeri silikon çöpleriyle kaplanmış geniş bir çalışma masasına kaydı. Case aralarından bir siberuzay panelini ve trodları seçti ama Molly’nin bakışları üzerlerinde durmadan geçti.</p>
<p>"Çok alışılmış bir davranış olurdu." dedi yaşlı adam "eğer seni şu anda öldürseydim." Case Molly’nin gerginliğini hissetti, her an hareket etmeye hazırdı. "Fakat bu gece kendimi şımartıyorum. Adın nedir?"</p>
<p>"Molly."</p>
<p>"Molly. Benimkisi Ashpool." Kendini krom bacaklı geniş bir deri koltuğun kırışık rahatlığına bıraktı ama silah bir an olsun titremiyordu. Silahı koltuğun yanında duran pirinç bir sehpanın üzerine bırakarak bir plastik şişe dolusu kırmızı hapı başına dikti. Sehpanın üzeri, hap kutuları, likör şişeleri, etrafa beyaz tozlar saçan şeffaf plastik zarflarla kaplıydı. Case karmaşanın arasında eski bir cam şırınga ve düz çelik bir kaşık olduğunu fark etti.&nbsp;<span style="text-indent: 0.3in;">"Sen nasıl ağlarsın Molly? Gözlerinin önüne duvarların örüldüğünü görüyorum. Çok merak ediyorum bunu." Gözleri kan çanağı gibiydi ve alnı terden sırılsıklam olmuştu, Yüzüyse bembeyazdı. Hastalıktan, diye düşündü Case, veya uyuşturucular.</span></p>
<p>"Pek ağlamam, genellikle,"</p>
<p>"Peki ya biri seni ağlatsaydı, nasıl ağlardın?"&nbsp;</p>
<p>"Tükürürüm," dedi. "Yaş bezleri ağzıma yönlendirilmiştir."</p>
<p>"O zaman sen çoktan önemli bir ders almışsın, böylesi genç bir yaşta." Silahı taşıyan elini dizine koyarak yanındaki sehpadan bir şişe aldı, ne olduğuna bakmaya zahmet bile etmemişti. Şişeyi kafasına dikerek içmeye başladı. Konyak. Bir damla içki ağzının kenarından aşağı süzüldü. "Gözyaşlarına hakim olmanın yolu budur." Tekrar içti. "Bu gece fazlasıyla meşgulüm Molly. Bütün bunları ben yarattım ve şimdi meşgulüm. Ölüyorum."</p>
<p>"Geldiğim gibi gidebilirim," dedi Molly. Adamın kahkahası sert ve yüksek bir sesle patladı. "Önce benim intiharıma müdahale edip, sonra da basitçe sıvışmayı mı teklif ediyorsun?&nbsp;<span style="text-indent: 0.3in;">Gerçekten, beni şaşırtıyorsun. Bir hırsız."</span></p>
<p>"Sorun benim tatlı kıçım, babalık. O benim her şeyim. İstediğim tek şey onu buradan tek parça halinde çıkarmak."</p>
<p>"Sen çok kaba bir kızsın. Bu evde gerçekleşen intiharlar bir terbiye seviyesinde gerçekleştirilir. Benim yapmaya çalıştığım da bu, anlamaya çalış. Fakat kim bilir, belki bu gece seni de yanıma alırım, cehennemin dibine giderken. ...Oldukça Mısırlı bir davranış olurdu benim için." Şişeyi uzattı, elleri titreyerek. "İç."</p>
<p>Molly başını salladı.</p>
<p>"Korkma, zehirli değil," dedi ama konyağı da masaya geri koydu. "Otursana. Yere otur. Konuşacağız."</p>
<p>"Ne hakkında?" Oturdu. Case bıçakların kımıldandığını hissetti, çok yavaşça, tırnaklarındaki yataklarında.</p>
<p>"Aklıma ne gelirse. Benim aklıma. Bu benim partim. Çekirdekler uyandırdı beni. Yirmi saat önce. Birisi yaklaşıyor dediler ve bana ihtiyaç olduğunu... O birisi sen miydin Molly? Seninle başa çıkmak için bana ihtiyaç duymazlardı, yoo. Başka bir şey... fakat sürekli rüya görüyordum ben. Otuz yıldır. Ben en son seferinde uykuya yattığımda sen daha doğmamıştın. Bize rüya göremeyeceğimizi söylediler o soğukta. Bize o soğuğu hissedemeyeceğimizi de söylediler. Çılgınlık, Molly. Yalanlar. Tabi ki rüya gördüm. Soğuk, dışarıyı içeri aldı, o kadar. Dışarısı. Bütün gece boyunca, bizi saklaması için bunu kurdum. Tek bir damlaydı, başlangıçta, soğuğun davetiyle içeriye sızan tek bir gece damlası. Ve onu ardından diğerleri, beynimi aynı yağmurun boş bir havuzu doldurduğu gibi doldurdular. Kalla zambakları. Anımsıyorum. Havuzlar tuğladandı, hizmetçilerin hepsi de krom, günbatımında nasıl da parıldayacaktı uzuvları. ...Ben yaşlıyım Molly. İki yüz yaşının üzerindeyim eğer soğuğu hesaba katarsan. Soğuk." Silahın namlusu birden kalkıverdi, titriyordu. Kalçalarındaki tendonlar artık bir kablo kadar gerilmişti.</p>
<p>"Buzdolabında yanamazsın." dedi dikkatlice. "Burada hiçbir şey yanmaz zaten," dedi sabırsızca ve silahı indirdi. Hareketleri giderek kas katılaşmasına uğramışçasına düzensizleşiyordu. Başı seğirmeye başladı. Bunu durdurmak için çok uğraşması gerekti. "Hiçbir şey yanmaz. Şimdi hatırlayabiliyorum. Çekirdekler bana zekalarımızın çılgın olduğunu söylemişlerdi. Ve harcadığımız milyarlarca lira, onca zaman önce. Yapay zekaların henüz yepyeni bir tarz olduğu günlerde. Çekirdeklere bununla baş edebileceğimi söylemiştim. Aslına bakarsan kötü bir zamanlamaydı. 8Jean Melbourne’deydi ve dükkanı kollayan tek kişi bizim tatlı 3Jane’imizdi. Belki de iyi bir zamanlamaydı. Sen tahmin edebilir miydin Molly?" Silah yine doğruldu. "Giderek yaklaşan gariplikler var. Straylight Villasında."</p>
<p>"Patron." diye seslendi Ashpool’a. "Wintermute’u tanıyo musun?"</p>
<p>"Bir isim. Evet. Ruhları uyandırmak için belki. Cehennemin lordu o, hiç şüphesiz. Benim zamanımda, sevgili Molly, bir çok Lord tanırdım. Ve bir çok da Leydi. Ne sandın, bir İspanya kraliçesi, bir zamanlar, şuradaki yatakta. ...Fakat bir gezginim ben." Islak öksürüklere boğuldu, elindeki tabanca o sarsıldıkça titriyordu. Halının üzerine, çıplak ayağının biraz uzağına tükürdü. "Nasıl da ümitsizce gezdim. Soğuğun kalbinde. Fakat artık sona erdi. Uyandığımda bir Jane’in buzunun çözülmesini emretmiştim ne garip, birkaç yüzyılda bir. Yasal olarak kızına eşdeğer olan bir kadınla yatmak." Bakışları üzerinden kayarak boş ekranlara yönelmişti. Su gibi terliyordu. "Marie-France’ın gözleri." dedi yavaşça ve gülümsedi. "Bizler, beynin kendine ait belli sinir yapılarına karşı alerjik tepkiler vermesini sağlayarak, oldukça uysal, yapay bir otizm elde edebiliriz." Başı kontrolsüz bir biçimde sallandı, sonra da düzeldi, "Görüyorum ki artık bunu başarabilmek için yerleşik bir çipten fazlasına ihtiyaç yok."</p>
<p>Tabanca parmaklarından kayarak halıda sekti.</p>
<p>"Rüyalar ağır buz gibi gelişir," dedi. Yüzü mavi tonlarında bir renk almıştı. Başının onu beklemekte olan deri yüzeye gömülmesiyle horlamaya başlaması bir oldu.</p>
<p>Molly kalktı ve silahı kaptı. Elinde Ashpool’un otomatiği, odayı dolaştı.</p>
<p>Geniş bir yastık ya da yorgan, yatağın yanına, desenli kilimlerin üzerinde parlayan, pıhtılaşmış kan gölünün içine yığılmıştı. Yastığın bir köşesini kaldırdığında, beyaz omuzları kana bulanmış bir kız vücuduyla karşılaştı. Kızın boğazı kesilmişti. Bir tür kazıyıcı gibi görünen üçgensel bir bıçak, kızın yanı başındaki koyu renkli gölde duruyordu. Molly, kana bulaşmamaya dikkat ederek çömeldi ve ölü kızın yüzünü ışığa tuttu. Case’in restoranda gördüğü surat.</p>
<p>Bir tık sesi geldi bütün olayların merkezinden ve o anda dünya donuverdi. Molly’nin simstim yayını dondurulmuş bir kareyle kesilmişti. Kızın yanağına dokunan parmaklar. Sabit görüntü üç saniye daha bekledi ve sonra ölü yüz, Linda Lee’nin yüzüne dönüştü.</p>
<p>Bir başka tık sesi ve bu sefer de oda bulanıklaştı. Molly ayakta, bir komodinin mermer yüzeyinde duran küçük bir konsolun yanındaki altın renkli lazer diske bakıyordu. Fiber optik bir şerit, konsoldan aşağı sarkarak, kızın zarif boynunu bir tasma gibi sarıyordu.</p>
<p>"Senin olduğunu biliyorum aşağılık herif." dedi Case, dudaklarının bir yerlerde, uzaklarda bir noktada hareket ettiğini hissediyordu. Molly, ölü kızın yüzünün bir duman bulutu gibi şekil değiştirip Linda Lee’nin ölüm maskesine dönüştüğünü görmemişti.</p>
<p>Molly arkasına döndü. Ashpool’un koltuğunun yanına gitti. Adamın nefes alışları yavaş ve düzensizdi. Sehpayı kaplayan alkol ve uyuşturucu çöplüğüne baktı. Silahını yere bırakarak ok tabancasını aldı ve tek atışa ayarladıktan sonra, bir zehir okunu dikkatle adamın kapalı sol gözkapağından içeri yolladı. Ashpool bir kez sarsıldı ve nefesi alışını henüz bitirmişken kesildi. Diğer gözü, kahverengi ve anlaşılmaz, yavaşça açıldı.</p>
<p>Molly odadan çıkıp gittiğinde hâlâ kapanmamıştı.</p>
</body>
</html>