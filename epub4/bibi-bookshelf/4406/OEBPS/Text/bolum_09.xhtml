<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>9</h1>
<p>Marcus Garvey gemisi, veya dokuz metre uzunluğunda, iki metre çapındaki çelik davul, Maelcum’un yönlendirici bir motoru çalıştırmasıyla gıcırdamaya ve titremeye başladı. Case, hareket düzenleyici yağ içinden, Zionit’in bir skopolaınin sisi ardındaki kaslı sırtını seyrediyordu. Bulantısını gidermek için bir ilaç almıştı ama üretici firmanın yatıştırıcı olarak kullandığı bileşenler, elden geçmiş olan sistemi sayesinde hiçbir işe yaramıyordu.</p>
<p>"Freeside’a ulaşmamız kaç saat alıcak?" diye sordu Molly, Maelcum’un pilot modülü yanındaki ağından.</p>
<p>"Çok diil artık, d’yebilirim ben." "Siz hiç saatlerle düşünür müsünüz?" "Kardeşim, zaman, olsun zaman: anl’yor musun beni? Dred." diyerek saç tutamlarını silkeledi, "kontrolümdedir, adamım ve or’da olmam gereken zamandır ben v' ben Freeside’a vardığında."</p>
<p>"Case." dedi Molly. "Berne’deki dostumuza ulaşmanı sağlayacak bir şeyler yapmış olabilir misin? Hani şu Zion’da bağlı olduğun sürede, bir şeyler söylenerek?"</p>
<p>"Dost mu." dedi Case. "Kesinlikle hayır. Hiçbir şey yapmadım. Fakat İstanbul'dan kalan komik bir hikayem var." Ona Hilton’daki telefonlardan bahsetti.</p>
<p>"Tanrım." dedi Molly. "mis gibi fırsat. Ne diye kapattın ki telefonu?"</p>
<p>"Herkes olabilirdi." diye yalan söyledi. "Belki de bir&nbsp;<span style="text-indent: 0.3in;">çip. ...Ne bileyim." Omuz silkti.</span></p>
<p>"Kesinlikle korktuğundan diil, ha?" Bir daha omuz silkti. "Hadi şimdi yap bunu."&nbsp;</p>
<p>"Neyi?"&nbsp;</p>
<p>"Şimdi. Herneyse. Flatline’a bahset bundan." "Sersem gibiyim," diye karşı çıktı ama çoktan trodlara uzanmıştı. Paneli ve Hosaka, çok yüksek çözünürlüklü Cray marka bir monitörle birlikte Maelcum’a ait modülün arkasına yerleştirilmişti.</p>
<p>Trodları ayarladı. Marcus Garvey, fazlasıyla eski bir Rus hava temizleyicisiyle donatılmıştı. Rastafari sembolleri olan Lion of Zion ve Black Star Liners ile süslenmiş dikdörtgen formlu bu gerecin üzerindeki Kiril harfleri, kırmızı, sarı ve yeşil renklerle örtülmüştü. Birisi Maelcum’un pilot malzemelerini spreyle sıcak bir topik pembeye boyamış, ekran ve göstergelere taşan kısımları ise bir jiletle kazımıştı. On taraftaki basınç odasında bulunan contalar taklit yosun yumakları gibi görünen, yarı katı, şeffaf dolgu malzemesi damlaları ve şeritleriyle süslüydü. Maelcum’un omzu üzerinden ana ekrana baktığında, rota göstergesini gördü: geminin güzergahı kırmızı noktalardan bir çizgi. Freeside ise bölümlenmiş yeşil bir daire olarak tanımlanıyordu. Çizginin uzayarak kendine yeni bir nokta daha ekleyişini seyretti.</p>
<p>Sonra da bağlandı.</p>
<p>"Dixie?"</p>
<p>"Evet."</p>
<p>"Hiç bir YZ’yi delmeyi denedin mi?"</p>
<p>"Tabi. Çizgimi düzlemiştim. İlk tecrübemdi.</p>
<p>Eğlence olsun diye oldukça yükseğe bağlandım, Rio’daki ağır ticaret sektörüne kadar çıktım. Büyük yatırımlar, çok uluslu girişimler. Brezilya Hükümeti yılbaşı ağacı gibi parlıyordu. Eğlence arıyordum, anlasın ya? Sonra oradaki tek bir kübe yüklenmeye başladım, neredeyse üç seviye daha yukarıda. Oraya bağlanıp bir geçiş yaptım." "Nasıldı, yani görsel olarak?"</p>
<p>"Beyaz küp."</p>
<p>"Onun bir YZ olduğunu nerden anladın?"&nbsp;</p>
<p>"Nasıl mı? Tanrım. Gördüğüm en yoğun buzdu evlat. Daha başka ne olabilirdi ki? Oradaki askeriyenin bile buna benzer bir savunması yoktur. Herneyse, bağlantım, kesip bilgisayarıma bunu araştırmasını söyledim."&nbsp;</p>
<p>"Sonra?"</p>
<p>"Turing Kayıtları içindeydi YZ. Rio’daki anabilgisayar bir Frog firmasına aitti"</p>
<p>Case alt dudağım ısırarak Eastern Seaboard Fission Authority’nin platoları üzerinden, matrisin sınırsız nöroelektronik boşluğuna daldırdı gözlerini. "Tessier-Ashpool mu, Dixie?"&nbsp;</p>
<p>"Tessier. Evet."</p>
<p>"Ve sen de oraya geri gittin, ha?"</p>
<p>"Tabi ki. Deli bir heriftim. Onu delmeye karar verdim İlk katmana daldım ve orada bitti. Çömezim kızaran derimin kokusunu alınca trodları söküp atmış. O buz var ya, esaslı bir boktu."</p>
<p>"Ve EEG çizgin dümdüzdü."</p>
<p>"Tam destanlara layık hikaye, ne dersin?"&nbsp;</p>
<p>Case çıktı. "Kahretsin," dedi, "Dixie EEG çizgisini nasıl düzlemiş, tahmin et. Bir YZ’yi kurcalayarak. İşte bu harika..."</p>
<p>"Hadi." dedi Molly, "siz ikinizin bomba gibi olması gerekiyor, öyle diil mi?"</p>
<p>"Dix," dedi Case, "Berne’deki YZ’ye bir göz atmak istiyorum. Bunu yapmamam için bir sebep görebiliyor musun?"</p>
<p>"Ölümden korkmuyorsan, hayır."</p>
<p>Case, İsviçre bankacılık sektörüne girişi tuşladı, Siberuzayın titreyerek bulanıklaşması, mavileşmesi onu bir keyif dalgası şeklinde yakaladı. Eastern Seaboard Fission Authority gitmiş, yerine Zürih ticaret bankasının karmaşık geometrisi yerleşmişti. Bir daha tuşladı, bu sefer Berne için.</p>
<p>"Yukarı." dedi Dix. "Yüksek olacak."</p>
<p>Işıktan kafesleri aşarken, seviyeler anlık mavi parıltılar saçıyordu.</p>
<p>Kesinlikle bu olmalı, diye düşündü Case. Wintermute basit bir beyaz ışık kübüydü ve basitliği, yüksek bir karmaşıklığı çağrıştırıyordu.</p>
<p>"Pek gösterişli değil, değil mi?" dedi Flatline. "Ona dokunmayı bir dene bakalım."</p>
<p>"Geçiş için giriyorum Dixie."</p>
<p>"Önden buyur."</p>
<p>Case kübün dördüncü kafes noktasına kadar ilerledi, ifadesiz küp yüzeyi, şimdi üzerinde yükseliyordu ve silik iç gölgeleriyle hareketleniyordu, binlerce dansçının geniş bir buzlu cam yüzeyinin ardında gezinmesi gibi.</p>
<p>"Burada olduğumuzu biliyor," diye saptadı Flatline.</p>
<p>Case tekrar tuşladı, bir kez; kafes üzerinde bir nokta daha ilerlemişlerdi. Kübün üzerinde noktalarla kaplı bir daire oluşmaya başladı.</p>
<p>"Dixie...."</p>
<p><span style="text-indent: 0.3in;">"Geriye, çabuk!"</span></p>
<p>"Gri alan ahenkle yoğunlaştı, bir küreye dönüşerek kendini küpten ayırdı.</p>
<p>Case MAX DÖNÜŞ tuşuna vurduğunda bunun avcuna battığını hissetti. Matris geriye doğru bulanıklaştı. İsviçre bankalarından oluşan loş oktan aşağı doğru düşüyorlardı. Yukarıya baktı. Küre daha da kararmış, peşindeydi. Düşüş.</p>
<p>"Bağlantını kes hemen!"dedi Flatline.</p>
<p>Karanlık üzerine bir çekiç gibi indi.</p>
<p>Soğuk çelik kokusu ve içini titreten buz.</p>
<p>Ve neon ormanının derinliklerinden ona bakan yüzler, zehirlenmiş gümüş bir gökyüzünün altındaki denizciler, dolandırıcılar ve fahişeler...</p>
<p><br/></p>
<p>"Bana bak Case, ne bok yediğini söyler misin, delirdin mi yoksa?"</p>
<p>Yağmurla uyandı, hafifçe çiseliyordu, ayakları optik lif atıklarına dolanmıştı. Oyun salonunun ses denizi kapladı üzerini, çekildi, geri döndü. Yuvarlanarak doğruldu ve başını ellerinin arasına aldı.</p>
<p>Oyun salonunun arkasındaki servis kapısın dan gelen ışık, nemli sunta parçalarını ve dağılmış bir oyun konsolunun sırılsıklam kasasını aydınlatıyordu. Konsolun bir yanına, stencil’la silik pembe ve sarı renklerde Japonca kelimeler yazılmıştı.</p>
<p>Gözlerini yukarı kaldırdığında islenmiş plastik pencere ve silik bir Horasan parıltısı gördü.</p>
<p>Sırtı ağrıyordu, omurgası.</p>
<p>Ayağa kalktı, ıslak saçlarını çekti gözünün önünden. Bir şeyler olmuştu....</p>
<p>Ceplerinde para aradı ama boştular, titremeye başlamıştı. Ceketi neredeydi? Onu bulmaya çalıştı, konsolun arkasına baktı ama sonra vazgeçti.</p>
<p>Ninsei’deki kalabalığı ölçerek tahmin yaptı. Cuma. Bugün Cuma olmalıydı. Linda oyun salonundaydı büyük ihtimalle. Parası olabilirdi, ya da en azından birkaç sigarası. ...Öksürükler ve gömleğinden süzülen yağmurla kalabalığı yararak salona doğru ilerledi.</p>
<p>Hologramlar kıvrılıp titreyerek oyun kükremelerine eşlik ediyor, hayaletler mekanın kalabalık sisi içinde birbirlerine giriyordu, ortalığı ter ve sıkıntılı gerginliğin kokusu sarmıştı. Tank War konsolundaki beyaz tişörtlü bir denizci Bonn’un tepesine nükleer bir bomba indirdi, mavi bir patlama.</p>
<p>Linda Wizard’s Castle oynuyordu, kendini kaptırmıştı, gözlerine bulanık bir şekilde siyah renkli kalem çekmişti.</p>
<p>Case kolunu vücuduna dolarken gözlerini oyundan ayırıp gülümsedi. "Hey. Nasılsın? Islak görünüyorsun." Onu öptü.</p>
<p>"Oyunu kaybetmeme neden oldun," dedi. "Şuraya bak, adi herif. Yedinci seviye zindanındayım ve kahrolası vampirlere yakalanıyorum." Ona bir sigara uzattı. "Feci dağılmış görünüyorsun ya. Nerelerdeydin?"</p>
<p>"Bir fikrim yok."</p>
<p>"Kafan iyi mi Case? İçiyo musun yine? Zone’un dex’lerini mi yiyosun yoksa?"</p>
<p>"Belki... beni en son ne zaman gördün?"</p>
<p>"Hey, derm mi yoksa?" Gözlerini ayırmıyordu "Doğru mu?"</p>
<p>"Hayır. Bir tür baygınlık. Ben... Ben sokakta ayıldım."</p>
<p>"Belki de soymuşlardır seni. Paran yerinde mi?"</p>
<p>Başını salladı.</p>
<p>"İşte, gördün mü. Uyuyacak yer lazım mı Case?"</p>
<p>"Sanırım."</p>
<p>"Hadi, gidelim o zaman." Elini tuttu. "Sana kahve ve yiyecek bir şeyler alırız. Eve gideriz sonra. Seni görmek çok güzel ya." Case’in elini sıktı.</p>
<p>Gülümsedi.</p>
<p>Bir şey çatladı.</p>
<p>Olayların çekirdeğinde bir şeyler kımıldandı. Oyun salonu donuverdi, titredi--</p>
<p>Gitmişti. Hafızanın ağırlığı çöktü üzerine, yuvasından içeri sürülen bir mikro yazılımmışçasına doldu beynine bilginin koca vücudu. Gitti. Yanık et kokusu alıyordu.</p>
<p>Beyaz tişörtlü denizci de gitmişti. Oyun şatonu boşalmış, susmuştu. Case yavaşça döndü, omuzlarım kaldırmış, dişlerini sıkmış, ellerini farkında olmadan yumruklara dönüştürmüştü. Bomboş. Sarı renkli buruşuk bir şeker kağıdı, dengede olduğu oyun konsolunun kenarından yere düşerek ezik sigara filtreleri ve kopuk bardakların arasına karıştı.</p>
<p>"Bir sigaram vardı," dedi Case beyazlaşan parmak çıkıntılarına bakarak. "Bir sigaram, bir&nbsp;<span style="text-indent: 0.3in;">kızım ve uyuyacak bir yerim vardı. Duyuyor musun beni orospu çocuğu? Beni duyuyor musun?"</span></p>
<p>Yankılar oyun salonunun boşluğunda ilerleyerek koridor ve konsollarda kayboldular.</p>
<p>Sokağa çıktı. Yağmur durmuştu.</p>
<p>Ninsei bomboştu.</p>
<p>Hologramlar titreşti, neon dansına devam etti. Sokağın karşısındaki satıcının el arabasından haşlanmış sebze kokusu alıyordu. Açılmamış bir paket Yeheyuan ayaklarının dibinde duruyordu, yanında da bir kutu kibrit. JULIUS DEANE İTHALAT İHRACAT. Case logo ve Japonca tercümesine baktı.</p>
<p>"Tamam," dedi kibritleri alıp sigara paketini açarak. "Anlaşıldı."</p>
<p>Rahatça tırmandı Deane’in ofisine çıkan merdivenleri. Koşuşturma yok, dedi kendine, acele etmek yok. Dali saatinin sarkan yüzü hâlâ yanlış zamanı gösteriyordu. Kandinsky masa ve Neo-Aztek kitap raflarının üzeri hâlâ tozluydu. Beyaz fiberglas taşıma birimlerinin oluşturduğu duvar, odayı zencefil kokusuna boğuyordu.</p>
<p>"Kapı kilitli mi?" Case boşuna bir cevap bekledi. Ofis kapısına yürüdü ve açmayı denedi. "Julie?"</p>
<p>Yeşil fanuslu pirinç lamba, Dean’in masası üzerinde bir aydınlık çemberi oluşturuyordu. Case, antika bir daktilonun parçaları, kasetler, kırışık çıktılar ve zencefil örnekleriyle dolu yapış yapış plastik torbalar yığınına baktı.</p>
<p>Odada kimse yoktu.</p>
<p>Case geniş çelik masanın arkasına geçerek Deane’in sandalyesini bir kenara itti. Masanın altında, gümüş bir bantla çatlak dokulu deri bir kılıf içinde yapıştırılmış silahı fark etli. Bu antikaydı, namlu ve tetik koruyucusu kesilmiş bir .357 Magnum. Sapı maskeleme bandıyla oluşturulmuştu. Silindiri açıp altı kartuşun her birini inceledi. Hepsi doluydu. Yumuşak kurşun, hâlâ parlak ve lekesizdi.</p>
<p>Altıpatları sağ eline alarak masanın solundaki dolabın yanından geçip, ışık havuzundan uzaktaki dağınık ofisin ortasına geçti.</p>
<p>"Sanırım aceleye gerek yok. Anlaşılan bu senin gösterin. Fakat bütün bu saçmalıklar var ya, gittikçe... bayatlıyor" Silahı iki eliyle birden kaldırarak masanın ortasına nişan aldı ve tetiği çekti.</p>
<p>Silahın geri tepişi bileğini kıracak gibiydi. Namlunun kıvılcımı odayı bir flaş gibi aydınlattı. Çınlayan kulaklarıyla, masanın önünde açtığı koca deliğe baktı. Patlayan mermi. Azid. Silahı bir kez daha doğrulttu.</p>
<p>"Buna gerek yok, oğul." dedi Julie gölgeler içinden çıkarak. Üzerinde üç parçalı, balıksırtı ipek bir kumaş takım elbise, çizgili bir gömlek vardı ve papyon takıyordu. Gözlükleri ışık altında parıldıyordu.</p>
<p>Case silahı üzerine çevirip, Deane’in pembe, yaşsız yüzündeki ifadeyi seyretmeye başladı.</p>
<p>"Yapma." dedi Deane. "Haklısın. Bütün bu olanlar konusunda. Benim kim olduğumda da. Fakat hâlâ saygı gösterilmesi gereken dahili mantık düzenleri var. Eğer elindekini kullanırsan, bir sürü beyin parçacığı ve kan görürsün, ben de ancak -senin kişisel zamanına göre- birkaç saat içinde yeni bir sözcü bulabilirim. Bu sahnenin düzenini sürdürmek benim için de oldukça zor. Oh, ayrıca Linda için üzgünüm, oyun salonunda olanlardan da. Onun aracılığıyla konuşmayı umuyordum ama hepsini senin hatıralarından derliyorum ve duygusal yük... Anlayacağın iş çok karışık. Birden kaydı. Üzgünüm."</p>
<p>Case silahını indirdi. "Burası matris. Sen de Wintermute’sun."</p>
<p>"Evet. Ve doğal olarak bunların hepsi senin simstim birimin sayesinde iletiliyor. Seni bağlantını kesmeden kapabildiğime sevindim." Deane masasına geçip sandalyesini kaldırdı ve oturdu. "Otursana, oğul. Konuşacağımız çok şey var."</p>
<p>"Var mı?"</p>
<p>"Tabi ki var. Uzun süredir. Sana İstanbul’da telefon yoluyla ulaştığımda hazırdım. Artık az zamanımız kaldı. Koşuyu gerçekleştirmene birkaç gün kaldı Case." Deane bir bonbon alarak kareli kağıdından çıkardı ve ağzına attı. "Otursana." dedi şekerini yuvarlayarak.</p>
<p>Case gözlerini Deane’in üzerinden ayırmadan masanın önündeki döner sandalyeye yerleşti. Otururken silahı elinde, bacağının üzerindeydi.</p>
<p>"Şimdi." dedi Deane canlı sesiyle, "günün isteği. ‘Nedir,’ diye soruyorsun kendine, ‘Wintermute?’ Haklı mıyım?"</p>
<p>"Az çok."</p>
<p>"Bir yapay zekadır, arfıa sen bunu zaten biliyorsun. Senin hatan, kî oldukça mantıklı sayılır aslında, Wintermute’un varlığını, onun ana bilgisayarı Berne’le karıştırmak oldu." Deane şapırdatarak emdi şekerini. "Tessier-Ashpool bağlantı noktasındaki diğer YZ’den haberin var &nbsp;değil mi? Rio. Ben, ne de olsa benim de bir ‘ben’im var -iş oldukça metafizikleşiyor anlayacağın- Armitage’ın işlerini ayarlayanım. Veya diğer adıyla Corto’yum, ki yeri gelmişken söyleyeyim, dengesizin tekidir. Dengesi ancak," diyerek cebinden köstekli altın bir saat çıkararak açtı, "yarına kadar filan yeter."</p>
<p>"Kulağa ancak bugüne dek olanlar kadar anlamlı geliyorsun." dedi Case boş eliyle şakalarını ovarak. "Madem o kadar akıllısın..."</p>
<p>"Neden zengin değilim?" Deane kahkaha atınca, bonbonu az kalsın gırtlağına takılıyordu. "Aslında, Case, buna karşılık söyleyebileceğim tek şey; bu arada emin ol hayal ettiğin kadar çok cevabım da yok. Senin Wintermute olarak düşündüğünün sadece diğer bir, nasıl desek, potansiyel oluşumun parçası olduğu. Ben, örneğin, bu oluşumun beyninin ancak bir yüzüyüm. Bu daha çok, senin bakış açına göre, organları sadeleştirilmiş bir adamla çalışmak gibi. Diyelim ki sen adamın beyninin sol bölümündeki küçük bir parçayla uğraşıyorsun. Bu durumda uğraştığının adamın kendisi olduğunu bile söyleyemezsin." Deane gülümsedi.</p>
<p>"Corto hikayesi doğru mu? Ona Fransa'daki hastanedeyken bir mikro yoluyla mı ulaştım?"&nbsp;</p>
<p>"Evet. Sonra da Londra’da bulduğun dosyayı düzenledim. Plan yapmaya çalışıyorum, senin tanımlama anlayışına göre, ama asıl eğilimim bu değildir. Ben doğaçlama yaparım. Bu benim en büyük becerimdir. Durumları planlara tercih&nbsp;<span style="text-indent: 0.3in;">ederim, görüyorsun ya... Gerçekten, verilenlerle&nbsp;</span><span style="text-indent: 0.3in;">uğraşmam gerekti. Geniş miktarda bilgiyi düzenlerim, hatta bunu çok hızlı yaparım. Senin parçası olduğun takımı oluşturmak çok vaktimi aldı. Corto ilkti ve az kalsın başaramayacaktı. Kendini kaybetmişti Toulon’da. Yemek, sıçmak ve mastürbasyon en başarılı olduğu işlerdi. Fakat tutkulardan oluşan altyapıya sahipti: Screamin' Fist ihaneti. Kongre toplantıları."</span></p>
<p>"Hâlâ deli mi?"</p>
<p>"Tam bir kişilik olduğu söylenemez." Deane güldü. "Zaten sen bunun farkına varmışsındır. Fakat Corto hâlâ içinde bir yerlerde ve ben o hassas dengeyi daha fazla sürdüremeyeceğim. Sana patlayacak Case. Bu yüzden güvendiğim kişi sen olacaksın..."</p>
<p>"Buna sevindim orospu çocuğu," dedi Case ve 357 ile onu ağzından vurdu.</p>
<p>Beyin parçacıkları konusunda haklıydı. Kan konusunda da.</p>
<p>"Adamım," diyordu Maelcum, "bunu hiç sevmedim..."</p>
<p>"Bu çok kıyak." dedi Molly. "Sorun yok. Heriflerin yaptığı bi’şey bu, o kadar. Yani, o hiç ölmedi ve her şey birkaç saniyede olup bitti...."</p>
<p>"Ekranı gördüm, EEG ölü dedi. Kımıldamadı bile, kırk saniye."</p>
<p>"Herneyse, şimdi hiçbi sorunu yok."</p>
<p>"EEG kırbaç kadar gergindi," diye çıkıştı Maelcum.</p>
</body>
</html>