<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>11</h1>
<p>"Case, senin neyin var?" dedi Armitage. Bir garson, Vingtieme Siecle’de ayrılmış masalarına yerleşmelerine yardım ediyordu, lntercontinental yakınındaki küçük bir göl üzerinde yer alan birçok restoran arasındaki en küçük ve pahalı olanıydı.</p>
<p>Case titredi. Bruce, sonraki etkilerden hiç bahsetmemişti. Bir bardak suyu kaldırmaya çalıştı, ama elleri titriyordu. "Yediğim bir şeydendir belki."</p>
<p>"Senin doktor tarafından kontrol edilmeni istiyorum." dedi Armitage.</p>
<p>"Sadece aşırı yorgunluk tepkisi," diye uydurdu Case. "Seyahat ettiğim veya farklı şeyler yediğim zamanlar oluyor, bazen."</p>
<p>Armitage’ın üzerinde, mekan için çok resmi olan koyu renkli bir takım elbise ile beyaz ipek bir gömlek vardı. Şarabını kaldırarak yudumladığında, bilekliği şıngırdıyordu. "Yemek siparişlerinizi verdim," dedi.</p>
<p>Molly ve Armitage sessizce yemeklerini yerken. Case bifteğini titrek ellerle yenmemiş lokmalara ayırıyor, sonra da parçaları koyu bir sos içinde sağa sola iterek yemeğiyle oyun oynayıp, boşa harcıyordu.</p>
<p>"Tanrım." dedi önünde boş bir tabakla ona bakan Molly. "ver şunu. Sen bunun ne kadara patladığını biliyo musun?" Case’in tabağını aldı. "Koca bir hayvanı senelerce besleyip sonra da öldürmeleri gerekiyor. Senin bildiğin laboratuvar paçavralarından değil." Ağız dolusu bir lokma alıp çiğnemeye başladı.</p>
<p>"Aç diilim," diyebildi Case. Beyni yağda kızartılmış gibiydi. Bu fikrinden vazgeçerek, beyninin kızgın yağa atılıp orada bırakıldığına ve yağ soğuyunca da beyin kıvrımlarına doluşarak katılaşan yağ pıhtılarının, yeşilimsi mor renkte acı şimşekleri saçmaya başladığına karar verdi.</p>
<p>"Çok berbat görünüyorsun," dedi Molly sevinçle.</p>
<p>Case şarabı denedi. Betafenetilamin sayesinde tadı tentürdiyot gibiydi.</p>
<p>Işıklar azaldı.</p>
<p>"Le Restaurant Vingtieme Siecle," sert bir Sprawl aksanlı bedensiz bir sesti konuşan, "Bay Peter Riviera’nın hologramik kabaresini sunmaktan gurur duyar." Diğer masalardan yayılan seyrek alkış sesleri. Bir garson, masalarının üzerinde tek bir mum yakarak tabakları toplamaya başladı. Kısa bir süre sonra, her masada bir mum yanmış, içkiler koyulmaya başlamıştı.</p>
<p>"Neler oluyor?" diye sordu Case, sessizliğini bozmayan Armitage’a.</p>
<p>Molly kırmızı tırnaklarından biriyle dişini karıştırıyordu.</p>
<p>"İyi akşamlar." dedi Riviera odanın uzak bir köşesinde bulunan küçük sahnesinde bir adım öne çıkarak. Case gözlerini kırptı. Kendi huzursuzluğunda kaybolduğundan, sahneyi fark Etmemişti bile. Riviera’nın nereden fırladığını da görmemişti ve bütün bunlar onu daha sıkıyordu.</p>
<p>İlk başta, adamın bir spot ile aydınlatıldığını düşündü.</p>
<p>Riviera ışıldıyordu. Işık etrafını bir zar gibi sarmış, arkasındaki karanlık sahne perdesini aydınlatıyordu. Kaynak kendisiydi.</p>
<p>Riviera gülümsedi. Beyaz bir smokin giyiyordu. Yakasına taktığı karanfilin derinliklerinde, mavi kömürler alevleniyordu. Ellerini, izleyicileri kucaklarcasına selamlamak için havaya kaldırdığında, tırnaklarında kıvılcımlar belirdi. Case, restoranın bir cephesine çarpan sığ su dalgalarını dinliyordu.</p>
<p>"Bu gece," dedi Riviera. iri gözleri pırıl pırıldı. "geliştirilmiş bir parça oynamak istiyorum sizler için. Yeni bir çalışmamı." Ilık bir yakut ışık oluştu, havadaki sağ kolunun yukarıya bakan avcunda. Onu düşürdü. Işığın yere çarptığı noktadan gri bir kuğu doğdu ve gölgelerin içinde gözden kayboldu. Bir ıslık sonrası gelen yoğun alkışlar.</p>
<p>"Gösterimin adı Taş Bebek." Riviera ellerini indirdi. "Burada, bu gece gerçekleşecek olan prömiyeri, Lady 3Jane Marie-France Tessier-Ashpool’a ithaf etmek istiyorum." Kibar alkışlardan bir dalga. Alçalışıyla birlikte, Riviera’nın gözleri onların masasını keşfetti. "Ve bir diğer bayana."</p>
<p>Restoranın ışıkları bir süre için tamamen karararak, mumların alevlerini yalnız bıraktı. Işıklara Riviera’nın holografik aura’sı da eşlik etmişti ama Case onu hâlâ görebiliyordu, ayakta, başı öne eğik.</p>
<p>Sönük ışık çizgileri belirmeye başladı, dikey ve yatay konumlarıyla sahnenin çevresinde açık bir küp oluşturuyorlardı. Restorandaki ışıklar biraz daha artmıştı ama sahneyi çevreleyen kafes yapısı, donmuş ay ışınlarından kurulu gibi görünüyordu. Başı eğik, gözleri kapalı, kolları her iki yanına sertçe uzanan Riviera, konsantrasyon içinde titremeye başladı. Birdenbire, hayalet kübün içi dolmuş, izleyicilerin görebilmeleri için bir duvarı kaldırılmış bir oda oluvermişti.</p>
<p>Riviera biraz daha rahatlamış gibiydi. Başını kaldırdı ama gözleri hâlâ kapalıydı. "Ben hep bu odada yaşadım." dedi. "Başka odada geçirdiğim bir an dahi hatırlamıyorum." Odanın duvarları sarı plastik boyayla kaplanmıştı. İki parça mobilya vardı içerde. Bunlardan biri düz, tahta bir sandalye diğeri ise beyaza boyanmış metal bir karyolaydı. Çizilen ve soyulan boya, altında gizlediği siyah demiri görünür kılıyordu. Yatağın üzerindeki yastık kılıfsızdı. Sararmış dikiş ve soluklaşmış kahverengi şeritler. Çıplak bir ampul, düğümlü siyah bir kablonun ucuna tutunmuş, yatağın üzerinde sallanıyordu. Case, ampulün üstünde birikmiş toz tabakasını gördü ve Riviera gözlerini açtı.</p>
<p>"Bu odada yalnızdım ben, her zaman." Sandalyeye oturarak yüzünü yatağa çevirdi. Mavi kömürler yakasındaki siyah çiçeğin içinde yanmaya devam ediyordu. "Hatırlamıyorum onu hayal etmeye başladığım anı," dedi, "ama hâlâ unutamadım ilk günleri; bir pustu o, bir gölge."</p>
<p>Yatakta birisi vardı. Case’in gözlerini kırpmasıyla yok oldu.</p>
<p>"Onu bir türlü tutamıyordum, tutamıyordum zihnimde. Fakat onu tutmak istiyordum, onu tutabilmeyi ve sonrasını..." Sesi restoranın fısıltıları üzerinde ahenkle süzülüyordu. Bir kadehin kenarından yükselen buz tınısı, birisi kıkırdadı. Bir başkası fısıltıyla Japonca sorular soruyordu yanındakine, "Düşündüm ki, eğer bir parçasını görebilseydim, sadece küçük bir parçasını, eğer görebilseydim onu mükemmelce, en mükemmel detaylarıyla..."</p>
<p>Bir kadın eli uzanıyordu yastığın üzerinde şimdi, avucu açık, beyaz parmakları solgun.</p>
<p>Riviera öne eğildi, eli aldı ve kibarca okşamaya başladı. Parmaklar cevap verdi ona. Riviera eli ağzına götürerek parmak uçlarını yalamaya başladı. Tırnakların üzerini koyu kırmızı oje kaplıyordu.</p>
<p>Bir eldi gördüğü Case’in, ama çok çalışmış olanlar gibi değildi: cildi pürüzsüzce kaplıyordu tamamını, kırık ve yaradan arınmıştı. Birden Ninsei’deki cerrahi bir butiğin vitrininde gördüğü, dövmeli bir suni deri parçasını hatırladı. Riviera dudaklarından ayırmadığı elin şimdi de avcunu yalıyordu. Parmaklar, şevkatle okşuyordu yüzünü. Fakat şimdi ikinci bir el duruyordu yatağın üstünde. Riviera ona uzandığında, parmaklar bileğini kavrayarak kilitlendi, et ve kemikten bir bileklik.</p>
<p>Gösteri, kendine ait sürreal bir mantık çerçevesinde gelişiyordu. Sırada kollar vardı. Ayaklar. Bacaklar. Bacakları gerçekten çok güzeldi. Case’in başını döndürdü. Boğazı kurumuştu, şaşkınlıkla şarabından son yudumunu da aldı.</p>
<p>Riviera yataktaydı şimdi de, çırılçıplak.&nbsp;<span style="text-indent: 0.3in;">Giydikleri de yanılsamaların bir parçasıydı ama Case onların ortadan kayboluşlarını hatırlamıyordu. Siyah çiçeği şimdi de yatağın ayak ucunda taşıyordu içsel mavi alevlerini. Sonunda. Riviera’nın yaratış dansının rüzgarında göğüs kafesi oluştu; beyaz, başsız ve mükemmel. Donuk ter simleri ışıldıyordu teninde.</span></p>
<p>Molly’nin vücudu. Case, olanları ağzı bir karış açık seyrediyordu. Ancak bebek Molly değildi: o Riviera’nın hayalindeki Molly’ydi. Göğüsleri hatalı, göğüs uçları ise çok iri ve koyu renkliydi. Yatakla yuvarlanan Riviera ve uzuvsuz göğüs kafesinin üzerinde eller geziniyordu parlak tırnaklarıyla. Yatak yükselmiş, bir dokunuşla toz olan bir yığın çürük, sarı renkli dantel çarşaf kıvrımlarıyla kaplanmıştı. Riviera, seğiren uzuvlar ve kaçışan, çimdikleyen, okşayan ellerin çevresi, bir toz bulutu ile kaplanmıştı.</p>
<p>Case Molly’ye baktı. Suratı ifadesizdi. Riviera’nın gösterisinden fışkıran renkler aynalarında daha keskindi. Öne eğilmiş olan Armitage’ın parmakları bir kadehin sapına sarılmış, donuk gözleri sahneye, ışıldayan odaya kenetlenmişti.</p>
<p>Ve uzuvlar ile göğüs kafesi birleşmeye başladığında Riviera titreyişlere boğuldu. Baş da belirmiş, görüntü tamamlanmıştı. Molly’nin yüzüydü:&nbsp;gözlerini&nbsp;saklayan pürüzsüz civa&nbsp;<span style="text-indent: 0.3in;">yüzeylerle birlikte. Riviera ve Molly taze bir yoğunlukla birleşmeye başladılar bu sefer. Az sonra bebek, pençemsi elini kaldırarak beş bıçağı çıkardı tırnaklarının altında sakladıkları yerlerden. Gevşek, hayalimsi bir güvenle, Riviera’nın çıplak sırtını yardı. Case fışkıran bağırsakları bir anlığına görse de çoktan kalkmış kapıya doğru sendelemekleydi.</span></p>
<p>Gül ağacı korkulukların üzerinden, gölün sakin sularına kusmaya başladı. Kafatasım o ana kadar bir mengene gibi sıkıştıran her neyse, artık gitmiş gibiydi. Dizlerinin üzerinde, yanaklarını serin tahtaya yaslayarak, sığ göl üzerinden Rue Jules Verne’in parlak aurasını seyretmeye daldı.</p>
<p>Case, Sprawl’daki gençlik günlerinin birinde, bu tip bir gösteriyle karşılaşmıştı, o zamanlar buna "gerçeği hayal" denirdi. East Side’ın sokak lambaları altında, salsa ritmiyle kendilerinden geçerek, gerçek hayaller derleyen zayıf Porto Rikoluları hatırladı ve titrercesine danseden hayal kızlarını alkışlayan şaşkın izleyicileri. Fakat bütün bunlar için bir kamyon dolusu araç, bir de garip görünüşlü bir kask gerekiyordu.</p>
<p>Ne var ki, bir kavramın görselleşmesi için Riviera’nın sadece hayal etmesi yetiyordu. Case ağrıyan başını silkerek göle tükürdü.</p>
<p>Sonu hayal edebiliyordu, oyunun finalini. Tersine çevrilmiş bir simetri vardı ortada: Riviera, hayali bebeğinin parçalarını birleştirir, bebek de onu parçalarına ayırır. Kendi elleriyle. Çürük dantelleri boğan hayali kan nehirleri.</p>
<p>Restorandan tezahürat ve alkışlar yükselmeye başladığında, Case ayağa kalkarak ellerini elbisesinin üzerinde gezdirdi ve geri dönerek Vingtieme Siecle’e doğru yürümeye başladı.</p>
<p>Molly’nin sandalyesi boştu, sahne de öyle. Armitage tek başına, kaybolmuşçasına sahneye bakıyordu hâlâ , parmakları da kadehin sapından ayrılmamıştı.</p>
<p>"Molly nerde?" diye sordu Case.</p>
<p>"Gitti," dedi Armitage.</p>
<p>"Onun peşinden mi?"</p>
<p>"Hayır." Yumuşak bir tını duyuldu. Armitage gözlerini kadehine indirdi. Sol eli, kadehi içindeki şarap dökülmeden yakaladı. Kırık sap. bir buz parçası gibi dağıldı masanın üzerine. Case kadehten geri kalanı Armitage’dan alarak şarabı bir su bardağına aktardı.</p>
<p>"Bana nereye gittiğini söyle Armitage."</p>
<p>Işıklar açıldı. Case aynı donuk gözlere bakıyordu yine. Neredeyse hiçbir ifade kalmamıştı artık. "Hazırlanmaya. Onu bir daha görmeyeceksin. Saldırıda birlikte olacaksınız."</p>
<p>"Riviera bunları ona neden yaptı?"</p>
<p>Armitage ayağa kalktı ve yakalarını düzeltti. "Biraz uyu, Case."</p>
<p>"Saldırı yarın mı?"</p>
<p>Armitage anlamsız tebessümünü bir kez daha kullanmış, çıkışa yönelmişti.</p>
<p>Case alnını kaşıyarak odaya baktı. Yemeklerini bitirenler kalkıyor, kadınlar yapılan esprilere kahkahalarla karşılık veriyordu. İlk defa balkonların olduğunu fark etti, mumlar; oradaki özel karanlıklarında ışıldamaya devam ediyordu. Gümüş çatal bıçak seslerini ve hafif tonda sürdürülen sohbetleri duydu. Mumlar, tavana yansıttıkları gölgeleri dansettiriyordu gizlice.</p>
<p>Kızın yüzü, Riviera’nın sahte imgelerinden biriymişçesine aniden beliriverdi, elleri trabzanın cilalı tahta gövdesinin üzerindeydi; öne eğildi, yüzü dalgın göründü Case’e. Koyu gözleri uzaklarda bir yere yoğunlaşmıştı. Sahneye. Çarpıcı bir çehreydi, güzel değil. Üçgensel bir yapısı, garip şekilde hassas görünen çıkık elmacık kemikleri, geniş delikleri olan kalkık bir burunla dengelenen, geniş ve sert dudakları vardı.</p>
<p>Ve o da ortadan kayboldu, gizli kahkahalara ve mumların dansına katılmaya gitmişti.</p>
<p>Restorandan çıkarken, iki Fransız genci ve kız arkadaşlarını gördü. En uzaktaki kıyıya ve en yakındaki kumarhaneye gidecek tekneyi bekliyorlardı.</p>
<p>Odaları sessizdi, ısılköpük ise gelgitin henüz terk ettiği bir kumsal durgunlugundaydı. Molly’nin çantası ortalıkta değildi. Bir not aradı etrafta. Tek bir harf bile bulamadı. Onu ezen gerginlik ve üzüntü dalgalarını perçinleyen görüntüyle karşılaşması birkaç saniye aldı. Karşısında Desiderata’dan bir manzara vardı, pahalı mağazalar: Gucci. Tsuyako. Hermes. Liberty.</p>
<p>Bir süre gözlerini alamadı ama sonra başını sallayarak daha önce bakmaya zahmet etmediği bir panele geçti. Hologramı kapattığında, karşı kıyıyı süsleyen yapıların görüntüleriyle ödüllendirildi.</p>
<p>Telefonu alarak balkona çıktı.</p>
<p>"Marcus Garvey’e ait numarayı arıyorum." dedi santrala. "Zion üssüne kayıtlı bir gemi."</p>
<p>Çip sesi, on basamaklı bir sayıyı hecelemeye başladı. "Beyefendi." diyerek devam etti, "sorgulanan kayıt. Panama’ya ait "</p>
<p>Maelcum beşinci çalışta cevap verdi. "Oy?" "Ben Case. Modemin var mı Maelcum?"&nbsp;</p>
<p>"Var. Yönlendirme ‘sayarında, bağlı."</p>
<p>"Onu benim için sökebilir misin dostum? Sonra da Hosaka’ya bağlayıp panelimi açmalısın. Üzerinde tırtıklar olan düğmeye basacaksın."&nbsp;</p>
<p>"Orda nassın, adamım?"</p>
<p>"Biraz yardıma ihtiyacım var anlıycan."&nbsp;</p>
<p>"Tammamdır. Gidip modemi alayım." Maelcum basit telefon bağlantısını kurarken. Case de hafif uğultuyu dinledi.&nbsp;<span style="text-indent: 0.3in;">"Bunu buzla." dedi Hosaka’ya sinyal sesi geldiğinde.</span></p>
<p>"Yüksek derecede izlenen bir noktadan aramaktasınız." diyerek uyardı bilgisayar, suni bir hassasiyetle.</p>
<p>"Siktir et." dedi Case. "Buzu unut. Buz yok. Veri inşasına eriş, Dixie?"</p>
<p>"Hey, Case." Flatline, Hosaka’nın ses çipi aracılığıyla konuştuğundan, dikkatle oluşturulmuş aksam tamamen yok olmuştu.</p>
<p>"Dix, birazdan buraya girerek benim için bir bilgi edinmek üzeresin. Ne istersen söyle ama Molly buralarda bir yerde ve ben de bunu öğrenmeliyim. Ben Intercontinenlal’in 335W odasındayım. O da buraya kayıtlıydı ama kullandığı adı bilmiyorum. Bu telefon hattını kullanarak kayıtlarını incele benim için."</p>
<p>"Sen der demez," dedi Flatline. Case işgalin beyaz sesini dinleyerek güldü. "Tamamdır. Rose Kolodny. Ayrılmış. Güvenlik ağlarını işimi görecek kadar delmek birkaç dakika alır."&nbsp;</p>
<p>"Başla."</p>
<p>Telefon. Dix’in çabalarıyla ötüyor, cızırdıyordu Case odaya geri dönerek ahizeyi açık olarak ısılköpüğün üzerine bıraktı. Banyoya giderek dişlerini fırçaladı. Tam çıkarken, odanın Braun marka sesgörsel donanımı çalışmaya başladı. Metalik minderlerin üzerinde kıvranan bir Japon pop yıldızı. Görüntü dışındaki bir muhabir. Almanca sorular soruyordu. Case bakakalmıştı. Ekran, mavi lekelerle titremeye başladı.</p>
<p>"Case, yavrum, aklını mı kaçırdın sen?" Ses ağır ve tanıdıktı.</p>
<p>Balkonun cam paneli de Desiderata hatırasına geçti ama sokak manzarası bulanıklaşarak Chiba’daki Jarre de The salonuna dönüşmüştü, boş haline; kırmızı renkli neonlar, rayna kaplı duvarlarda tekrarlanarak sonsuzluğun kırık yüzünü oluşturuyordu.</p>
<p>Lonny Zone, uzun ve kadavramsı vücudunu bir adım öne çıkarttı, bağımlılığının su altı ahengiyle hareket ediyordu. Yalnızdı, kare masaların arasında, elleri gri, parlak pantolonunun ceplerinde, ayakta duruyordu. "Cidden dostum, acayip dağılmış görünüyorsun."</p>
<p>Ses Braun’un kolonlarından yükseliyordu.</p>
<p>"Wintermute," diyebildi Case.</p>
<p>Pezevenk, gevşekçe omuzlarını silkerek sırıttı.</p>
<p>"Molly nerde?"</p>
<p>"Takma sen kafana. Bu akşam her şeyi bok ediyorsun Case. Flatline, Freeside’ı birbirine katıyor. Bunu yapacağını hiç tahmin etmemiştim dostum. Bu senin tarzın değil."</p>
<p>"O zaman bana Molly’nin yerini söyle, ben de Dix’i durdurayım."</p>
<p>Zone başını salladı.</p>
<p>"Kadınlarının izini bir türlü elinde tutamıyorsun, değil mi Case? Onları hep kaybediyorsun, şu veya bu şekilde."</p>
<p>"Seni doğduğuna pişman ederim," dedi Case.</p>
<p>"Hadi canım. Senin o tiplerden biri olmadığını biliyorum. Biliyor musun Case, sanırım Deane’e senin Chiba’daki küçük kaltağını öldürmesini söyleyenin ben olduğunu keşfettiğini öğrendim."</p>
<p>"Sakın," diyerek pencereye doğru bilinçsiz bir adım attı Case.</p>
<p>"Fakat o ben değildim. Gerçi ne fark eder ki? Bu Bay Case için neyi değiştirir? Kendini kandırmayı bırak Case. Senin Linda’nı tanıyordum ben. Aslında ben bütün Lindaları tanıyorum. Benim işimde, bir seri üretimin parçalarıdır Lindalar. Seni yolmaya niçin karar verdiğini biliyor musun? Aşk. Senin de çok umurundaydı sanki. Aşk? Aşktan konuşmak ister misin ha? O seni seviyordu. Bunu biliyorum. Verebilecekleri çok fazla olmasa bile seni seviyordu. Sense her şeyi eline yüzüne bulaştırdın! O bir ölü artık!"</p>
<p>Case’in yumruğu camı paramparça etti. "Ellerini bok etme dostum. Yakında panel yumruklayacaksın."</p>
<p>Zone yok olarak yerini Freeside gecesine ve villaların ışıklarına bıraktı. Braun kapandı.</p>
<p>Yatağın üzerinde, telefon düzenli olarak ötüyordu. "Case?" Bekleyen Flatline’dı. "Nerdeydin yahu? İstediklerini buldum ama çok değiller." Dix bir adres verdi. "Burası, bir gece klübü için oldukça alışılmadık bir buza sahip. Arama kartı bırakmadan edinebildiğim bilginin hepsi bu."</p>
<p>"Tamam," dedi Case. "Hosaka’ya söyle, Maelcum’a modemi sökmesi gerektiğini bildirsin. Sağol Dix."</p>
<p>"Bir zevkti."</p>
<p>Uzun süre yatağın üzerinde oturdu. Yeni oyuncağının, hâzinesinin tadını çıkarıyordu.</p>
<p>Öfke.</p>
<p>"Hey. Lupus ben. Hey, Cath, benim, arkadaşın Lupus." Kapıya Bruce çıktı, çıplak, sırılsıklam; gözbebeklerinin iriliği inanılmazdı. "Ama biz tam da duş alıyorduk. Beklemek ister misin? Veya duş almak?"</p>
<p>"Yo. sağol. Benim biraz yardıma ihtiyacım var." Bruce’un kolunu iterek odaya girdi.</p>
<p>"Hey, ciddiyim dostum, biz..."</p>
<p>"Bana yardım edeceksiniz. Beni gördüğünüze gerçekten çok sevindiniz. Çünkü biz dostuz, değil mi? Yoksa yanlış mı?"</p>
<p>Bruce gözlerini kırptı. "Tabi ki."</p>
<p>Case onlara Flatline’dan aldığı adresi okudu.</p>
<p>"Senin bir gangster olduğunu en baştan biliyordum," diye sevinçle seslendi Cath duştan.</p>
<p>"Benim bir Honda trisikletim var," dedi Bruce, boş boş sırıtarak.</p>
<p>"Gitme zamanı," dedi Case.</p>
<p>"Orası hücrelerin olduğu yer," dedi Bruce, Case’e adresi sekizinci kez tekrarlattırdıktan sonra. Honda’sına tekrar bindi. Kırmızı fiberglas şasi, krom kaplı amortisörler üzerinde sallanmaya başladığında, hidrojen çevirimli egzozdan su damlamaya başladı. "Çok kalıcan mı?"</p>
<p>"Kesin bi’şey diyemem. Beklemelisiniz."</p>
<p>"Bekliycez, tamamdır." Çıplak göğsünü kaşıdı Bruce "Adresin şu son bölümü, sanırım o bir hücreye ait. Numara kırk üç."</p>
<p>"Bekleniyo musun Lupus?" Cath, Bruce’un omzunun üzerinden belirdi. Yolculuk saçlarını kurutmuştu.</p>
<p>"Pek sayılmaz," dedi Case. "Fark eder mi?"</p>
<p>"Yapman gereken tek şey, en alt seviyeye inerek dostunun hücresini bulmak. Girmene izin verirlerse, tamamdır. Fakat seni görmek istemezlerse..." Omuzlarını silkti.</p>
<p>Case arkasını döndü ve çiçek desenli demirden üretilmiş helezonik merdivenlerden aşağı indi. Altı tur döndüğünün’ bir gece kulübüne ulaşmıştı. Durdu ve bir Yeheyuan yakarak etrafındaki masalara bakındı. Freeside bir anlığına anlam kazandı onun için. İş. Havada uğuldadığını hissediyordu. Aradığı buydu, yerel hareketler. Rue Jules Verne’in göz alıcı yüzü değildi belki, ama gerçekti. Ticaret. Dans. Buradakiler karmakarışıktı; belki de ancak yarısı turistti, geri kalanlar ise adaların yerlileriydi.</p>
<p>"Alt kat," dedi yanından geçen bir garsona, "alt kata inmek istiyorum." Freeside çipini gösterdiğinde, adam kulübün arka tarafını işaret etti.</p>
<p>Kalabalık masaların arasında süratle ilerlerken, en az yarım düzine Avrupa dilinin konuşulduğunu duydu.</p>
<p>"Bir hücre istiyorum," dedi alçak bir masanın ardında kucağında bir uçbirimle oturan kıza. "Alt seviyede." Ona çipini uzattı.</p>
<p>"Cinsiyet tercihi?" Çipi, terminalinin üzerindeki cam bir plakadan geçirdi.</p>
<p><span style="text-indent: 0.3in;">"Dişi." dedi hiç düşünmeden.</span></p>
<p>"Numara otuz beş. Eğer tatmin edici bulmazsanız haber verin. Eğer isterseniz, öncelikle özel hizmetler ekranına ulaşabilirsiniz." Gülümseyerek Case’e çipini geri verdi.</p>
<p>Kızın arkasında bir asansör aralandı.</p>
<p>Koridordaki aydınlatma maviydi. Case asansörden çıkarak rastgele bir yön seçti kendine. Numaralanmış kapılar. Sessizlik, pahalı bir kliniğin koridorlarındaki gibi.</p>
<p>Hücresini buldu. Aradığı hücre Molly’ninkiydi; fakat şaşkın bir halde, çipini numara tuşlarının tam altındaki siyah alıcı düzenekten geçirdi.</p>
<p>Manyetik kilitler. Ses ona Ucuz Otel’i hatırlattı.</p>
<p>İçerideki kız yatakta doğrularak Almanca bir şeyler söyledi. Gözleri sakin ve hareketsizdi. Otomatik pilot. Sinirsel kesinti. Hücreden dışarı fırlayarak kapıyı kapattı.</p>
<p>Kırk üçün kapısı diğerleriyle aynıydı ama Case tereddüt ediyordu. Koridordaki sessizlik, hücrelerin ses geçirmez olduğunu fısıldıyordu. Çipi kullanmak anlamsız olacağından, parmak çıkıntılarını mine kaplı metalde tıklatmayı denedi. Sessizlik. Kapı sesi emiyor gibiydi.</p>
<p>Çipini siyah plakaya dokundurdu.</p>
<p>Kilitler tıkırdadı.</p>
<p>Nasıl olduysa, daha kapıyı açamadan yumruğu yemişti. Dizlerinin üzerinde, sırtına çelik kapı dayanmış bir halde gözlerinin önündeki başparmaklardan uzanan bıçakları seyrediyordu...</p>
<p>"Aman Tanrım," dedi Molly, ayağa kalkarken Case’in başına vurarak. "Bunu denemen çok salakça. Nasıl oldu da açtın şu kahrolası kilitleri Case? Case? Sen iyi misin?" Üzerine eğildi.</p>
<p>"Çip," diyebildi nefes almaya çabalayarak. Göğsünden yukarı bir acı dalgası yükseliyordu. Molly kalkmasına yardım ederek onu hücreye tıktı. "Yukardakine rüşvet mi verdin?" Başını sallayarak yatağa devrildi. "Nefes al. Say. Bir, iki, üç, dört. Şimdi tut nefesini. Ve bırak. Say."</p>
<p>Midesini tuttu.</p>
<p>"Beni tekmeledin," dedi zar zor.</p>
<p>"Daha aşağı vurmalıydım. Yalnız kalmak istiyorum. Meditasyon yapıyorum tamam mı?" Yanına oturmuştu. "Ve bir toplantıdayım." Yatağın karşı tarafındaki duvara yerleştirilmiş bir ekranı gösterdi. "Wintermute bana Straylight’ı anlatıyor."</p>
<p>"Etten kukla nerde?"</p>
<p>"Yok. Bu özel hizmetlerin en pahalısı." Ayağa kalktı. Deri pantolonunu giyiyordu, bol siyah bir gömlekle birlikte "Saldırı yarın olacak, Wintermute söyledi."</p>
<p>"Restoranda olanlar da neyin nesiydi? Nasıl oldu da kaçtın ordan?"</p>
<p>"Kalsaydım, Riviera’yı öldürebilirdim."</p>
<p>"Niye?"</p>
<p>"Bana yaptıkları yüzünden; gösterisinde."</p>
<p>"Bunu anlayamıyorum."</p>
<p>"Bu çok pahalıya maloldu, diyerek, sağ elini avcunda görünmez bir meyve tutarmışçasına havaya kaldırdı. Beş adet bıçak yuvalarından çıktı, sonra da yavaşça içeri girdiler.</p>
<p>"Chiba’ya gitme masrafı, ameliyat olma masrafı, sinir sistemini gereçlere uyum sağlayacak reflekslere sahip olacağın şekilde ayarlattırma masrafı... Gereken parayı nasıl bulduğumu biliyor musun, en başlarda? Burada. Burada değil ama Sprawl’da buna benzer bir yerde. İlk seçim olarak kolay bir yol, çünkü kesinti çipine yerleştirdiler mi vücuduna, parayı havadan kazanıyomuşsun gibi gelir. Arada sırada canın sıkkın uyanırsın, o kadar. Asıl önemli olan gerekenleri toparlamaktı. Her şey olup biterken sen orada değilsindir zaten. Evin, müşterinin alım gücünü her yönüyle karşılayacak yazılımları vardır..." Parmaklarını çıtlattı. "Tamam. Ben paramı alıyordum. Sorun şu ki, kesinti yazılımı ile Chiba kliniklerinde yerleştirilen devreler uyumlu değildi. Böylece, çalışma saatleri belleğime sızmaya, ben de o anları hatırlamaya başladım... Fakat bütün bunlar kötü rüyalardı ve bazıları o kadar da kötü değildi."</p>
<p>Gülümsedi. "Fakat garipleşmeye başladılar." Case’in cebinden bir sigara çekerek yaktı. "Evdekiler verdikleri parayı ne için kullandığımı keşfetti. Bıçaklarım yerleştirilmişti ama nöromotor çalışmalarının en az üç ziyaretlik işi vardı. Kuklalık oyununu hiçbir şekilde bırakamazdım." Sigaradan derin bir nefes aldı ve dışarıya bıraktığı duman selini, üç mükemmel halkayla çerçeveledi. " İşler böyle olunca, evi çalıştıran herif benim için özel bir yazılım hazırlarmış. Berlin, snuff için gidilecek en iyi yerdir. En sert malzemeleri bulabileceğin büyük bir pazar. Beni bağladıkları programı kimin yazdığım bilmiyorum ama klasikler üzerine kuruluydu."</p>
<p>"Senin bu programla oynadığını biliyorlar mıydı? Çalışırken bilinçli olduğunu?"</p>
<p>"Tam olarak bilinçli sayılmaz. Siberuzay gibiydi ama boş. Gümüş, her yer yağmur kokardı. ...Kendi orgazmını izlersin, uzayın en uç noktasında küçük bir nova gibidir. Fakat ben hatırlamaya başlamıştım. Rüyalar gibi, anlarsın ya. Ve onlar olanları benden gizlediler. Yazılımı çalıştırıp beni özel pazarlarında kullanmaya başladılar."</p>
<p>Molly’nin sesi uzaklardan geliyor gibiydi. "Ben de farkındaydım bunun ama sesimi çıkartmıyordum. Paraya ihtiyacım vardı. Rüyalar giderek berbatlaşıyor, kendime sürekli olarak bunların en azından birkaçının rüya olduğunu söylüyordum. Fakat bütün bu süre içinde, patronun beni kiraladığı küçük bir müşteri yelpazesi oluşturduğunu fark ettim. "Molly’nin değerini hiçbi’şey karşılayamaz," deyip elime komik bir pay sıkıştırırdı patron." Başını salladı, "O aşşağılık bana verdiğinin paranın sekiz katına kiralıyordu beni ve bunu bilmediğimi zannediyordu,"</p>
<p>"Peki bu parayı ne için alıyordu?"</p>
<p>"Kötü rüyalar. En kötüleri. Bir gece... bir gece, Chiba’dan daha yeni geri dönmüştüm." Sigarayı yere atıp, üzerine basarak söndürdü ve sırtını duvara yaslayarak oturdu. "Cerrahlar o ziyaretimde oldukça derine inmişlerdi. Tehlikeli iş. Kesinti çipine zarar vermiş olmalılar. Kendime geldiğimde bir müşteriyleydim..." Parmakları köpüğün derinliklerine soktu. "Senatördü. Yüzünü tanımıştım görür görmez, ikimizde kanla kaplanmıştık ve yalnız da değildik. Kız da..." Köpüğü kuvvetle çekti. "Ölmüştü. Ve o şişko piç kurusu da durmadan konuşuyordu. "Neler oluyor? Sorun ne?’ Çünkü henüz işimiz bitmemişti..." Titremeye başladı.</p>
<p>"Sanırım senatöre gerçekten istediğini vermiştim." Titremesi kesildi. Köpüğü bırakarak eliyle koyu saçlarını geri attı. "Evden atıldım ve bir süre saklanmam gerekti."</p>
<p>Case ona bakakalmıştı.</p>
<p>"Yani Riviera dün bir sinirime bastı," dedi. "Sanırım delirip peşinden oraya girecek kadar çok nefret etmemi istiyor ondan."</p>
<p>"Peşinden mi?"</p>
<p>"Oraya çoktan girdi. Straylight’a. Lady 3Jane’in daveti üzerine, şu ithaf etme zırvasını hatırlasana. 3Jane oradaydı, bir tür özel kutuda..."</p>
<p>Case gördüğü yüzü anımsadı. "Riviera’yı öldürecek misin?"</p>
<p>Molly gülümsedi. Buz gibi. "Kesinlikle. Çok yakında."</p>
<p>"Ben de ziyaret edildim." diyerek Molly’ye pencereyi ve Zone figürünün Linda hakkında söylediklerini duyunca yaptıklarını anlattı. Molly Başını salladı.</p>
<p>"Belki o da senin bir şeyden nefret etmeni istiyordur."</p>
<p>"Belki de nefret ediyorumdur."</p>
<p>"Belki de kendinden nefret ediyorsundur Case."</p>
<p>"Nasıl gitti?" diye sordu Bruce Honda’ya atlarken.</p>
<p>"Bi’ara denemelisin." dedi Case gözlerini ovuşturarak.</p>
<p>"Senin gibi birinin kuklalara düşmesini anlayamıyorum." dedi Cath üzgünce, sonra da bileğine taze bir derm yapıştırdı.</p>
<p>"Artık eve gidebilir miyiz?" diye sordu Bruce.</p>
<p>"Tabi. Beni Jules Verne’de bırak, barların olduğu yerde."</p>
</body>
</html>