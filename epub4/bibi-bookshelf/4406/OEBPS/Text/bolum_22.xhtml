<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>22</h1>
<p>Servis arabası çığlık çığlığaydı. Betafenetilamin ona bir ses kazandırıyordu, hiç susmayan bir ses. Ne kalabalık galeride, ne sona ermek bilmeyen koridor boyunca, ne de soğuğun Ashpool’un rüyalarına damla damla dolduğu mahzenin, T-A mabedinin siyah camla örtülmüş girişinden geçerken.</p>
<p>Bu geçiş boyunca arabanın devinimi, doz aşımının çılgın momentine karışıyor, Case için ek bir patlamaya dönüşüyordu. Araba ruhunu teslim ettiğinde; en sonunda koltuğun altındaki bir organının iflas etmesi ve beyaz kıvılcımlar kusmaya başlamasıyla birlikte; çığlıklar kesildi.</p>
<p>Araç, sürüklenerek 3Jane’in şahsi mağarasına üç metre kalana kadar ilerledi ve durdu.</p>
<p>"N’kadar uzak adamım?" Maelcum, son çırpınışlarını yaşayan arabadan çıkmasına yardım ederken, aracın motor haznesinde patlayan dahili söndürücü, kapaklar ve servis noktalarından dışarı sarı renkli bir toz püskürtmeye başladı. Braun koltuğun sırtlığından dışarı zıpladı ve çalışmayan bir uzvunu da ardından sürükleyerek taklit kum boyunca toplamaya başladı. "Yürümelisin, adamım." Maelcum panel ile veridüşümünü alarak şok kablolarını omzuna astı.</p>
<p>Zionit’in peşinden giderken, trodları Case’in boynunda sekiyordu. Riviera’nın holoları bekliyordu onları, işkence sahneleri ve yamyam çocuklar. Molly triptiği parçalamıştı. Maelcum hiçbirini umursamadı bile.</p>
<p>"Yavaş," dedi Case, önünde geniş adımlarla ilerleyen figüre yetişmeye çabalayarak. "Doğru hareket etmeliyiz."</p>
<p>Maelcum aniden durdu, ona döndü ve elinde Remington’ıyla öfke dolu bir bakış fırlattı. "Doğru mu adamım? Doğru nasıl?"</p>
<p>"Orda Molly’yi tutuyolar, ama o bir şey yapamayacak kadar kötü durumda. Belki onun ok silahını da almışlardır." Maelcum onaylamasına salladı başını. "Ve bir de ninja var, bir aile fedaisi."</p>
<p>Maelcum’un somurtuşu derinleşti. "Sen dinle, Babylon adamım," dedi. "Ben bi savaşçı. Fakat diil bu benim savaşım, Zion savaşı diil. Babylon Babylon’a karşı, yediği kendi, bildin mi? Fakat Jah söyler ben v’ benin Steppin’ Razor'ı kurtarmamızı."</p>
<p>Case dinliyordu.</p>
<p>"O bir savaşçı," dedi Maelcum, bu her şeyi açıklarmışçasına. "Şimdi sen söyle bana, adamım, kim olmamalı bir ölü."</p>
<p>"3Jane," dedi Case duraksayarak. "Bir kız orda. Beyaz bi şal gibi bi’şeyi var, başlıklı. O bize lazım."</p>
<p>Girişe vardıklarında. Maelcum hiç duraksamadan içeri daldı. Case’e onu takip etmekten başka bir seçenek bırakmamıştı.</p>
<p>3Jane’in ülkesi terkedilmişti, havuz bomboştu. Maelcum ona panel ve Dix’i geri vererek havuzun kenarına yürüdü, Havuz mobilyalarının ardında, kısmen yıkılmış duvarlardan oluşan labirentin karanlığı, bel yüksekliğindeki çirkin gölgeleri uzanıyordu.</p>
<p>Su. sabırla havuz duvarını dövüyordu.</p>
<p>"Burdalar," dedi Case. "Olmak zorundalar."</p>
<p>Maelcum sakince onayladı.</p>
<p>İlk ok, pazısını deldi. Remington, havuzdan yayılan ışığın maviye boyadığı, bir metrelik namlu kıvılcımı eşliğinde kükredi. İkinci ok tüfeğin kendisini vurdu ve onu yer mermerlerinin üzerinde döndürerek uzaklaştırdı. Maelcum yığılırcasına yere oturmuş, kolundan bir dal gibi dışarı uzanan nesneyi bilinçsizce kavramıştı. Kuvvetle dışarı çekmeye çabalıyordu.</p>
<p>Hideo gölgelerden sıyrılarak karşılarında belirdi, zarif bambu yayında bir üçüncü ok hazır bekliyordu. Eğilerek selamladı onları.</p>
<p>Maelcum bakakalmıştı, eli hâlâ çelik oktaydı.</p>
<p>"Atardamarınız zarar görmedi," dedi ninja. Case, Molly’nin anlattıklarını hatırladı, sevgilisini öldüren adamı tanımlayışını. Hideo da bir başkasıydı. Yaş kavramından uzakta, çevresine bir sessizlik, katıksız sükunet hissi yayıyordu. Temiz, haki renkli bol bir pantolon ve ayağını bir eldiven gibi kavrayan koyu renkli ayakkabılar giyiyordu. Ayakkabıların önünde, tıpkı tapi çorapları gibi başparmağın yanına gelen birer girinti vardı. Bambu yay, gerçek bir müze eşyası gibi görünüyordu, ama sol omzunun üzerinden beliren alaşım ok kılıfı, Chiba’daki en iyi silah dükkanından alınmış gibiydi. Koyu renkli göğsü tüysüz ve pürüzsüzdü.</p>
<p>"Başparmağımı kestin, ikincisi’le," dedi Maelcum.</p>
<p>"Merkezkaç kuvveti," dedi ninja, tekrar eğilerek. "Dönel çekimde, kullanımı en zor ve yavaş silahtır. Kasıtlı değildi."</p>
<p>"3Jane nerde?" Case Maelcum’un yanına gitti. Ninjanın yayında gerili olan okun ucunun, çift taraflı bir jilet gibi olduğunu gördü. "Molly nerde?"</p>
<p>"Merhaba, Case," Hideo’nun arkasındaki karanlığın içinden Riviera çıktı, elinde Molly’nin ok tabancası vardı. "Ben Armitage’ın gelmesini beklerdim. Hayrola, artık o Rasta üssünden de mi adam kiralıyoruz?"</p>
<p>"Armitage öldü."</p>
<p>"Armitage hiç varolmamıştı zaten; mevzuyu kurcalarsak eğer; fakat her halükarda haberin pek de sarsıcı olduğunu söyleyemem."</p>
<p>"Wintermute öldürdü onu. Parçaları üssün birer uydusu artık."</p>
<p>Riviera, anladığını belirten bir mimik ardından gözlerini Case’ten Maelcum’a sonra da tekrar Case’e çevirdi. "Sanırım burası yolun sonu, sizin için," dedi.</p>
<p>"Molly nerde?"</p>
<p>Ninja, ince, örgülü teli germeyi bırakıp yayını indirdi. Remington’un yatmakta olduğu noktaya gidip tüfeği kaldırdı. "Ustalıktan yoksun," dedi kendisine seslenircesine. Sesi sakin ve barışıktı. Yaptığı her hareket bir dansa, vücudu hareketsiz olduğunda bile sona ermeyen bir dansa aitti, ama taşıdığı onca güç imgesine rağmen, içindeki alçak gönüllülük ve açık yürekliliği hissedilebiliyordu.</p>
<p>"Burası onun için de bir son," dedi Riviera.</p>
<p>"Belki 3Jane seninle aynı fikri paylaşmaz, Peter," dedi Case kararsız bir vurguyla. Derinler, sistemini coşturmaya devam ediyor, eski baş ağrısı geri geliyordu: Night City çılgınlığı. O zarafet dolu anları hatırladı, işlerin en keskin ucunda yürüdüğü, kendini düşünebildiğinden daha hızlı konuşurken bulduğu zamanları.</p>
<p>Gri gözler kısıldı. "Neden, Case? Sana bunu düşündüren nedir?"</p>
<p>Case gülümsedi. Riviera simstim parçasından habersizdi. Molly’nin üzerindeki uyuşturucuyu bulma telaşından bu aklına bile gelmemişti. Fakat Hideo’nun fark edemeyişini atayamıyordu, çünkü Molly’nin üzerindeki gereçleri veya gizli silahları kontrol etmeden, 3Jane’in ona yaklaşmasına izin vermeyeceğinden emindi. Olamaz, dedi içinden ve kararını verdi, ninja biliyordu. Bu durumda 3Jane de öğrenmiş olmalıydı.</p>
<p>"Anlat bana, Case," dedi Riviera, silahın namlusunu ona doğrultarak.</p>
<p>Arkasında bir gıcırtı oldu, ve tekrarlandı. 3Jane, Victoria dönemine ait işlemeli bir banyo koltuğunda oturan Molly’yi itiyor, koltuğun büyük, örümceksi tekerlekleri gıcırdayarak dönüyordu. Molly, kırmızı ve siyah çizgili kalın bir battaniyeye gömülmüştü ve arkasında arkaya doğru kıvrılarak yükselen dar sırtlık vardı. Çok küçük görünüyordu Kırık. Bembeyaz bir mikropor bant parçası örtüyordu yaralı lensini; diğeri ise başı kolluğun hareketleriyle sallandıkça, gelen ışığı kırarak parlıyordu.</p>
<p>"Tanıdık bir yüz," dedi 3Jane. "Seni Peter’ın gösterisini sahnelediği gece görmüştüm. Peki ya o kim?"&nbsp;</p>
<p>"Maelcum," dedi Case.</p>
<p>"Hideo, oku çıkar ve Bay Maelcum’un yarasını sargıla." Case Molly’yi izliyordu, bitik yüzünü. Ninja, Maelcum’un oturduğu yere giderken, yayını ve Remington’ı erişemiyecekleri bir yere bıraktı ve cebinden bir alet çıkardı. Bir kerpeten. "Okun ucunu kesmeliyim." dedi. "Atardamara çok yakın." Maelcum sessizce kabul etti. Yüzü, grileşmiş ve terle kaplamıştı.</p>
<p>Case gözlerini 3Jane’e çevirdi. "Çok zaman kalmadı."</p>
<p>"Kimin için, tam olarak?"</p>
<p>"Herhangi birimiz için." Hideo’nun ucu kesmesiyle birlikte bir çatlama sesi duyuldu. Ve Maelcum’un iniltisine karıştı.</p>
<p>"Gerçekten de." dedi Riviera. "karşında duran bu başarısız sahtekarın son bir hamle yapmaya uğraşmasını izleyerek eğlenemezsin. Çok çirkef olacaktır, emin ol. Dizleri üzerinde sürünecek, sana annesini satmayı, en sıkıcı cinsel zevkleri tattırmayı teklif edecektir..."</p>
<p>3Jane başını geri atarak gülmeye başladı. "Eğlenmez miydim, Peter?"</p>
<p>"Hayaletler ortalığı birbirine katacak bu gece, leydim." dedi Case.</p>
<p>"Wintermute, diğerine saldırıyor, Neuromancer. Sonuna kadar gidecek. Bunu biliyor muydun?"</p>
<p>3Jane kaşlarını kaldırdı. "Peter buna benzer bir şey ima etmişti, ama biraz daha anlatabilirsin." "Neuromancer ile tanıştım. Bana annenden bahsetti. Anladığım kadarıyla o, kişilik kaydı için kurulmuş dev bir ROM yapısı gibi bir şey, ama tamamen RAM’den oluşuyor. Bu yapılar, o ortamda varolduklarını düşünüyorlar, bunun gerçek olduğunu, fakat olan tek şey bu deneyimin sonsuza kadar sürüp gittiği."</p>
<p>3Jane, banyo sandalyesinin arkasını terketti. "Ne ortamı? Mekanı tanımla, bir de şu yapıyı."&nbsp;</p>
<p>"Bir kumsal. Gri kumlar, tıpkı parlatılması gereken gümüşler gibi. Bir de beton yapı var, kulübe gibi bi’şey..." Bir an için tereddüt etti. "Öyle gösterişli değil. Eski, bir harabe gibi. Yeterince uzun süre yürüdüğünde, başladığın yere geri dönüyosun."</p>
<p>"Evet," dedi 3Jane. "Fas. Marie-France küçük bir kız iken, Ashpool'la evlenmeden yıllar önce, o plajda terkedilmiş bir kulübede bir yaz boyunca kamp kurmuş, tek başına. Felsefesinin temellerini orada oluşturmuş."</p>
<p>Hideo doğrularak kerpeteni cebine koydu. Her elinde bir ok parçası vardı. Maelcum gözlerini kapatmış, eli ile kolunu kavramıştı. "Yaranı saracağım," dedi Hideo.</p>
<p>Case, Riviera silahını isabetli bir atış için doğrultamadan eğilmeyi başardı. Oklar, boynunun yanından süpersonik sivrisinekler gibi vızıldayarak geçti. Yere yuvarlanırken Hideo’yu gördü, dansına yeni bir adım daha ekliyordu. Okun jiletli ucu eline ulaştığında tam ters yöne döndü; çelik gövde ise güçlü parmakların altında, avcunun içinde hareketsizdi. Onu elinin altına geçirdi ve bulanıklaşan bir bilek hareketinin ardından ok Riviera’nın eline saplanmıştı. Tuttuğu silah bir metre öteye savruldu.</p>
<p>Riviera çığlık attı; ama acıyla değil. Bir öfke çığlığıydı bu, o kadar öz, o kadar saftı ki insanlıktan tamamen mahrumdu.</p>
<p>Bir çift yoğun ışın, yakut kırmızısı iğneler, Riviera’nın göğsünden dışarı fışkırıyorlardı.</p>
<p>Ninja, acıyla homurdanarak başını arkaya savurdu, elleri gözlerininin üzerinde, kısa sürede dengesine kavuştu.</p>
<p>"Peter," dedi 3Jane, "Peter, sen ne yaptın?"</p>
<p>"Kopya çocuğunu kör etti," dedi Molly duygusuzca.</p>
<p>Hideo, avuçlarını bitiştirerek gözlerini kapadığı ellerini indirdi. Beyaz karolar üzerinde donup kalmış olan Case, harap olmuş gözlerden yükselen duman dalgalarını gördü.</p>
<p>Riviera gülümsüyordu.</p>
<p>Hideo, dansına geri dönerek, attığı adımları geriye doğru takip etti bu sefer. Ok, yay ve Remington üçlüsünün yanında durduğunda, Riviera’nın yüzündeki gülümseme siliniverdi. Eğildi -selam veriyordu Case’e göre- ve ok ile yayını buldu.</p>
<p>"Sen körsün," dedi Riviera, bir adım gerileyerek.</p>
<p>"Peter," dedi 3Jane, "onun karanlıkta da çalışabildiğini bilmiyor musun? Zen. Onun yolu bu."</p>
<p>Ninja, okunu gerdi. "Zihnimi hologramlarınla çelmeye çalışacak mısın şimdi?"</p>
<p>Riviera geri çekiliyordu, havuzun ardındaki karanlığa. Beyaz bir sandalyeye takıldı; nesnenin bacakları karolara sürtündü. Hideo’nun oku fırladı.</p>
<p>Riviera kendini kaybederek koşmaya başladı ve kendini alçak, yıkık bir duvarın üzerinden karanlığın içine attı. Ninjanın yüz ifadesi yoğunlaşmış, sessiz bir kendinden geçiş eşliğinde gerilmişti.</p>
<p>Gülümseyerek, duvarın ardında uzanan karanlığa doğru ilerledi, silahını yeniden hazırlamıştı.</p>
<p>"Jane, leydim," diyen Maelcum’un fısıltısı ile arkasına dönen Case, onun tüfeğine uzandığını ve beyaz seramik üzerine sıçrayan kanı gördü. Tutamlarını sallayarak tüfeğin şişkin dipçiğini yaralı kolunun altına sıkıştırdı. "Bu çıkarır başını yerinden, hiç bi Babylon doktoru da onaramaz onu."</p>
<p>3Jane, Remington’a bakakaldı. Molly, kollarını çizgili battaniyenin kıvrımlarından kurtararak ellerini hapseden siyah küreyi havaya kaldırdı. "Çıkar," dedi, "çıkar şunu."</p>
<p>Case yerden kalkarak kendini silkeledi. "Hideo onu haklayacak, kör olsa bile mi?" diye sordu 3Jane’e.</p>
<p>"Ben çocukken," dedi, "onunla körebe oynamaya bayılırdık. Okunu, iskambil kağıtlarındaki sembollere on metreden isabet ettirebilirdi."</p>
<p>"Peter çoktan öldü zaten," dedi Molly. "Oniki saat içinde katılaşmaya başlar. Hareket yeteneğini tamamen yitirecek ve geriye sadece gözleri kalacak."</p>
<p>"Niye?" Case ona döndü.</p>
<p>"Malını zehirledim," dedi Molly. "Durum Parkinson hastalığına benziyor bir bakıma."</p>
<p>3Jane katıldı. "Evet. Ona izin verilmeden önce, genel tıbbi taramayı gerçekleştirdik." Siyah topa öyle bir şekilde dokundu ki, küre&nbsp;<span style="text-indent: 0.3in;">Molly’nin ellerini bırakarak uzaklaştı "Substantia nigra hücrelerinin seçmeli imhası. Bir Lewy vücudu oluşumunun belirtileri ortaya çıkıyor. Uykusunda çok fazla miktarda terleyecek."&nbsp;</span></p>
<p><span style="text-indent: 0.3in;">"Ali." dedi Molly. bir anlığına açtığı on bıçağının parıltısı ile. Battaniyeyi bacaklarından kaldırıp anığında, bacağındaki şişirilmiş destek göründü. "Meperidin sayesinde. Ali’den benim için özel bir miktar hazırlamasını istedim, Böylece, reaksiyon sürelerini daha yüksek sıcaklıklarla hızlandırdık. N-metil-4-phenyl-1236." diye heceledi kelimeleri, seksek oynayan küçük bir çocuğun yuvarladığı bir tekerleme gibi, "tetra-hydro-pyridene."</span></p>
<p>"Sıkı vuruş," dedi Case.</p>
<p>"İyi bildin," dedi Molly, "harbi ağır bir vuruş."&nbsp;</p>
<p>"Ne müthiş," diyerek kıkırdadı 3Jane.&nbsp;</p>
<p>Asansör çok kalabalıktı. Case ile 3Jane göğüs göğüseydi ve Remington’ın namlusu kızın çenesinin altına dayanmıştı. Sırıtarak Case’e daha da fazla yaslanıyordu. "Kes şunu." dedi Case umutsuzca. Tüfeğin emniyetini kapatmıştı, ama yine de onu incitmekten korkuyordu ve 3Jane de bunun bilincindeydi. Asansör, çapı bir metrenin altında çelik bir silindirdi, tek kişilik kullanım için tasarımlanmıştı. Molly, Maelcum’un kucağındaydı. Yarası sarılmıştı ama Molly’yi taşımasının canını yaktığı yüzünden belli oluyordu. Diğer yandan, Molly’nin kalçası da panel ile yapıyı Case’in böbreklerine doğru bastırıyordu.</p>
<p>Yerçekiminden uzaklaşıyor, eksene doğru yükseliyorlardı, çekirdeklere.</p>
<p>Asansör girişi, koridora çıkan merdivenlerin yanına gizlenerek, 3Jane’in özel mağara dekoruna farklı bir doku kazandırıyordu.</p>
<p>"Sanırım bunu size söylememeliyim," diyerek başını tüfeğin namlusunun atış alanından çekti 3Jane, "ama benden istediğiniz odanın anahtarına sahip değilim. Hiç olmadım. Babamın Victorian garipliklerinden biri de buydu. Kapıdaki kilit mekanik ve çok karmaşık bir yapıya sahip."</p>
<p>"Chubb kilidi," dedi Molly, sesi Maelcum’un omzu yüzünden boğuklaşıyordu, "ve o kahrolası anahtar da bizde, korkma."</p>
<p>"Çipin hâlâ çalışıyo mu?" diye sordu Case Molly’ye.</p>
<p>"Zaman şu anda sekiz yirmibeş, öğleden sonra, Greenwich’in kahrolası Meridyenine göre," diye cevapladı.</p>
<p>"Beş dakikamız kaldı," dedi Case ve kapı 3Jane’in arkasında aralandı. Geriye doğru yavaş bir takla atarak çıktı 3Jane, şalının soluk kıvrımları kalçasının etrafında uçuştu.</p>
<p>Eksendeydiler, Straylight Villası çekirdeğinde.</p>
</body>
</html>