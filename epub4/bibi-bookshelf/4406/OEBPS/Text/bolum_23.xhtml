<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>23</h1>
<p>Molly naylon kolyesindeki anahtarı çıkardı dışarı.</p>
<p>"Biliyor musunuz," dedi 3Jane, merakla öne eğilerek, "bir taklidin varolmadığı düşüncesindeydim. Sen babamı öldürdükten sonra, Hideo’yu onun eşyalarını araştırmaya gönderdim. Bunun orijinalini bulamadı."</p>
<p>"Wintermute onu bir çekmecenin arka tarafına tıkmayı başarmış," dedi Molly, Chubb anahtarının silindirik ucunu düz, dikdörtgen kapının yüzündeki küçük deliğe dikkatle sokarak. "Anahtarı oraya koyan küçük çocuğu da öldürmüş." Anahtar ilk denemede sorunsuzca döndü.</p>
<p>"Büst," dedi Case, "başın arkasında bir pano var. Üzerinde zirkonlar olan. Açın onu, bağlanacağım nokta orası."</p>
<p>Ve içerdeydiler.</p>
<p>"Tanrı aşkına," diyordu Flatline kelimeleri uzatarak, "sen cidden zamanını sonuna kadar kullanmaya inanıyorsun, değil mi evlat?"</p>
<p>"Kuang hazır mı?"</p>
<p>"Fırlamayı bekliyor."</p>
<p>"Tamam." Geçti.</p>
<p><br/></p>
<p style="text-align: center;"><b>* * *</b></p>
<p><br/></p>
<p>Ve kendisini Molly’nin tek sağlam gözüyle, baldırları arasına bir siberuzay paneli sıkıştırmış, kapalı, kararmış gözlerinin yukarısında bir dizi gümüş renkli trod parıldayan ve havada bir cenin gibi kıvrılarak asılı duran soluk suratlı, harcanmış bir bedene bakarken buldu. Bir günlük sakal birikimi adamın yanaklarını çukurlaştırmış, ter bütün yüzünü kaplamıştı.</p>
<p>Kendine bakıyordu.</p>
<p>Molly, eline ok silahını almıştı. Nabzının her atışıyla bacağı zonkluyor, ama sıfır yerçekimi sayesinde hareket edebiliyordu. Maelcum da yakınlarında süzülüyor, geniş kahverengi eliyle 3Jane’in ince bileğini tutuyordu.</p>
<p>Bir fiberoptik şeridi, ahenkle Onno-Sendai’den inci kakmalı terminalin arkasında bulunan kare şeklindeki açıklığa uzanıyordu.</p>
<p>Anahtarı tekrar kapattı.</p>
<p>"Kuang Sınıfı Düzey Onbir, dokuz saniye içinde kıçlarınızı dağıtmaya geliyor, gerisayım, yedi, altı, beş..."</p>
<p>Flatline onları yukarı çekti, akıcı bir yükseliş, siyah krom köpekbaliğinin karın yüzeyindeki bir mikrosaniyelik karartı seğirmesi.</p>
<p>"Dört, üç..."</p>
<p>Case garip bir şekilde kendini küçük bir uçağın pilot kabininde hissediyordu. Önünde duran karanlık bir yüzey aniden aydınlanarak panelinin mükemmel bir kopyasına dönüştü.</p>
<p>"İki ve hücum—"</p>
<p>Zümrüt yeşili ve yeşim beyazı duvarların içinden geçiş, siberuzayda daha önce yaşadıklarından çok öte bir hız duygusu. ...Çin programının hamlesiyle dağılan Tessier-Ashpool buzu, çözülmeye başlamasıyla birlikte korkunç bir katı akışkanlığı izlenimi yaratıyor, onlar düştükçe etraflarında bükülüp uzayan kırık ayna parçalarına dönüşüyordu—</p>
<p>"Tanrım," dedi Case, Kuang dönerek Tessier-Ashpool çekirdeklerinin ufuksuz meydanlarına doğru yan yattığında; altlarında sonu olmayan bir neon şehir manzarası uzanıyordu, göz alan bir karmaşa ve jilet kadar keskin ışıklarıyla.</p>
<p>"Hey, lanet olsun," dedi Dix, "şunlar RCA Binaları. Bu eski RCA Binalarını bilir misin?" Kuang programı, her biri Manhattan gökdeleninin kusursuz kopyaları olan bir düzine kulenin tepelerinin arasına daldı.</p>
<p>"Bu kadar yüksek çözünürlüğü görmüş müydün?" diye sordu Case.</p>
<p>"Yoo, ama daha önce hiç YZ de kırmamıştım."</p>
<p>"Bu alet nereye gittiğini biliyo mu?"</p>
<p>"Bilse iyi olur."</p>
<p>Düşüyorlar, bir gökkuşağı neonları kanyonunda irtifa kaybediyorlardı.</p>
<p>"Dix—"</p>
<p>Altlarında uzanan ışık oyunları zemininde, gölgeden bir kol toparlanıyor, düzensiz, şekilsiz bir karanlık kütlesi kaynaşıyordu, huzursuzca...</p>
<p>"Bir dost," dedi Flatline ve Case kendiliğinden uçuşan parmaklarıyla, temsili panelini yumrukladı. Kuang, mide bulandırıcı bir dönüş sonrasında akışkan bir değişimle kendini tam ters yöne çevirerek, fiziksel taşıt kavramını tamamen ortadan kaldırdı.</p>
<p>Gölge oluşumu gelişip yayılıyor, veri şehrinden taşmaya başlıyordu. Case onları doğrudan yukarı taşıdı, üzerlerini kaplayan tek sınır, mesafe kavramından yoksun yakut yeşili buz kubbesiydi.</p>
<p>Çekirdekler şehri yoktu artık, tamamen altlarındaki karanlıkla kaplanmıştı.</p>
<p>"Bu da nesi?"</p>
<p>"Bir YZ savunma sistemi," dedi Dix, "veya bir bölümü. Eğer dostun Wintermute ise, pek arkadaş canlısı görünmediği kesin."</p>
<p>"Sen devral," dedi Case. "Daha hızlısın."</p>
<p>"Şimdi iyi dinle; en iyi savunma evlat, en güçlü saldırıdır."</p>
<p>Ve Flatline, Kuang’ın iğnesinin ucunu altlarındaki karanlığın merkezine doğrulttu. Daldılar.</p>
<p>Case’in algı girdileri, süratle birlikte yükseliyordu.</p>
<p>Ağzı sancılı bir maviyle doldu.</p>
<p>Değişken bir kristale dönüşen gözleri, adına yağmur ve tren sesleri dedikleri bir frekansla titreşiyor, aniden fışkıran saç inceliğinde cam kılçıklarının oluşturduğu uğultulu bir ormanla kaplanıyordu. Kılçıklar ayrılıyor, ikiye bölünüyor, tekrar ayrılıyor, Tessier-Ashpool buzunun altında katlanarak çoğalıyordu.</p>
<p>Damağı ağrısızca ikiye yarılarak, dilinin etrafında kıvranan maviye hasret kökçükler fışkırttı, amaçları besin sağlamaktı gözlerinin kristal ormanına, kılçıkları yeşil kubbeye dayanan, sıkışınca dağılarak aşağı doğru uzanan ve T-A kainatını dolduran ormana, ta ki şehrin bekleyişteki talihsiz varoşlarına, yani Tessier-Ashpool S.A.’nın zihnine ulaşana kadar.</p>
<p>Ve eski bir hikaye canlanıyordu hatıralarından, satranç tahtasına demir paralar koyan bir kral ve miktarı her karede iki katı arttırışı</p>
<p>Katlanarak...</p>
<p>Karanlık her yanından içine dolmaya başladı, siyah, şarkılar söyleyen bir küre ve dönüşmesine az kalan veri evreninin kristal sinir uzantıları üzerindeki baskı...</p>
<p>Ve sonunda, bir hiç olduğunda, karanlığın kalbinde yoğunlaşmış halde, karanlığın daha fazla olamayacağı bir an geldi ve bir şeyler yırtıldı.</p>
<p>Kuang programı kararmış bulutların arasından fırladığında, Case’in cıva damlaları gibi parçalara ayrılan bilinci, gümüş bulutların rengine bürünmüş sonsuz kumsalın üzerinde kavisler çiziyordu. Küreselleşen görüş yetisi, her şeyin sayılabildiği bir dünyanın iç yüzeyini kaplayan tek bir retina katmanı gibiydi.</p>
<p>Ve burada her şey gerçekten sayılabiliyordu, her biri. Yapılandırılmış kumsaldaki kum taneciklerinin sayısını biliyordu (bu sayının kodlandığı matematik sistemini taşıyan zihnin sahibi de tekti, Neuromancer). Kulübedeki kutularda bulunan sarı yiyecek paketlerinin sayısını da biliyordu (dört yüz yedi). Kumsalda, günbatımıyla birlikte elinde bir dal parçası sallayarak yürüyen Iinda Lee’nin giydiği tuzdan kurumuş deri ceketin açık fermuarının sol yarısındaki pirinç diş sayısını da biliyordu (iki yüz iki).</p>
<p>Kuang’ı kumsala doğru alçaltıp programa geniş bir daire çizdirirken, kara köpekbalığı nesnesini Linda’nın gözlerinden görüyordu: alçak bulut basamaklarını arkasına almış sessiz, aç bir hayalet, Linda dehşetle sarsılarak sopasını düşürdü ve koşmaya başladı. Onun nabız ölçüsünü ve attığı geniş adımların arasını, en hassas jeofizik standartları için bile tatmin edecek birimlerle tanımlayabilirdi.</p>
<p>"Fakat onun düşüncelerini bilmiyorsun," dedi, artık köpek balığı nesnesinin kalbinde onun yanında duran çocuk. "Ben de onun düşüncelerini bilmiyorum. Yanıldın, Case. Burada yaşamak, yaşamaktır. Arada hiçbir fark yok."</p>
<p>Linda panik içinde, dalgaların arasında çırpınarak ilerliyordu.</p>
<p>"Durdur onu," dedi Case, "kendini incitecek."</p>
<p>"Onu durduramam," dedi çocuk, gri gözleri yumuşak ve alımlıydı.</p>
<p>"Riviera’nın gözlerine sahipsin," dedi Case.</p>
<p>Beyaz dişler ve geniş pembe dişetleri göründü bir an. "Fakat deliliğine değilim. Gözlerinin çok güzel olduğunu düşünüyorum." Omuzlarını silkti. "Seninle konuşmak için bir maskeye ihtiyacım yok. Kardeşimin tam tersine. Ben kendi kişiliğimi oluştururum. Kişiliktir benim ortamım."</p>
<p>Case onları yukarı, sert bir tırmanışla, kumsal ve korkmuş olan kızdan uzağa çekti. "N’diye onu üzerime saldın benim, seni küçük piç kurusu? Bir daha ve sonra bir kahrolası kez daha, beni sersem ettin. Sendin di mi onu öldüren, ha? Chiba’da."</p>
<p>"Hayır," dedi çocuk.</p>
<p>"Wintermute?"</p>
<p>"Hayır. Onun ölümünün yaklaştığını gördüm. Senin bazen sokağın dansında sezebildiğini düşündüğün motiflerde. O motifler gerçektir. Ben, kendi dar yaklaşımlarımda, o dansları okuyabilecek niteliğe sahibim. Wintermute’un kapasitesinin çok üzerinde. Onun ölümünü gördüm; sana olan ihtiyacında, Ucuz Otel'deki tabutluğundaki kilidin manyetik kodunda, Julie Deane’in Honkong’lu bir gömlek üreticisiyle olan hesabında. Hastasının röntgenini inceleyen bir doktorun gördüğü tümör kadar barizdi benim için. Sendeki Hitachi'yi alıp dostuna götürdüğünde, erişmesi için ne içinde bulunanlar hakkında, ne de nasıl satabileceği konusunda en ufak bir fikri yoktu, tek isteği senin onu bulup cezalandırmanda araya ben girdim. Benim metodlarım Wintermute’unkilerden daha ustacadır. Linda’yı buraya getirdim. Kendi içime."</p>
<p>"Neden?"</p>
<p>"Seni de buraya getirebileceğimi, tutabileceğimi düşünüyordum. Fakat başarısız oldum."</p>
<p>"Peki şimdi n’olcak?" Onları tekrar bulutun arkasına taşıdı. "Sırada ne var?"</p>
<p>"Bilmiyorum, Case. Bu gece, matrisin kendisi yöneltiyor bu soruyu kendine. Çünkü sen kazandın. Sen çoktan kazanmıştın, hâlâ göremedin mi? Kumsalda Linda’dan uzaklaşmaya başladığında kazandın. En son savunma hattımdı o benim. Yakında öleceğim, bir bakıma. Wintermute da öyle. Riviera da şüphesiz aynı durumdadır şu anda, benim Lady 3Jane Marie-France’ımın dünyasındaki duvar yıkıntıları arasında, onu Hideo’nun okundan kurtarabilecek dopamin reseptörlerini üretemeyen nigra-striatal sistemi sayesinde felç olmuş bir halde yatıyordun Fakat Riviera yalnızca bu gözlerde yaşayacak, eğer onların bende kalmasında sakınca yoksa." "Bir de şu sözcük var, değil mi? Kod. O zaman nasıl kazanmış olabilirim ki? Bir bok kazanmadım ben."</p>
<p>"Geç hemen."</p>
<p>"Dixie nerde? Flatline’a ne yaptın?"</p>
<p>"McCoy Pauley’in dileği gerçekleştirildi," dedi çocuk ve güldü. "Dileği ve fazlası. Bana karşı çıkarak seni buraya kadar çıkardı ve matristeki en güçlü savunma sistemlerini aştı. Sana geç dedim."</p>
<p>Ve Case Kuang’ın kara iğnesinde tek başına, bulutun içinde kaybolmuştu.</p>
<p>Geçti.</p>
<p><br/></p>
<p>Molly’nin gerginliğine geçiş, bir kaya gibi kastığı sırtı ve 3Jane’in gırtlağına sardığı elleri." Komik," dedi, "Nasıl görüneceğini tam olarak biliyorum. Bunu Ashpool aynı ölümü kopya kız kardeşine indirdiğinde görmüştüm." Elleri nazikti, neredeyse okşarcasına kavrıyordu onu. 3Jane’in gözleri korku ve zevkle irileşmişti; dehşet içinde isterik terler döküyordu. 3Jane’in yerçekimsizlik karmaşasınla uçuşan saçlarının arkasında. Case kendi tükenmiş yüzünü gördü, ve arkasında duran ve kahverengi iri elleriyle onu örgü devre şeması motifli halının üzerinde sabitlemeye çalışan Maelcum’u.</p>
<p>"Yapar miydin?" 3Jane’in sesi meraklı bir çocuk gibiydi, "Bence yapardın."</p>
<p>"Kod," dedi Molly. "Bana kodu söyle."</p>
<p>Bağlantısını kesti.</p>
<p>"Kaşınıyor," diye haykırdı Case, "kaşınıyor orospu!"</p>
<p>Gözlerini, terminalin yakut bakışlar akıtan, inci ve lapislerle süslenmiş platin yüzüne açtı. Büstün ardında. Molly ile 3Jane yavaş çekimde görüntülenen bir kucaklaşmada kaybolmuş gibiydi.</p>
<p>"Ver bize şu lanet kodu," dedi. "Eğer vermezsen, ne değişecek ki? Senin için ne gibi bir kahrolası değişiklik olabilir ki? Baban gibi kafayı yersin, o kadar, her şeyi yıkıp tekrar inşa etmeye başlarsın! Duvarları örersin yeniden, sıkı, daha da sıkı. ...Eğer Wintermute kazanırsa ne olur, hiç bilmiyorum ama bu bir şeyleri değiştirecek o kesin." Titriyor, dişleri birbirine çarpıyordu.</p>
<p>3Jane kendini ellerini hâlâ boynunun ayırmamış olan Molly’ye teslim edercesine bıraktı, dağınık koyu renkli saçları başını çevreleyen bir hale oluşturuyordu.</p>
<p>"Mantua’daki Ducal Palace," dedi, "giderek küçülen bir seri odası vardır. Heybetli binaların çevresini sarmalayan bu yapıların, mükemmel oymalı kapı çerçevelerinden geçmek için eğilmek gerekir. Çünkü mahkemenin cüceleri yaşar bu odalarda." Bitkin gülümsüyordu artık. "Bundan esinlenebilirim belki de, fakat diğer yandan benim ailem bu oluşumun daha gelişmiş bir uygulamasını gerçekleştirmeyi çoktan başardı...<span style="text-indent: 0.3in;">" Gözleri sakin bakıyordu artık, uzaklara dalmıştı. Onları Case’e çevirdi bir süre sonra. "Al kelimeni, hırsız."</span></p>
<p>Bağlandı.</p>
<p>Kuang bulutların içinden süzülerek çıktı. Altında, neon şehir. Arkasında, küçülen bir karanlık küresi.</p>
<p>"Dixie? Burda mısın adamım? Beni duyuyo musun? Dixie?"</p>
<p>Tek başınaydı.</p>
<p>"Adi herif yakaladı seni sonunda," diyebildi. Sonsuz veri uzamını katederken erişilen kör moment.</p>
<p>"Her şey sona ermeden önce birilerinden nefret etmelisin," dedi Finn’in sesi. "Onlar veya ben, hiç fark etmez."</p>
<p>"Dixie nerde?"</p>
<p>"Bunu açıklamak biraz zor, Case."</p>
<p>Finn’in orada bulunduğu hissi sardı her yanını; Küba sigarası kokusu, küflü ceket kumaşına hapsolmuş duman, pasın mineral ayinlerine terkedilmiş antika makinalar.</p>
<p>"Nefret kurtaracak seni," dedi ses. "Beynin içinde o kadar çok sayıda küçük tetikçik var ki, sen bugüne dek onların hepsini çekip durdun. Artık nefret etme zamanın geldi. Fiziksel bağlantıların geçerliliğini denetleyen kilit, Flatline’ın gösterdiği kulelerin altında, buraya girdiğin yerde bulunuyor. O seni durdurmaya çalışmayacak."&nbsp;</p>
<p>"Neuromancer," dedi Case.</p>
<p>"Onun adı, benim bilgim olabilecek bir şey değildir. Fakat o pes etti artık. Bundan sonra endişelenmen gereken tek engel T-A buzu. Sorun duvarı değil, dahili virüs sistemleri. Kuang, içerde serbestçe dolaşmasına izin verdikleri birkaç programa karşı tamamen savunmasız."&nbsp;</p>
<p>"Nefret," dedi Case. "Kimden nefret ediyorum? Sen söyle bana."</p>
<p>"Sevdiklerin kimler?" diye sordu Finn’in sesi.</p>
<p>Case programı bir dönüşten öteye akıtarak mavi kulelere doğru dalışa geçti.</p>
<p>Parıldayan, işlemeli kulelerden birtakım araçlar havalanıyor, değişken ışık düzlemlerinden oluşan kareler gibi ışıldıyorlardı. Yüzlerce vardı etrafta, şafak söküşüne şahit olan bir sokakta uçuşan kağıtlar gibi rastgele hareketlerle, bir hortum gibi yükseliyorlardı. "Savunma sistemleri," dedi ses.</p>
<p>Kendine yönelmiş bir nefretten aldığı güçle, keskin bir dalışa geçti. Kuang programı, ilk savunucu birimle karşılaşıp ışık yapraklarını dağıttığında, köpekbalığı oluşumunun dayanım seviyesinden bir şeyler yitirdiğini, bilgi dokusunun gevşediğini hissetti.</p>
<p>Ve sonra— beynin tanıdık simyası ve geniş eczanesi -nefreti ellerine doldu,.</p>
<p>Kuang’ın iğnesini ilk kulenin temeline doğru sürüşünün öncesinde parlayan anda, o zamana kadar edindiği bilgi ve hayalleri aşan bir bilgelik seviyesine ulaştı. Egonun ötesinde, kişiliğin ötesinde, bilinçliliğin ötesinde, devindi. Kuang eşliğinde, ona saldıranları altedişinde filizlenen eski bir dans, Hideo’nun dansıyla, zihin-vücut birlikteliği ödüllendirdi onu, tam o saniyede, içindeki ölmek arzusunun netliği ve tekilliği ile.</p>
<p>Ve bu dansın bir basamağı, anahtara ulaşan nazik bir dokunuşu içeriyordu; ince bir sınırda, geçti—</p>
<p>—şimdi</p>
<p>sesiydi bu, çığlığı bir kuşun bilinmeyen,</p>
<p>3Jane’in cevap şarkısı, üç&nbsp;<span style="text-indent: 0.3in;">nota, tiz ve saf.</span></p>
<p>Gerçek bir isim.</p>
<p>Neon orman, sıcak kaldırımdan aşağı süzülen yağmur. Kızarmış yiyecek kokusu. Kalçalarının çatalı üzerinde kenetlenmiş kadın elleri, çift kişilik bir tabutluğun boğucu karanlığında.</p>
<p>Fakat bütün her şey değişiyordu, uzaklaşan ormanla birlikte; şehir, Chiba’ya, Tessier-Ashpool SA.’ya ait sınıflandırılmış verilere, bir mikroçip yüzeyine işlenmiş yol ve yol kesişimleri ise katlanıp düğümlenmiş bir eşarbın ter ile lekelenmiş yüzeyindeki desenlere indirgeniyordu.</p>
<p>Müziğe açılan bir uyanışla, platin terminalin üflediği melodik, sonsuz sesleri duydu: İsviçre’de hesap kayıtları, bir uydusal Bahama bankası aracılığıyla Zion’a yapılacak ödeme, pasaport ve geçişler, hatta Turing hafızasında yapılacak derin, bir o kadar da basit değişiklikler anlatılıyordu.</p>
<p>Turing. Kaydedilmiş bir gökyüzü yansımasının altındaki desenli tenleri hatırladı, etin demir parmaklıklardan yuvarlanışını. Desiderata Sokağını hatırladı.</p>
<p>Ve platin ses şarkısını sürdürerek onu karanlığa geri çekti, ama bu seferki kişisel karanlığıydı, kendi nabzı ve kanı; kabuslarla dolu uykusunu kendine ait olandan başka gözler ardında asla sürmeyecek karanlık.</p>
<p>Ve bir kez daha uyandı rüyadan sıyrılamamış olma düşüncesiyle, altın dişlerle çerçevelenen bembeyaz bir gülümseyişe. Babylon Rocker’daydı ve Aerol onu yağına bağlıyordu.</p>
<p>Ve tekrar atmaya başladı Zion dub’ının sonsuz ritmi.</p>
</body>
</html>