<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>3</h1>
<p>Ev.</p>
<p>Ev BAMA’ydı, yani Sprawl, Boston-Atlanta Metropolit Alanı.</p>
<p>Veri alış verişi yoğunluğunu, her bin megabaytı geniş bir ekran üzerinde tek bir piksel olarak yansıtacak bir harita programlayın, Manhattan ve Atlanta bembeyaz parlar. Kısa sürede titreşmeye başlar, biraz daha beklerseniz trafik yoğunluğu sistemde aşırı yüklenmeye neden olacaktır. Haritanız her an patlayabilir. Ölçeği yükselterek onu biraz soğutun. Bu sefer her piksel yüz milyon megabaytı temsil etsin. Saniyede yüz milyon megabayt ölçeğinde, Manhattan merkezinde belli noktalar ve Atlanta’nın yaşlı çekirdeğini kuşatan yüz yıllık endüstriyel parkların anahtarlarını haritada seçebilirsiniz.</p>
<p>Case, Narita, Schipol, Orly kaldırımları boyunca Molly’nin deri giysilerini takip ettiği, bir havaalanı rüyasından uyandı. Şafaktan bir saat kadar önce kendisini seyrettiği dükkanların birinden yassı plastik bir şişe Danimarka vodkası alırken.</p>
<p>Sprawl’un demir ve beton karışımı köklerinin bir yerlerinde, bir tren tünel boyunca ağır bir hava kütlesini önünde sürükliyordu. İndüksiyon yastıkları üzerinde kayan tren sessizdi ama yer değiştiren hava, tünele bas tonları subsoniclere inen bir şarkı söyletiyordu. Titreşimler yattığı odaya ulaştığında, kuru parke zemindeki çatlaklardan toz kaldırdı.</p>
<p>Gözlerini açtı ve Molly’yi gördü: Yepyeni pembe bir ısılköpük zeminde çıplak, biraz uzansa dokunabilecek kadar yakın. Güneş ışığı, tepedeki isli pencerenin ızgarasından içeri süzülüyordu. Camın yarım metre karesi yerine sunta konulmuş ve üzerinde yerden birkaç santimetre yukarıda sallanan kalın, gri bir kablo sarkıyordu. Yana dönerek kızın nefes alışını, göğüslerini ve ancak bir savaş uçağının kanat takımlarının işlevsel zarifliğiyle tanımlanabilecek belini izledi. Vücudu toplu, düzgündü; bir dansçının kaslarına sahipti.</p>
<p>Geniş bir odadaydı. Yatakta doğruldu. Oda, pembe yatak kütlesiyle yanında duran naylon poşetler dışında boştu. Poşetlerin ikisi de yeni ve aynıydı. Boş duvarlar, olmayan pencereler, beyaza boyanmış çelikten tek bir yangın kapısı. Duvarlar, sayısız kat lateks boyayla kaplıydı. Fabrika ortamı. Bu tip odaları, bu tip binaları tanıyordu; kiracılar genellikle sanatın suça, suçun da sanata yakın olduğu tampon bölgede çalışırlardı.</p>
<p>Evine dönmüştü.</p>
<p>Ayaklarını yere uzattı. Zemin birkaçı kayıp, geri kalanı gevşek olan küçük tahta bloklarla kaplanmıştı. Başı ağrıyordu. Amsterdam’ı hatırladı, binaların yüzyıllarca eskiden kalma olduğu Centrum’un Old City tarafındaki farklı bir odayı. Elinde portakal suyu ve yumurtalarla kanal kıyısından geri dönen Molly’yi, Armitage esrarengiz gezilerinden birindeyken Molly’yle Dam Meydanını geçip Damrak caddesindeki bara doğru yaptıkları yürüyüşü. Paris ise bulanık bir rüyaydı. Alış veriş. Molly onu alış verişe çıkarmıştı.</p>
<p>Ayağa kalkıp yerde duran yeni bir siyah kotu giyerek poşetlerin yanına diz çöktü. İlk paket Molly’ye aitti; titizce katlanmış giysiler ve pahalı görünen küçük aletler. İkincisiyse aldığını bile hatırlamadığı eşyalarla doluydu: Kitaplar, kasetler, bir simstim paneli, Fransız ve İtalyan marka giysiler. Yeşil bir tişörtün altında, yassı, origamiyle katlanmış, dönüşümlü Japon kağıdından bir paket buldu. Eline aldığında kağıt yırtıldı; dokuz köşeli parlak bir yıldız kaydı, parkedeki çatlaklardan birine dikey halde saplandı.</p>
<p>"Hediye," dedi Molly. "Sürekli onlara baktığını fark ettim." Arkasını döndü ve Molly’yi yatağın üzerinde bağdaş kurmuş, koyu kırmızı tırnaklarıyla uykulu uykulu karnını kaşırken buldu.</p>
<p><br/></p>
<p>"Buranın güvenliğini kontrol etmek için birileri gelecek," dedi Armitage. Açık kapı eşiğinde elinde modası geçmiş manyetik bir anahtarla dikiliyordu. Molly çantasından çıkarttığı küçük bir Alman ocağında kahve yapıyordu.</p>
<p>"Bunu ben yapabilirim" dedi. "Halihazırda yeterli cihazım var. Sınır tarayıcıları, uyarıcılar..."</p>
<p>"Hayır" dedi kapıyı kapatarak. "Sağlam olmasını istiyorum."</p>
<p>"Keyfîn bilir." Kızın üzerinde bol kesimli siyah pamuk pantolonuna tıkıştırdığı koyu renkli bir ağ tişört vardı.</p>
<p>"Aynasızlara hiç bulaştın mı Mr. Armitage?" diye sordu Case sırtını duvara dayadığı yerden.</p>
<p>Armitage Case’den daha uzun değildi ama geniş omuzları ve askeri duruşuyla girişi dolduruyor gibiydi. Koyu renkli İtalyan bir takım elbise giyiyordu; sağ elinde yumuşak ve koyu renk bir çanta vardı. Özel Kuvvetler küpesini takmamıştı. Yakışıklı, ifadesiz hatları, kozmetik dükkanlarının tekdüze güzelliğini bir önceki yüzyılın medyada önde gelen yüzlerinin bir karışımı halinde sunarken, gözlerinin donuk ışıltısı bir maske varmış havası yaratıyordu. Case soruyu sorduğuna pişman oluyordu.</p>
<p>"Bir çok Özel Kuvvetler adamı polis oldu demek istiyorum. Ya da şirket güvenlik elemanı." diye ekledi Case sıkılarak. Molly ona dumanı üzerinde bir fincan kahve uzattı. "Pankreasıma yaptığın tam da bir polis numarasına benziyor."</p>
<p>Armitage kapıyı kapatıp yürüdü ve Case’in karşısında durdu. "Şanslı birisin Case. Bana teşekkür etmelisin."</p>
<p>"Etmeli miyim?" Case seslice kahvesine üfledi.</p>
<p>"Yeni bir pankreasa ihtiyacın vardı. Sana aldığımız tehlikeli bir bağımlılıktan kurtardı."</p>
<p>"Sağol ama o bağımlılık hoşuma gidiyordu."</p>
<p>"İyi, ne de olsa artık yeni bir bağımlılığa sahipsin."</p>
<p>"Bu da ne demek?" Case gözlerini kahvesinden kaldırdığında Armitage’in gülümsediğini gördü.</p>
<p>"Çeşitli ana atardamarların iç yüzeylerine on beş tane toksin keseciği yerleştirildi, Case. Her an erimekteler. Çok yavaş ama kesin olarak eriyorlar. Her birinin içinde bir tür mikotoksin var. Sen zaten bu mikotoksinin etkilerini tanıyorsun. Eski patronlarının sana Memphis’te verdiklerinin aynısı."</p>
<p>Case gülen maskeye bakakalmıştı.&nbsp;</p>
<p>"Kiralandığın işi halledecek kadar vaktin var Case ama hepsi bu kadar. Görevini tamamlarsan sana keselere zarar vermeden kurtarabilecek bir enzim enjekte edebilirim. O zaman kanının değişmesi gerekir, yoksa keseler erir ve sende tekrar başa dönersin. Evet Case, bize ihtiyacın olduğunu görüyorsun. Seni o lağımdan kazıdığımız zamanki kadar bize ihtiyacın var."&nbsp;</p>
<p>Case Molly’ye baktı. O da omuzlarını silkti.&nbsp;</p>
<p>"Şimdi yük asansörüne in ve oradaki kutuları buraya getir." Armitage manyetik anahtarı uzattı. "Hadi. Bundan kesinlikle hoşlanacaksın Case. Tıpkı Noel sabahı gibi."</p>
<p><br/></p>
<p>Sprawl’da yaz mevsimi, rüzgardaki otlar gibi savrulan AVM kalabalığı, ani ihtiyaç ve haz girdaplarıyla delik deşik edilmiş bir et tarlası.</p>
<p>Molly’yle birlikte kuru bir beton çeşmenin kenarına oturup filtrelenmiş gün ışığı altında hayatındaki aşamaların sonsuz yüzler seli tarafından canlanışını seyretti. İlk olarak gözleri kısık bir çocuk, iki yanına sarkan kollarıyla bir sokak çocuğu; daha sonraysa kırmızı gözlükler ardında soluk ve gizemli yüzüyle bir genç. Case on yedi yaşında bir çatıda kavga edişini hatırladı, gündoğumunun gül ışıltısında sessiz bir dövüş.</p>
<p>Betonda hareket ederken, ince kotunun ötesinde katılığı ve soğukluğu hissetti. Burada Ninsei’nin elektronik dansına benzer hiçbir akış yoktu. Buradaki, fast-food ve parfüm kokularıyla kaynaşmış taze yaz terinde yüzen farklı bir iş, farklı bir ritmdi.</p>
<p>Yeni paneli, bir Onno-Sendai Cyberspace 7. odada onu bekliyordu. Oda, köpük paketleme birimlerinin beyaz formlarına karışan plastik film ve yüzlerce köpük parçacığı içinde, darmadağınıktı. Bir sonraki yılın en pahalı bilgisayarı olan Onno-Sendai; bir Sony monitör; bir düzine disk dolusu ticaret dünyası ayarında buz; Braun marka bir kahve makinesi. Armitage Case’in her parçayı onaylamasını beklemişti.</p>
<p>"O nerede?" diye sordu Molly’ye.</p>
<p>"Otellerden hoşlanır o. Büyük olanlardan. Havaalanına yakın olanları, eğer ayarlayabilirse. Hadi sokağın aşağısına inelim." Üzerinde bir düzine garip şekilli cebi olan bir üniforma vardı taktığı geniş çerçeveli siyah plastik güneş gözlüğü, aynalı lenslerini kaplıyordu.</p>
<p>"Bu toksin bokundan haberin var mıydı?" diye sordu.&nbsp;<span style="text-indent: 0.3in;">Kız olumsuz anlamda başını salladı.</span></p>
<p>"Sence doğru mu?"</p>
<p>"Belki doğrudur, belki değil. Önemi yok."</p>
<p>"Öğrenebileceğim bir yol var mı?"</p>
<p>"Hayır." diyerek elini kaldırdı ve sus işaretini yaptı. "O tür şeyler kendilerini bir taramada göstermeyecek kadar gizlidir." Parmakları bir daha yükseldi, 'bekle’ işaretini yaptı. "Ayrıca o kadar da umrunda değil senin de.&nbsp;<span style="text-indent: 0.3in;">Sendai’yi okşarken izledim; adamım, harbiden pornografikti." Bir kahkaha attı.</span></p>
<p>"Peki seni nasıl bağladı? Nasıl bir numarayla?"</p>
<p>"Profesyonel gurur, bebek, bu kadar." Cevap sonrası yinelenen bir sessizlik uyarısı daha. "Şimdi gidip bir kahvaltı yapalım, tamam mı? Yumurta, gerçek domuz pastırması... Muhtemelen seni öldürür bunlar, o kadar uzun zamandır suni Chiba krill’i yiyorsun ki. Hadi, metroyla Manhattan’a gidip gerçek bir kahvaltı yapalım."</p>
<p><br/></p>
<p>Ölü neon, tozlanmış cam tüp boyunca büyük harflerle METRO HOLOGRAFIX kelimelerini şekillendiriyordu. Case, ön dişleri arasına sıkışan bir pastırma parçasıyla uğraşıyordu. Artık nereye ve niçin gittiklerini sormayı bırakmıştı, kaburgalarına yediği yumruklar ve sus işaretleri dışında bir cevap alamıyordu. Kız sürekli olarak sezon modasından, spordan ve Case’in hiç duymadığı California’daki siyasi skandaldan bahsediyordu.</p>
<p>Case, kimselerin olmadığı çıkmaz sokağa bakındı, bir gazete sayfası sürüklenerek yol ayrımından geçti. Doğu yakasının garip rüzgarları vardı; konveksiyonel hava akımları ve kubbelerdeki örtüşmeden olsa gerekti. Case camdan dışarı ölü işarete doğru baktı. Kendi Sprawl’unun Molly’nin Sprawl’u olmadığına karar verdi. Daha önce hiç görmediği barlar ve klüpler boyunca onu takip etmiş, kızın genellikle başıyla onaylamaktan fazlasını yapmadan işlerini halletmesini seyretmişti. Bağlantılarını idare ediyordu.</p>
<p>METRO HOLOGRAFIX ardındaki gölgelerde bir şeyler kıpırdanıyordu.</p>
<p>Kapı oluklu bir çatı kaplamasındandı. Önünde Molly’nin elleri, takip edemediği hızda bir seri işaret boyunca dans etti. Aralarından para işaretini seçebilirdi: işaret parmağının ucuna sürtülen başparmak. Kapı içeriye açıldı ve Molly onu toz kokusunun içine doğru yürüttü. Yoğun hurda tepelerinin çürüyen kitaplar taşıyan raflarla kaplı duvarlara uzandığı bir açıklıktaydı. Hurdalar orada yetişen bir varlığı, deforme metal ve plastikten oluşan bir tür mantarı anımsatıyordu. Bazen belirgin şeyler seçebiliyordu ama tekrar yığının karmaşasına dönüp kayboluyorlardı: vakumlu elektron tüpleri bulundurabilecek kadar eski televizyon parçaları, ezilmiş bir çanak anten, paslı alaşım çubuklarla doldurulmuş kahverengi fiberglastan bir kutu. Etrafa yüklüce eski dergi saçılmıştı ve kayıp yazların eti, gözlerini körce yukarılara dikmiş bakıyordu Case, Molly’yi dar bir hurda kanyonu boyunca takip ederken. Kapının arkalarından kapandığını duyduğunda dönüp bakmadı.</p>
<p>Tünel, kapı yerine gerilmiş askeri bir battaniye ile sona eriyordu. Molly’nin geçmesiyle dışarıya beyaz bir ışık seli taştı.</p>
<p>Beyaz plastikten dört kare duvar, onlara uyan bir tavan ve üzerinde kaymayı önleyen küçük silindirik çıkıntıları olan bir hastane yer kaplamasıyla örtülü zemin. Odanın merkezinde dekare şeklinde beyaz bir masa ve dört adet katlanan iskemle.</p>
<p>Arkalarındaki girişte durup onlara bakan, battaniyenin bir omzundan pelerinmişçesine sarktığı adam, bir rüzgar tünelinde tasarlanmış gibiydi. Dar kafasına yapışık olan kulakları çok küçüktü ve adına pek de gülümseme demlemeyecek bir şeyleri ortaya çıkaran geniş ön dişleri keskince içe bükülmüştü. İskoç kumaşından eski bir kıyafet giyiyordu ve sol elinde bir tür silah vardı. Onlara bir süre baktıktan sonra silahı ceketinin cebine koydu ve Case’e kapının yakınındaki beyaz plastik levhayı işaret etti. Levhaya vardığında, Case bunun neredeyse bir santimlik tek bir devre olduğunu fark etti. Adamın bunu kaldırıp girişe yerleştirmesine yardım etti. Nikotinden sararmış hızlı parmaklar levhayı beyaz renkli velero bir şeritle sabitledi. Gizli bir egzoz vantilatörü homurtular çıkarmaya başladı.</p>
<p>"Zaman," dedi adam doğrularak, "ve geçiyor. Fiyatı biliyorsun Molly."</p>
<p>"Bir taramaya ihtiyacımız var Finn. Vücuda yerleştirilmiş parçalar için."</p>
<p>"Öyleyse sütunların arasına geç. Bantın üzerinde dur. Biraz dik dur, tamam. Şimdi etrafında dönerek bir üç yüz altmışlık ver bakim." Case kızın alıcılarla kaplı, hassas görünümlü iki sütun arasında dönüşünü seyretti. Adam cebinden küçük bir monitör çıkarıp yakından baktı. "Kafanda yeni bir parça var, evet. Silikon, bir pyrolitic karbon katmanı var. Bir saat değil mi? Gözlüklerin her zamanki bilgileri veriyor, düşük ısılı isotropic karbonlar. Pyroliticlerle daha sağlam bir biyolojik uyun yakalarsın ama keyfin bilir, öyle değil mi? Pençelerin de öyle."</p>
<p>"Buraya gel Case," Beyaz zemin üzerinde siyah banda işaretli bir X gördü. "Kendi etrafında dön, yavaşça."</p>
<p>"Bu çocuk bir bakire." diyerek omuzlarını salladı. "Biraz ucuz diş çalışması, o kadar."&nbsp;</p>
<p>"Biyolojik olanları saptayabilir misin?" Molly yeşil gömleğinin fermuarını açıp koyu gözlüklerini çıkardı.</p>
<p>"Sen burayı Mayo mu zannettin? Masaya çık evlat, küçük bir biyopsi yapıcaz." Kahkaha atarken sarı dişleri iyice ortaya çıkıyordu. "Bir şey yok. Finn’in sözüne güven şekerim, ne küçük böcekler ne de korteks bombaları var. Zırhı kapamamı ister misin?"</p>
<p>"Dışarı çıkman için gerektiği kadar, Finn. Daha sonra dilediğimiz kadar tam güçte kullanmak istiyoruz."</p>
<p>"Hey, Finn’e uyar Moll. Sen saniyesi için para ödüyorsun zaten."</p>
<p>Ardından kapıyı kapadılar ve Molly beyaz sandalyelerden birini çevirip oturdu. Çenesini çapraz kavuşturduğu kollarına yaslamıştı. "Artık konuşabiliriz. Paramın sağlayabileceği en güvenli yer burası."</p>
<p>"Ne hakkında?"</p>
<p>"Ne yaptığımız."</p>
<p>"Ne yapıyoruz?"</p>
<p>"Armitage için çalışıyoruz."</p>
<p>"Ve sen de bunun onun çıkarına olmadığını mı söylüyorsun?"</p>
<p>"Evet. Senin profilini gördüm Case. Ayrıca alışveriş listemizin geri kalanını da. Hiç ölülerle çalıştın mı?"</p>
<p>"Hayır." Merceklerdeki kendi yansımalarını izliyordu. "Yapabilirdim, sanırım. Yaptığım işte iyiyimdir." Fiilin şimdiki zamanda olması rahatsız ediciydi.</p>
<p>"Dixie Flatline’ın öldüğünden haberin var mı?"</p>
<p>Başıyla onayladı. "Maalesef, duydum."</p>
<p>"Onun inşasıyla çalışacaksın." Gülümsedi. "İşi sana öğreten oydu, değil mi? O ve Quine. Bu arada Quine’i tanırım, tam bir yavşak."</p>
<p>"Birisi McCoy Pauley’nin kayıtlarına mı sahip? Kim?" Case oturmuş, dirseklerini masaya dayamıştı. "Bunu anlayamadım, o kaydolacak kadar rahat durmazdı ki yerinde."</p>
<p>"Sense/Net. Onu paraya boğdular, aynen öyle."</p>
<p>"Quine de mi öldü?"</p>
<p>"Nerde o şans. Avrupa’da artık, bu işlerden çekildi."</p>
<p>"Eğer Flatline’a ulaşırsak özgürüz demektir. O en iyisiydi. Üç kere beyin ölümü yaşadığını biliyor muydun?"</p>
<p>Molly başını olumlu anlamda salladı.</p>
<p>"EEG çizgisini düzleştirmiş; kayıtları bana göstermişti. ‘Moruk cidden ölüydüm.’"</p>
<p>"Bak Case, bu işe girdiğimden beri Armitage’in desteğinin kim olduğunu bulmaya çalışıyorum.</p>
<p>Fakat bu ne bir zaibatsu, ne bir devlet uzantısı ne de bir Yakuza gibi geliyor bana. Armitage emirler alıyor. Sanki birileri ona Chiba’ya gidip, ateş çemberinden içeri son atlayışına hazırlanan bir hap kafayı alıp, onu onaracak ameliyat karşılığında gereken programları vermesini söylüyor. O programın pazardaki değeri karşılığında yirmi dünya klasmanında kovboy alırdık, iyisin ama o kadar da iyi değil..." Burnunun yanını kaşıdı.</p>
<p>"Birisi için bir anlamı olduğu bariz," dedi Case. "Büyük birisi."</p>
<p>"Duygularını incitmeme izin verme." diyerek sırıttı kız. "Sırf Flatline’ın veri inşasını almak için bile zorlanacağız Case. Sense/Net onu şehrin yukarısında bir kütüphane deposunda kilitli tutuyor. Timsah çenesinden bile sıkı. Bak şimdi, Sense/Net sonbahar için hazırladığı yeni yazılımların hepsini tek bir yerde saklıyor. Onları araklasak zengin oluruz. Fakat yoo, sadece Flatline’ı alacağız. Garip."</p>
<p>"Aynen, tümü garip. Sen, bu delik. Bu arada dışarıda dikilen kunduz da kim?"</p>
<p>"Finn eski bağlantılarımdan. Daha çok bir satıcı, yazılımlar. Bu gizlilik ticareti ek iş. Ama ben Armitage’i ayarladım, Finn teknisyenimiz olacak. O yüzden daha sonra karşılaştığımızda ilk kez görüyorsun, anladın mı?"</p>
<p>"Eee, Armitage senin içine eriyen ne koydu?"&nbsp;</p>
<p>"Ben kolay lokmayım." Gülümsedi. "En iyi becerdiğin neyse, sen o’sundur, değil mi? Sen bağlanmalısın, ben de kapışmalıyım."</p>
<p>Case ona uzun uzun baktı. "Bana Armitage hakkında bildikerini anlatmaya ne dersin?" "Öncelikle, Armitage adında hiç kimse Screaming Fist’te yer almadı. Kontrol ettim. Ama bunun pek bir anlamı yok. Kurtulanların fotoğraflarından hiçbirine benzemiyor." Omuz silkti. "Büyük iş. Benim elimdekiler sadece aperatif." Tırnaklarıyla sandalyenin sırtını tıkırdatıyordu. "Ama sen bir kovboysun değil mi? Demek istediğim, belki sen etrafı biraz araştırabilirsin." Gülümsedi.</p>
<p>"Beni öldürür."</p>
<p>"Belki. Belki de yapmaz. Bence sana muhtaç Case, hem de deli gibi. Bunun yanı sıra, sen kurnaz birisin, yanlış mı? Onu atlatabileceğine eminim."</p>
<p>"Bahsettiğin listede başka neler var?"</p>
<p>"Oyuncaklar. Çoğu senin için. Bir de Peter Riviera adında raporlu psikopatımız var. Cidden çirkin bir müşteri."</p>
<p>"Nerde o?"</p>
<p>"Bilmem. Ama hasta piçin teki, tek kelimeyle. Profilini gördüm." Yüzünü buruşturdu. "Allahın cezası." Ayağa kalkıp, tıpkı bir kedi gibi gerindi. "Ne dersin, anlaştık mı evlat? Birlikte miyiz? Ortak?"</p>
<p>Case ona baktı, "Bayağı seçeneğim var, ha?"</p>
<p>Molly bir kahkaha attı, "Aynen öyle kovboy."</p>
<p><br/></p>
<p>"Matris’in kökleri ilkel bilgisayar oyunlarına uzanır," dedi ön ses, "ilk grafik programlarına ve kafatasına giren bağlantılarla yapılan askeri deneylere. Sony ekrandaki iki boyutlu uzay savaşı, logaritmik spirallerin uzaysal olasılıklarını tanımlamak üzere matematiksel yollarla oluşturulan bir eğreltiotu ormanı içinde kayboldu; soğuk mavi renkli askeri altyazı geçerken, denek hayvanlar test sistemlerine bağlanmış, kasklar aracılığıyla tank ve savaş uçaklarının ateş kontrol devrelerini yönetmekteydi. "Siberuzay. Her ulustan milyarlarca yasal kullanıcının, matematiksel kavramları öğrenen çocukların her gün yaşadığı bilinç ve duyguyla ilerleyen istemdışı halüsinasyon... İnsan sistemindeki her bilgisayarın kayıtlarından yansıyan verilerin grafiksel sunumu. Kavranamayacak bir karmaşa. Zihnin uzaysızlığında, ışık çizgileri, öbekler ve takım yıldızlar şeklinde düzenlenen veriler. Şehrin ışıkları gibi, git gide uzaklaşan...</p>
<p>"Bu da ne?" diye sordu Molly tam kanalı değiştirirken.</p>
<p>"Bir çocuk programı." Kumanda zıpladıkça kesintili görüntüler seli. "Kapan." dedi Hosaka’ya.</p>
<p>"Şimdi denemeye ne dersin Case?"</p>
<p>Çarşamba. Ucuz Otel’de yanında Molly ile uyanışının üzerinden geçen sekizinci gün. "Dışarı çıkmamı ister misin? Belki senin için daha kolay olur, yalnızken. ..." Case hayır dercesine salladı başını.</p>
<p>"Hayır. Kalabilirsin. Farketmez." Sendai’nin yassı dermatodlarını sarsmamak için büyük bir dikkatle, siyah havlu ter bandını başına taktı. Kucağındaki panele baktığında tam olarak onu gördü denemezdi; karşısında duran, Ninsei’deki dükkanın vitrini, yansıyan neonun tutuşturduğu krom shurikendi. Gözlerini kaldırıp duvara, Sony'nin biraz yukarısına baktı. Molly’nin hediyesini asmıştı oraya, sarı kafalı bir raptiyeyle merkezinden tutturarak.</p>
<p>Gözlerini kapattı.</p>
<p><span style="text-indent: 0.3in;">Güç düğmesinin tırtıklı yüzeyini hissetti.</span><br/></p>
<p>Ve gözlerinin ardında kanla aydınlanan karanlıkta, boşluğun kenarlarından akan gümüş fosfenle doluyor artık, bilinçaltından yükselen imgeler rasgele karelerden derlenmiş bir film gibi geçip gidiyor. Semboller, şekiller, yüzler bulanık, parçalanmış bir görsel bilgi mandalası.</p>
<p>Lütfen, diye yalvardı, şimdi.</p>
<p>Gri bir disk, Chiba göğünün rengi.</p>
<p>Şimdi —</p>
<p>Disk dönmeye başladı, daha hızlı donuk gri renkli bir küreye dönüşüyordu. Genişliyordu...</p>
<p>Aktı ve çiçek açtı, akışkan neondan bir origami numarası bu, uzaklıkların olmadığı evinin, yurdunun genişlemesi, sonsuzluğa uzanan 3D bir satranç tahtası. İç gözü, Mitsubishi Bank of America yapılarının yeşil küpleri ardında parlayan Eastern Seaboard Fission Authority’e ait yüzeyi kademelendirilmiş kırmızı piramide açıldı. Hepsinden yüksekte, çok uzaklarda ise askeri sistemlerin helezon kolları görünüyordu, onun hiç erişemeyeceği bir yerde.</p>
<p>Ve bir yerde kahkahalarla gülüyordu, beyaza boyanmış bir odada, uzaktaki parmakları paneli okşuyordu ve boşalan sinirlerinden taşan yaşlar yanaklarından süzülüyordu.</p>
<p><br/></p>
<p>Dermetrodları çıkardığında Molly gitmiş, oda kararmıştı. Zamanı kontrol etti. Tam beş saattir siberuzaydaydı. Onno-Sendai’yi yeni çalışma masalarından birinin üzerine taşıdı ve yatağın üzerine devrilip Molly’nin siyah ipekten uyku tulumunu başının üzerine çekti.</p>
<p>Çelik yangın kapısına bağlı güvenlik sistemi iki kere bipledi. "Giriş isteniyor." dedi. "Giriş isteyen şahıs programımca onaylanmıştır."</p>
<p>"Açsana o zaman." Kapı açılırken Case ipeği yüzünden alıp, doğruldu. Molly ve Armitage’la karşılaşmayı umuyordu.</p>
<p>"Tanrım," diye söylendi boğuk bir ses. "O kaltağın karanlıkta görebildiğini biliyordum..." Toplu bir adam içeri girdi ve kapıyı kapattı. "Işıkları aç, tamam mı?" Case yataktan inip eski tip düğmeyi buldu.</p>
<p>"Ben Finn" dedi Finn ve Case’i uyaran bir işaret verdi yüzüyle.</p>
<p>"Case."</p>
<p>"Tanıştığımıza pek memnun oldum. Görünen o ki patronun için bazı donanım işleri yapacağım." Finn cebinden bir paket Partagas çıkartıp bir tane yaktı. Küba tütününün kokusu odayı doldurdu. Çalışma masasının yanına giderek Onno-Sendai’ye baktı. "Bir problemi varmış gibi görünüyor. Bunu hemen halledebilirim. Fakat asıl sorun burada oğlum." Ceketinden pis bir manila zarfı çıkarttı, külünü yere silkerken de zarfın içinden alelade siyah bir dikdörtgen çıkarttı. "Lanet fabrika prototipleri," dedi aleti masaya koyarak. "Hep böyle bir polikarbon kütlenin içine tıkarlar, içindekileri kızartmadan lazer sokamazsın. X-ışınları ya da ultrascan’e karşı bubi tuzakları da koymuşlar, kim bilir daha neler vardır. İçine gireceğiz ama bilirsin kötüler rahat edemez öyle değil mi?" Zarfı özenle katlayıp cebine geri koydu.</p>
<p>"Nedir bu?"</p>
<p>"Bir açma-kapama anahtarı aslında. Şuradaki Sendai’ne bağlandığında, canlı veya kayıtlı simstime matristen çıkmadan ulaşabilirsin."</p>
<p>"Ne için?"</p>
<p>"Hiçbir fikrim yok. Tek bildiğim Molly’ye bir yayınlayıcı sistem taktığım, bu yüzden büyük ihtimalle eriştiğin onun algıları olacak." Finn çenesini kaşıdı. "Artık o kotun ne kadar sıkı olduğunu öğrenebileceksin, ha?"</p>
</body>
</html>