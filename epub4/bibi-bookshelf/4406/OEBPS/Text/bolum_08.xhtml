<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>8</h1>
<p>Adalar takımı.</p>
<p>Adalar. Çemberler, eksen, bütünlük. Yerçekiminin sarp kuyusundan, su yüzeyindeki yağ birikintilerini şeklinde fışkıran insan DNA’sı.</p>
<p>L-5 adalar takımındaki veri alış-verişini abartılı olarak sadeleştiren grafiksel bir gösterge çağırın. Bir kesit. Kıpkırmızı parlayarak ekranınızın büyük bölümünü işgal eden bir dikdörtgen olarak belirecektir.</p>
<p>Freeside. Freeside, mekikleriyle kuyu boyunca bir aşağı bir yukarı gezinen turistlere gerçek yüzünü tamamen göstermeyen, karmaşık bir yerdir. Bir bankacılık ve genelevler merkezi, bir zevk mabedi, serbest bölge, sınu şehri ve kaplıcalardır. Freeside, Las Vegas’ın ta kendisi. Babil’in cennet bahçeleri, yörüngesel bir Cenevre ve en önemlisi, titizlikle saflaştırılmış bir endüstri klanı olan Tessier ve Ashpool’un evidir.</p>
<p>THY ile gerçekleştirdikleri Paris uçuşu boyunca Birinci Mevki’de birlikte oturdular; cam kenarında Molly, onun yanında Case, koridor tarafında da Riviera ile Armitage. Uçağın denize doğru yattığı bir anda, Case bir Yunan adası köyündeki mücevherimsi parıltıyı gördü. Bir seferinde de, sulu burbonunun derinliklerinde, dev bir insan spermine benzeyen bir şey görür gibi olmuştu.</p>
<p>Molly, Case’in üzerinden uzanarak Riviera’nın suratına bir tokat patlattı, sadece bir tane. "Olmaz, bebek. Oyun yok. Senin şu bilinçaltı oyunu bokunu yakınımda denediğini farkedersem, canını çok fena yakarım. Hatta bunu seni fazla yaralamadan da yapabilirim. Böylesi daha çok hoşuma gider."</p>
<p>Case hiç düşünmeden dönüp Armitage’dan bir tepki bekledi. Pürüzsüz suratı sakin, mavi gözleri tetikte ama kızgınlıktan eser yok. "Haklı Peter. Yapma"</p>
<p>Case başını çevirdiğinde, yaprakları deri gibi parlayan; siyah sapı krom dikenlerle bezeli siyah bir gülün anlık görüntüsüne şahit oldu.</p>
<p>Peter Riviera şirin bir sırıtışın ardından gözlerini kapattı ve anında uykuya daldı.</p>
<p>Molly diğer yana döndü, lensleri karanlık pencere camından yansıyordu.</p>
<p>"Yukarıya çıktın, değil mi?" diye sordu Molly, Case kendine JAL mekiğinin şişkin ısılköpük koltuğunda bir yer açıyordu.</p>
<p>"Hayır. Çok dolaşmayı sevmem, iş dışında." Kabin görevlisi bileğine ve sol kulağına okuma trodları yerleştiriyordu.</p>
<p>"SAS yaşamazsın umarım." dedi.</p>
<p>"Uçuş tutması mı? İmkanı yok."</p>
<p>"Aynı şey değil. Sıfır yerçekimi yüzünden kalp atışların hızlanacak ve kulakların bir süre delirecekler. Uçuş reflekslerin gaza gelecek, anlayacağın deli gibi koşmak için sinyaller ve bir yığın adrenalin alıyormuş gibi olacaksın." Görevli servisine devam ederek Riviera’ya yaklaştı ve kırmızı plastik önlüğünden bir trod seti daha çıkarttı.</p>
<p>Case başını çevirerek eski Orly terminallerini seçmeye çalıştı ama mekiğin koruyucu kalkanı ıslak betondan zarif darbe emicilerle çerçeveliydi. Pencereye en yakın olanın üzerinde kırmızı bir sprey bombasıyla yazılmış Arapça bir slogan vardı.</p>
<p>Gözlerini kapatarak bu mekiğin sadece iri bir uçak olduğunu söyledi, çok yüksekten uçan bir uçak. Aynı uçak gibi kokuyordu zaten, yeni giysiler ve çiğnenen sakızlara karışan yorgunluk gibi. Koto müziğini dinleyerek beklemeye başladı.</p>
<p>Yirmi dakika sona erdiğinde, yerçekimi onu tarihi taşlardan kemikleri olan dev bir el gibi kavradı.</p>
<p><br/></p>
<p style="text-align: center;"><b>* * *</b></p>
<p><br/></p>
<p>Uzaya uyum sağlamak Molly’nin anlattığından daha berbattı ama bunu çabuk atlatarak uyumayı becerebildi. Görevli, onu JAL’in terminal yapısına doğru inişe geçmeye hazırlandıklarında uyandırdı.</p>
<p>"Şimdi Freeside aktarması mı?" diye sordu gömlek cebinden fırlayarak burnundan on santim yukarıda dans eden bir tutam Yeheyuan tütününden alamadığı gözleriyle. Mekik uçuşlarında sigara içme yasağı vardı.</p>
<p>"Hayır, yine patronun o küçük plan değişikliği oyununu oynuyoruz, bilirsin ya. Zion’a, Zion üssüne giden bir taksiye atlıycaz." Kemerinin açma plakasına dokunarak vücudunu köpükten kurtardı. "Bana soracak olursan, komik bir seçim bu."</p>
<p><span style="text-indent: 0.3in;">"Nedenmiş o?"</span><br/></p>
<p>"Dredler. Rasta’lar. Koloni nerden baksan otuz yaşındadır."</p>
<p>"Peki bu ne anlama geliyor?"</p>
<p>"Görürsün. Benim için kıyak bir yer. Neyse, emin ol sigaranı istediğin gibi içebileceksin orada."</p>
<p>Zion, yukarıya geri dönmeyi reddeden, kuyuya sırtlarını dönerek inşaata başlayan beş işçi tarafından kurulmuştu. Koloninin merkez halkasında dönel çekim oluşturulana kadar, kalsiyum kaybı ve kalp küçülmesi sorunlarını yaşamışlardı. Taksinin baloncuğundan gördüğü kadarıyla, Zion’un eğreti gemisi Case’e İstanbul’daki el yapımı binaları hatırlattı. Mekik, üzerine lazerle Rastafarian sembolleri ve onları bırakanların&nbsp;<span style="text-indent: 0.3in;">imzaları işlenmiş, düzen ve renkten yoksun plakalarla kaplıydı.</span></p>
<p>Molly ve Aerol adındaki cılız bir Zionit, Case’in yerçekimsiz bir koridordan aşağı uçarak daha küçük bir halkanın merkezine inmesine yardım etti. İkinci bulantı paniğinde, Armitage ve Riviera’nın izlerini çoktan kaybetmişti. "İşte." dedi Molly onun bacaklarını tepelerindeki bir kabin girişinden içeri iterek, "Şu halkalara tutun hadi. Tepetaklak tırmanıyormuşsun gibi düşün, tamam? Gemiye doğru ilerliyorsun, bu da yerçekiminden tarafa tırmanıyorsun demektir. Çaktın mı?"</p>
<p>Case’in midesi çalkalanıyordu.</p>
<p>"Sen iyi olacaksın, adamım." dedi Aerol, altın ön dişleri gülümsemesini çerçeveliyordu.</p>
<p>Nasıl olduysa, tünelin sonu birden dibine dönüşmüştü. Case, zayıf yerçekimini boğulmakta olan birinin tek nefeslik hava bulması coşkusuyla kucakladı.</p>
<p>"Kalk," dedi Molly. "ne o? Şimdi de öpecek misin onu?" Case kollarını iki yana açmış, yerde yüzüstü yatmaktaydı. Yuvarlanarak döndüğünde şişkin bir esnek kablo tutamıyla karşılaştı. "Evcilik oynıycaz." dedi. "Şunu yerleştirmeme yardımcı olacaksın." Çevresindeki özelliksiz, geniş boşluğu inceledi ve her bir yüzeye kaynaklarla rasgele yerleştirilmiş halkalar oluğunu farketti.</p>
<p>Kabloları, Molly’nin karmaşık bir düzenine göre astıktan sonra, üzerlerine kirli, sarı plastik çarşaflar serdiler. Bir yandan çalışırken, Case yapı boyunca sürekli gezinen müziği farketti. Dub denilen bu müzik, sayısallaştırılmış pop arşivlerinde pişirilmiş duygu yüklü bir sesler mozaiğiydi; "bir tür ibadet bu," dedi Molly, "aynı zamanda da birlik olma hali." Case sarı çarşaflardan birine asıldı: hafifti ama hâlâ garip görünüyordu. Zion dünyasında, haşlanmış sebze, insanlık ve esrar kokularıyla sarılmışlardı.</p>
<p>"Güzel," dedi Armitage sarı renkli plastik labirente bakarak, dizlerini gevşetmiş, kapıdan içeri kayareasına giriyordu. Peşinden Riviera geliyordu, azalan yerçekimi sayesinde bilinç seviyesi daha da azalmıştı.</p>
<p>"Yapılacak iş varken sen nerelerdeydin?" diye sordu Case Riviera’ya.</p>
<p>Adam, konuşmak üzere ağzını açtı. İçinden, yüzerek imkansız baloncuklar çıkartan bir&nbsp;<span style="text-indent: 0.3in;">alabalık süzüldü ve Case’in yanağına sürtünerek ilerledi. "Kafayı bulmuştum." dedi Riviera ve gülümsedi.</span></p>
<p>Case de gülmeye başladı.</p>
<p>"İyi," dedi Riviera. "gül bakalım. Sana yardım etmeyi çok isterdim ama ellerimi kullanmada hiç iyi değilim." Avuçlarını yukarı kaldırdığında sayıları iki katına çıktı. Dört kol, dört el.</p>
<p>"Sadece zararsız bir palyaço ha, Riviera?" Molly araya girdi.</p>
<p>"Hey," diye seslendi Aerol girişten, "benle gelmeye ne dersin sen, kovboy adam."</p>
<p>"O panel senin," dedi Armitage, "ve geri kalanlar da. Yardım et de kargo odasından çıkartın."</p>
<p>"Sen çok soluksun, dostum," dedi Aerol, köpükle kaplanmış Hosaka terminalini merkez koridor boyunca ilerletiyorlardı. "Sen bi’şeyler yemek istersin belki." Case’in ağzı tükürükle doldu; başını salladı.</p>
<p><br/></p>
<p style="text-align: center;"><b>* * *</b></p>
<p><br/></p>
<p>Armitage, seksen saatlik Zion ziyaretini ilan etti. Molly ve Case’in sıfır yerçekiminde çalışacaklarını söyledi ve kendilerini buna alıştırmaları gerektiğini. Onlara, Freeside ve Straylight Villasını anlatacağı bir toplantı olacaktı. Riviera’nın üzerine düşen görevin ne olduğu pek açık değildi ama Case de bunu öğrenmek istemiyordu. Vardıktan birkaç saat sonra, Armitage Riviera’yı akşam yemeğine çağırması için sarı labirente göndermişti. Onu bulduğunda, ince bir ısılköpük tabakasının üzerine kıvrılmış, uyuyan bir kedi gibiydi ve başının çevresinde de küçük beyaz geometrik şekiller, küpler, küreler ve piramitlerin dönerek oluşturduğu bir hâle halkası vardı. "Hey, Riviera." Halka dönmeye devam etti. İçeri dönerek Armitage’a anlattı. "Nal gibi," dedi Molly, başını tabancasının dağınık parçalarından kaldırıp. "Bırak takılsın."&nbsp;</p>
<p>Armitage. sıfır yerçekiminin Case’in matristeki verimini düşüreceğini düşünüyordu. "Bunu aklına bile getirme," diye çıkıştı Case, "Bağlanıdıktan sonra burada değilimdir. Hiçbir şey değişmez."</p>
<p>"Adrenalin seviyelerin daha yüksek," dedi Armitage. "Bulantıdan da kurtulamadın. Zaten buna vaktin de olmayacak. Onunla birlikte çalışmaya alışsan iyi olur."</p>
<p>"Hayır. Hazırlan. Case. Şimdi. Koridorda..."&nbsp;</p>
<p>Siberuzay, onu betimleyen panelin fiziksel konumundan tamamen bağımsızdı. Case bağlandığında, gözlerini Aztek piramidi yapısındaki tanıdık Eastern Seaboard Fission Authority verilerine açtı.</p>
<p>"Nasılsın Dixie?"</p>
<p>"Ben ölüyüm Case. Bunu düşünmek için Hosaka’da yeterince vakit harcıyorum"</p>
<p>"Nasıl hissediyorsun?"</p>
<p>"Hissetmiyorum."</p>
<p>"Canını mı sıkıyor?"</p>
<p>"Benim tek canımı sıkan, hiçbir şeyin canımı sıkmayışı."</p>
<p>"Nasıl?"</p>
<p>"Bir dostum vardı Rusya’daki kampta. Sibirya’da başparmağı donarak kangren olmuştu. Tıp ekibi geldi ve parmağı kestiler. Aylar sonra, bir gece hiç durmadan kafayı çekiyoruz. "Elroy," dedim, "seni böyle mahveden ne?" "Lanet başparmağım durmadan kaşınıyo." dedi. "Peki" dedim, "madem öyle kaşısana." "McCoy," dedi, "kaşınan öteki lanet başparmağım" Dix güldüğünde duyulan bambaşka bir tepkinin sesiydi, bir kahkahadan çok Case’in bütün hücrelerini vuran bir soğuk darbesi gibiydi. "Bana bir iyilik yap evlat."</p>
<p>"Ne istersen Dix."</p>
<p>"Senin şu iş biter bitmez, bütün kahrolası yapıyı yok et."</p>
<p>Case Zionitleri anlayamıyordu.</p>
<p>Aerol, durup dururken, alnından fırlayarak suda büyüyen bir marihuana tarlasına atlayan bir bebeğin hikayesini anlatmıştı. "Çok minik bir bebeydi, adamım, parmak kadar bile diil." Avucunu, alnının yarasız bir bölümünde gezdirerek gülümsedi.</p>
<p>"Esrar yüzünden." dedi Molly Case’e hikayeyi dinledikten sonra. "Ruh hali farkını düşünürsen pek de farketmez değil mi? Aerol sana bunu yaşadığını anlatıyor, sonuçta bunlar onun başına geldi. Anlattıklarına saçmalık denemez, bu daha çok şairlik gibi. Anladın mı?"</p>
<p>Case samimiyetsizce onayladı. Zionitler konuşurken karşılarındakine dokunmayı seviyorlardı, genellikle de kollarını omuzlarına atmayı. Case ise nefret ediyordu.</p>
<p>"Hey, Aerol," diye sesleniyordu Case, bundan bir saat sonra çekimsiz koridorda çalışmaya hazırlanırken. "Buraya gel adamım. Sana şu aleti göstericem." Elinde trodlar vardı.</p>
<p>Aerol salınarak uçmaya başladı. Çıplak ayakları çeliğe değdiğinde bir kirişe tutunuyordu. Diğer elindeyse içinde mavi-yeşil su yosunu balçığı olan şeffaf bir su torbası vardı. Gözlerini mayışmış bir şekilde kırparak gülümsedi.</p>
<p>"Dene bakalım," dedi Case.</p>
<p>Baş bandını aldı, taktı ve Case de ayarları tamamladı. Gözlerini kapatır kapatmaz Case güç düğmesini açtı. Aerol titredi birden. Case bağlantısını hemen kesti. "Ne gördün dostum?"</p>
<p>"Babylon," diye üzgünce cevapladı Aerol, bandı geri verip koridorda kayboldu.</p>
<p>Riviera köpük yastığının üzerinde hareketsizce oturmuş, sağ kolunu omzuyla aynı seviyede dümdüz germişti. Mücevherden pullarıyla, yakut neon gözlü bir yılan, dirseğinin birkaç milimetre altına sıkıca dolanmıştı. Case’in gözleri önünde, parmak kalınlığındaki siyah kırmızı şeritli yılan yavaşça kasıldı, Riviera’nın kolunu iyice sıktı.</p>
<p>"Gel artık." diye kutsarcasına seslendi adam avucunun içinde bekleyen soluk mumsu akrebe. "Zamanıdır." Akrep kıskaçlarını canlandırarak kolundan yukarı ilerlemeye başladı, damarların silik karaltısı ona yol gösteriyordu. Dirseğin iç kısmına gelince, durdu ve hafifçe titremeye başladı. Riviera yumuşak, ıslığa yakın bir ses çıkardı. İğne yükseldi, savrularak şişkin damarına saplandı. Mercan renkli yılan gevşerken, Rivirea da vuruşun etkisini göstermesiyle derin bir nefes aldı.</p>
<p>Ve birdenbire yılan ve akrep gitmiş, geriye sol elindeki süt beyazı şırınga kalmıştı. " 'Eğer Tanrı bundan daha iyisini yarattıysa, kesin kendine saklamıştır.’ Bu lafı bilir misin Case?"</p>
<p>"Evet." dedi Case. "Bunun çok farklı şeyler için söylendiğini duydum. Bunu hep böyle bir şova mı dönüştürürsün?"</p>
<p>Riviera kolundaki serum lastiğini gevşeterek çıkarttı. "Evet. Böylesi daha eğlenceli." Güldü, ama gözleri uzaklaşmıştı, yanakları kızardı birden. "Bir zar eklettirdim. Tam damarın üzerinde, bu yüzden iğnenin yapısının önemi kalmıyor."&nbsp;</p>
<p>"Acımıyor mu?"</p>
<p>Parlak gözleriyle onunkileri yakaladı. "Tabi ki acıyor. Bu da şovun bir parçası, değil mi?"</p>
<p>"Ben olsam sadece derin kullanırdım," dedi Case.</p>
<p>"Çaylak." diye kıkırdadı Riviera ve kahkahalara boğuldu, bir yandan da kısa kollu pamuk bir gömlek giyiyordu.</p>
<p>"Eğlenceli olmalı." dedi Case kalkarak.</p>
<p>"Sen de takılıyor musun Case?"</p>
<p>"Bırakmak zorunda kaldım."</p>
<p>"Freeside." dedi Armitage ve Braun marka küçük hologram projektörünün paneline dokundu. Görüntü odaklanarak üç metreye yakın bir boyuta ulaştı, "Kumarhaneler burada." Yüzeylerin kafes dokuyla tanımlandığı sunuma uzanarak işaret etti. "Oteller, sınıf sahiplenimli emlaklar. Büyük mağazalar da burada." Eli hareket etmeye devam etti "Mavi alanlar göllerdir" Modelin bir ucuna doğru yürüdü. "İri bir puro gibi. Uçlara doğru daralıyor."</p>
<p>"Bu oldukça açık," dedi Molly.</p>
<p>"Dağ koşulları beliriyor, daraldıkça. Zemin yükselmeye, daha kayalıklaşmaya başlıyor ama kolayca tırmanılabilir. Yükseldikçe, yerçekimi azalıyor. Tepede spor alanları var. Velodrom ringi de orada." Yerini işaretledi.</p>
<p>"Ne ringi?" diye öne eğildi Case.</p>
<p>"Bisiklet yarışları," dedi Molly. "Düşük çekim, daha sıkı kavramalı lastikler, saatte yüz kilometreye ulaşıyorlar."</p>
<p>"İşin bu kısmıyla alakamız yok," Armitage alışıldık katı ciddiyetiyle bir yorum daha yapmıştı.</p>
<p>"Hadi ordan," dedi Molly, "ben sağlam bir bisikletçiyim."</p>
<p>Riviera kıkırdadı.</p>
<p>Armitage modelin diğer ucuna yürüdü. "Bu kısım ise ilgilendiriyor" Hologramın iç detayları burada sona eriyor, yapının son kesimini bomboş bırakıyordu. "Burası Straylight Villası. Yerçekimsiz sarp bir tırmanış ve her yer tuzaklarla dolu. Tek bir giriş var, burada, ölü nokta. Sıfır yerçekimi."</p>
<p>"İçeride ne var patron?" Riviera boynunu uzatmış bakmaktaydı. Armitage’in parmağının ucunu çevreleyen dört minik figür belirdi. Sivrisineklermişçesine bir tokat attı.</p>
<p>"Peter," diye başladı Armitage, "bunu öğrenen ilk kişi sen olacaksın. Öncelikle kendini davet ettirmen gerekiyor. İçeriye girmeyi başardığında da, Molly’nin de içerde olmasını sağlayacaksın." Case, Straylight’ı temsil eden boşluğa dalmış, Finn’in hikayesini düşünüyordu: Smith, Jimmy, konuşan büst ve ninja.</p>
<p>"Detayları alabilir miyim?" diye sordu Riviera.&nbsp;<span style="text-indent: 0.3in;">"Ne giyeceğime karar vermeliyim, anlarsın ya."&nbsp;</span></p>
<p><span style="text-indent: 0.3in;">"Caddeleri öğren," diye cevapladı Armitage, modelin merkezine dönerek. "Burası Desiderata Caddesi. Burası da Rue Jules Verne."</span></p>
<p>Riviera gözlerini yuvarladı.</p>
<p>Armitage kendini Freeside sokaklarını saymaya kaptırırken, burnu, yanakları ve çenesi üzerinde bir düzine parlak sivilce beliriyordu. Molly bile gülmeye başladı.</p>
<p>Armitage birden sustu, yine soğuk boş gözleriyle karşılarında duruyordu.</p>
<p>"Özür dilerim," dedi Riviera ve sivilceler sönerek yok oldular.</p>
<p>Case, uyku sürecinin geç saatlerinde uyandı ve köpük üzerinde yanına kıvrılmış olan Molly’yi fark etti. Gerginliğini hissediyordu. Kafası karmakarışık, yatmaya devam etti. Fakat Molly hareket ettiğinde, keskin sürati karşısında donakaldı. Case daha onun yırtarak parçaladığını bile anlayamadan, sarı plastiklerden sıyrılmış, ayaktaydı.</p>
<p>"Kıpırdayayım deme dostum."</p>
<p>Case yuvarlanarak kafasını plastikteki yarıktan dışarı uzattı "Nele...?"</p>
<p>"Kapa çeneni"</p>
<p>"O sensin adamım." dedi bir Zion sesi. "Kedigözü derler. Steppin’ Razor, Ben Maelcum, kız kardeşim. Kardeşler sen ve kovboyla konuşmak isterler."</p>
<p>"Ne kardeşi?"</p>
<p>"Kurucular, adamım Zion’un Yaşlıları, annarsın ya..."</p>
<p>"O kapıyı açarsak ışık patron adamı uyandırır," diye fısıldadı Case.</p>
<p>"Özel karanlık yaptık şimdi," dedi adam. "Hadi. Ben v’ sen Kurucuları ziyaret ed’cek."&nbsp;</p>
<p>"Seni ne kadar süratli dilimleyebileceğimi biliyor musun dostum?"</p>
<p>"Orda durup kon’şma, kardeşim. Gel’adi."&nbsp;</p>
<p>Zion Kurucularının sağ kalmayı başarabilen iki üyesi, yerçekiminden uzakta uzun yıllar geçiren kişileri ele geçiren, hızlanmış yaşlanma hastalığının kendini gösterdiği yaşlı adamlardı. Kalsiyum kaybından dolayı incelmiş bacakları, yansıyan güneş ışığının altında kırılgan görünüyorlardı. Gökkuşağından yapraklarla kaplı bir orman resminin, küresel odanın her yanını kaplayan komün sunumu bir eserin tam ortasında, havadaydılar. Hava, reçineli duman yüzünden ağırlaşmıştı.</p>
<p>"Steppin’ Razor." dedi bir tanesi, Molly odaya süzülürken. "Savrulan bir çubuk gibi."</p>
<p>"Bu bizim efsanelerimizden biridir, kardeşim." dedi diğeri, "dini bir efsane. Maelcum’la birlikle geldiğine çok sevindik."</p>
<p>"Nasıl oluyor da sen diğerlerinin şivesiyle konuşmuyorsun?" diye sordu Molly.</p>
<p>"Ben Los Angeles’tan geldim." dedi yaşlı adam. Saç tutamları çelik yünü rengindeki dalları keçeleşmiş bir ağaç gibiydi. "Uzun zaman önce, yerçekimi kuyusunun dibinden ve Babylon’dan geldim. Kabilelere evin yolunu gösterebilmek için. Kardeşim seni Stepping Razor’a benzetiyor."</p>
<p>Molly sağ elini kaldırdığında, açılan bıçaklar dumanlı havayı yardılar.</p>
<p>Diğer Kurucu başını geriye atarak gülmeye başladı "Az kaldı, geliyor Son Günler. ...Sesler. Sesler inliyor çöllerde, taşıyorlar Babylon’un yıkılış kehanetini..."</p>
<p>"Sesler." Los Angeles’tan gelen Kurucu. Case’e bakıyordu. "Birçok frekans görüyoruz. Dinlemekteyiz her zaman, Geldi bir ses, diller yumağının içinden, bize sesleniyordu. Kudretli bir dub dinletti bizlere."</p>
<p>"Ona derler Winter Mute." dedi ötekisi, adı iki kelimeye bölerek.</p>
<p>Case kollarını kaplayan derinin gerildiğini hissetti.</p>
<p>"Mute bize seslendi." dedi birinci Kurucu. "Mute bildirdi yardımcınız olacağımızı"</p>
<p>"Ne zaman oldu bunlar?" diye sordu Case.&nbsp;</p>
<p>"Sizin Zion’a varışınızdan otuz saat evvel."&nbsp;</p>
<p>"Bu sesi daha önce hiç duymuş muydunuz?"&nbsp;</p>
<p>"Hayır." dedi Los Angeleslı, "ve anlamından şüpheliyiz, eğer yaşadıklarımız Son Günler ise, sahte peygamberlerin ortaya çıkışına da hazır olmalıyız..."</p>
<p>"Dinleyin." dedi Case, "o bir YZ, anladınız mı? Yapay zeka. Size dinlettiği ise büyük ihtimalle bankalarınızdan kapıp hoşunuza gidecek şekilde hazırladığı bir parçadır—"</p>
<p>"Babylon." diyerek kesti sözlerini diğer Kurucu, "anasıdır sonsuz şeytanın, ben v' ben bilir bunu. Karmaşıktır güruhu!"</p>
<p>"Bana verdiğin isim neydi, yaşlı adam?" diye sordu Molly</p>
<p>"Steppin’ Razor. Ki sen olacaksın Babylon’a felaketi getiren, kardeşim, kalbinin en karanlık günlerinde..."</p>
<p>"Sesin mesajı neydi?" diye sordu Case.</p>
<p>"Size yardım etmemiz söylendi," dedi diğeri, "ve Son Günler’in gerçekleşmesinde bir araç olabileceğiniz." Çizgili suratı sıkkındı. "Sizinle birlikte Maelcum’u ve gemisi Garvey’i, Freeside’ın Babylon limanına göndermemiz de söylendi. Bizim yapacağımız da budur"</p>
<p>"Maelcum deli bir çocuk." dedi diğeri, "ve harbi bir pilot."</p>
<p>"Ama Aerol’un kullanacağı Babylon Rocker gemisini de göndermeye karar verdik. Garvey’i kollaması için."</p>
<p>Kabinde garip bir sessizlik oldu.</p>
<p>"Hepsi bu mu?" dedi Case "Siz Armitage için mi çalışıyorsunuz yoksa?"</p>
<p>"Size yer kiraladık." dedi Los Angeles Kurucusu "Burada, çeşitli trafiklere katılımımız vardır. Babylon’un yasalarına değil. Bizim kanunlarımız Jah sözleridir. Lâkin bu sefer, emin değiliz, yanılmış da olabiliriz."</p>
<p>"İki kere ölç. bir kere kes." dedi diğeri, sakince.</p>
<p>"Hadi Case," dedi Molly. "Herif yokluğumuzu farketmeden geri dönelim."</p>
<p>"Maelcum sizi götürür. Jah şefkati üzerine olsun kardeşim."</p>
</body>
</html>