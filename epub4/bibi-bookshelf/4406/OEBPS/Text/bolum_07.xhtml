<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>7</h1>
<p>Beyoğlu’nda yağmur yağıyordu. Kiralık Mercedes’in içinde, temkinli Rum ve Ermeni kuyumcuların parmaklıklarla korunan ışıksız vitrinlerinin önünden geçtiler. Sokak kaldırımlarda dönüp arabaya bakan, karanlık, paltolu birkaç figür dışında bomboştu.</p>
<p>"Burası Osmanlı zamanı İstanbul'unda Avrupa yakasındaki en göz alıcı yerdi." dedi Mercedes kibarca.</p>
<p>"Anlaşılan pek iyiye gitmemiş," dedi Case.</p>
<p>"Hilton Cumhuriyet Caddesinde." dedi Molly ve arabanın gri ultrasüetine yaslandı.</p>
<p>"Peki Armitage neden tek başına uçuyor?" diye sordu Case. Başı ağrıyordu.</p>
<p>"Çünkü sinirlerini bozuyorsun. Benim bile arada bozduğun oluyor."</p>
<p>Ona Corto hikayesini anlatmayı düşündü ama vazgeçti. Uçakta bir uyku dermi kullanmıştı.</p>
<p>Havaalanından uzanan yol, şehri yarıp içini açan temiz bir kesik gibi aralıksız ilerliyordu. Akıl almaz el işçilikleriyle süslü ahşap gecekonduların geçişlerini seyrediyordu, onları takip eden siteleri, arkolojileri ve sevimsiz toplu konut projelerini, bir de giderek devleşen sunta ve oluklu metal yığınlarını.</p>
<p>Finn, üzerinde sarariman siyahı yeni bir Shinjuku takım elbise, Hilton lobisinin soluk mavi halı denizinin ortasında yüzen kadife bir koltukta tek başına, üzgün, bekliyordu.</p>
<p>"Tanrım." dedi Molly. "Takım elbise giymiş bir fare "</p>
<p>Lobiden geçtiler.</p>
<p>"Buraya kadar gelmek için ne kadar para aldın Finn?" Çantasını koltuğun yanına bıraktı. "Bahse girerim bu takımı giymek için aldığından fazla değildir, ha?"</p>
<p>Finn’in üst dudağı gerildi. "Emin ol çok değil şekerim." Ona üzerinde yuvarlak sarı bir işaret olan manyetik anahtarı uzattı. "Kaydın çoktan yaptırıldı, Honcho da yukarıda." Çevresine bakındı. "Bu şehir rezalet."</p>
<p>"Sende agorafobi var, ne de olsa bir kubbenin altından çıktın. Sanki Brooklyn’deymişsin gibi düşün," Anahtarı parmağında döndürüyordu. "Burada komi olarak filan mı çalışacaksın?"</p>
<p>"Bir herifin protezlerini kontrol edicem," dedi Finn.</p>
<p>"Panelimden ne haber?" dedi Case.</p>
<p>Finn’in yüzünden bir rahatsızlık ifadesi geçti. "Protokole uy ve patronuna sor."</p>
<p>Molly’nin parmakları ceketinin gölgeleri ardında kımıldadı, bir anlık işaret görüntüsü. Finn bunu izledi ve başıyla onayladı.</p>
<p>"Tamam." dedi Molly, "onun kim olduğunu biliyorum." Başıyla asansörleri işaret etti. "Kımıldan kovboy." Case her iki çantayla birlikte onu takip etti.</p>
<p>Vardıkları oda, Chiba’da Armitage’ı ilk kez gördüğü odadan farksızdı. Pencereye doğru yürüdü, sabah, neredeyse Tokyo Koyunu göreceğinden emin adımlarla. Caddenin karşısında başka bir otel vardı. Yağmur hâlâ dinmemişti. Bina girişlerinden birkaçı, eski ses tanıyıcı yazıcılarını şeffaf naylonlara saran arzuhalciler tarafından kapılmıştı: anlaşılan&nbsp;<span style="text-indent: 0.3in;">yazılı metinler burada hâlâ önemseniyordu. Çok yavaş bir ülkeydi. Siyah bir Citroen’in geçişini izledi, hidrojen gücüyle çalışan ilkel arabalardan olan araç durduğunda, içinden buruşuk yeşil üniformalarıyla beş asık suratlı subay indi. Karşıdaki otele girdiler.</span></p>
<p>Gözlerini yatağına, Molly’ye çevirdiğinde, teninin solukluğu karşısında donakaldı. Bacağındaki şeffaf desteği, transdermal birimin yanında, eski odalarındaki yatağın üzerinde bırakmıştı. Gözlükleri odanın aydınlatma sisteminden kesitler yansıtıyordu.</p>
<p>Telefonu, ikinci kez çalmasına şans tanımadan açmıştı. "Uyanık olduğunuza sevindim," dedi Armitage.</p>
<p>"Kalkalı çok olmadı. Hanımefendi ise hâlâ derinlerde. Dinle patron, sanırım biraz konuşmamızın vakti geldi. Amacımın ne olduğunu bilirsem daha iyi çalışabilirim."</p>
<p>Hattı kaplayan sessizlik. Case dudaklarını ısırdı.</p>
<p>"İhtiyacın olanları biliyorsun. Belki de fazlasını."</p>
<p>"Öyle mi dersin?"</p>
<p>"Üzerine bir şeyler al Case. Onu da uyandır on beş dakika içinde sizi arayan birisi olacak. Adı Terzibaşçıyan." Telefon hat sesi nazikçe ötmeye başladı. Armitage kapatmıştı.</p>
<p>"Uyan bebek." dedi Case, "İş."</p>
<p>"Zaten bir saattir uyanığım." Aynalar ona yöneldi</p>
<p>"Jersey Bastion adında bir ziyaretçimiz var."&nbsp;</p>
<p>"Felaket bir lisan kulağın var Case. Bahse girerim kısmen Ermeni’sindir. O herif Armitage’ın Riviera’yı takip için tuttuğu biri. Kalkmama yardım etsene."</p>
<p>Terzibaşçıyan karşılarına gri bir takım elbise giyen, aynalı gözlüklerinin çerçeveleri altın kaplı bir adam olarak çıktı. Yakasını açtığı beyaz gömleğinden taşan göğüs kıllarını Case ilk görüşte bir tür tişört zannetmişti. Onlara doğru gelirken elindeki siyah Hilton tepsisinde üç küçük fincan dolusu koyu kahve ve yapışkan dokulu, saman renkli üç akide şekeri taşıyordu.</p>
<p>"Sizin de İngilterecede dediği gibi sakin olmamız lazım." Sürekli Molly’ye bakıyor gibiydi ama sonunda aynalı gözlüklerini çıkartmaya karar verdi. Gözleri, askerler gibi kestirdiği saçlarının rengine uyan bir koyu kahverengiydi. Sırıttı. "Böyle daha iyi, değil mi? Diğer türlü aynalar karşılıklı bir yansımalar tüneli oluşturuyor. ...Senin içinse," dedi Molly’ye. "kendine dikkat etmelisin. Türkiye’de senin gibi ameliyat yerlerini gösteren kadınlara pek hoşgörü gösterilmez." Molly şekerlerden birini dişledi. "Bu benim sorunum evlat." dedi dolu ağzıyla. Lokmasını çiğnedi, yuttu ve dudaklarını diliyle ıslattı. "Seni tanıyorum Terzi. Ordunun şamar oğlanı, ha?" Ceketinin iç cebine tembelce uzandı ve beraberinde bir silahla döndü. Case’in bunun yanında olduğundan bile haberi yoktu.</p>
<p>"Lütfen, lütfen." dedi Terzibaşçıyan, beyaz porseleni dudaklarının birkaç santimetre ötesinde donup kalmıştı.</p>
<p>Kız silahı ileri uzattı. "Belki patlayıcılar lütfeder, hem de koca bir yığın, belki de kanser olursun, kimbilir. Tek bir dart bok surat, sayemde bir ay boyunca hiçbirini hissedemezsin."</p>
<p>"Lütfen siz İngilterecede nasıl diyor... Beni çok geriyorsunuz."</p>
<p>"Ben buna boktan bir sabah diyorum. Şimdi: Bize adamından bahset ve toz ol. Tamam mı? ...Silahını yukarı kaldırdı.</p>
<p>"Fener’de kalıyor. Küçük Gülhane Caddesi 14 Numara’da Tünel'de takip ettiği yolu belirledim, her gece kullanıyor. Son olarak gösterisini Yenişehir Palas Oteli adında turistik bir mekanda yapıyor, ama son zamanlarda polisin oraya olan ilgisinin arttırmayı planladık. Yenişehir’in yönetimi bundan rahatsız oluyor." Gülümsüyor, bir yandan da çevreye metalik bir traş losyonu kokusu yayıyordu.</p>
<p>"Geçirdiği ameliyatlar hakkında bilgi istiyorum." dedi Molly bacağını ovuşturarak. "Ne gibi numaralar yapabileceğini bilmeliyim."</p>
<p>Terzibaşçıyan onayladı. "En kötüsü, bilmem siz İngilterecede nasıl söylüyor, sübliminaller." Kelimesi beş özenli hecede telaffuz etti, "insanı kontrol dışı etkileyebiliyor."</p>
<p>"Solumuzdaki yapının adı," dedi Mercedes yağmurlu bir sokaklar labirentinde yoluna devam ederek. "Kapalı Çarşı, büyük pazar."</p>
<p>Case’in yanında oturan Finn, takdirini belirten bir ses çıkarttı ama yanlış tarafa bakıyordu. Caddenin sağ tarafında minyatür hurdalıklar sıralanıyordu. Case, üstü paslanmış paramparça bir lokomotif ve yivli mermer sütun parçalarına baktı. Başsız mermer heykeller, şömine odunları gibi üst üste yığılmıştı.</p>
<p>"Evini mi özledin?" diye sordu Case</p>
<p>"Burası berbat bir yer." dedi Finn. Siyah ipek kravatı eskimiş bir karbon kurdeleye benzemeye başlamıştı. Yakasını kebap yağı ve kızarmış yumurta lekesinden madalyonlar süslüyordu.</p>
<p>"Hey, Jersey." diye seslendi Case, arka koltuktaki Ermeni yolcuya, "bu herif aletlerini nerede taktırmış'"</p>
<p>"Chiba City’de. Sol akciğer yok, diğeri ise turbolu, böyle denir değil mi? Bu protezleri herkes bulabilir ama bu kişi en yeteneklisi." Mercedes, içi post dolu bir yük arabasına çarpmamak için aniden yön değiştirdi. "Onu sokak boyu takip ederken, yanından geçen düzinelerce bisikletlinin devrilişini gördüm, hem de aynı gün içinde. Bisikleti sürenleri hastanede bulduğumda, hikaye hep aynıydı. Fren kolunun üzerinde duran bir akrep..."</p>
<p>"Ne görürsen, onu alırsın kesinlikle." dedi Finn. "Herifin silikon yapısını gördüm. Feci sağlam. O hayal ediyor, sen görüyorsun. Sanırım bunu bir titreşime indirgeyerek bir retinayı kolayca kızartabilir."</p>
<p>"Bunu kadın dostuna söyledin mi?" Terzibaşçıyan süet koltukların arasından ön tarafa uzandı. "Türkiye'de kadınlar hâlâ kadındır. Bu da..."</p>
<p>Finn sinirle nefes verdi. "Ona yan gözle baktığını fark etse, yumurtalıklarından papyon yapardı."</p>
<p>"Ben bu deyimi anlamıyorum."</p>
<p>"Boşver." dedi Case. "Çeneni kapa demek."</p>
<p>Terzi koltuğuna geri yaslanarak anlında keskin bir traş losyonu dalgası bıraktı. Sanyo marka bir vericiye garip bir Yunanca, Fransızca, Türkçe ve küçük İngilizce parçaları karışımı bir dille konuşmaya başladı. Sanyo, Fransızca cevap verdi. Mercedes bir köşeyi ahenkle dönerek anlatmaya başladı: "Bazen Mısır Çarşısı olarak da anılan bu baharat pazarı, 1660’da Hatice Sultan tarafından kurulmuş bir pazarın yerine inşa edilmişti. Burası şehrin merkezi baharat, yazılım, parfüm ve uyuşturucu pazarıdır...</p>
<p>"Uyuşturucular." dedi Case, arabanın kurşun geçirmez Lexan’ı üzerinde dönen sileceklere dalmıştı. "Şu bir ara bahsettiğin şey neydi Jersey. Riviera’nın takıldıkları dediğin?"</p>
<p>"Bir kokain ve meperidin karışımı, evet." Sonra da Sanyo’yla sohbetine geri döndü.</p>
<p>"Buna Demerol denir." diye ekledi Finn. "Bu herif bir speedball sanatçısı. Aralarına karıştığın kitle çok garip Case."</p>
<p>"Boş ver." dedi Case ceketinin yakalarını kaldırarak, "o zavallı yavşağa yeni bir pankreas filan alırız."</p>
<p>Pazara girer girmez, kalabalığın yoğunluğu ve havanın basıklığıyla rahatlamış gibi görünen Finn’in yüzü canlandı. Birlikte, buhar devrinden kalma isli plastik levhalar ve yeşile boyanmış demir işçiliklerinin örttüğü geniş bir geçit boyu ilerlediler. Binlerce reklam levhası sallanıyor, ışıldıyordu.</p>
<p>"Aman Tanrım," dedi Finn. Case’in koluna yapışarak, "şuna bak!" Parmağını doğrulttu. "Bir at bu! Daha önce bir at görmüş müydün?"</p>
<p>Case içi doldurulmuş hayvana bakarak başını salladı. Kuş ve maymunlar satan bir dükkanın girişinin yanında, bir çeşit kaide üzerinde sergilenmekleydi. Yaratığın bacakları, yüzyıllar boyunca ona dokunan eller sayesinde kararmış, çıplak bir hal almıştı. "Bir zamanlar Maryland’de bir tane görmüştüm," dedi Finn. "büyük karmaşanın üzerinden üç yıl geçmişti. Bazı Araplar hâlâ atları DNA’dan kodlayarak yaratmaya çalışıyor ama her seferinde çuvallıyorlar."</p>
<p>Hayvanın kahverengi cam gözleri, onları izliyor gibiydi. Terzibaşçıyan onları pazarın merkezine yakın bir kahvehaneye getirdi. Girdikleri alçak tavanlı oda, yüzyıllardır hiç durmadan işletilmiş gibi görünüyordu. Lekeli beyaz önlükler giymiş cılız çocuklar, ellerindeki çelik tepsilerin üzerinde Türk-Tuborg şişeleri ve içi çay dolu küçük bardakları dengeleyerek masalar arasında dolanıyordu.</p>
<p>Case kapının yanındaki büfeden bir paket Yeheyuan aldı. Terzi hâlâ Sanyo’suna fısıldıyordu. "Gelin," dedi, "hareket etmeye başladı. Her gece Ali’den karışımını almak için tünel ile pazara iner. Kadınınız yakında. Hadi."</p>
<p>Vardıkları sokak eski bir yerdi, hem de fazlasıyla, duvarlar koyu renkli kesme taşlardan örülüydü. Kaldırım biçimsiz ve tarihi kireç taşının bir yüzyıl boyunca emdiği gazın kokusuyla kaplıydı. "Bir bok göremiyorum," diye fısıldadı Finn’e. "Bizim bebek için sorun değil," dedi Finn. "Sessiz olun." dedi Terzibaşçıyan fazlasıyla gürültülü şekilde.</p>
<p>Taş veya beton üzerinde tahta bir şeyler hareket etti. Sokaktan on metre içerde, ıslak yer taşları üzerinde bir ışık demeti açıldı, genişledi. Bir vücut dışarı çıktı ve kapıyı kapatarak dar sokağı tekrar karanlığa gömdü. Case titredi.</p>
<p>"Şimdi." Terzibaşçıyan’ın kelimesiyle birlikte, pazarın karşısındaki bir binanın çatısından yöneltilen parlak bir ışık demeti, eski tahta kapının yanında duran zayıf vücudu mükemmel bir ışık çemberi içine aldı. Gözleri bir an için sola ve sağa kayan adam olduğu yere yığıldı. Case birisinin onu vurduğunu zannetti; sarı saçları eski taşlar üzerinde soluk bir leke oluşturuyor, iğrenç beyaz uzuvlar gibi görünen bembeyaz elleri kontrolsüz, yüzükoyun yatıyordu.</p>
<p>Işık demeti sabitti.</p>
<p>Yerdeki adamın ceketinin sırtı kabararak patladı ve kapıyla duvarları kan içinde bıraktı. Akıl almaz uzunlukta, tendonları ipten iki kol, ışık altında grimsi pembe tonlarda parlayarak gerildi. Yaratık, Riviera’nın kan gölü içindeki hareketsiz bedeninin içinden geçerek, kendini yerden çıkartıyor gibiydi. İki metre boyundaydı, iki bacağı üzerinde duruyor ve görünürde bir kafası yoktu. Daha sonra yüzünü yavaşça onlara çevirdiğinde. Case eksik olanın kafası değil boynu olduğunu gördü. Gözleri yoktu ve derisi ıslak pembemsi ışıklar saçıyordu. Ağzı, -ki ona ağız denebilirse- dairesel, konik, sığ bir çukurdu ve siyah krom gibi parlayan sık tüyler veya kıllarla örtülüydü. Giysi ve et parçalarını bir kenara iterek adım attı, ağzı onları arıyor gibiydi.</p>
<p>Terzibaşçıyan, Yunanca veya Türkçe bir şeyler söyleyerek yaratığın üstüne koşmaya başladı, ellerini camdan atlayacak biri gibi kaldırmıştı. Yaratığın içinden geçti, ışık dairesinin ardındaki bir namludan çıkan kıvılcımın içine. Kaya parçacıkları Case’in kafasını sıyırdı; Finn onu kuytu bir yere çekti.</p>
<p>Çatıdaki ışık karardığında, Case namlu kıvılcımları, canavar ve beyaz ışığın şüpheli hatıralarıyla baş başa kalmıştı. Kulakları çınlıyordu.</p>
<p>Birden ışık geri geldi ama bu sefer geziniyor, gölgeleri tarıyordu. Çelik bir kapıya yaslanmış olan Terzibaşçıyan’ın suratı, ışığın altında bembeyaz görünüyordu. Sol bileğini tutmuş, elindeki bir yaradan kanın akışını izliyordu. Sarışın adam, kan izi olmayan tek parça vücuduyla yerdeydi.</p>
<p>Gölgelerin içinden Molly çıktı, silahı elindeydi. "Telsizi kullan." dedi Terzi, sıkı dişlerinin arasından "Mahmut’u ara. Onu burdan çıkartmalıyız. Burası iyi bir yer değil."</p>
<p>"Az kalsın beceriyordu adi herif." dedi Finn, ayağa kalkarken dizleri yüksek sesle gıcırdıyor, elleriyle boş yere paçalarını silkiyordu. "Sen de korku filmini seyrediyordun ha?</p>
<p>Görüş alanından kaçan hamburgeri değil. Çok hoş. Neyse, yardım edin de şu herifin kıçını kurtaralım. O uyanmadan bütün aletlerini tarayıp, Armitage’a parasının işe yaradığını kanıtlamalıyım."</p>
<p>Molly eğilip yerden bir şey aldı. Bir tabanca. "Bir Nambu." dedi. "Sıkı silah."</p>
<p>Terzibaşçıyan inlercesine bir ses çıkarttı. Case onun orta parmağının büyük kısmını kaybetmiş olduğunu gördü.</p>
<p>Şehir, şafak öncesi mavisine bürünürken, Molly Mercedes’e onları Topkapı’ya götürmesini söyledi. Finn ve oldukça iri cüsseli bir Türk olan Mahmut’la birlikte hâlâ baygın olan Riviera’yı sokaktan çıkarmışlardı. Bir süre sonra, bayılmak üzere olan Ermeni’yi de almak için tozlu bir Citroen gelmişti.</p>
<p>"Sen tam bir götsün." dedi Molly. arabanın kapısını açtığı adama. "Kımıldamayacaktın. Dışarı çıktığından itibaren menzilim içine almıştım onu!" Terzibaşçıyan sinirle ona baktı "İyi! Zaten ödeştin benimle, değil mi?" Molly onu içeri tıktı ve kapıyı çarptı. "Seni bir daha görürsem işini bitiririm." derken renkli cam ardındaki surat bembeyazdı. Citroen sokaktan aşağı hareket etti ve berbat manevralarla gözden kayboldu.</p>
<p>Mercedes, uyanmaya başlayan İstanbul’un sokakları arasında sessizce ilerliyordu. Beyoğlu tünel terminalini geçerek. Case’e kısmen Paris’i hatırlatan arka sokaklar ve yıkık binaların oluşturduğu labirentleri aştılar süratle.</p>
<p>"Bu da nesi?" diye sordu Molly’ye. Mercedes kendini Sarayı çevreleyen bahçelerden birine park ediyordu. Boş gözlerini, tarzların barok bir bakışla toplandığı Topkapı Sarayı’na dikmişti.</p>
<p>"Kralın özel genelevi gibi bir yermiş." dedi, dışarı çıkarken gerindi. "Burada bir sürü kadını varmış. Artık bir müze burası, Finn’in dükkanı gibi, sağa sola tıkıştırılmış iri elmaslar, kılıçlar, Baptist John’un sol eli..."</p>
<p>"Yaşam destek tankı gibi bir şeyde mi?"</p>
<p>"Yoo, ölü. Şu pirinçten el zımbırtısına tıkmışlar. Bir de Hıristiyan'lar şans getirmesi için öpsün diye bir yanını delmişler. Onu Hıristiyan'lardan alalı bir milyon yıl olmuş, ama asla bir tozunu almıyorlar, çünkü o bir gavur kalıntısı."</p>
<p>Siyah demirden bir geyik, sarayın bahçesinde pasa boğulmuştu. Case Molly’nin yanında yürüyor, onun çizmesinin ucuyla sabah donuyla katılaşan bakımsız çimleri ezişini izliyordu. Sekizgen yer taşlarından soğuk bir patika katettiler. Kış beklemekteydi. Balkanlarda bir yerlerde.</p>
<p>"Şu Terzi var ya, birinci sınıf pislik." dedi Molly. "Gizli polis o. İşkenceci. Çok da ucuz, hele Armitage gibi paraya sahipsen." Onları çevreleyen ıslak ağaçlardan kuş şarkıları yükselmeye başladı.</p>
<p>"Senin için hallettim o işi." dedi Case. "Şu Londra’daki mesele. Bir şeyler ele geçirdim ama ne olduğunu bilmiyorum." Ona Corto hikayesini anlattı.</p>
<p>"Aslında. Screaming Fist’te Armitage adında biri olmadığını ben de biliyordum. Araştırdım biraz." Metal geyiklerden birinin pasını parmağıyla kazıdı. "Sence onu oradan o küçük bilgisayar mı çıkardı? Şu Fransız hastanesindeki?"</p>
<p>"Sanırım Wintermute yaptı," dedi Case.</p>
<p>Molly onayladı.</p>
<p>"Sorun şu," diye devam etti Case, "acaba eskiden Corto olduğunu biliyor mu? Demek istediğim, zaten o hastaneye düştüğünde, pek birisi sayılmazdı, bu yüzden belki Wintermute sadece..."</p>
<p>"Evet. Onu baştan yaratmıştır. Evet..." Arkasını döndü yürümeye devam ettiler "Bunlar çok mantıklı. Biliyorsun, herifin kendi hayatı yok. En azından benim bildiğim kadarıyla. Onun gibi bir herifi gördüğünde yalnızken yaptığı bir şeyler vardır diye düşünürsün. Fakat Armitage mı? Asla. Kıçının üzerine oturup duvarı izliyor. Sonra bir anda bir şey oluyor, vitese takıp Winlermute’a fırlıyor."</p>
<p>"Öyleyse Londra’daki parayı ne diye saklıyor? Nostalji için mı?"</p>
<p>"Belki de bundan haberi yoktur," dedi. "Belki de sadece ismine kayıtlıdır, olamaz mı?"</p>
<p>"Bunu anlamıyorum." dedi Case.</p>
<p>"Sadece sesli düşünüyordum. ...Bir YZ ne kadar akıllıdır Case?"</p>
<p>"Değişir. Bazıları bir köpekten daha zeki değildir. Evcil hayvanlar gibi. Her halükarda bir servete patlarlar. En akıllıları ise Turing polislerinin izin verdiği ölçüde parlaktır."</p>
<p>"Baksana, sen bir kovboysun. Nasıl oluyor da bunlar karşısında beynin tavana vurmuyor?"</p>
<p>"Bak şimdi." dedi Case, "öncelikle az sayıdadırlar. Büyük kısmı da askeridir, parlak olanları yani ve biz buzlarını kıramayız. Bütün bu buz da oradan gelir, biliyor musun? Bir de Turing polisleri var ki, başa beladırlar." Molly’ye baktı. "Bilmiyorum, bunlar bizimle alakalı değil."</p>
<p>"Siz jokeyler hep aynısınız," dedi. "Hayal gücü, sıfır."</p>
<p>Yengeçlerin bir tür beyaz su çiçeğinin köklerini karıştırdığı geniş dikdörtgensel bir havuza vardılar. Molly kıyıdaki bir çakıl taşına vurup suda oluşan halkaları seyretti.</p>
<p>"İşte bu Wintermute." dedi. "Bu iş oldukça büyük, bana öyle görünüyor. Biz dalgaların çok aralık olduğu şu sınırdayız, merkeze düşen kayayı göremiyoruz. Biliyoruz, orada bir şeyler saklı ama neden, hiçbir fikrimiz yok. Ben onu öğrenmek istiyorum Case. Senin gidip Wintermute’la konuşmanı istiyorum."</p>
<p>"Onun yakınına bile gidemem," dedi. "Hayal kuruyorsun."</p>
<p>"Dene."</p>
<p>"İmkansız."</p>
<p>"Flatline’a sor o halde."</p>
<p>"Biz Riviera’dan ne istiyoruz?" diye sorarak konuyu değiştirmeye çalıştı.</p>
<p>Molly havuzun içine tükürdü. "Tanrı bilir. Bana kalsa onu ilk karşılaştığım yerde öldürürdüm. Profilini gördüm. Herif bir tür zorunlu Judas’ı oynuyor. Cinsel olarak ereksiyon için, arzuladığı şeye ihanet ettiğinden emin olması gerekiyor. Dosyalarda yazan bu, bir de önce karşı tarafın onu sevmesinin gerektiği. Kim bilir, belki Riviera da onları seviyordur. Onu bizim için ayarlamak Terzi’ye bu yüzden çok kolay geldi, çünkü üç yıldır burada, siyasileri gizli polise ispiyonluyor. Büyük ihtimalle elektrik çubukları ortaya çıktığında, Terzi izlemesini de sağlıyordur. Üç yılda on sekizini halletmiş. Hepsi kadın ve yaşları yirmiyle yirmi beş arasında. Terzi’yi muhalifler açısından sıkıntıda bırakmamış." Ellerini ceketinin ceplerine soktu. "Çünkü gerçekten de istediği kadını bulduğunda, politik birisi olmasını sağlıyormuş. Moderns elbisesi gibi bir kişiliğe sahip. Profilde bunun çok nadide bir tür olduğu, birkaç milyonda bir karşılaşıldığı not edilmişti. Bu da insan tabiatına dair iyi bir yorum, galiba." Kız gözlerini beyaz çiçeklere ve hareketsiz balıklara daldırdı, ekşi bir suratla. "Sanırım kendimi Peter’a karşı özel koşullarla sigortalatmam gerekecek." sonra da ona dönüp güldü, çok soğuk bir gülüş.</p>
<p>"Ne demek istedin"</p>
<p>"Boşver. Hadi Beyoğlu’na inip kahvaltıya benzer bir şeyler bulalım. Bugün yine sıkı bir gece geçirmem gerekiyor. Fener’deki apartman dairesinden eşyalarını toparladıktan sonra pazara geri dönüp ona gereken uyuşturucuları alıcam."</p>
<p>"Peter’a uyuşturucu almak mı? Herif ne halde ki?"</p>
<p>"Henüz kendini parçalamıyor, tatlım. Fakat özel tat olmadan da işbaşı yapamıyor. Her halükarda, seni bu halinle daha çok beğeniyorum. Eskisi kadar sıska değilsin." gülmeye başladı. "Her neyse, şimdi torbacı Ali’ye gidicem ve stoğu doldurucam, sen de kıçına dikkat et."</p>
<p>Armitage. Hilton’daki odalarında bekliyordu.</p>
<p>"Toparlanma zamanı." cümlesini bir kez daha dile getirirken, Case de koyu tenli bu maskenin soluk mavi gözleri ardında gizlenen, Corto adındaki adamı arıyordu. Chiba’da arkasında bıraktığı Wage’i hatırladı. Belirli bir düzeyin üstündekilerin, kişiliklerini gizlemeye yatkın olduklarını biliyordu. Fakat Wage’in zaafları,&nbsp;<span style="text-indent: 0.3in;">sevgilileri, hatla söylentilere göre çocukları bile olmuştu. Armitage’da bulduğu boşluk ise bambaşkaydı.</span></p>
<p>"Bu sefer nereye?" diyerek yanından geçip pencereden aşağı bakarak caddeyi seyretmeye başladı. "Ne tür bir iklime?"</p>
<p>"İklime sahip değiller. Sadece hava durumu var." dedi Armitage. "İşte, broşürü oku." Sehpanın üzerine bir kağıt parçası bırakarak ayakta durmaya devam etti.</p>
<p>"Riviera temiz çıktı mı? Finn nerde?"</p>
<p>"Riviera iyi. Finn de evine doğru yola koyuldu" Armitage gülmüştü, ama ancak bir böcek anteninin seğirmesi kadar anlam taşıyabilecek bir tebessümle. Case’in göğsünü dürtmek üzere kolunu kaldırdığında, altın bileziği çınladı. "Aptalca bir şey yapma. Minik keseciklerin yavaş savaş aşınmaya başlıyor, daha ne kadar dayanabilirler ki?"</p>
<p>Case’in yüz ifadesi donuklaştı, kendini başını olumlu anlamda sallamaya zorladı.</p>
<p>Armitage gittiğinde, bıraktığı broşürlerden birine baktı. Pahalı bir teknik kullanılarak Fransızca, İngilizce ve Türkçe basılmıştı.</p>
<p><br/></p>
<p>FREESIDE - NİYE BEKLEYESİNİZ</p>
<p><br/></p>
<p>Dördünün Yeşilköy havalimanından kalkacak bir THY uçuşunda yerleri ayırtılmıştı. Paris’te JAL mekiğine aktarma yapılacaktı. Case, İstanbul Hilton’un lobisinde oturmuş, Riviera’nın bir vitrin ardındaki sahte Bizans kalıntılarını inceleyişini inceliyordu. Armitage, omuzlarına bir pelerin gibi örttüğü pardösüsü ile dükkanın girişinde duruyordu.</p>
<p>Riviera, ince yapılı, sarışın bir adamdı ve yumuşak bir tonda seslendirdiği aksansız İngilizcesi çok akıcıydı. Molly, onun otuz yaşında olduğunu söylemişti ama bunu dışarıdan tahmini çok zordu. Ayrıca onun kanuni olarak bir vatanı olmadığından sahte bir Hollanda pasaportuyla dolaştığını da söylemişti. Riviera, eski Bonn’un radyoaktif çekirdeğini çevreleyen moloz halkalarının bir ürünüydü.</p>
<p>Dükkana hücum eden üç güleç Japon turist, kibarca Armitage’ı selamladı. Armitage çok hızlı ve fazla belirgin hareketlerle Riviera’nın yanına yürüdü. Riviera ona doğru dönerek gülümsedi. Çok güzeldi; bunun ancak bir Chiba cerrahının işi olabileceğini düşündü Case. Özgün kaygılarla oluşturulmuştu; Armitage’ın göz alıcı, pop yüzü ile uyuşmuyordu. Riviera’nın alnı geniş ve pürüzsüz, gri gözleri sakin ve derindi. Burnu, ilk zamanlarda mükemmelce işlenmiş olabilirdi, ama daha sonra kırılmış ve başarısızca onarılmış gibi görünüyordu. Burnunun çağrıştırdığı şiddet imgesi, çenesinin zarafeti ve gülüşündeki hız ile dengeleniyordu. Dişleri küçük, muntazam ve bembeyazdı. Case, beyaz ellerin taklit heykel parçaları üzerinde gezinişini seyretti.</p>
<p>Riviera, bir önceki gece uğradığı saldırıda zehirli bir okla bayıltıldıktan sonra, kaçırılıp Finn’in incelemelerinden geçmiş olan ve Armitage tarafından onlara katılması için baskı altında tutulan birisiymiş gibi davranmıyordu.</p>
<p>Case saatine baktı. Molly uyuşturucu alış verişinden dönmek üzere olmalıydı. Bir kez daha baktı Riviera’ya. "Şu anda kelle olduğuna bahse girerim, göt herif," dedi Hilton lobisine. Beyaz deri bir smokin giyen gri saçlı İtalyan bir hatun, Porsche gözlüklerini indirerek ona baktı. Case genişçe gülümsedi, ayağa kalkarak çantasını sırtladı. Uçuş öncesi kendine biraz sigara almalıydı. JAL mekiğinin sigara içilen bir bölmesi olup olmadığını düşündü. "Gör’şürüz hanımefendi." demesiyle kadının gözlüklerini kaldırıp dönmesi bir oldu.</p>
<p>Hediyelik eşya dükkanında sigara satılıyordu ama canı Armitage veya Riviera’yla konuşmak istemiyordu. Lobiden çıkarak, bir sıra telefon kulübesinin sonundaki bir girintiye yerleştirilmiş sigara makinesi konsolu buldu.</p>
<p>Bir cep dolusu lirayı karıştırarak küçük, donuk renkli alaşımdan yapılma bozuklukları birbiri ardına yuvadan içeri bırakmaya başladı; bu onu eğlendiriyor gibiydi. En yakınındaki telefon birden çalmaya başladı.</p>
<p>Düşünmeden, ahizeyi kaldırdı.</p>
<p>"Evet."</p>
<p>Zayıf harmoniklerle, bir çeşit yörüngesel bağlantıda titreşerek ona ulaşan küçük, neredeyse duyulamayan sesler ve onları takip eden, rüzgarı andıran bir uğultu.</p>
<p>"Merhaba Case."</p>
<p>Elli liralık bir bozukluk elinden kayarak düştü, sekti ve Hilton’un halısı içinde uzaklaşarak kayboldu.</p>
<p>"Ben Wintermute, Case. Konuşmamızın vakti geldi."&nbsp;</p>
<p>Bu bir çip sesiydi.</p>
<p>"Konuşmak istemiyor musun Case?"</p>
<p>Case telefonu kapattı.</p>
<p>Sigaraları almayı unuttu, lobiye dönüş yolculuğunda, bir dizi telefonun önünden geçmesi gerekti. Her biri çaldı, sırayla, ama sadece birer kere; o geçtikçe ona eşlik ediyorlardı.</p>
</body>
</html>