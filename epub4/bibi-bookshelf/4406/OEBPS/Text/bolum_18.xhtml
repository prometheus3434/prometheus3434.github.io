<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>18</h1>
<p>Başarmasına ramak kalmıştı. Az kalsın hattı kesiyordu, ama olmamıştı. İçeri girişi kusursuzdu, diye düşündü Case. Doğru tavır: bu Case’in hissedebildiği, paneliyle bülünleşerek parmaklarını kendinden geçmişçesine düğmeleri üzerinde gezdiren bir kovboyda görebileceği bir şeydi. Molly kapmıştı: işin özünü, hareketleri. Ve hepsini, girişi için biraraya getirmişti. Onları, bacağındaki sancının üzerine sarmış ve dirseği kalça kemiğinde, silahını bir Kraliyet silahşörünün soğukkanlılığıyla hedefine doğrulttuğu kolu dimdik, her şeyin sahibi O’ymuş gibi inmeye koyulmuştu 3Jane’in merdivenlerini.</p>
<p>Bir gösteriydi bu. Savaş sanatları kasetlerinin, Case’in izleyerek büyüdüğü en ucuz örneklerine kadar tümünün ele alındığı, ömür boyu süren bir araştırmanın doruk noktasına ulaşmasıydı. Birkaç saniye için bile olsa, Case onun harbi süper kahramanların hepsi oydu: eski Shaw video Sony Mao’dan Mickey Chiba’ya, hatta Lee ve Eastwood’a kadar uzanan bütün kahramanlardı. Baştan sona her şeyi hatasız yapıyordu.</p>
<p>Lady 3Jane Marie-France Tessier-Ashpool kendisi için, Straylight kabuğunun iç yüzeyiyle temas halinde olan bir alt ülke yaratmış, duvarlar labirentini yerle bir ederek bu oluşuma damgasını vurmuştu, içinde yaşadığı bu tek parça oda o kadar geniş ve derindi ki, üssün eğimi yüzünden zemin bir noktada bitiyor, ufuk çizgisi odanın en uzak noktalarını görmeyi imkânsızlaşıyordu. Alçak ve bozuk yüzeyli tavan, koridor duvarlarıyla aynı şekilde kaplanmıştı. Sağda solda molozlar, bel yüksekliğinde labirent hatıraları duruyordu. Merdiven boşluğunun bitişinden on metre ötede, turkuvaz renkli dikdörtgen bir havuz vardı ve mekandaki tek ışık kaynağı, buradaki dip akıntılarıydı veya en azından Molly son adımını atarken Case’e öyle gelmişti. Tavan, havuzdan bulaşan hareketli ışık lekeleriyle kaplıydı.</p>
<p>Havuzun yanında bekliyorlardı.</p>
<p>Molly’nin reflekslerinin güçlendirilmiş olduğunu ve nörocerrahlar tarafından özel saldırı teknikleri eklendiğini biliyordu, ama simstim bağlantısı üzerinden bunları hiç tecrübe etmemişti. Etkisi, yarım devirde çalışan bir teyp gibiydi: koreografısi, yıllar süren bir çalışmayı kaplayacak ve sonu öldürme dürtüsüne varacak şekilde yapılmış, ağır, en ufak ayrıntısına kadar düşünülmüş bir dans. Bir bakışla üçünü birden görüyor gibiydi: havuzun yüksek trampleninde duran çocuk, şarap kadehinin üzerinden sinsice gülümseyen kız ve misafirperver gülüşünün üzerinde kara ve bozulmuş bir delik oluşturan sol gözüyle Ashpool’un cesedi. Kestane rengi ropdöşambrı üzerindeydi. Dişleri bembeyazdı.</p>
<p>Çocuk daldı. Uzun boylu, koyu tenliydi ve vücudu mükemmeldi. Daha elleri suyu yarmaya fırsat bulamadan bomba Molly’nin ellerinden ayrılmıştı. Case, yüzeyde patlayış şeklinden bunun ne olduğunu anlamıştı: çevresine on metre ince, şarapnelli çelik tel sarılmış yüksek patlayıcı çekirdeği.</p>
<p>Silahından yükselen uğultular eşliğinde. Ashpool’un yüzü ve göğsüne bir düzine patlayıcı ok gönderdi ve hedefinden geriye, sırtlığında açılan deliklerden duman yükselen beyaz kaplamalı bir havuz sandalyesinden başka bir şey kalmadı</p>
<p>Namluyu 3Jane’e doğrultmasıyla birlikte patlayan bomba, yükselen sulardan simetrik bir düğün pastası yarattı ve sonra da dağılarak dökülmeye başladı, ama hata çoktan yapılmıştı.</p>
<p>Hideo daha ona dokunmamıştı bile. Bacağı iflas etti.</p>
<p>Garvey, Case’in çığlığıyla titredi.</p>
<p>"Gelmen çok uzun sürdü," dedi Riviera, Molly’nin ceplerini arayarak. Molly’nin elleri, bileklerine kadar, bir bowling topu büyüklüğündeki mat siyah renkli bir kürenin içine gömülmüştü. "Ankara’da bir toplu suikasta şahit olmuştum," dedi Riviera onun cebinden birkaç parça alarak, "bir bomba işiydi. Havuzda. Çok zayıf bir patlama gibi görünüyordu ama hedeflerin tümü hidrostatik şok yüzünden oracıkta öldüler." Case, onun parmaklarını oynatarak durumu kavramaya çalıştığını fark etti. Küreyi oluşturan malzeme. ısılköpükten daha sert değildi. Bacağının ağrısı işkence gibiydi, gittikçe dayanılmazlaşıyordu. Gözlerini kırmızı bir bulut kaplamaya başlamıştı. "Senin yerinde olsam onları fazla kımıldatmazdım." Topun iç kısmı biraz daha katılaşmış gibiydi. "Jane’in Berlin’den aldığı seks oyuncaklarından biri o. Eğer parmakların gereğinden fazla hareket ederse, küre onların posasını çıkarır. Buranın zeminini kaplayan malzemeyle benzer türden. Molekülleriyle alakalı bir şey olsa gerek. Canın yanıyor mu?"</p>
<p>Molly inliyordu.</p>
<p>"Öyle görülüyor ki bacağını yaralamışsın." Molly’nin kot pantolonunun sol cebindeki yassı uyuşturucu pakedini buldu. "Bak sen. Ali’den son bir parti mal, hem de tam zamanında."&nbsp;</p>
<p>Hareketli kan ipliklerinden oluşan ağ bozulmaya başladı.</p>
<p>"Hideo," dedi başka bir ses, bir kadın sesi, "kız bilincini kaybediyor. Bir şeyler ver ona, hem bilinci hem de sancıları için. Çok çarpıcı bir görüntüsü var, sence de öyle değil mi Peter? Bu gözlükler, acaba geldiği yerin modasını mıdır?" Sakin eller, yavaş, bir cerrah edasıyla. Batan iğne hissi.</p>
<p>"Bilmiyorum," diyordu Riviera, "onu doğal yaşam ortamında görme şansım olmadı. Beni gelip Türkiye’den almışlardı."</p>
<p>"Sprawl, orayı biliyorum. Bağlantılıyız orayla. Hatta bir seferinde, Hideo’yu göndermiştik oraya. Aslında hepsi benim hatamdı. Birisini içeri almıştım, bir hırsızı. Aile terminalini almıştı." Güldü. "İşini kolaylaştırmıştım, sırf ötekilerin canını sıkmak için. Tatlı bir çocuklu, küçük hırsızım benim. Kendine geliyor mu, Hideo? Biraz daha vermen gerekmez mi?"</p>
<p>"Bir damla daha ve o ölür." dedi bir üçüncü ses.</p>
<p>Kan ağı siyahlara büründü.</p>
<p>Müzik geri geliyordu, borular ve piyano.</p>
<p>Dans müziği&nbsp;</p>
<p>CASE:::::::</p>
<p>:::::::::BAĞI&nbsp;</p>
<p>KES:::::::::</p>
<p><br/></p>
<p>Parlayan kelimelerin yansımaları Maelcum’un gözleri ve kırışık alnında dansediyordu.</p>
<p>"Çığlık attın adamım, bi süre evvel."</p>
<p>"Molly." kelimesi çıkabildi kuru boğazından. "Yaralandı." Yağının ucundan, beyaz renkli plastik bir torbalı su şişesi çekerek kuvvetle emdi ve ağzını koca bir yudum yavan suyla doldurdu. "Bu işin gidişatı hiç hoşuma gitmiyor."</p>
<p>Cray marka küçük bir monitör açıldı. Finn’di bu, arkasında yükselen biçimsiz hurdalar dağıyla. "Al benden de o kadar. Bir sorunumuz var."&nbsp;</p>
<p>Maelcum kendisini Case’in başının yukarsına çekti, etrafında döndükten sonra omuzu üzerinden seyretmeye koyuldu. "Bu adam da kim şimdi Case?"</p>
<p>"O sadece bir resim Maelcum," dedi Case sıkılarak "Sprawl'dan tanıdığım bi adam. Asıl konuşan Wintermute, bunu yadırgamayalım diye onun resmini kullanıyor."</p>
<p>"Saçma." dedi Finn. "Molly’ye de anlattığım gibi, bunlar maske değil. Sizinle konuşabilmek için onlara ihtiyacım var. Çünkü bende sizin kişilik dediğiniz şeyden yok. Ayrıca bütün bunlar şu an için rüzgara karşı işemekten başka bir şey değil. Case, dediğim gibi, bir sorunumuz var."&nbsp;</p>
<p>"İfade et kendini o zaman, Mute," dedi Maelcum.</p>
<p>"En başta Molly’nin bacağı kopmak üzere.&nbsp;<span style="text-indent: 0.3in;">Yürüyemiyor. Bu haliyle aşağı inip Peter’ı hakladıktan sonra 3Jane’e söylettireceği kelimeyi, büste ulaşıp aktarabilmesini sağlayacak bir yol bilen var mı aranızda? O çuvalladı. Bu yüzden de siz ikinizin onun peşinden gitmesini istiyorum."&nbsp;</span></p>
<p><span style="text-indent: 0.3in;">Case ekrandaki yüze dikti gözlerini. "Biz mi?"&nbsp;</span></p>
<p><span style="text-indent: 0.3in;">"Başka kimse var mı?"</span></p>
<p>"Aerol," dedi Case, "Babylon Rocker’daki herif. Maelcum’un dostu."</p>
<p>"Hayır. Siz lazımsınız. Molly’yi anlayabilecek, Riviera’yı tanıyan biri olmalı. Maelcum kas gücü için gelecek."</p>
<p>"Burada bir saldırının ortasında olduğumu unuttun galiba. Hatırlasana, hani kıçımı buraya kadar sürüklemiştin."</p>
<p>"Case, kulaklarını iyi aç. Zamanımız daraldı. Hem de çok. Dinle şimdi. Panelin ile Straylight arasındaki asıl hat, Garvey’in yönlendirme sistemi üzerinden gerçekleştirilen, bir yan bant yayını. Garvey’i size göstereceğim çok özel bir iskeleye yanaştıracaksınız. Çin virüsü, Hosaka’nın dokusunu tamamen aşmış durumda. Şu anda Hosaka’nın içi virüsten ibaret. Siz yanaştığınızda, virüs arabirimi Straylight’ın sağlayacağı geçici bir sistemle işletilmeye başlayacak ve biz de yan bantı keseceğiz. Sen paneline Flatline ve Maelcum’u alacaksın. 3Jane’i bulup kelimeyi öğrendikten sonra Riviera’yı öldürecek, anahtarı Molly’den alacaksın. Panelini Straylight sistemine bağlayarak program akışını takip edebilirsin. Bunu senin için hallederim. Büstün başının arkasında bulunan beş zirkonlu panelin arkasında standart bir fış olduğunu göreceksin."</p>
<p>"Riviera’yı öldür mü dedin?"</p>
<p>"Öldür onu."</p>
<p>Case gözlerini ayırmadan Finn’in temsiline baktı. "Hey. Unuttuğun bir nokta var." İçindeki öfkenin kabardığım hissediyordu ve o garip coşkuyu. "Her şeyi bok ettin sen. Armitage’ı havaya uçurduğunda, kıskaç kontrollerini de onunla birlikte gönderdin. Haniwa bize sıkıca sarılmış durumda. Ayrıca diğer Hosaka’yı da Armitage kızarttı ve anabilgisayar grubu da köprüyle birlikte yok oldu, yanılıyor muyum?"</p>
<p>Finn başını sallayarak onayladı.</p>
<p>"Öyleyse buraya kısıldık. Ve bu da senin işinin bittiği anlamına geliyor dostum." Gülmek istedi ama kahkahası boğazında düğümlendi.</p>
<p>"Case, adamım," dedi Maelcum nazikçe, "Garvey, bir gemi."</p>
<p>"Bu doğru," diyerek gülümsedi Finn.</p>
<p><br/></p>
<p>"Dışardaki koca dünyada eğleniyor musunuz bari?" diye sordu Dix, Case tekrar bağlandığında. "Sanırım az önceki ricanın sahibi Wintemute’du..."</p>
<p><span style="text-indent: 0.3in;">"Ya ne demezsin. Kuang iyi mi?"</span></p>
<p>"Tam isabet. Katil virüs."</p>
<p>"Tamam. Bazı pürüzler var ama devam ediyoruz."</p>
<p>"Bana da anlatmak ister misin?"</p>
<p>"Zaman yok."</p>
<p>"Evlat, benim için dert değil, her halükarda ölüyüm zaten."</p>
<p>"Siktir." dedi Case ve anahtarı açarak&nbsp;<span style="text-indent: 0.3in;">Flatline'ın kırık tırnak gibi kesen kahkahasını susturdu.</span></p>
<p><span style="text-indent: 0.3in;"><br/></span></p>
<p>"O, bireysel bilinçlilikle çok az ilişkisi olan bir düzey hayal ediyordu," demekteydi 3Jane, avuçlarında tuttuğu iri, işlemeli mücevheri Molly’ye doğru uzattı. Taşın üzerine oyularak işlenmiş profil, kendisininkine çok benziyordu. "Hayvani sevinç. Sanırım önbeynin gelişimini bir çeşit kaçış olarak görüyordu." Broşu geri çekti ve çeşitli ışık yansımalarını yakalayacak farklı yönlere doğru çevirerek incelemeye devam etti. "Sadece belirli yükseltilmiş kiplerde sıkıntı duyabilecekti kişi -bir klan üyesi-, öz bilicin daha ıstıraplı yanlarından..."</p>
<p>Molly başını salladı. Case enjeksiyonu hatırlayıverdi o anda. Ona ne vermiş olabilirlerdi? Acı, yerli yerinde duruyordu ama artık kendisini dağınık izlenimlerin güçlü odaklanışı olarak hissettiriyordu. Kalçasında kıvranan neon solucanlar, çuval bezinin dokunuşu, kızaran krill kokusu Case’in zihni bunların karşısında geri çekilmişti. Diğer yandan, odaklanmaktan kaçındığında, izlenimler üst üste binerek beyaz parazitin algısal karşılığına dönüşüyordu. Sinir sistemine bunları yapabilen bir madde, acaba zihnini ne hale getirmişti?</p>
<p>Görüşü, anormal derecede berrak ve aydınlıktı, hatta her zamankinden daha netti. Çok küçük frekans farklarıyla titreşiyor gibiydi herkes. Siyah küre içinde kilitlenmiş elleri kucağındaydı. Havuz sandalyelerinden birinde oturuyordu ve kırık bacağını önündeki deve derisi pufa uzatmıştı. Kaba yünden örülmüş, çok geniş bir şala sarınmış olan 3Jane, karşısında, başka bir pufta oturuyordu. Çok gençti.</p>
<p>"Nereye gitti?" diye sordu Molly "İlacını vurmaya mı?" 3Jane, şalının kalın kıvrımları altından omuzlarını silkti ve gözlerinin önüne düşmüş bir tutam kara saçı geriye attı. "Katılmana ne zaman izin vereceğimi söyledi bana." dedi. "Sebebini söylettiremedim. Her şeyin çok gizemli olması gerekiyor. Bizi incitecek miydin?"</p>
<p>Case, Molly’nin tereddüt ettiğini hissetti. "Onu kesinlikle öldürürdüm. Ninjayı da haklamayı denerdim. Sonra da seninle konuşmayı düşünüyordum."</p>
<p>"Neden?" diye sordu 3Jane, broşu şalın iç ceplerinden birine kaldırarak. "Ve niye? Ayrıca ne hakkında?"</p>
<p>Molly, yüzdeki yüksek, mükemmel kemikleri, geniş ağzı, küçük sivri burnu inceliyor gibiydi. 3Jane’in gözleri siyahtı ve meraklandıracak derece mat. "Çünkü ondan nefret ediyorum," diyebildi sonunda, "ve bunun niye’sinin karşılığı ise bu işi benim yapmamın zorunluluğu, o’nun varlığı ve benim yapım."</p>
<p>"Ve o gösteri." diye ekledi 3Jane. "O gösteriyi izledim." Molly küçük bir mimikle onayladı,</p>
<p>"Peki ya Hideo?"</p>
<p>"Çünkü o en iyilerden biri. Çünkü onlardan biri ortaklarımdan birisini öldürdü, bir zamanlar."</p>
<p>3Jane birden ciddileşti, kaşlarını kaldırdı.</p>
<p>"Çünkü görmeliydim." dedi Molly.</p>
<p>"Ve sonra da konuşacaktık, sen ve ben? Şu anda olduğu gibi mi?" Koyu renkli, düz saçları, ortadan ayrılarak sıkıcı bir mükemmellik sembolüne dönüştürülmüştü. "Şimdi konuşalım mı?"</p>
<p>"Çıkart bunu." dedi Molly, mahkum ellerini kaldırarak.</p>
<p>"Sen babamı öldürdün." dedi 3Jane, ses tonunda en ufak bir değişiklik olmadan. "Monitörlerden izliyordum. Annemin gözleri derdi onlara."</p>
<p>"O kuklayı öldürmüştü. Ceset sana benziyordu."</p>
<p>"Abartılı gösteriler hoşuna giderdi," dedi ve birden Riviera belirdi yanında, uyuşturucuların kazandırdığı aydınlık ve otlin çatı bahçesinde de üzerinde olan çizgili mahkum kıyafetiyle birlikte.</p>
<p>"Birbirinizi daha iyi tanımaya mı çalışıyorsunuz? İlginç bir kız, değil mi? Ben de aynı senin gibi düşünmüştüm onu ilk gördüğümde." 3Jane’in yanından geçti. "Bu işe yaramaz, biliyorsun "</p>
<p>"Öyle mi dersin Peter?" Molly sinsice gülmeyi başarabildi.</p>
<p>"Wintermute aynı hataya düşen ilk kişi olmayacak. Beni küçümsemek." Karolarla kaplanmış havuz kenarını geçip, beyaz kaplamalı bir masaya ulaştı ve ağır görünen bir kristal viski bardagtna maden suyu doldurdu. "O benimle konuştu, Molly. Sanırım hepimizle tek tek konuştu. Sen, Case ve Armitage’ın konuşulabilecek neresi varsa. Bizi tam olarak anlayamaz, biliyorsunuz. Elinde profilleri var ama onlar sadece istatistiklerden ibaret. Sen bir istatistik hayvanı olabilirsin hayatım, zaten Case de bir hiçten ibaret ama ben; ben, doğasını ‘tanımlanamazlık’ denilen şeyin oluşturduğu bir meziyete sahibim." Bir yudum aldı.</p>
<p>"Peki neymiş bu meziyet tam olarak Peter?" diye sordu Molly duygusuz bir ses tonuyla.</p>
<p>Riviera huzurla gülümsedi. "Sapıklık." Ham kristalden derince oyulmuş silindirinin içinde kalan sodayı, zevkini çıkarırcasına sallayarak, kadınlara geri döndü. "Keyfi davranışın tadına varmak. Ve ben bir karar aldım Molly, tamamen keyfi bir karar."</p>
<p>Bekledi, gözlerini kaldırıp Riviera’ya dikerek "Oh Peter," dedi 3Jane, çocuklara has bir kızgınlıkla.&nbsp;</p>
<p>"Sana kelime yok Molly. Bana bundan da bahsetti, anlıyacağın. 3Jane kodu biliyor doğal olarak, ama sen asla öğrenemeyeceksin. Ne de Wintermute. Benim Jane’im oldukça hırslıdır, kendi sapık eğilimleriyle." Tekrar güldü. "Aile imparatorluğu üzerine planları var ve ancak kavramın taşıdığı kurnazlıktan fazlasına sahip olamayacak iki yapay zeka, en fazla işleri biraz yavaşlatabilirler. Şimdi, Jane’in Riviera’sı ona yardım etmek için burada. Ve Peter diyor ki, rahat ol. Babacık’ın en sevdiği swing plaklarını çal ve bırak Peter sana eşlik edecek bir orkestra, dansçılar ayarlasın, sen Kral Ashpool’un cenaze sabahını beklerken " Sodasını bitirdi. "Hayır, senin uğraşman gerekmiyordu. Babacık’la, uğraşman gereksizdi senin. Ne de olsa Peter eve döndü artık." Ve cümlenin sonrasında, yüzü kokain ve meperidinden aldığı zevkten kıpkırmızı, kadehi Molly’nin sol lens protezine fırlatarak görüntüyü kan ve ışığa boğdu.</p>
<p>Case trodları çıkarttığında. Maelcum yüzüstü kabin tavanına dayanmış, çalışmaktaydı. Beline taktığı naylon kemer, şok emici kordon ve vantuzlarla her iki yanında duran panellere bağlanmıştı. Gömleğini çıkarmıştı ve elindeki garip görünümlü sıfır yerçekimi anahtarıyla merkez panellerden biriyle uğraşıyordu. Ne zaman somunlardan birini sökmeyi başarsa, panelin destek yayları da yuvalarından fırlıyordu. Marcus Garvey, çekimin yarattığı gerginlikler yüzünden gıcırdamanın ötesinde adeta inliyordu.</p>
<p>"Mute bizleri iskeleye alıyo," dedi Zionit, somunu belindeki file keseye sokarak. "Maelcum pilotu ol’cak inişin, sonraki iş’çin alet gerek bize."</p>
<p>"Orada aletler mi saklıyorsunuz?" Case boynunu bükerek kahverengi tenli sırtta kasların belirginleşmelerini izledi.</p>
<p>"İşle bu." dedi Maelcum ve panelin ardındaki boşluktan siyah poli kaplı uzun bir paket çıkardı. Tek bir somun kullanarak paneli eski yerine sabitledi. O işini bitirene kadar, siyah paket geminin arka tarafına ulaşmıştı. İş kemerinin vantuzlarındaki vakum valflerini açarak onu sabitleyen kordonlardan kurtuldu ve uzaklaşan paketi yakaladı.</p>
<p>Geri sıçrayarak kontrol birimlerinin üzerinden geçti -ana ekranda yeşil bir liman diagramı yanıp sönüyordu- ve Case’in yağına tutundu. Kendini aşağı doğru çekerek paketin bantını&nbsp;<span style="text-indent: 0.3in;">kırık başparmağı tırnağıyla kaldırdı. "Bazı Çinli adamları der ki gerçek bununla ortaya çıkar," diyerek, paketin içinden Remington marka eski, yağ içinde otomatik bir tüfek çıkardı. Namlusu, ön dipçiğin birkaç milimetre önünde bilecek şekilde kesilmişti. Esas dipçik ise tamamen sökülmüş, yerine siyah bantla sarılmış tahta bir silah kabzası konulmuştu. Maelcum’un üzerine ter ve esrar kokusu sinmişti.</span></p>
<p>"Bi tek bu mu var?"</p>
<p>"Tabi, adamım." dedi siyah namlunun yağını kırmızı bir bezle silerek, diğer elinde tuttuğu kabzayı saran siyah poli yığınını sökmemişti. "bizler Rastafari ordusuyuz. İnan."</p>
<p>Case trodları alnına indirdi. Teksas sondasını takma zahmetine girmedi; en azından bu şekilde Straylight Villa’sının içini gerçek pislikle doldurabilirdi, yapacağı son şey olsa bile. Bağlandı.</p>
<p><br/></p>
<p style="text-align: center;"><b>* * *</b></p>
<p><br/></p>
<p>"Hey." dedi Dix. "bizim Peter tam bi bok parçası, ha?" Artık Tessier-Ashpool buzunun bir parçası gibi görünüyorlardı: zümrüt kemerler genişlemiş, bütünleşmiş, tek bir kütle haline gelmişlerdi. Onları çevreleyen Çin programına yeşil renk hakimdi. "Yaklaştık mı Dixie?"</p>
<p>"Hem de çok. Çok yakında lazım olacaksın."&nbsp;</p>
<p>"Dinle, Dix. Wintermute, Kuang’ın 1 losaka içine tamamen yerleştiğini söyledi. Seni ve panelimdeki bağlantılarını kesip Strayliglıt’a taşımam, sonra da oradaki geçici programa bağlamam gerektiğini de söyledi. Kuang virüsü orayı kaplamış olacakmış. Böylece içerde çalışacağız. Straylight ağı yoluyla."</p>
<p>"Harika." dedi Flatline. "Zaten en ters ve zor yol dururken, gidip de en kısa yolu seçmeyi hiç sevmemişimdir."</p>
<p>Case geçti.</p>
<p><br/></p>
<p>Onun karanlığına geçmişti, acısının demir tadının, kavun kokusunun, yanağını okşayan bir pervane böceği kanadının olduğu çalkantılı bir sinesteziye. Molly bilinçsizdi ve rüyaları Case’e yasaktı artık. Optik göstergenin her parlayışında alfanümerikler zayıf, pembe renkli bir halenin ardında beliriyordu.</p>
<p>07:29:40</p>
<p>"Bu beni çok üzdü Peter." 3Jane’in sesi sanki dipsiz bir kuyudan geliyordu. Molly duyabiliyor diye düşündü ama sonra hatasını farketti, simstim birimi hâlâ çalışıyor, eski yerinde duruyordu; bunu Molly’nin kaburgalarına değişinden anlayabiliyordu. Kulakları, kızın sesini tanımlayabilmişti. "Ama benim gitmiyor." dedi, "ve bu hiç de eğlenceli değil, Hideo yoğun bakımdan bir tıbbi birim getirecek ama sanırım bunun için bir cerrah gerekiyor."</p>
<p>Sessizlik. Çok net olarak; Case havuzun duvarlarına çarpan su sesini duyabiliyordu.</p>
<p>"Ben geri geldiğimde ona neden bahsediyordun?" Riviera çok yaklaşmıştı.</p>
<p>"Annemden. Onu anlatmamı istedi. Hideo’nun verdiği ilaç dışında, bir tür şoka da girmişti sanırım. Bunu ona neden yaptın Peter?"</p>
<p>"Kırılıp kırılmadıklarını görmek istedim."&nbsp;</p>
<p>"Biri kırıldı. Ayıldığında -ayılırsa eğer- gözlerinin ne renk olduğunu görebileceğiz."</p>
<p>"O çok tehlikeli. İnanamayacağın kadar. Eğer burada olup onu oyalamasaydım, Ashpoo'la meşgul etmeseydim, Hideo’ma onun bombasını engelletmeseydim şu anda nerede olurdun tahmin et? Onun kontrolü altında."</p>
<p>"Hayır." dedi 3Jane. "Hideo vardı yanımda. Hideo’nun kim olduğunu anlayabildiğini hiç zannetmiyorum Peter. Molly onu tanıyabilmiş, bu ortada."</p>
<p>"İçki alır mısın?"</p>
<p>"Şarap. Beyaz."</p>
<p>Case bağlantıyı kesti.</p>
<p><br/></p>
<p>Maelcum, Garvey’in kontrolleri üzerine kapanmış. Limana yanaşmak için gereken komut dizinini tuşlamakla meşguldü. Modülün ana ekranında, Straylight iskelesini temsil eden, sabit bir kırmızı nokta bulunuyordu. Garvey, daha geniş, yeşil bir kareydi ve Maelcum’un komutlarıyla giderek küçülüyor, sağa sola kayıyordu. Sol taraftaki ekranda, üssün eğrisine doğru yaklaşan Garvey ve Haniwa gemilerinin, kafes dokusuyla oluşturulmuş görüntüleri vardı.</p>
<p>"Bi saatimiz var dostum." dedi Case, fiberoptik kablolarını Hosaka’dan sökerek. Paneline ait yedek piller, doksan saat idare ederdi ama Flatline ek bir güç harcamasına neden olacaktı. Hızlı, mekanik hareketlerle, Dix’in kasedini mikropor bantla Onno-Sendai’nin altına bağladı. Maelcum’un iş kemeri havada süzülerek yanından geçti. Onu yakaladı ve üzerindeki iki şok kablosunu sökerek, vantuzlu kabloların serbest kalan kancalarını birbirine bağladı. Gri vantuzları deck’inin iki yanına yerleştirerek, parmağıyla vakumun oluşmasını sağlayan kolları indirdi. Deck, veridüşümü ve boynuna astığı doğaçlama askıyla birlikte, deri ceketini kapıp ceplerindekilere bakmaya başladı. Armitage’dan aldığı pasaport, aynı ada kayıtlı banka çipi, Freeside’a girerken verilen çip. Bruce’tan aldığı iki betafenetilamin dermi, bir deste Yeni Yen, yarım paket Yeheyuan ve shuriken. Freeside çipini omzunun üzerinden savurunca, Rus filtresinden sektiğini duydu. Tam aynı şeyi çelik yıldıza da yapmaya hazırlanıyor du ki, seken çip kafatasına çarpıp yön değiştirdi ve tavana çarptıkları sonra Maelcum’un omzu üzerinden yoluna devam etti. Zionit pilotluğa ara verip arkasına dönerek ona bakınca, Case shuriken’e bakıp cebine tıktı ve ceketin astarının yırtıldığını duydu.</p>
<p>"Mute’u kaçırıyosun adamım." dedi Maelcum. "Mute diyor ki. Garvey ‘çin güvenliği boz’cakmış, Garvey, başka tekne diye yanaş’cak. Babylon’dan gelişi beklenen başka bi tekne. Mute kodları girdi bizim ‘çin."</p>
<p>"Elbiseleri giycek miyiz?"</p>
<p>"Çok ağır." Maelcum omuzlarını silkti. "Sana diyene kadar ağda kal." Modüle son bir komut dizinini girdikten sonra, yönlendirme panelinin her iki yanındaki eski pembe kollara sarıldı. Case, yeşil karenin son kez küçülerek kırmızının üzerine oturduğunu gördü. Soldaki ekran, Haniwa burnunu alçaltınca yapının eğimini ıskalayarak kapana kısıldığını gösteriyordu. Garvey, Haniwa’nın altına tutsak düşmüş bir yem gibi sürükleniyor, gemi gürültüyle sallanıyordu. Stilize edilmiş iki kol bu uzun, arımsı yapıyı kavramak için yuvalarından fırladı. Straylight’ın hatalı programa uyarak uzattığı sarı dikdörtgen, bir yay çizerek Haniwa’yı geçti ve Garvey’e yöneldi.</p>
<p>Güçlü bir sürtünme sesi geldi burun tarafından, titreyen dolgu katmanlarının altından.</p>
<p>"Adamım," dedi Maelcum, "bil ki artık çekim var."</p>
<p>Cümleyle eşzamanlı olarak, bir düzine nesne sanki bir mıknatıs tarafından çekiliyorlarmışçasına geminin zeminine çarptı. İç organlarının yeni bir yerleşim düzenine geçmesiyle birlikte, Case’in nefesi tıkandı. Panel ve Dix de kucağına düşmüş, canını yakmıştı.</p>
<p>Artık Straylight’la birleşmişler, birlikte dönmeye başlamışlardı.</p>
<p>Maelcum kollarını iki yana uzatarak omuzlarındaki gerginliği gevşetti ve sonra da mor beresini çıkartarak dredlerini salladı. "Hadi şimdi kardeşim, zamandır en kıymetlisi artık."</p>
</body>
</html>