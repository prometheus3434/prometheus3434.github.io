<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>6</h1>
<p>"Siz, bir cennet arıyorsunuz," diye öğüt verdi Flatline, Case’i dinledikten sonra. "Copenhag’ı bir dene, üniversite kesiminin dış alanını." O tuşlarken ses de koordinatları belirtiyordu.</p>
<p>Sonunda cennetlerini buldular, düşük seviyeli güvenliğe sahip akademik bir kafesin karmaşa içindeki sınırı üzerine kurulmuş bir "korsan cenneti". Burası ilk bakışta öğrenci işletmenlerin kafes çizgilerinin kesişimlerine bıraktıkları graffitileri andırıyordu, bir düzine sanat fakültesinin karışık hatları üzerinde parıldayan soluk renkli ışık nehirleri akıyordu karşılarında.</p>
<p>"İşte," dedi Flatline, "mavi olanı. Görebiliyor musun? O Bell Europa’nın giriş kodu. Hem de taze. Bell birazdan buraya dalıp kahrolası bulletin board[<a id="ds2" href="../Text/dipnotlar.xhtml#d2">2</a>]’un tümünü okur ve konulan bütün kodları değiştirir. Çocuklar da yarın yeni kodları çalar."</p>
<p>Case, Bell Europa’ya bir yol açtı ve standart bir telefon koduna geçti. Flatline’ın da yardımıyla, Molly’nin Armitage’a ait olduğunu iddia ettiği Londra’daki veri bankasına ulaştı.</p>
<p>"Bırak." dedi ses. "ben yapayım." Flatline bir sayı serisini okumaya başladı, Case bunları tuşluyor, Dix’in zamanlamayı sağlamak için vurguladığı duraksamaları yakalamaya çalışıyordu. Üç denemede başarabildi.</p>
<p><span style="text-indent: 0.3in;">"Ne iş," dedi Flatline. "Buz yok gibi."</span><br/></p>
<p>"Şu boku tara bakalım," dedi Case Hosaka’ya. "Sahibinin kişisel geçmişini bir incele."</p>
<p>Cennetin nöroelektronik karmaşası kaybolurken, onun yerini eşkenar formlu bir beyaz ışık aldı. "İçerik, öncelikli olarak savaş sonrası askeri mahkeme duruşmalarının video kayıtlarından oluşmakta," dedi Hosaka’nın derin sesi. "Ana karakter Albay Willis Corto."</p>
<p>"Görüntüsünü ver," dedi Case.</p>
<p>Ekranı bir erkek yüzü kapladı. Gözler Armitage’a aitti.</p>
<p>İki saat sonra, Case Molly’nin yanına devrildi ve kendini ısılköpüğün vücut hatlarıyla uyuşmasına bıraktı.</p>
<p>"Bir şeyler çıktı mı?" diye sordu Molly, sesi uyku ve uyuşturucularla yumuşamıştı.</p>
<p>"Sonra anlatırım," dedi Case, "haşatım çıktı." Akşamdan kalmaydı ve kafası karmakarışıktı. Yattığı yerden kımıldamadan, gözleri kapalı. Corto adında bir adamla ilgili bir hikayenin parçalarını birleştirmeye çalıştı. Hosaka ince bir veri katmanını taramış, bir özet oluşturmuştu ama bir sürü boşluk vardı. Malzemelerin bir kısmı yazılı kayıtlardı, ekranda hızlıca kayarak indiğinden Case bilgisayardan bunları okumasını istemişti. Geri kalan bölümler ise Screaming Fist toplantılarının ses kayıtlarıydı.</p>
<p>Willis Corto, Albay, Rusların Kirensk üzerindeki savunma hattında keşfettiği bir kör noktayı delerek içeri sızmıştı. Mekikler titreşim bombaları ile deliği açmış. Corto’nun takımı da Nightwing microlightlarıyla içeri süzülmüştü. Ay ışığı altında gergin vuruşlarla süzülen, Angara ve Podhamennaya ırmakları üzerinde gümüş yırtıklar halinde parıldayan kanatlar, Corto’nun sonraki on beş ay boyunca gördüğü son ışık olacaktı. Case, microlightların, kalkış kapsüllerinden çiçek açarmışçasına havalanışlarını hayal etti, buzlarla kaplı bir bozkırın tepesinde.</p>
<p>"Seni fena yakaladıkları kesin, patron," dedi Case, Molly biraz kımıldandı.</p>
<p>Microlightlar, bir konsol operatörü, prototip bir panel ve sibernetik tarihinin ilk gerçek virüsü olan Mole IX'u taşıyabilmek için silahlar ve diğer cephanelerden arındırılmıştı. Corto ile takımı bu saldırı için üç yıldır eğitiliyordu. Buzu aşıp, tam Mole IX’u enjekte etmeye hazırlandıkları anda emp silahları ateşlenmişti. Rusların titreşim silahları, jokeyleri elektronik karanlığa gömüyordu şimdi; Nightwing’lerin sistemleri kilitleniyor, uçuş devreleri temizleniyordu.</p>
<p>Az sonra lazerler açıldı, kızılötesi ışınlarla nişan alarak o hassas, hayalet saldırı uçaklarını indiriyorlardı. Corto ve cansız konsol adamı Sibirya semalarından aşağı süzülüyorlardı artık. Düşüyorlardı, duramadan, düşmeye devam ediyorlardı...</p>
<p>Hikayenin bu noktasında bir boşluk vardı ve sonrasında Case’in taradığı dokümanlarda, kaçırılan bir Rus savaş gemisinin ve Finlandiya'ya ulaşmayı başaran bir uçuşun bahsi geçiyordu. Fakat bir Ladin koruluğuna inişi sonrasında, gün doğumunda alarma geçen yedek grubun&nbsp;<span style="text-indent: 0.3in;">kullandığı yirmi milimetrelik antika bir top ile vurulmuştu. Corto için Screaming Fist, Helsinki’nin dışlarında, onu helikopterden söküp alan Finlandiyalı ilk yardım ekiplerinin elinde son bulmuştu. Dokuz gün sonra savaş bittiğinde Corto kör, bacaksız, çenesinin büyük bölümünü yitirmiş bir halde Utah’taki askeri birime gönderilmişti. Kongre görevlilerinin onu bulmaları on bir aylarını aldı. İçinden bir şeyler emen tüplerin seslerini dinliyordu artık. Washington ve McLean’de, gösteri duruşmaları hazırlanmaya başlamıştı bile. Pentagon ve CIA birbirlerine düşürülürken bir yandan da dağıtılıyordu ve sadece Screaming Fist üzerine odaklanmış bir kongre araştırması vardı. Skandal hazırlığı, demişti Corto’ya görevlilerden biri.</span></p>
<p>Göz, bacak ve ek plastik cerrahi çalışmalarına ihtiyacı olacağını da söylemişti ama bunlar ayarlanabilir şeylerdi. Yeni su tesisatı diye ekledi adam, örtünün üzerinden Corto’nun terden sırılsıklam olmuş omzunu sıkarak.</p>
<p>Corto yumuşak, amansız damlaları dinliyordu, içinde bulunduğu halde ifade vermeyi tercih ettiğini söyledi.</p>
<p>İmkansız, diyerek açıkladı yetkili, duruşmalar televizyondan yayınlanacaktı. Onların seçmenlere ulaşması gerekiyordu. Yetkili kibarca öksürdü.</p>
<p>Corto’nun gözden geçirilmiş, zenginleştirilmiş ve fazlasıyla prova edilmiş ifadesi, detaylı, sürükleyici, berrak olmasının yanısıra, ağırlıklı olarak menfaatleri karşılığında Pentagon’un alt yapısının belli bölümlerini kurtarmakta olan gizli bir Kongre grubu tarafından oluşturulmuştu. Corto zaman geçtikçe, ifadesinin Kirensk’deki emp yapılarının inşasıyla ilgili raporların örtbas edilmesinin doğrudan sorumlusu olan üç subayın kariyerlerini kurtarmaya alet edildiğini fark etti.</p>
<p>Duruşmalardaki görevi bittiğinden, artık Washington’da istenmiyordu. Bir M Street restoranında, kuşkonmaz krepleri yerken, yetkili ona yanlış kişilerle konuşmasının yaratacağı ciddi tehlikeleri anlatmaktaydı. Corto sağ elinin kuvvetli parmakları arasında adamın gırtlağını ezdi. Kongre yetkilisi boğuldu, yüzü kuşkonmaz krepine gömülürken Corto ılık Washington Eylül’üne adım attı.</p>
<p>Hosaka süratle polis raporlarını, ticari casus kayıtlarını ve haber dosyalarını taradı. Case, Corto’nun Lizbon ve Marakeş’deki ticari casuslarla çalışmalarını izlerken, bu süre içinde ihanet fikrine tutkuyla bağlanışına, patronları için satın aldığı bilim adamlarına ve teknisyenlere karşı artan nefretine şahit oldu. Singapur’da sarhoşken, bir Rus mühendisi öldürünceye kadar dövmüş sonra da odasını ateşe vermişti.</p>
<p>Bir sonraki adımında, Tayland’da bir eroin fabrikasının gözetmeni olarak ortaya çıkmıştı. Bunu takip eden süre içinde, California kumar karteli için çalışan bir tetikçi, sonra da Bonn’un harabeleri arasında kiralık bir katil. Wichita’da ise bir banka soymuştu. Kayıtlar silikleşmeye, gölgeler belirmeye, boşluklar genişlemeye başladı.</p>
<p>"Bir gün." diyordu sorgusunun kimyasallarla yürütüldüğünü düşündüren ses kayıtları olan bir bölümde, "her şey griye dönüşmüştü."</p>
<p>Tercüme edilen Fransızca tıp kayıtlarına göre, kimliksiz bir adam, Paris’teki bir ruh sağlık birimine götürülmüş ve şizofreni teşhisi konulmuştu. Katatonikleşince, Toulou dışında bir devlet enstitüsüne gönderilmişti. Burada, sibernetik modellerin uygulanmasıyla şizofreniyi tersine çevirmeyi amaçlayan deneysel bir programa katılımcı oldu. Rastgele seçilen bir hasta grubuna mikrobilgisayarlar temin edilmişti ve öğrencilerin de yardımıyla onları programlamaya teşvik ediliyorlardı. Bu onda işe yaramış, onu iyileştirmişti. Tüm deneyde elde edilen tek başarılı sonuç.</p>
<p>Kayıtlar burada sona erdi.</p>
<p>Case köpük üzerinde döndü ve rahat durmadığı için Molly'den yumuşak bir küfür yedi.</p>
<p>Telefon çaldı. Case onu yatağa çekti. "Evet?" "İstanbul’a gidiyoruz," diyordu Armitage. "Bu gece." "Ne istiyormuş orospu çocuğu?" diye sordu Molly. "Bu gece İstanbul’a gideceğimizi söylüyor." "İşte bu harika."</p>
<p>Armitage uçuş numaralarını ve kalkış saatlerini okuyordu.</p>
<p>Molly doğruldu ve ışığı açtı.</p>
<p>"Malzemelerim ne olacak?" diye sordu Case, "panelim?"</p>
<p>"Bunu Finn halledecek." dedi Armitage ve kapattı.</p>
<p>Case, Molly’nin toparlanışını seyretti. Gözlerinin altında koyu halkalar vardı ama bacağındaki desteğe rağmen bir dansı seyrediyor gibiydi. Hiçbir hareket ziyan olmuyordu. Case’in giysileri çantasının yanına rastgele yığılıydı.</p>
<p>"Acıyor mu?" diye sordu Case.</p>
<p>"Chin’de bir gece daha geçirsem iyi olurdu."&nbsp;</p>
<p>"Dişçin mi?"</p>
<p>"Emin olabilirsin. Çok temkinlidir Oranın yarısına sahip, tamamı klinik. Samuraylar için onarımlar yapıyor." Kız çantasının fermuarını çekiyordu. "Hiç İstanbul'da bulundun mu?"&nbsp;</p>
<p>"Birkaç gün, çok önceleri."</p>
<p>"Hiç değişmez," dedi. "Berbat, yaşlı şehir."&nbsp;</p>
<p>"Chiba’ya doğru yola koyulduğumuzda da böyleydi," dedi Molly, tren penceresinden dışarıya bakıyor, ay yüzeyine benzer karmaşık endüstriyel yapıları, uçakları bir füzyon santralından uzak tutmak için parıldayan kırmızı uyarı ışınlarını izliyordu. "L.A.’deydik. Geldi ve hazırlan, Macau’ya gidiyoruz dedi. Oraya ulaştığımızda ben Lisboa’da fantan oynarken o Zhongshan’a geçti. Ertesi gün, seninle Night City'de hayaletçilik oynuyordum." Siyah ceketinin kolundan ipek bir mendil çıkartarak lenslerini temizledi. Kuzey Sprawl manzarası, Case’in karmaşık çocukluk anılarını uyandırıyordu, çatlak karayolu parçasının yarıklarını dolduran ölü çimleri.</p>
<p>Havaalanına on kilometre kala, tren yavaşlamaya başladı. Case çocukluk görüntülerinin üzerinde yükselişini seyretti, güneşin, o çatlak parçanın ve rafinelerin paslanan gövdelerinin yukarısında aydınlanışını.</p>
</body>
</html>