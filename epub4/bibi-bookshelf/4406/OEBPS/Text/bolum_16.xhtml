<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>16</h1>
<p>"Gemide kaçak yolcu var Case, patronun." dedi Flatline. "Sırtımıza binen şu yukardaki tekneye bağlı ikiz Hosaka ile ulaşıyor bize. Teknenin adı Haniwa."</p>
<p>"Biliyorum," dedi Case hissizce, "gördüm."</p>
<p>Önünde beliren bir ışık demeti Tessier-Ashpool buzunun önünü kapattı; ona Armitage’ın mükemmelce odaklanmış, tamamen dengesini yitirmiş olan sakin yüzünü ve düğmeler kadar ifadesiz gözlerini gösteriyordu. Armitage gözlerini kırptı. Sessizce bakmaya devam etti.</p>
<p>"Sanırım Wintermute senin Turing’leri de hakladı ha. Tıpkı benimkileri hakladığı gibi," dedi Case.</p>
<p>Armitage dalmıştı. Case bakışlarını ondan uzaklaştırmanın ani çekiciliğine karşı koydu bu seter. "Sen iyi misin Armitage?"</p>
<p>"Case" -ve bir anlığına mavi bakışın ardında bir şeyler kımıldanır gibi oldu- "sen Wintermute’u gördün, değil mi? Matrisin içinde."</p>
<p>Case onayladı. Marcus Garvey’deki Hosuka üzerindeki kamera, bu mimiğini Haniwa’nın monitörüne yansıtacaktı. Maelcum’un onun trans halindeki kısmi konuşmalarını dinlediğini hayal etti, ne Armitage’ı ne de Dix’i duymadan.</p>
<p>"Case" -ve gözler daha da irileşti, Armitage bilgisayarının üzerine eğiliyordu- "kimdi o. Sana göründüğünde?"</p>
<p>"Yüksek çözünürlüklü bir simstim yapısı."</p>
<p>"İyi ama kimdi?"</p>
<p>"Finn’di. son seferinde... Ondan önce şu pezevenk..."</p>
<p>"General Girling değil miydi?"</p>
<p>"General kim?"</p>
<p>Işık kümesi boşaldı.</p>
<p>"Bunları tekrarla ve Hosaka’ya araştırmasını ilet," dedi yapıya.</p>
<p>Geçti.</p>
<p><br/></p>
<p>Perspektif onu ürküttü. Molly, geniş, cilalı yüzeyinde lekeler olan bir zeminin yirmi metre yukarısında, çelik kirişler arasında çömelerek ilerliyordu. Oda bir hangar veya servis alanıydı. Buraya bırakılmış, ayrı onarım safhalarında bulunan üç uzay gemisi görebiliyordu. Hiçbiri Garvey’den büyük değildi. Japon sesleri. Portakal rengi bir tulum giyen bir figür, küresel bir yapım aracının kabuğundaki bir boşluktan dışarı çıkarak, aletin pistonla hareket ettirilen, garip bir şekilde insansı kollarından birinin altında durdu. Adam taşınabilir bir konsolda bir şeyler tuşlayarak kaburgalarını kaşıdı. Taşıyıcı benzeri kırmız bir robot, gri renkli şişkin lastikleri üzerinde görüş alanına girdi.</p>
<p>CASE, yazısı belirdi cipinde.</p>
<p>"Hey." dedi Molly. "Ben de bir rehber arıyordum."</p>
<p>Kalçalarının üzerine oturdu, Moderns giysisinin kol ve dizleri kirişlerin mavi-gri arası rengini almıştı. Bacağı hâlâ ağrıyordu, acı daha da keskinleşmişii. Chin'e geri gitmeliydim." diye homurdandı.</p>
<p>Gölgelerin içinden yavaşça bir makine çıktı ve ilerleyerek sol omzunun hizasına geldi. Geniş yaylar çizen örümceksi bacakları üzerinde iki yana sallandı ve bir mikrosaniye süren dağınık lazer sinyalinden sonra hareketsiz beklemeye başladı. Bu Braun marka bir mikrobottu. Case’de de bir zamanlar aynısından vardı, Cleveland’daki bir donanım kanalıyla yaptığı paket anlaşmadan kazandığı amaçsız bir süs aletiydi onun için. Stilize edilmiş, mat siyah renkli iri ve zararsız bir örümcek gibi görünüyordu. Kürenin ekvatorunda bir LED yanıp sönmeye başladı. Gövdesi bir beysbol topu kadardı. "Tamam," dedi Molly, "seni duyuyorum." Sol bacağına fazla yüklenmeden ayağa kalktı ve mikrobotun arkasına dönmesini izledi. Kiriş üzerinde kendi metoduyla tanımladığı rotayı takip ederek karanlığa daldı. Molly dönüp servis alanına baktı. Portakal rengi tulumlu adam bir vakum kapağını kilitliyordu. Kaskını giyip bağlayışını, konsolunu alıp onarım gemisinin kabuğundaki delikten içeri dönüşünü izledi. Yükselen bir motor uğultusu vardı ve sonunda gemi ark lambalarının keskin parlaklığında dibe batan on metrelik alan üzerinde gözden kayboldu. Kırmızı robot ise asansör platformunun oluşturduğu geniş boşluğun kenarında sakince beklemekteydi.</p>
<p>Sonra da Braun’un peşine düşerek kaynaklanmış çelik direkler ormanı boyunca uzanan yolunu katetmeye başladı. Braun sürekli olarak LED’ini yakıp söndürerek ona işaret veriyordu.</p>
<p>"N’aber Case? Garvey’de Maelcum’la birlikte misin? Tabi ki. Ve buraya geçtin. Bu hoşuma gidiyo, biliyo musun? Çünkü hep kendi kendime konuşurdum, beynimin içinde sıkışık anlar yaşadığımda. Bir arkadaşım, güvenebileceğim biri varmış ve ona gerçekten ne düşündüğümü, neler hissettiğimi anlatabilecekmişim gibi davranırdım ve sonra da aynısını onlar için düşünür, devam ederdim. Seninle olmak da buna benziyor. Ashpool’unki de o sahne..." Alt dudağım çiğneyerek yürüyüşünü abarttı, mikrobotu da gözünün önünden ayırmıyordu. "Ben bundan daha az yitirilmiş bir şeyler bekliyordum, anlatabiliyor muyum? Yani, bu insanlar yarasa boku gibiler orda, alınlarının iç tarafına kazınmış ışık saçan mesajlar varmış gibi davranıyorlar. Ne görünüş ne de koku hoşuma gidiyor."</p>
<p>Robot, neredeyse görünmeyen U şeklindeki çelik kancalardan oluşan bir merdivenden yukarı, dar ve karanlık bir açıklığa doğru tırmanıyordu. "Ve hazır günah çıkarma havasına girmişken bebeğim, itiraf etmeliyim ki sonuncusundan paçayı kurtarabileceğimi gerçekten hiç zannetmiyordum. Uzun süredir kara listedeyim ve Armitage’la anlaştığımdan beri yaşadığım en iyi değişiklik sensin." Başını kaldırıp kara daireye baktı. Robottaki LED yandı, tırmanıyordu, "Gerçi pek sıkı bi bok olduğundan değil ya." Gülümsemesi, tırmanmaya başladığında sıkmaya başladığı dişleri sayesinde kısa kesildi. Merdivenler, omuzlarını zor sığdırdığı metal bir tüpün içinde devam ediyordu.</p>
<p>Yerçekiminden yukarı tırmanıyordu, ağırlıksız eksene doğru.</p>
<p>Çipı zamanı bildirdi&nbsp;</p>
<p>04:23:04.</p>
<p>Uzun bir gün olmuştu. Molly’nin berrak algılama gücü betafenetilamin ısırığını hafifletiyordu ama Case onu hâlâ hissedebiliyordu. Fakat Molly’nin bacağındaki ağrıyı tercih ederdi.</p>
<p>CASE:0000</p>
<p>000000000</p>
<p>000000000</p>
<p>"Sanırım bu senin için." dedi Molly mekanik olarak tırmanmaya devam ederek. Sıfırlar bir kez daha belirdikten sonra yerlerini yazım cipinin keserek hecelediği mesaja bıraktılar.</p>
<p>GENERAL GIRLING.</p>
<p>CORTO'YU HAYKIRAN YUMRUK İÇİN YETİŞTİRİP DAHA SONRA ONU PENTAGONA SATTI.</p>
<p>W/MUTE ARMITAGE'I İLK YAKALAYIŞINDA&nbsp;<span style="text-indent: 0.3in;">GIRLING'IN GÖRÜNTÜSÜNDEYDI.</span></p>
<p>W/MUTE&nbsp;<span style="text-indent: 0.3in;">A' NIN&nbsp;</span><span style="text-indent: 0.3in;">G‘DEN&nbsp;</span><span style="text-indent: 0.3in;">BAHSETME</span><span style="text-indent: 0.3in;">SİNİN&nbsp;</span><span style="text-indent: 0.3in;">KAFAYI&nbsp;</span><span style="text-indent: 0.3in;">YEMEK&nbsp;</span><span style="text-indent: 0.3in;">ÜZERE OLD</span><span style="text-indent: 0.3in;">UĞUNU GÖS</span><span style="text-indent: 0.3in;">TERDİĞİNİ&nbsp;</span><span style="text-indent: 0.3in;">SÖYLEDİ.</span></p>
<p>GÖTÜNÜZÜ&nbsp;<span style="text-indent: 0.3in;">KOLLAYIN.</span></p>
<p><span style="text-indent: 0.3in;">DIXIE</span></p>
<p><span style="text-indent: 0.3in;"><br/></span></p>
<p>"Vay canına," dedi biraz durup ağırlığının tümünü sağbacağına vererek, "görünen o ki senin de problemlerin var." aşağı baktı. Göğüslerinin arasında sallanan Chubb anahtarının pirinç dairesinden daha geniş olmayan sönük bir ışık halkası vardı. Yukarı baktı. Pek bir şey yoktu. Amplifikatörünü dinlediğinde, metal tüp uzaklaşarak kaybolup giden bir perspektife dönüştü. Braun tırmanışına devam ediyordu. "Bana bundan kimse söz etmemişti." dedi Molly.&nbsp;</p>
<p>Case bağlantısını kesti.</p>
<p>"Maelcum..."</p>
<p>"Koçum, patronun adam çok garipleşti." Zionit’in üzerindeki mavi Sanyo vakum giysisi, Case’in Freeside’dan kiraladığından 20 yıl önce üretilmişti. Kaskı koltuğunun altındaydı ve dredlerini mor renkli pamuk ipliğinden örülmüş file beresinin içinde toplamış, esrar ve gerginlikten kısılan gözlerle Case’e bakıyordu. "Hep burayı arıyo emirlerle ama bir Babylon savaşı başlarsa." Maelcum başını salladı. "Aerol v’ ben konuştuk, v’ Aerol konuştu Zion’la. Kurucular der ki kes ve kaç." Koca kahverengi elinin arkasıyla ağzını sıvazladı.</p>
<p>"Armitage mı?" Matris ve simstim tarafından bir süredir geri plana atılmış olan betafenetilamin düşüşü tam gücüyle vurduğunda, Case fena sarsıldı. Beynin içinde sinir yoktur ki diye telkin etti kendini, bu kadar berbat ağrıyor olamaz. "Ne demek istiyorsun dostum? Size emirler mi veriyor? Ne?"</p>
<p>"Adamım, Armitage, o bana Finlandiya rotası belirle dedi, bildin mi? Bana orda umut vardır dedi, sonra. Belirdi ekranıma gömleği hep kan içinde, bir it gibi deli idi o dostum, hep konuştu screamin’ fistsden v’ Rus’tan v’ kalleş kanın elimize bulaşmasından." Başını tekrar sallarken, dred beresi sıfır yerçekiminde sallanıyor, şişiyordu, dudaklarını sıktı. "Kurucular der ki Mute sesidir yalan peygamber kesin kez v’ Aerol v’ ben Marcus Garvey’i terk etmeli, dönmeliyiz"</p>
<p>"Armitage, o yaralı mıydı? Kan mı?"</p>
<p>"Diyemem, bildin mi? Fakat kanlıydı v’ katıksız deli Case."</p>
<p>"Tamam" dedi Case, "peki ya ben n’olucam? Sen evine gideceksin. Peki bana n’olucak Maelcum?"</p>
<p>"Kardeşim." dedi Maelcum. "sen ben’le gelicen. Bizler Zion’a varıcaz. v’ Aerol v’ Babylon Rocker. Kalsın Bay Armitage hayalet kasetle konuşmak için, bi hayalet ötekisine..."</p>
<p>Case omzunun üzerinden baktı; kiralık giysisi hamağa astığı yerde duruyor, yaşlı Rus temizleyicisinin yarattığı hava akımında dalgalanıyordu. Gözlerini kapattı. Atardamarlarında eriyen zehir torbacıklarını görüyordu. Molly’nin sonu olmayan çelik kancalardan yukarı tırmandığını görüyordu. Gözlerini açtı.</p>
<p>"Bilmiyorum dostum," dedi ağzına yayılan garip bir tatla. Masasına, ellerine baktı. "Bilmiyorum." Gözlerini tekrar yukarı kaldırdığında karşılaştığı koyu renkli yüz yoğunlaşmıştı. Sakindi. Yaşlı mavi elbisesinin kaskındaki kilit, çenesini saklıyordu. "O içerde," dedi Case. "Molly içerde. Straylight diyorlar oraya. Eğer bir Babylon varsa dostum, oradan başka bir yer olamaz. Onu tek başına bırakırsak, bir daha dışarı çıkamaz. Steppin’ Razor olsa da olmasa da."</p>
<p>Maelcum onu başıyla onayladı. Başındaki dred beresi, içi halı dolu yün bir ağ balonu gibi hareket ediyordu. "O senin kadının mı Case?"</p>
<p>"Bilmem. Hiç kimsenin kadını belki de." Omuz silkti. Ve yeniden buldu kızgınlığını, kaburgalarının altına saplanmış yanan bir kaya parçası kadar gerçekti. "Lanet olsun," gedi. "Armitage’ın da. Wintermute'un da, senin de canın cehenneme. Ben burada kalıyorum."&nbsp;</p>
<p>Maelcum’un gülüşü yüzünde bir şimşek gibi parladı. "Maelcum fena bi çocuk, Case. Garvey Maelcum gemisi." Eldivenli eliyle bir panele vurdu ve geminin kolonlarından Zion dub müziğinin bas ağırlıklı ritmi yükselmeye başladı. "Maelcum gitmez, hayır. Ben v’ Aerol konuşur, o da kesin bakar aynı aydınlıkla."</p>
<p>Case şaşkınlıkla bakıyordu. "Siz Zionitleri hiç anlamıyorum." dedi.</p>
<p>"Durma orda adamım," dedi Maelcum ritimle sallanarak, "ama bizler Jah sevgisiyle yürümeliyiz, her birimiz."</p>
<p>Case bağlandı ve matrise geçti.</p>
<p>"Benim telegrafı aldın mı?"</p>
<p>"Evet." Çin programının daha da gelişmiş olduğunu gördü: sürekli değişen mükemmel polikarbon yayları giderek T-A buzuna yaklaşıyordu.</p>
<p>"İşler çirkinleşmeye başladı," dedi Flatline. "Patronu diğer Hosaka’nın bankasını sildi ve neredeyse bizimkisini de beraberinde götürüyordu. Neyse ki dostun Wintermute hava kararmadan beni o tarafta başka bi yere taşımış. Straylight’ın Tessier-Ashpool’larla kaynamamasının sebebi çoğunun soğuk uykuda olması. Kanuni işlerini kontrol eden hukuk bürosu Londra’da. Kimlerin ayakta olduğunu ve tam olarak ne zaman uyandığını bilmeleri gerekiyor. Armitage Hosaka yoluyla Londra ve Straylight arasında sağlanan iletişimi yönlendiriyordu. Kazara, yaşlı adamın öldüğünü öğrenmişler."&nbsp;</p>
<p>"Kim öğrenmiş?"</p>
<p>"Hukuk bürosu ve T-A. Göğüs kemiğine yerleştirilmiş uzaktan kumandalı bir verici varmış. Gerçi senin hatunun kurtarma ekiplerine uğraşacak bir şey bırakdığı söylenemez. Mollusca zehiri. Şu anda Straylight’ta uyanık olan tek T-A Lady 3Jane Marie-France. Bir de erkek var, birkaç yaş daha büyük, Avustralya’da iş gezisine çıkmış. Bana sorarsan işleri 3Jean’in özel ilgisini gerektirecek kadar garipleştiren Wintermute’tan başkası değil. Ne var ki şu anda eve dönüyor, hatta oldukça yakında. Londra’daki avukatlar Straylight TVZ’sini bu gece 9:00:00 olarak veriyorlar. Biz Kuang virüsünü saat 02:32:03’te yerleştirdik. Şu anda saat 04:45:20. Kuang’ın T-A çekirdeğine ulaşması için verilen en iyi zaman tahmini 18:30:00. O da tahminen. Ayrıca ya Wintermute 3Jane ile de bir dolap çeviriyor, ya da kız en az babası kadar deli. Her halükarda, Melbourne’den gelen çocuk sonucu görebilecek. Straylight güvenlik sistemi hiç durmadan tam alarma geçmek istiyor ama nasıl beceriyorsa, Wintermute onları bloke edebiliyor. Buna rağmen Molly’yi içeri sokmak için temel giriş kapısı programını aşamadı. Armitage, Hosaka üzerinde bütün bunların kayıtlarına sahipti; bunu yapmasını 3Jane’e Riviera söylemiş olmalı. O kız bütün giriş ve çıkışları yıllardır kurcalıyor muş. Gördüğüm kadarıyla T-A’nın başlıca sorunlarından biri, her uyanık aile bireyinin bankalara özel şifreler ve programlar katmış olması. Şu anda bankaları her an çökecek bir bağışıklık sistemi gibi. Virüse doymuş haldeler. Bizimki iyi gibi görünüyor, şu buzu bi geçelim."</p>
<p>"Çok iyi, Fakat Wintermute dedi ki Arm---" Beyaz bir ışık tabakası yerine oturarak, ekranı yakın çekim mavi gözlerin görüntüsüyle doldurdu. Case bakmaktan başka bir şey yapamıyordu. Albay Willie Corto, Özel Kuvvetler. Saldırı gücü Screaming Fist, geri dönüş yolunu bulmuştu. Görüntü karanlık, kalitesiz ve kötü odaklanmıştı. Corto Marcus Garvey’deki Hosaka’ya, Haniwa’nın yönlendirme kumandasıyla bağlanmıştı.</p>
<p>"Case, bana Omaha Thunder ile ilgili hasar raporları at."</p>
<p>"Ne, ben mi.. Albay?"</p>
<p>"Kendine gel evlat. Aldığın eğilimi hatırla,"&nbsp;</p>
<p>İyi ama onca zamandır neredeydin? Diye sessizce sordu acı içindeki gözlere. Wintermute, Corto adında katatonik bir kale içinde Armitage denilen birisini yetiştirmişti. İnandırmıştı Corto’yu Armitage’ın gerçek olduğuna ve Armitage konuşmuş, yürümüş, plan yapmış, para karşılığında veri vermiş, Chiba Hilton’daki o odada, Wintermute için önderlik yapmıştı. ...Fakat şimdi Armitage gitmiş, Corto’nun deliliğinin rüzgarları ile bilinmeyen dünyalara savrulmuştu. Peki ama Corto nerede idi, onca yıl boyunca?</p>
<p>Sibirya gökyüzünden aşağı, yaralanmış ve körleştirilmiş düşüyordu.</p>
<p>"Case, bunu kabul etmen zor olacak, biliyorum. Sen bir subaysın. Eğitimin, seni anlıyorum. Fakat Case, Tanrı şahidim olsun ki ihanete uğradık."</p>
<p>Mavi gözlerinden aşağı yaşlar süzülmeye başladı. "Albay, ah, kim? Bize ihanet eden kim?"&nbsp;</p>
<p>"General Girling, Case. Onu bir kod adıyla tanıyor olabilirsin. Kimden bahsettiğimi anlamış olmalısın."</p>
<p>"Tabi" dedi Case yaşlar inmeye devam ederken "Sanırım biliyorum. Efendim." diye ekledi kelimeyi vurgulayarak. "Fakat efendim, Albay, tam olarak ne yapmamız gerekiyor? Şu anda, demek istiyorum."</p>
<p>"Burada bize düşen görev, Case, uçuşta yatıyor. Kaçmalı, kendimizi korumalıyız. Yarın, gece bastırırken Finlandiya sınırına varabiliriz. Ağaç tepesi seviyesinde, manüel kontrollerle uçacağız. İçgüdülerimizle, evlat. Ama bu sadece bir başlangıç olacak," Mavi gözleri, yaşlardan sırılsıklam olmuş koyu tenli yanaklarının üzerindeki ince yarıkların ardındaydı artık. "Sadece bir başlangıç. Yukarıdan inen ihanet. Yukarıdan..." Kameradan uzaklaştı, ekose gömleği yırtılmış, kara lekelerle kaplanmıştı. Armitage’ın yüzü, bir maske gibi eylemsiz görünmüştü hep ama Corto’nunki gerçek bir şizofren maskesiydi, hastalık kontrolden çıkmış, kaslarının derinliklerine işlemiş, pahalı bir ameliyat eseri olan ahengini darmadağın etmişti.</p>
<p>"Albay, seni anlıyorum dostum. Dinle. Albay. Tamam mı? Şimdi gidip şeyi açmanı istiyorum, şeyi... Lanet olsun, neydi onun adı Dix?"&nbsp;</p>
<p>"Koridor kilidi," dedi Flatline.</p>
<p>"Koridor kilidini aç. Ordaki kendi merkezi konsoluna onu açmasını söylemen yeterli, tamam? Biz az sonra orada olacağız, Albay.&nbsp;<span style="text-indent: 0.3in;">Sonra da burdan sıvışmayı konuşuruz." Işık kayboldu.</span></p>
<p>"Evlat, sanırım artık ne yaptığını anlamıyorum." dedi Flatline.</p>
<p>"Zehirler," dedi Case, "lanet zehirler," ve bağlantısını kesti.</p>
<p>"Zehir?" Maelcum, eski Sanyo giysisinin yıpranmış mavi omzu üzerinden Case’in yağından çıkmak için çırpınışını izliyordu.</p>
<p>"Çabuk şu kahrolası şeyi çek üstümden..." Teksas sondasına bir tekme attı. "Yavaş bir zehire benziyor ve onu etkisiz hale getirebilecek tek herif, yukarda bok kuyusu bulmuş bi lağım faresi gibi çıldırmakla meşgul." Kırmızı Sanyo’nun önüyle kilitleri açmayı hiç öğrenmemiş gibi savaşıyordu.</p>
<p>"Patron adam, o zehirledi mi seni?" Maelcum yanağını kaşıdı. "Bi ilk yardım çantam var, istersen."</p>
<p>"Maelcum, Tanrı aşkına, lütfen yardım et de şu kahrolası giysiyi çıkarayım."</p>
<p>Zionit, pembe pilot kabininden sıçradı. "Yavaş ol adamım. İki ölç, bi kes der bilge adam. Or’ya çıkcaz..."</p>
<p>Marcus Garvey’ın arka çıkışından, Haniwa adındaki yatın koridoruna bağlanan geçitte hava vardı, ama yine de giysilerini kilitli tuttular. Maelcum, geçidi bir balet edasıyla katediyor, arada bir durarak Garvey’den dışarı attığı ilk adımdan itibaren acemice yuvarlanmaya başlamış olan Case’e yardım ediyordu. Tüpün beyaz plastik duvarları saf gün ışığını filtreliyordu; etrafta hiçbir gölge yoktu.</p>
<p>Garvey’nin basınç odası yamalar ve perçinlerle kaplanmış, lazerle işlenen bir Lion of Zion ile süslenmişti. Haniwa’nın koridor kapısı ise, kreme kaçan bir renkteydi ve en ufak bir yıpranma izi taşımıyordu. Maelcum, eldivenli elini dar bir girintiye soktu. Case, onun parmaklarını oynattığını fark etti. Birden, girintinin içinde LED’ler yanmaya, elliden aşağı saymaya başladı. Maelcum, elini geri çekti. Bir eldiveniyle kapıya dokunan Case, kilit mekanizmasının yaydığı titreşimlerin, giysisini aşarak kemiklerine işlediğini hissetti. Gri renkli dairesel kabuk parçası, Haniwa’dan içeriye doğru bükülmeye başladı. Maelcum bir eliyle girintiye, diğeriyle de Case’e sarılmıştı. Basınç onları beraberinde sürükleyerek içeri doldu.</p>
<p>Haniwa, Dornier-Fujitsu hangarlarında doğmuş bir üründü. İç dekorasyonu, İstanbul’da onları gezdiren Mercedes’in tasarlayanların benimsediklerine yakın bir tasarım felsefesinin dışa vurumuydu. Dar yapıdaki koridorun duvarları taklit abanoz ağacıyla, yerleri ise gri İtalyan karolarla kaplanmıştı. Case, bir adamın kişisel kaplıcasını, duş yoluyla istila ediyormuş gibi hissetti kendini. Yörüngede inşa edilmiş olan bu yat, kesinlikle ikinci bir giriş için düzenlenmemişti. Akıcı, hırçın çizgisi, tek kelimeyle soyutlayıcıydı ve iç düzenlemeye ait her bir parçada, hız duygusunu baskınlaştıracak detaylar oluşturulmuştu.</p>
<p>Maelcum hırpalanmış kaskını çıkarttı ve Case’i arkasına alarak ilerlemeye başladı. Odaya geldiklerinde biraz durdular ve hafif bir çam esintisi taşıyan havayı içlerine çektiler. Aynı anda esintinin altına gizlenmiş keskin yalıtım kokusunu.</p>
<p>Maelcum burnunu çekti. "Bela var burda, adamım. Her teknede, bu kokarsa...."</p>
<p>Koyu gri ultrasüetle kaplı bir kapı, kayarak yuvasına oturdu. Maelcum, abanoz duvardan destek alarak kendini itti ve dar açıklıktan süzülerek geçerken, bir son an hareketiyle omuzlarını toparlayarak manevrasını mükemmelleştirdi. Case ise beceriksizce ilerlemeye devam ediyor, bel yüksekliğinde raylara tutunarak onu takip ediyordu. "Köprü," dedi Maelcum, altlarında uzanan düz, krem rengi koridoru işaret ederek, "orda o.". Kendini bir kez daha rahat bir itişle harekete geçirdi. Case, önlerinde bir yerlerden gelen tanıdık bir ses olduğunu fark etti: kağıt doküman hazırlayan bir yazıcıydı bu. Maelcum’ia birlikte başka bir eşikten geçerken ses daha da yükseldi ve sonunda bir yazıcı kağıdı yığınına vardılar. Case kağıt dalgalarından bir parça kopartarak göz attı.</p>
<p><br/></p>
<p>000000000</p>
<p>000000000</p>
<p>000000000</p>
<p><br/></p>
<p>"Sistem arızası?" Zionit eldiveninin içindeki parmağını sıfırlar sütununa doğrulttu.</p>
<p>"Hayır," dedi Case, havada asılı olan kaskını yakalayarak, "Flatline. Armitage’ın Hosaka’sını sildiğini söylemişti."</p>
<p>"Koku, lazerle silmiş gibi, di mi?" Zionit, ayağını İsviçre yapımı bir egzersiz aletine dayayarak, kağıt denizine bir kurşun gibi daldı, bir yandan da sayfaları yüzünden uzak tutuyordu.</p>
<p>"Case, adamım..."</p>
<p>Küçük yapılı adam, bir Japondu ve boynu, bir tür çok ince çelik tel kullanılarak, koltuğunun başlık eklemine bağlanmıştı. Neredeyse görünmez olan tel, başlığın ısılköpüğünü geçerek, adamın gırtlağında mümkün olabilecek en derin yarığı açmıştı. Yarıktan akarak oluşmuş bir koyu renkli kan küresi, adamın boynunu alışılmadık bir değerli taş gibi süslüyordu. Case, telin her iki ucundan eskimiş bir süpürge sapının parçaları gibi aşağı sarkan, kaba tahta tutamaklara baktı.</p>
<p>"Acaba ne kadar zamandır üzerindeydi bu?" dedi Case, Corto’nun savaş sonrası yaşantısını anımsayarak.</p>
<p>"Bilir mi pilotlamayı botu, Case, patron adam?"</p>
<p>"Belki. Özel Kuvvetlerdendi."</p>
<p>"Bu Japon çocuk, pilotlayamaz kesin. Acep ben kolay yapar mıyım? Çok yeni tekne..."</p>
<p>"Köprüyü bulalım, hadi."</p>
<p>Maelcum somurttu, geriye yuvarlanarak fırladı.</p>
<p>Case bir yandan ona çarpan yazıcı çıktılarını savurup parçalarken, diğer yandan da bir çeşit dinlenme salonuna benzeyen geniş bir mekana doğru ilerleyen Maelcum’u takip ediyordu. Bu odada, az önceki eklemli koltukların devamı, bar benzeri bir yapı ve Hosaka vardı. Kolay parçalanan kağıt dilini kusmayı sürdüren yazıcı, sabit bir gemi parçasıydı ve kaplaması elle yapılmış bir yüzeyde açılan temiz bir yarıktan ibaretti. Case koltuklara tutunarak ona ulaştı ve yarığın solundaki beyaz bir düğmeye bastı. Ses kesiliverdi. Dönüp Hosaka’ya baktı. Yüzünde delikler açılmıştı, en az bir düzine. Delikler çok küçük ve daireseldi, yanarak kararmış ağızları vardı. Parlak alaşımdan küçük kürecikler, ölü bilgisayarın çevresinde yörüngelere oturmuştu. "İyi tahmin." dedi Maelcum’a.</p>
<p>"Köprü kilitli, adamım," dedi Maelcum odanın karşı köşesinden.</p>
<p>Işıklar karardı, yükseldi, tekrar karardı.</p>
<p>Case yazıcı çıktısını yarıktan yırtarak çekti. Sıfırlar. "Wintermute?" Bej ve kahverengi gölgelerin kapladığı odada etrafında bakındı, mekanı kağıt dalgaları istila edilmişti. "Işıklarla oynayan sen misin Wintermute?"</p>
<p>Maelcum’un başının yanındaki bir panonun kapağı açıldı ve bir ekran belirdi. Maelcum ürkerek sıçradı, sonra da alnındaki teri eldiveninin sırtına yapışık olan sünger tabakasıyla silerek, ekranı incelemek için yanına gitti, "sen Japonca okur musun adamım?" Case ekranda yanıp sönen işaretleri görebiliyordu.</p>
<p>"Hayır," dedi Case.</p>
<p>"Köprü, kaçış bölümüdür, filika. Geri sayıyor, görünen o. Hemen giyin." Kaskını giyerek kilitleri kapattı.</p>
<p>"Ne? Kalkıyor mu? Kahretsin!" Panele tekmeyi basarak, kağıt karmaşasını deldi geçti. "Bu kapıyı açmalıyız. Hemen!" Maelcum ise Case’e kaskını giymesini işaret etmekle yetindi. Case, Lexan’ın ardında Maelcum’ün dudaklarının hareket ettiğini görebiliyordu. Zionitin dredlerini toparlamak için taktığı mor file berenin, gökkuşağı renklerindeki lastiğinden aşağı bir ter damlası süzüldüğünü fark etti. Maelcum, kaskı Case’in elinden alarak yavaşça onun başına geçirdi ve eldivenlerinin avuçları kilitleri kapattı. Kask camının sol tarafında bulunan Mikro-LED göstergeler, kaskın boyun bağlantısının tamamlanmasıyla aydınlandı. "Hayır, Japonca diyo," dedi Maelcum giysisindeki verici yoluyla, "ama gerisayım yanlış." Ekrandaki satırlardan birine parmağını dayadı. "Kilitler tam kapalı değil, köprü modülü. Kapaklar açık kalkacak."&nbsp;</p>
<p>"Armitage!" Case kapıyı yumruklamaya çalıştı. Yerçekimsiz alanın fizik kanunları onu kağıt denizinin içine yolladı. "Corto! Bunu sakın yapma! Konuşmalıyız! Kon—"</p>
<p>"Case. Seni duyuyorum Case..." Sesin Armitage’e benzerliği iyice azalmıştı. Garip bir sakinlik taşıyordu. Case çırpınmayı bıraktı ama kaskı en uçtaki duvara çarptı. "Çok üzgünüm Case ama böyle olması gerek. En azından birimizin kurtulması lazım. Birimizin ifade vermesi. Eğer hepimiz oraya inersek, her şey o anda biter. Onlara anlatacağım Case, her şeyi ama her şeyi anlatacağım onlara. Girling’i ve diğerlerini. Ve başaracağım Case. Biliyorum bunu. Başaracağım. Helsinki’ye kadar." Ani bir sessizlik oldu; Case bunun kaskına nadir bir gaz gibi dolmaya başladığını hissediyordu. "Fakat bu çok zor Case, kahretsin ki çok zor.&nbsp;<span style="text-indent: 0.3in;">Anlayamıyorum."</span></p>
<p>"Corto, dur. Bekle. Anlamıyorsun dostum. Sen körsün. Lanet ağaçlara çakılacaksın. Onlar seni tepelemek istiyolar Corto ve yemin ederim kabin kapaklarını açık bıraktılar. Geberip gideceksin ve onlara anlatma şansın hiç olmayacak, ayrıca benim de enzimin adını öğrenmem gerek, enzimin adını, hatırladın mı dostum, enzim... Histeri içinde tizleşen sesiyle bağırıyordu. Yüklenen alıcılar kaskın kulaklıklarında ötmeye başladı.</p>
<p>"Eğitimini hatırla, Case. Olması gereken bu."</p>
<p>Ve mesajın sonrasında, kaskın içini karmaşık laflar, kükreyen statik sesler ve Screaming Fist için harcanan yıllardan arta kalan uyumlu cümle yapıları doldurdu. Rusça birkaç kelime ve sonrasında duyulan bir yabancının sesi.</p>
<p>Amerika’nın orta bölgelerinden, çok genç, "iniyoruz, tekrarlıyorum. Omaha Thunder iniyor, biz..."</p>
<p>"Wintermute." diye haykırdı Case, "bana bunu yapma!" Gözyaşları kapaklarından taşarak fışkırıyor, kask camından aşağı danseden kristal damlacıklar halinde süzülüyordu. Az torna Haniwa sarsıldı, sadece bir kere, kabuğuna dev boyutlarda yumuşak bir kütle çarpmışçasına titredi. Case, patlayan kilitlerin özgürlüğüne kavuşturduğu kaçış mekiğini hayal etti ve boşalan havanın savurduğu anlık pençeyle Wintermute’un yazdığı Screaming Fist oyununun son sahnesinde pilot koltuğundan söküp aldığı çılgın Albay Corto’yu, "O gitti, adamım." Maelcum monitöre bakıyordu. "Kapak açık. Mute, güvenlik programını bozmuş olmalı."</p>
<p>Case gözlerindeki öfke yaşlarını silmeye çalıştı ama parmakları Lexan’ı aşamazdı.</p>
<p>"Yat, hâlâ var havası ama patron adam kıskaç kontrolü de aldı köprüyle. Marcus Garvey hâlâ bağlı."</p>
<p>Ne var ki Case’in tek gördüğü manzara, Armitage’ın steplerdekinden daha soğuk esen vakum rüzgarlarıyla savrularak, Freeside üzerinde sonsuza dek sürecek düşüşüydü. Her nedense, onu koyu renkli Burberry’si içinde hayal ediyordu, vücudunu dev bir yarasanın kanatları gibi saran, trençkotunun gösterişli kıvrımları arasında.</p>
</body>
</html>