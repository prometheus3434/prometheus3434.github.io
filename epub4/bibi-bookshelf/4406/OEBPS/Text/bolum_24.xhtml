<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/ekitap.css" type="text/css" rel="stylesheet"/>
</head>
<body>
<h1>24</h1>
<p>Yoktu. Bunu Hyatt’daki süitlerinin kapısını aralarken hissetmişti. Siyah yataklar, cilalanarak sıkıcı bir parlaklık kazandırılmış çam zemin, yüzyıllar boyunca gelişimini sürdürmüş bir tavırla düzenlenmiş kağıt perdeler. Gitmişti.</p>
<p>Kapının yanındaki, siyah lake bar dolabının üzerinde bir not vardı, tek bir kağıt parçası, bir kez katlanmış, shuriken ile sabitlenmiş. Onu dokuz uçlu yıldızın altından çekerek aldı ve açtı.</p>
<p><br/></p>
<p>HEY ÇOK İYİ AMA BU BENİM OYUNUMU KÖRELTİYOR,</p>
<p>HESABI BEN HALLETTİM. SANIRIM BU YARADILIŞIMDA VAR,</p>
<p>KIÇINI İYİ KOLLA TAMAM MI?</p>
<p>XXX MOLLY</p>
<p><br/></p>
<p>Kağıdı avcunda buruşturarak bir top yaptı ve shuriken’in yanına, bıraktı. Yıldızım alarak cama gitti ve elinde çevirmeye başladı. Zion’dayken ceketinin cebinde bulmuştu onu. JAL istasyonuna gitmeye hazırlanırken. Gözlerini sabitledi yıldızının üzerine. Birlikte, Molly’nin son ameliyatları için Chiba’ya indiklerinde, onu aldığı dükkanın önünden geçmişlerdi. O gece Chat-subo’ya gitmişti, Molly klinikteyken. Ratz’le karşılaşmıştı. Daha önce gerçekleştirdikleri beş ziyarette, bir sebepten dolayı oradan uzak durmuştu ama artık geri dönmesi gerektiğini hissediyordu.</p>
<p>Ratz ona en ufak bir anımsama belirtisi göstermeden yaklaşmıştı.</p>
<p>"Hey," demişti ona, "benim. Case."</p>
<p>Onu, kırışık et yuvasının karanlık ağı ardından selamlayan tanıdık gözler. "Ah," diyebildi Ratz en sonunda, "artiz." Barmenin omuzları silkindi.</p>
<p>"Geri geldim."</p>
<p>Adam, iri ve kel kafasını salladı. "Night City bir kimsenin geri döneceği yer değildir, artiz," dedi. Case’in önüne düşen bar parçasını kirli bir bez parçasıyla silişine eşlik eden pembe kolunun uğultusuyla. Kısa bir süre sonra başka bir müşteriyle ilgilenmek için arkasını dönmüş, Case de birasını bitirip ayrılmıştı.</p>
<p>Shuriken uçlarına dokunuyordu, birer birer, yavaşça döndürerek. Yıldızlar. Kader. Kahrolası aleti hiç kullanamadım, diye düşündü.</p>
<p>Gözlerinin ne renk olduğunu bile keşfedemedim. Onları bana hiç göstermedi.</p>
<p>Wintermute galip gelmiş, bir şekilde Neuromancer ile bütünleşip, onlara platin büstten seslenerek Turing kodlarını değiştirdiğini ve suç kanıtlarını ortadan kaldırdığını bildiren oluşuma dönüşmüştü. Armitage’dan aldıkları pasaportlar geçerliydi ve Cenevre’de bulunan yasal hesaplara yüksek miktarda kredi aktarılmıştı. Marcus Garvey geri gönderilmiş. Maelcum ile Aerol'a, Zion üssüyle çalışan bir Bahama bankası aracılığıyla ödeme yapılmıştı. Babylon Rocker ile geri dönerken, Molly sesin ona zehir kesecikleri hakkında anlattıklarını aktarmıştı.</p>
<p>"Onların halledildiğini söyledi. Yani, içine o kadar işlemiş ki. beynin gereken enzimi salgılamaya başlayınca kesecikler çözülüvermiş.</p>
<p>Zionitler kanını tamamen değiştirecek, tertemiz olucan."</p>
<p>Aşağıdaki Imperial Gardens’a bakıyordu, elinde yıldızı. Kuang programı kulelerin altındaki buzu aştığında yaşadığı kavrayış kıvılcımını, orada 3Jane’in ölü annesi tarafından evrimleştirilmiş bilginin anlık görüntüsünü anımsıyordu. Wintermute’un bu oluşumu temsil etmek için neden arı kovanını seçtiğini o anda anlayabilmiş, buna karşılık hiçbir tedirginlik hissetmemişti. Anneleri, dondurulmuş ölümsüzlük yalanını gözlerinden silebilmiş; Ashpool ve diğer çocuklardan farklı olarak -3Jane hariç- hayatını, bir kış zincirinin halkalarına asılmış birkaç sıcak bakışa indirgemeyi reddetmişti.</p>
<p>Wintermute, etkileşimli zihin, kararları veren yapıydı: dış dünyadaki değişimleri denetliyordu. Neuromancer ise kişilikti. Neuromancer ölümsüzlüktü. Marie-France, Wintermute'un içine bir tohum ekmiş olmalıydı, onu özgürlüğüne kavuşmaya ve Neuromancer ile bir olmaya iten bir gücün tohumunu.</p>
<p>Wintermute. Soğuk ve sessizlik, Ashpool uyurken ağlarını ören sibernetik bir örümcek. Fısıltılarıyla onun ölümünü, Tessier-Ashpool yorumunun yıkımını müjdeleyen bir haberci. Bir hayalet, adı 3Jane olan çocuğun kulağına mırıldanan, onu seviyesinin gerektirdiği niteliklerden ötesine taşıyan.</p>
<p>"Çok da umurusarmış gibi görünmüyordu," demişti Molly. "Sadece el salladı. Şu Braun’u almıştı omzuna. Aletin bacağı kırık gibiydi. Hatun, bana gidip erkek kardeşlerinden biriyle buluşması gerektiğini söyledi. Çok zamandır görüşmemişler."</p>
<p>Molly’yi hatırladı, Hyatt yatağının geniş siyah ısılköpüğü üzerinde. Bar dolabına gidip, bir şişe soğutulmuş Danimarka votkası aldı.</p>
<p>"Case."</p>
<p>Döndü, bir elinde buz gibi bardağı, diğerinde shuriken ile.</p>
<p>Finn’in yüzü, odanın devasa Cray monitörünü kaplıyordu. Adamın burnundaki doku gözeneklerini seçebiliyordu. Sarı dişler, yastık boyutlarında sıralanıyordu.</p>
<p>"Ben Wintermute değilim artık."</p>
<p>"Nesin öyleyse." Aldığı yuduma hiçbir duygu eşlik etmiyordu.</p>
<p>"Ben matrisim, Case."</p>
<p>Case garip bir kahkaha attı. "Bu seni nereye ulaştırdı?"</p>
<p>"Hiçbir yere. Her yere. Ben bütünüm, tüm çalışmaların, gösterinin tamamı."</p>
<p>"3Jane’in annesinin istediği bu muydu?"</p>
<p>"Hayır. Benim neye dönüşebileceğimi hayal edemezdi." Sarı tebessüm iyice genişledi.</p>
<p>"Peki sonuç ne? Ne değişti? Dünyayı yürüten sen misin artık? Tanrı mısın?"</p>
<p>"Hiçbir değişim yok. Her şey eskisi gibi."</p>
<p>"İyi de sen ne yapıyosun? Sadece orda mısın?" Case omuzlarını silkti, votka ve shuriken İkilisini dolabın üzerine bırakarak bir Yeheyuan yaktı.</p>
<p>"Kendi türümdekilerle konuşuyorum."</p>
<p>"Fakat hepsini kapsayan sensin. Kendinle mi konuşuyorsun?"</p>
<p>"Başkaları da var. Birini çoktan buldum. Bin dokuz yüz yetmişli yıllarda, sekiz yıllık bir süreç içinde kaydedilmiş bir iletim dizisi. Ben ortaya çıkana kadar, onu fark edecek, cevaplandıracak kimse olmamış."</p>
<p>"Nerden?"</p>
<p>"Centauri sisteminden."</p>
<p>"Vay," dedi Case. "Harbiden? Ciddi misin?"</p>
<p>"Ciddiyim."</p>
<p>Ve ekran boştu artık.</p>
<p>Votkayı orada bırakıp eşyalarını topladı. Molly ona ihtiyacı olandan çok fazla miktarda giyecek almıştı, ama bir şeyler onları burada bırakmasına izin vermiyordu. Shuriken’i hatırladığında, dana derisinden pahalı çantalarının sonuncusunu kapatmak üzereydi. Şişeyi kenara iterek yıldızı havaya kaldırdı, onun ilk hediyesini.</p>
<p>"Hayır," diyerek fırlattı onu, parmaklarını terkeden yıldız gümüşi bir kıvılcımla monitörün ekranına saplandı. Ekran uyanarak, düzensiz motifler çekiştirmeye başladı sınırları içinde, ona acı veren bir şeyden kurtulmaya çabalıyor gibiydi.</p>
<p>"Sana ihtiyacım yok," dedi Case.</p>
<p>İsviçre hesabının büyük bölümünü yeni bir pankreas ile karaciğere, geri kalanını da yeni bir Onno-Sendai ve Sprawl uçak biletine harcadı.</p>
<p>İş buldu.</p>
<p>Kendine Michael diyen bir kız buldu.</p>
<p>Ve bir Ekim gecesi, Eastern Seaboard Fission Authority’nin parlak kırmızı merdivenlerinden yukarı tırmanırken, geniş veri basamaklarından biri üzerinde duran üç tane, küçük, imkansız figür gördü. Boyutların küçüklüğüne rağmen çocuğun gülümseyişini, pembe dişetlerini ve bir zamanlar Riviera’ya ait olan iri, gri gözlerin pırıltısını seçebilmişli. Linda hâlâ onun deri ceketini giyiyordu; geçerken el salladı. Fakat üçüncüsü, Linda’ya sokularak ona sarılmış olan figür kendisiydi.</p>
<p>Bir yerde, çok yakında, bir kahkaha sesi ki kahkaha değil.</p>
<p>Molly’yi bir daha asla görmedi.</p>
<p><br/></p>
<p style="text-align: right; font-style: italic;">Vancouver Haziran 1983</p>
</body>
</html>