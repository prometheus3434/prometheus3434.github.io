<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">12</h1>
  <hr />

  <h1 class="chaptername" id="sigil_toc_id_12">DOSYALAR</h1>

  <div class="quote">
    <p>KONGRE EMRİ 1970:4:14:0001: Lusitania Kolonisi’nin izni feshedilmiştir. Güvenlik statüsü gözetilmeksizin kolonideki tüm dosyalar okunacaktır; tüm bilgiler Yüz Dünya’nın hafıza sistemlerine üç kopya halinde aktarıldığında yaşam desteğiyle ilgili olanlar dışında Lusitania’daki tüm dosyalar kesin olarak kilitlenecektir.</p>

    <p>Lusitania valisi, Kongre Emri 1970:4:14:0002 ile kurulan Lusitania Boşaltım Gözetim Komitesi’nin emirlerini yöresel ayrım gözetmeksizin yerine getirmek üzere Kongre Bakanı olarak atanmıştır.</p>

    <p>Şu anda Lusitania yörüngesinde bulunan Andrew Wiggin’e (meslek: ölülerin sözcüsü, şehir: dünya, kayıt: 001.1998.44-94.10045) ait yıldız gemisine Tazminat Yasası CO 120:1:31:0019 şartlarını takiben Kongre tarafından el koyulmuştur. Bu yıldız gemisi, Xenologlar Marcos Vladimir “Miro” Ribeira von Hesse ve Ouanda Qhenhatta Figueria Mucumbi’nin, ilgili Yıldızyolu Kanunu ve Kongre Emri altında, ihanet, görevi kötüye kullanma, ayartma, gerçekleri çarpıtma, sahtekarlık ve soykırım suçlarından idam hükmüyle yargılanacakları en yakın dünyaya, Trondheim’e götürülmeleri için kullanılacaktır.</p>

    <p>KONGRE EMRİ 1970:4:14:0002: Kolonileştirme ve Keşif Gözetim Komitesi, Lusitania Boşaltım Gözetim Komitesi'ni oluşturacak kişileri 5’ten az ve 15'ten fazla olmayacak şekilde seçecektir.</p>

    <p>Bu komite Lusitania Kolonisi’ndeki insan nüfusunun tamamını boşaltmak üzere yeterli sayıda koloni gemisi bulmak ve sevk etmekle yükümlüdür.</p>

    <p>Komite aynı zamanda insan varlığı sonucunda genetik değişiklikler veya davranış değişiklikleri gösteren tüm yerli bitey ve direyin ortadan kaldırılması da dahil olmak üzere, Lusitania’daki insan varlığıyla ilgili tüm kanıtların tamamen yok edilmesi için planlar hazırlayıp Kongrenin onayına sunmakla yükümlüdür.</p>

    <p>Ayrıca komite Lusitania'lıların Kongre emirlerine uyup uymadığını değerlendirecek ve zaman zaman itaati sağlamak için güç kullanımı veya Lusitania dosyalarının açılması ya da Lusitania’lıların işbirliğinin ödüllendirilmesi ile ilgili tavsiyelerde bulunacaktır.</p>

    <p>KONGRE EMRİ 1970:4:14:0003: Yıldızyolu Kanunu’nun Gizlilik Bölümündeki şartlar uyarınca Lusitania dosyaları okunup kilitleninceye ve gereken tüm yıldız gemilerine Kongre temsilcileri tarafından el konuluncaya kadar bu iki emir ve bununla ilgili herhangi bir bilgi, sıkı bir şekilde sır olarak saklanacaktır.</p>
  </div>

  <p>Olhado bundan ne anlam çıkaracağını bilemiyordu. Sözcü yetişkin bir insan değil miydi? Gezegenden gezegene yolculuk etmemiş miydi? Buna rağmen bir bilgisayarda <i>herhangi</i> bir şeyin nasıl kullanılacağı hakkında hiçbir fikri yoktu.</p>

  <p>Üstelik Olhado bununla ilgili bir şey sorduğunda da hırçınlaşıyordu.</p>

  <p>"Olhado, bana sadece hangi programı çalıştıracağımı söyle."</p>

  <p>"Bunun ne olduğunu bilmediğine inanamıyorum. Ben dokuz yaşımdan beri bilgi karşılaştırmaları yapıyorum. Bunu yapmayı herkes o yaşta öğrenir."</p>

  <p>"Olhado, ben okula gideli çok uzun bir zaman oldu. Ve orası normal bir escola baxia da değildi."</p>

  <p>"Ama <i>herkes</i> bu programları sürekli kullanıyor!"</p>

  <p>"Herkesin <i>bilmediği</i> ortada. <i>Ben</i> bilmiyorum. Eğer kendim yapmayı bilseydim, <i>seni</i> tutmam gerekmezdi değil mi? Ödemeyi döviz olarak yapacağıma göre bana vereceğin hizmet Lusitania ekonomisine oldukça tatmin edici bir katkı sağlayacaktır."</p>

  <p>"Neden söz ettiğini anlamıyorum."</p>

  <p>"Ben de bilmiyorum Olhado. Ama bu bana bir şey hatırlattı. Sana para ödemek için ne yapmam gerektiğinden emin değilim."</p>

  <p>"Hesabından para transfer edeceksin."</p>

  <p>"O nasıl yapılıyor?"</p>

  <p>"Şaka yapıyor olmalısın."</p>

  <p>Sözcü iç çekti, Olhado'nun önünde diz çöktü, ellerinden tutup, "Olhado, sana yalvarıyorum, şaşırmayı bırak ve bana <i>yardım</i> et! Yapmam gereken şeyler var ve bilgisayar kullanmasını bilen birinin yardımı olmadan onları yapamam,"dedi.</p>

  <p>"Paranı çalıyor gibi olurum. Ben sadece bir çocuğum. <i>On iki</i> yaşındayım. Quim sana benden çok daha fazla yardım edebilir. O on beş yaşında, bu işi en ince ayrıntısına kadar biliyor. Matematik de biliyor."</p>

  <p>"Ama Quim benim kafir olduğumu düşünüyor ve ölmem için her gün dua ediyor."</p>

  <p>"Hayır, o seninle tanışmadan önceydi ve bunu sana söylediğimi ona söylemesen iyi edersin."</p>

  <p>"Parayı nasıl transfer edeceğim?"</p>

  <p>Olhado terminale geri döndü ve bankayı aradı. "Gerçek adın nedir?" diye sordu.</p>

  <p>"Andrew Wiggin." Sözcü kelimenin harflerini söyledi. İsim Starkça gibi görünüyordu; belki de Sözcü, okulda zorla kafasına sokulmak yerine Starkça’yı evde öğrenen şanslılardandı.</p>

  <p>"Tamam, şifren nedir?"</p>

  <p>"Şifre mi?"</p>

  <p>Olhado kafasını terminale vurarak geçici olarak görüntüyü kapattı. "Lütfen bana şifreni bilmediğini söyleme."</p>

  <p>"Bak Olhado, tüm bu işleri yapmama yardım eden çok akıllı bir programım vardı. Tek söylemem gereken, 'şunu al'dı ve mali işlerle o program ilgileniyordu."</p>

  <p>"Bunu yapamazsın. Halka açık sistemleri bu tür bir köle programla meşgul etmek yasadışıdır. Kulağındaki şey bunun için mi?"</p>

  <p>"Evet ve bu benim için yasadışı değildi."</p>

  <p>"Benim gözlerim yok Sözcü ama en azından bu benim suçum değil. Sen <i>hiçbir şey</i> yapamıyorsun." Olhado bunu söyledikten sonra Sözcüyle sanki kendi yaşında bir çocukmuş gibi kaba bir şekilde konuştuğunun farkına vardı.</p>

  <p>"Sanırım kibarlık on üç yaşındakilere öğretiliyor," dedi Sözcü. Olhado ona bir bakış attı. Gülümsüyordu. Babası olsa ona bağırır ve sonra da büyük ihtimalle çocuklarına terbiye öğretmediği için gidip annesini döverdi. Ama düşününce, Olhado Babasına asla böyle bir şey söyleyemezdi.</p>

  <p>"Özür dilerim," dedi Olhado. "Ama şifren olmadan mali durumunu öğrenemiyorum. Ne olduğu hakkında bir fikrin olmalı."</p>

  <p>"Adımı kullanmayı dene."</p>

  <p>Olhado denedi. İşe yaramadı.</p>

  <p>"Jane yazmayı dene."</p>

  <p>"Olmuyor."</p>

  <p>Sözcü yüzünü buruşurdu. "Ender’i dene."</p>

  <p>"Ender mi? Soykırımı yapan mı?"</p>

  <p>"Sadece dene."</p>

  <p>İşe yaradı! Olhado bunu anlamadı. "Neden böyle bir şifren var? Şifre yerine kötü bir kelime kullanıyormuş gibi, ama sistem kötü kelimeleri kabul etmiyor."</p>

  <p>"Kötü bir mizah anlayışım var," diye cevapladı Sözcü. "Senin köle programı dediğin şeyin mizah anlayışı benimkinden de kötü."</p>

  <p>Olhado güldü. "Tabii. Mizah anlayışı olan bir program." Likit fon hesabındaki rakamlar ekranda göründü. Olhado hayatında bu kadar büyük bir rakam görmemişti. "TAMAM, belki bilgisayar şaka yapabiliyordun."</p>

  <p>"O kadar mı param var?"</p>

  <p>"Bir hata olmalı."</p>

  <p>"Şey, ışıkhızında çok fazla seyahat ettim. Bazı yatırımlarım ben yoldayken iyi işlemiş olmalı."</p>

  <p>Rakamlar gerçekti, Ölülerin Sözcüsü Olhado'nun herhangi birinin olabileceğini düşündüğünden çok daha zengindi. "Sana ne söyleyeceğim," dedi Olhado, "bana bir ücret ödemek yerine neden senin için çalıştığım süre boyunca bana bunun yaptığı karın bir yüzdesini vermiyorsun? Yüzde birin binde biri diyelim. Böylece birkaç hafta sonra Lusitania’yı satın alıp üzerindeki toprak tabakasını başka bir gezegene taşıyabilirim."</p>

  <p>"Bu o <i>kadar</i> da çok para değil."</p>

  <p>"Sözcü, yatırımlardan bu kadar para kazanabilmenin tek yolu bin yaşında olman."</p>

  <p>"Hımm," dedi Sözcü.</p>

  <p>Olhado yüzündeki ifadeye bakınca tuhaf bir şey söylediğini fark etti. "Bin <i>yaşında mısın?”</i> diye sordu.</p>

  <p>"Zaman," dedi Sözcü, "zaman o kadar hızlı ve hayali bir şey ki. Shakespeare’in dediği gibi, 'ben zamanı harcadım ve şimdi zaman beni harcıyor. "</p>

  <p>"O kelime de nedir?"</p>

  <p>"Yardımcı fiil."</p>

  <p>"Starkça konuşmayı bile bilmeyen bir adamdan neden alıntılar yapıyorsun?"</p>

  <p>"Bir haftalık adil ücretinin ne olacağını düşünüyorsan onu kendi hesabına aktar. Sonra da Pipo ve Libo'nun ölümlerinden birkaç hafta önceki çalışma notlarını karşılaştırmaya başla."</p>

  <p>"Herhalde korunuyorlardır."</p>

  <p>"Şifremi kullan. Bu şifreleri kaldırır."</p>

  <p>Olhado aramayı yaptı. Ölülerin Sözcüsü onu tüm süre boyunca izledi. Ara sıra Olhado’ya ne yaptığı hakkında sorular soruyordu. Olhado sorularından Sözcü'nün bilgisayarlar hakkında kendisinden çok daha fazla şey bildiğini anladı. Bilmediği şey belirli komutlardı; Sözcünün sadece izleyerek birçok şeyi çözdüğü ortadaydı. Günün sonunda aramalar belirli bir şey bulmadığı halde Sözcü'nün o gün yapılan işlerden neden bu kadar memnun olduğunu anlamak Olhado'nun sadece bir dakikasını aldı. Sonuçlarla ilgilenmiyordun, diye düşündü Olhado. Aramayı nasıl <i>yaptığımı</i> görmek istedin. Bu akşam ne yapacağım biliyorum Andrew Wiggin, Ölülerin Sözcüsü. Başka dosyalarda kendi aramam yapacaksın. Belki gözlerim yok ama düşündüğünden çok daha fazla şey görüyorum.</p>

  <p>Aptalca olan şey bunu bir sır olarak saklıyor olman Sözcü. Senin tarafında olduğumu bilmiyor musun? Şifrenle özel dosyalara girebildiğini kimseye söylemeyeceğim. Belediye Başkanı’nın veya Piskopos'un dosyalarına bakacak olsan bile. <i>Benden</i> sır saklamana gerek yok. Sadece üç gündür buradasın ama seni sevecek kadar iyi tanıyorum ve seni o kadar çok seviyorum ki ailemi incitmediği sürece senin için her şeyi yaparım. Ve sen hiçbir zaman ailemi incitecek bir şey yapmazsın.</p>

  <p>&nbsp;</p>

  <p class="center">***</p>

  <p>&nbsp;</p>

  <p>Novinha ertesi gün Sözcü'nün dosyalarına zorla girmeye çalıştığını hemen anladı. Girişimi konusundaki açıklığı küstahçaydı ve asıl canını sıkan şey ne kadar ileri gittiğiydi. Bazı dosyalara girebilmeyi başarmıştı fakat en önemli olanı, Pipo'nun gördüğü simülasyonun kayıtları ona hala kapalıydı. Onu en çok sinirlendiren şey kendisini gizlemek için hiçbir girişimde bulunmamış olmasıydı. Adı tüm giriş rehberlerine damgalanmıştı, herhangi bir okul çocuğunun değiştirip silebileceği türden olanlar bile.</p>

  <p>Bunun işine engel olmasına izin vermeyeceğine karar verdi. Paldır küldür evime giriyor, çocuklarımın aklını çeliyor, dosyalarımı karıştırıyor, sanki <i>hakkı</i> varmış gibi...</p>

  <p>Onu tekrar gördüğünde söyleyeceği iğneleyici sözleri düşünürken hiçbir iş yapamadığını fark edinceye kadar bu böyle devam etti.</p>

  <p>Onun hakkında hiç düşünme. Başka bir şey düşün.</p>

  <p>Önceki akşam Miro ve Ela gülüyorlardı. Onu düşün. Elbette Miro sabah olunca her zamanki somurtkan haline geri dönmüştü ve Ela, neşesi daha uzun sürmesine rağmen kısa süre sonra eskisi gibi endişeli, meşgul, ters ve keyifsiz olmuştu. Grego, Ela’nın ona söylediği gibi ağlayıp adama sarılmış olabilirdi ama ertesi sabah makası alıp çarşafını düzgün ince kurdelalar halinde kesmiş ve okulda Rahip Adomai’nin kasıklarına kafasıyla toslamıştı, bu da dersin aniden sonlanmasına ve Dona Crista'yla ciddi bir konuşma yapmasına yol açmıştı. Sözcü'nün iyileştirici elleri ne işe yaradı. Belki evime girip benim yanlış yaptığımı düşündüğü her şeyi düzeltebileceğini sanabilir ama bazı yaraların kolayca iyileşmediğini görecek.</p>

  <p>Dona Crista ona Quara’nın Rahibe Bebei'yle sınıfta tüm diğer öğrencilerin önünde konuştuğunu söylemesi dışında ve neden? Onlara rezil, korkunç Falante pelos Mortos'la tanıştığını söylemek için, adı Andrew'du ve Piskopos Peregrino'nun dediği kadar belki de daha korkunçtu çünkü Grego’ya ağlayana kadar işkence çektirmişti. Sonunda Rahibe Bebei onu susturmak zorunda kalmıştı. Quara'yi içine kapanıklığından çıkartmak önemli bir şeydi.</p>

  <p>Olhado, o utangaç, ayrı duran çocuk şimdi heyecanlıydı, dün akşam yemekte Sözcü hakkında konuşmayı durduramamıştı. Paranın nasıl transfer edileceğini bile bilmediğini biliyor musunuz? Korkunç şifresinin ne olduğuna inanamazsınız-bilgisayarların öyle kelimeleri reddetmeleri gerektiğini sanıyordum- hayır size söyleyemem, bu bir sır- ona nasıl <i>arama</i> yapacağını öğretiyordum- ama bilgisayarlardan anladığını düşünüyorum, o aptal falan değil- eskiden bir köle programı olduğunu söyledi, o yüzden kulağında o mücevher varmış- bana kendime istediğim ücreti verebileceğimi söyledi, alınacak çok şey olduğundan değil ama kendi başıma kalacağım zamanlar için para biriktirebilirim- onun çok yaşlı olduğunu düşünüyorum. Sanırım çok uzun zaman önce olan olayları hatırlıyor. Galiba Starkça ana dili, Yüz Dünya’da Starkça konuşarak büyüyen çok fazla insan yok, Dünya’da doğmuş olabilir mi dersiniz?</p>

  <p>Sonunda Quim ona, Şeytan’ın hizmetkarı hakkında konuşmayı kesmezse Piskopos'tan Şeytan çıkartma ayini gerçekleştirmesini isteyeceğini, çünkü Şeytan’ın açıkça Olhado'nun ruhuna sahip olduğunu söyleyinceye kadar devam etti; Olhado buna karşılık sadece sırıtıp göz kırpınca Quim önce mutfaktan sonra da evden hışımla çıktı ve gece geç saatlere kadar geri dönmedi. Sözcü evimizde <i>oturuyor</i> da denebilir, diye düşündü Novinha çünkü orada olmadığı zaman bile ailemi sürekli etkiliyor ve şimdi de dosyalarıma burnunu sokuyor, buna izin vermeyeceğim.</p>

  <p>Her zamanki gibi bu benim suçum, onu buraya çağıran benim, evi diye nitelendirdiği yerden onu uzaklaştıran benim- orada bir kız kardeşi olduğunu söylüyor- Trondheim'di sanırım- Yüz Dünya'dan kopuk bu gezegende, domuzcukların sevdiğim herkesi öldürmesine engel olamayan bir çitle çevrili bu berbat şehirde olması benim suçum.</p>

  <p>Yeniden Miro'yu düşündü, gerçek babasına o kadar çok benziyordu ki kimsenin onu neden zinayla suçlamadığını anlamıyordu, Pipo'nun yattığı gibi yamacın kenarında yattığını, domuzcukların onu zalim tahta bıçaklarıyla keserek açtıklarını düşündü. Yapacaklar. Ben ne yaparsam yapayım, yapacaklar. Yapmasalar bile, yakında Ouanda'yla evlenecek yaşa gelecek ve o zaman ona gerçekten kim olduğunu ve neden asla evlenemeyeceklerini söylemem gerekecek ve o zaman Cao'nun bana çektirdiği tüm acıları hak ettiğimi, bana Tanrı’nın eliyle günahlarımı cezalandırmak için vurduğunu öğrenecek.</p>

  <p>Beni bile etkiliyor, diye düşündü Novinha. Bu Sözcü beni kendimden haftalarca, aylarca saklamayı başardığım şeyleri düşünmeme zorladı. Çocuklarımı düşünerek bir sabah geçirmeyeli ne kadar zaman oldu? Umut etmeyeli de bir o kadar zaman oldu. Kendime Pipo ve Libo hakkında düşünmeye ne kadar zamandır izin vermiyorum? Aslında Tanrı’ya, en azından intikamcı, ona dua etmedikleri için bir gülümsemesiyle şehirleri yok eden, cezalandırıcı Eski Ahit Tanrısı'na inandığımı fark edeli ne kadar zaman oldu; İsa bir şey başardıysa da ben bilmiyorum.</p>

  <p>Düşünceleri onu herhangi bir sonuca götürmeyi reddederken Novinha günü hiçbir iş yapmadan geçirdi.</p>

  <p>Günün ortasında Quim kapıya geldi. "Seni rahatsız ettiğim için özür dilerim anne."</p>

  <p>"Önemli değil," dedi. "Zaten bugün bir şey yapamadım."</p>

  <p>"Olhado'nun o alçak satanist herifle zaman geçirmesini önemsemediğini biliyorum ama en azından Quara’nın okuldan sonra doğrudan oraya gittiğini bilmen gerektiğini düşündüm. Onun evine."</p>

  <p>"Öyle mi?"</p>

  <p>"Yoksa onu da mı önemsemiyorsun anne? Ne o, yoksa yelkenleri suya indirip onun babamın yerini almasını mı planlıyorsun?"</p>

  <p>Novinha soğuk bir öfkeyle ayağa sıçradı ve çocuğun üzerine yürüdü. Quim Novinha’nın önünde boynunu büktü.</p>

  <p>"Özür dilerim Anne, çok kızgındım..."</p>

  <p>"Babanla evli olduğum seneler boyunca, hiçbir zaman çocuklarıma el kaldırmasına izin vermedim. Ama eğer bugün yaşıyor olsaydı, ondan seni dövmesini isterdim."</p>

  <p>"İsteyebilirdin," dedi Quim meydan okurcasına, "ama bana el sürmesine izin vermeden onu öldürürdüm. Sen dayak yemekten hoşlanıyor olabilirsin ama kimse bunu bana asla yapamayacak!"</p>

  <p>Düşünmeden oluverdi; ne yaptığının farkına varamadan elini kaldırıp yüzüne bir tokat indirmişti.</p>

  <p>Bu onun canını çok acıtmış olamazdı. Ama o anında hıçkırıklara boğuldu, yere çöktü ve sırtı Novinha’ya dönük bir şekilde oturdu. Ağlarken durmadan "özür dilerim, özür dilerim," diye mırıldanıyordu.</p>

  <p>Novinha arkasına çömeldi ve beceriksizce omuzlarını ovaladı. Aklına Grego'nun yaşındaykenden beri ona sarılmadığı geldi. Ne zaman bu kadar soğuk olmaya karar verdim? Neden ona tekrar dokunduğumda bu bir öpücük yerine bir tokat oldu?</p>

  <p>"Olanlar konusunda ben de endişeliyim," dedi Novinha.</p>

  <p>"Her şeyi mahvediyor," dedi Quim. "Buraya geldi ve her şey değişiyor."</p>

  <p>"O konuya gelince Estevao, işler bir değişikliğin hoş karşılanmayacağı kadar harika değildi."</p>

  <p>"Onun <i>yöntemiyle</i> değil. İhtiyacımız olan değişiklik günah çıkartma, kefaret ve günahlarımızın affolunması."</p>

  <p>Novinha Quim’in, papazların günahları temizleme gücüne olan inancını bir kez daha kıskandı. Günah işlemediğin için böyle düşünüyorsun oğlum, kefaretin imkansızlığı hakkında hiçbir şey bilmediğin için.</p>

  <p>"Sanırım Sözcü'yle konuşacağım," dedi Novinha.</p>

  <p>"Quara'yi eve götürecek misin?"</p>

  <p>"Bilmiyorum. Onun tekrar konuşmaya başlamasına neden olduğunu fark etmeden geçemiyorum. Onu sevdiğinden falan da değil. Onun hakkında söyleyeceği tek bir iyi kelime yok."</p>

  <p>"Öyleyse neden onun evine gitti?"</p>

  <p>"Ona kaba bir şeyler söylemek için herhalde. Sessizliğinden daha iyi olduğunu kabul etmelisin."</p>

  <p>"Şeytan kendisini iyi işler yapıyormuş gibi göstererek gizler ve sonra..."</p>

  <p>"Bana şeytanbilim hakkında konferans verme Quim. Beni Sözcü'nün evine götür, ben onun hakkından gelirim."</p>

  <p>Nehrin dönemecinin etrafındaki yoldan yürüdüler. Su yılanları derilerini değiştiriyor, bu yüzden de çürüyen deri parçaları yürüdükleri yerin kayganlaşmasına neden oluyordu. Bir sonraki projem bu olacak, diye düşündü Novinha. Bu iğrenç, küçük yaratıkların derilerinin değişmesine neyin neden olduğunu çözmem lazım, böylece belki onları bir işe yaratabilirim. En azından, yılın altı haftası nehrin kıyısını pis kokutmalarına engel olabilirim. Yılan derilerinin tek işe yarar yanı toprağı gübrelemeleri gibi görünüyor; yılanların deri değiştirdikleri yerlerde yumuşak nehir çimenleri sıklaşıyordu. Nehir çimenleri Lusitania'daki tek güzel yerel yaşam biçimiydi; yaz boyunca insanlar nehir kıyısına sazların ve sert ova çimeninin arasında yetişen dar, doğal çimen şeritlerinin üzerine yatmak için gelirdi. Yılan derisi atıkları pek hoş olmasa da gelecek için iyi şeyler vaadediyordu.</p>

  <p>Görünüşe göre Quim’de aynı şeyleri düşünüyordu. "Anne, bir ara evimizin yakınlarına nehir çimeni ekebilir miyiz?"</p>

  <p>"Bu büyükannenle büyükbabanın yıllar önce ilk denedikleri şeylerden biriydi. Ama bunu nasıl yapacaklarını çözemediler. Nehir çimeni tohum vermiyor, polenlerle ürüyor. Onu başka bir yere dikmeye çalıştıklarında bir süre yaşadı ve sonra öldü ve bir sonraki sene tekrar büyümedi. Sanırım sadece suyun yanında yetişiyor."</p>

  <p>Quim yüzünü buruşturdu ve daha hızlı yürümeye başladı, biraz sinirlendiği belliydi. Novinha iç çekti. Quim evren istediği şekilde işlemediğinde öfkeleniyordu.</p>

  <p>Kısa süre sonra Sözcü'nün evine vardılar. Çocuklar, elbette praçada oynuyordu; gürültüden birbirlerini duyabilmek için çok yüksek sesle konuşuyorlardı.</p>

  <p>"İşte burası," dedi Quim. <i>"Bence</i> Olhado'yu ve Quara'yi oradan çıkartmalısın."</p>

  <p>"Bana evi gösterdiğin için sağol," dedi Novinha.</p>

  <p>"Dalga geçmiyorum. Bu iyiyle kötünün savaşı."</p>

  <p>"Her şey öyle," dedi Novinha. "Asıl mesele neyin iyi, neyin kötü olduğunu anlamakta. Hayır hayır Quim, bana ayrıntılı bir şekilde anlatabileceğini biliyorum ama..."</p>

  <p>"Bana yalandan alçakgönüllü davranma anne."</p>

  <p>"Ama Quim, senin bana her zaman alçakgönüllülük gösterdiğini göz önünde bulundurursak bu çok doğal gibi geliyor."</p>

  <p>Yüzü sinirden gerginleşti.</p>

  <p>Novinha uzanıp çekingen, yumuşak bir şekilde ona dokundu; sanki eli zehirli bir örümcekmiş gibi dokunuşu karşısında Quim’in omzu iyice gerginleşti. "Quim," dedi, "bana asla iyi ve kötüyü öğretmeye çalışma. Ben o yollardan geçtim ve sen yol haritası dışında hiçbir şey görmedin."</p>

  <p>Omzunu silkerek elini uzaklaştırdı ve hızla yürüyüp gitti. Aman tanrım haftalarca birbirimizle konuşmadığımız günleri özledim.</p>

  <p>Sertçe ellerini çırptı. Bir anda kapı açıldı. Quara'ydi. "Oi Maezinha," dedi, "tambem veio jogar?" Sen de mi oynamaya geldin?</p>

  <p>Olhado ve Sözcü terminalde bir yıldız gemisi savaş oyunu oynuyorlardı. Sözcü'ye çoğundan çok daha büyük ve detaylı holografik alanlı bir makine verilmişti ve ikisi aynı anda bir düzineden fazla gemiye sahip filolarla oynuyordu. Çok karışık bir işti ve ikisi de kafasını kaldırıp onu selamlamadı.</p>

  <p>"Olhado bana susmamı yoksa dilimi kopartıp bir sandviçin içinde bana yedireceğini söyledi," dedi Quara. "Bu yüzden oyun bitmeden hiçbir şey söylemesen iyi olur."</p>

  <p>"Lütfen otur," diye mırıldandı Sözcü.</p>

  <p>"Şimdi işin bitiyor Sözcü," diye sevinçle haykırdı Olhado.</p>

  <p>Sözcünün filosunun yarıdan fazlası bir dizi patlamayla yok oldu. Novinha bir taburenin üzerine oturdu.</p>

  <p>Quara yere, onun yanına oturdu. "Quim'le ikinizin dışarıda konuştuğunuzu duydum," dedi. "Bağırıyordunuz bu yüzden her şeyi duyduk."</p>

  <p>Novinha yüzünün kızardığını hissetti. Sözcü'nün oğluyla yaptığı tartışmayı duyması onu rahatsız etmişti. Bu onu ilgilendirmezdi. Ailesindeki hiçbir şey onu ilgilendirmezdi. Savaş oyunları oynamasını kesinlikle onaylamıyordu. Zaten bu çok ilkel ve demodeydi. Kaçakçılarla olanlar dışında uzayda yüzlerce yıldır savaş olmuyordu. Milagre o kadar huzurlu bir yerdi ki kimsenin polis copundan daha tehlikeli bir silahı yoktu. Olhado hayatı boyunca savaş görmeyecekti. Ve orada oturmuş savaş oyununa takılmıştı. Belki rakiplerini minicik parçalara bölmek ve onları ezmek evrimin erkeklere aşıladığı bir şeydi. Ya da belki evinde gördüğü şiddet onu oyunlarda aramasına neden olmuştu. Benim suçum. Yine, benim suçum.</p>

  <p>Olhado filosu bir dizi patlamayla yok olurken düş kırıklığıyla bağırdı. "Görmedim! Bunu yaptığına inanamıyorum! Geldiğini bile görmedim!"</p>

  <p>"Öyleyse bağırıp durma," dedi Sözcü. "Bir dahaki sefere karşılık verebilmek için yeniden oynat ve nasıl yaptığımı gör."</p>

  <p>"Siz sözcülerin papazlar gibi olmanız gerektiğini sanıyordum. Taktik konusunda nasıl bu kadar iyisin?"</p>

  <p>Sözcü cevap verirken Novinha’ya anlamlı bir şekilde gülümsedi. "İnsanlara doğruyu söyletmek bazen savaşı andırıyor."</p>

  <p>Olhado duvara yaslanıp oyunu tekrar oynatırken gözlerini kapattı.</p>

  <p>"Dosyalarımı karıştırmışsın," dedi Novinha. "Ve bu konuda hiç de akıllıca davranmamışsın, Ölülerin Sözcülerinin 'taktik' dediği şey bu mu?"</p>

  <p>"Buraya gelmeni sağladı öyle değil mi?" Sözcü gülümsedi.</p>

  <p>"Dosyalarımda ne arıyordun?"</p>

  <p>"Pipo'nun ölümünün sözcülüğünü yapmaya geldim."</p>

  <p>"Onu ben öldürmedim. Dosyalarım seni ilgilendirmiyor."</p>

  <p>"Beni buraya sen çağırdın."</p>

  <p>"Fikrimi değiştirdim. Özür dilerim. Yine de sana benim dosyalarıma bakma hakkını..."</p>

  <p>Ender’in ses tonu birden yumuşadı ve sözlerini duyabilmesi için önünde diz çöktü. "Pipo senden bir şey öğrendi ve ne öğrendiyse domuzcuklar onu bunun için öldürdü. Bu yüzden kimse öğrenemesin diye dosyalarını kilitledin. Sırf Pipo'nun gördüğü şeye giriş yapamasın diye Libo'yla evlenmeyi bile reddettin. Libo'nun ve şimdi de Miro'nun o sırrı öğrenip ölmelerini engellemek uğruna sevdiklerinin hayatını ve kendi hayatını değiştirip yeniden kurdun."</p>

  <p>Novinha aniden buz gibi olduğunu hissetti, elleri ve ayakları titremeye başladı. Sadece üç gündür buradaydı ve Libo dışında kimsenin tahmin bile edemeyeceği kadar çok şey biliyordu. "Hepsi yalan," dedi.</p>

  <p>"Beni dinle, Dona Ivanova. İşe yaramadı. Libo her şeye rağmen öldü değil mi? Sırrın her ne ise kendine saklaman onun hayatım kurtarmadı. Miro'nunkini de kurtarmayacak. Cehalet ve aldatma kimseyi kurtaramaz. <i>Bilgi</i> kurtarır."</p>

  <p>"Asla," diye fısıldadı.</p>

  <p>"Libo ve Miro'dan saklamanı anlayabiliyorum ama ben senin için ne ifade ediyorum? Senin için hiçbir şey ifade etmiyorum, sırrı öğrenip ölürsem bu senin için neyi değiştirir?"</p>

  <p>"Ölmen ya da yaşaman umrumda bile değil," dedi Novinha, "ama o dosyalara asla giremeyeceksin."</p>

  <p>"Başka insanların gözlerim bağlamaya hakkın olmadığını anlamıyorsun. Oğlun ve kız kardeşi her gün domuzcuklarla görüşmeye gidiyor ve senin sayende bir sonraki kelimelerinin veya davranışlarının idam hükümleri olup olmadığını bilmiyorlar. Yarın onlarla birlikte gideceğim çünkü domuzcuklarla konuşmadan Pipo'nun ölümünün sözcülüğünü yapamam."</p>

  <p>"Pipo'nun ölümünün sözcülüğünü yapmanı istemiyorum."</p>

  <p>"Ne istediğin umurumda değil, senin için yapmıyorum. Ama Pipo'nun anladığı şeyi bilmeme izin vermen için sana yalvarıyorum."</p>

  <p>"Pipo'nun neyi anladığım asla öğrenemeyeceksin çünkü o iyi, nazik ve sevgi dolu bir insandı."</p>

  <p>"Yalnız, korkmuş bir kızı alıp kalbinin yaralarını iyileştiren biri." Bunu söylerken eli Quara’nin omuzuna dayanıyordu.</p>

  <p>Bu Novinha’nın tahammül edebileceğinden çok fazlaydı. "Ne cüretle kendini onunla kıyaslıyorsun! Quara bir yetim değil, beni anlıyor musun? Onun bir annesi var <i>ben</i> ve <i>sana</i> ihtiyacı yok, hiçbirimizin yok, hiçbirimizin!" Sonra, açıklanamayacak bir şekilde ağlamaya başladı. Onun önünde ağlamak istemiyordu. Orada olmak istemiyordu. Her şeyi karıştırıyordu. Kapıya doğru sendeledi ve arkasından çarptı. Quim haklıydı. O şeytan gibiydi. Çok fazla şey biliyor, çok fazla şey istiyor, çok fazla şey veriyordu ve şimdiden hepsinin ona çok fazla ihtiyacı vardı. Bu kadar kısa sürede onların üzerinde nasıl bu kadar çok güce sahip olmuştu?</p>

  <p>Sonra bir anda aklına dökülmemiş göz yaşlarını kurutup onu dehşete düşüren bir şey geldi. Miro <i>ve kız kardeşi</i> her gün domuzcuklara gidiyor demişti. Biliyordu. Tüm sırları biliyordu.</p>

  <p>Kendisinin bile bilmediği sır hariç; Pipo'nun bir şekilde simülasyonunda keşfettiği sır. Eğer onu öğrenecek olursa, yıllar boyu sakladığı her şeyi öğrenmiş olacaktı. Ölülerin Sözcüsünü çağırdığında Pipo hakkındaki gerçekleri keşfetmesini istemişti; oysa o bunun yerine gelip kendisi hakkındaki gerçekleri keşfetmişti.</p>

  <p>&nbsp;</p>

  <p class="center">* * *</p>

  <p>&nbsp;</p>

  <p>Kapı çarptı. Ender onun oturduğu tabureye dayandı ve elleriyle yüzünü kapadı.</p>

  <p>Olhado'nun ayağa kalkıp odada yavaşça ona doğru geldiğini duydu.</p>

  <p>"Annemin dosyalarına mı girmeye çalıştın," dedi sessizce.</p>

  <p>"Evet," dedi Ender.</p>

  <p>"Kendi anneme casusluk etmek için sana aramaları öğretmemi sağladın. Senin yüzünden hain biri oldum."</p>

  <p>Şu anda Olhado'yu memnun edebilecek bir cevap yoktu; Ender denemedi. Olhado kapıya yürüyüp gidinceye kadar sessizce bekledi.</p>

  <p>Fakat hissettiği karmaşa Ana Kraliçe için sessiz değildi. Zihninde acısının farkına vararak hareketlendiğini hissetti. Hayır, dedi ona sessizce. Yapabileceğin hiçbir şey yok, açıklayabileceğim bir şey değil. İnsan meseleleri, hepsi bu, anlayışın ötesinde garip ve yabancı insan sorunları.</p>

  <p>Ah. Rüzgarın bir ağacın yapraklarına dokunuşu gibi içinden kendisine dokunduğunu hissetti; yukarıya doğru uzanan ağacın gücünü ve çabasını, köklerin toprağı sımsıkı kavrayışını, güneş ışığının tutkulu yapraklara nazik dokunuşunu hissetti. &lt;Ondan öğrendiklerimizi, bulduğu huzuru görüyor musun Ender?&gt; Ana Kraliçe zihninden uzaklaştıkça his azaldı. Ağacın gücü onunla kaldı, sakin sessizliği Ender’in ızdırap dolu sessizliğinin yerini aldı.</p>

  <p>Sadece bir an geçmişti; Olhado'nun kapattığı kapının sesi hala odada çınlıyordu. Quara ayağa fırladı ve yerde sekerek yatağına gitti. Üzerine atlayıp birkaç kez zıpladı.</p>

  <p>"Sadece birkaç gün dayandın," dedi neşeli bir şekilde. "Artık herkes senden nefret ediyor."</p>

  <p>Ender buruk bir şekilde güldü ve ona bakmak için döndü. "Ya sen?"</p>

  <p>"Kesinlikle," dedi. "Ben herkesten önce senden nefret ediyordum, belki Quim hariç." Yataktan inip terminale doğru gitti. Dikkatlice tuşlara tek tek basarak bağlandı. Terminalde iki basamaklı toplama alıştırmaları belirdi. "Matematik alıştırmalarımı görmek ister misin?"</p>

  <p>Ender ayağa kalkıp ona terminalin yanında eşlik etti. "Elbette," dedi. "Zor görünüyorlar."</p>

  <p>"Benim için değil," dedi övünerek. "Onları herkesten daha hızlı yapıyorum."</p>
</body>
</html>
