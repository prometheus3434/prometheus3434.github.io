<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">6</h1>
  <hr />

  <h1 class="chaptername" id="sigil_toc_id_6">OLHADO</h1>

  <div class="quote">
    <p>Diğer kabilelerle tek ilişkileri savaş gibi görünüyor. Birbirlerine (genellikle yağmurlu havalarda) anlattıkları öyküler neredeyse her zaman savaş ve kahramanlıkla ilgili. Sonu hem kahramanlar hem de korkaklar için her zaman ölüm. Eğer öykülerin bir gerçeklik payı varsa domuzcuklar savaşın sonunda hayatta kalmayı beklemiyorlar demektir. Düşman dişilere karşı hiçbir zaman en ufak bir ilgi bile göstermiyorlar, ölen askerlerin karılarına karşı geleneksel insan davranış biçimi olan tecavüz, cinayet ya da kölelik için bile.</p>

    <p>Bu kabileler arasında hiçbir genetik alışveriş olmadığı anlamına mı geliyor? Hiç de değil. Genetik alışveriş genetik tercihleri değiş tokuş etmek için belli bir sistemi olan dişiler tarafından yönetiliyor olabilir. Domuzcuk topluluğunda erkeklerin dişilere karşı tam anlamıyla itaatkar davranışları göz önünde bulundurulursa bu, erkeklerin bilgisi dışında da gerçekleşiyor olabilir; veya belki de bu onlara o kadar büyük bir utanç veriyor ki bize bu konuda bir şey söylemiyorlar.</p>

    <p>Bize anlatmak istedikleri şey savaş. Kızım Ouanda’nın geçen seneki notlarından, kütük evinde masal anlatma oturumu, 2:21 tipik tanımlamalar:</p>

    <p>DOMUZCUK: (Starkça konuşarak) Bir yara bile almadan, üç kardeşi de öldürdü. Hayatımda bu kadar güçlü ve korkusuz bir savaşçı görmedim. Kolları kan içindeydi ve elindeki sopa paramparça olmuştu ve kardeşlerimin beyin parçalarıyla kaplıydı. Savaşın geri kalanı onun güçsüz kabilesine karşı sürmesine rağmen onurlu olduğunu biliyordu. Dei honra! Eu Ihe dei! (Onur verdim! Ona onur verdim!)</p>

    <p>(Diğer domuzcuklar dillerini şaklattılar ve gıcırtıya benzer sesler çıkarttılar.)</p>

    <p>DOMUZCUK: Onu yere bağladım. Elimdeki çimeni gösterinceye kadar durmadan çırpındı. Sonra ağzını açıp uzak ülkenin garip şarkılarını mırıldandı. Nunca sera na mao da gente! (O hiçbir zaman elimizde bir sopa olmayacak!) (Bu andan itibaren Kadınların Dilinde şarkıya eşlik ettiler, şimdiye kadar duyulan en uzun parça.)</p>

    <p>(Aralarında genel olarak Starkça konuşup, konuşmanın doruk noktasında ve sonuç anında Portekizce’ye dönmelerinin genel bir davranış biçimi olduğuna dikkatinizi çekerim. Bir yansıma olarak bizim de aynı şeyi yaptığımızı fark ettik, en duygusal anlarımızda ana dilimiz olan Portekizce’ye dönüyoruz.)</p>

    <p><i>Her zaman</i> bir kahramanın ölmesiyle sonuçlandığını fark edebilecek kadar çok hikaye duyuncaya kadar bu savaş hikayeleri o kadar anormal görünmeyebilir. Görünüşe göre neşeli komedilerden hoşlanmıyorlar.</p>
  </div>

  <p class="quotename">-Liberdade Figueria de Medici, “Lusitania Yerlilerinin Kabileler Arası İlişki Biçi inleri ile ilgili Rapor", Kültürler arası tutanaklar, 1964:12:40</p>

  <p>Gezegenler arası uçuş sırasında yapılacak pek fazla şey yoktu. Rota çizilip gemi Park dönüşünü gerçekleştirdikten sonra yapılacak tek iş geminin ışıkhızına ne kadar yakın seyahat ettiğini hesaplamaktı. Gemideki bilgisayar tam hızı belirleyip Park dönüşüne ışık hızının altına, kontrol edilebilir bir hıza geri döndürmeden önce yolculuğun öznel zamanda ne kadar süreceğini hesapladı. Bir kronometre gibi, diye düşündü Ender. Aç, kapa ve yarış sona eriyor.</p>

  <p>Jane kendisini geminin beynine yerleştiremediği için Ender sekiz günü hemen hemen yalnız geçirecekti.</p>

  <p>Geminin bilgisayarları İspanyolca'dan Portekizce'ye nasıl geçileceğini öğrenmesi için yardım edecek kadar akıllıydı. Konuşmak yeterince kolaydı ama çok fazla ünsüz barındırdığından anlamak zordu.</p>

  <p>Kalın kafalı bir bilgisayarla her gün bir iki saat Portekizce konuşmak çıldırtıcı olmaya başladı. Diğer bütün yolculuklarında Val orada olmuştu. Her zaman konuştukları için değil; Val ve Ender birbirlerini o kadar iyi tanıyorlardı ki çoğunlukla konuşacak bir şey olmuyordu. Ama onsuzken Ender kendi düşüncelerine tahammül edememeye başladı; hiçbir zaman bir noktaya bağlanmıyorlardı çünkü bunları söyleyebileceği kimse yoktu.</p>

  <p>Ana Kraliçe bile yardım edemiyordu. Onun düşünceleri çok hızlıydı; kromozomların birleşmesine değil, ışık hızının göreceli etkileri tarafından dokunulmamış filotlara bağlıydı. O, Ender’in zamanına göre her bir dakika için on altı saat geçiriyordu; bu onunla iletişim kuramayacak kadar büyük bir farklılıktı. Eğer kozada olmasaydı her biri kendi işini yapan ve tecrübelerini onun geniş hafızasına aktaran binlerce ayrı böceği olurdu. Ama şimdi elinde olan tek şey hatıralarıydı ve Ender sekiz günlük tutsaklığında onun çoğalma isteğini anlamaya başladı.</p>

  <p>Sekiz gün sonra bir şey söylemek istediğinde İspanyolca'dan çevirmek yerine doğrudan Portekizce konuşmak konusunda oldukça ilerlemişti. Aynı zamanda bir insanın arkadaşlığına muhtaçtı, yeter ki konuşabileceği geminin bilgisayarından daha akıllı biri olsun; şu anda bir Kalvinist'le din konusunda tartışmak bile hoşuna giderdi.</p>

  <p>Yıldız gemisi Park dönüşünü gerçekleştirdi; ölçülemez bir anda hızı evrenin geri kalanına benzer şekilde değişti. Ya da başka bir teoriye göre yıldız gemisi tamamen hareketsiz dururken evrenin geri kalanının hızı değişti. Kimse emin olamıyordu, çünkü olayı gözlemlemek için duracak bir yer yoktu. Kimse filotik etkilerin nasıl çalıştığını bilmediğine göre bu yalnızca bir tahmindi; ansible kaza eseri ve Park Hızlılık İlkesi’nin yardımıyla keşfedilmişti. Anlaşılabilir olmayabilirdi ama işe yarıyordu.</p>

  <p>Işık her yönde tekrar görülebilir olduğunda yıldız gemisinin pencereleri bir anda yıldızlarla doldu. Bir gün Park dönüşünün neden neredeyse hiç enerji harcamadığını bir bilim adamı keşfedecek. Ender bir yerlerde insanların yıldız uçuşu için korkunç bir bedel ödediğinden emindi. Bir keresinde yıldız gemisi Park dönüşünü her gerçekleştirdiğinde bir yıldızın söndüğünü hayal etmişti. Jane bunun doğru olmadığına onu temin etmişti, ama o çoğu yıldızın bizim için görünmez olduğunu biliyordu; bir trilyon yıldız yok olabilirdi ve biz bunu bilemezdik. Yıldız yok olmadan önce fırlatılmış fotonları binlerce yıl boyunca görmeye devam ederdik. Galaksinin yok olduğunu gördüğümüzde yönümüzü değiştirmek için çok geç olurdu.</p>

  <p>"Yine orada oturmuş paranoid fanteziler kuruyorsun," dedi Jane.</p>

  <p>"Akıl okuyamadığını biliyorum," dedi Ender.</p>

  <p>"Bir yıldız uçuşundan her çıkışında somurtkanlaşıp evrenin yok oluşu hakkında tahminlerde bulunuyorsun. Hareket hastalığı kendini sende bu şekilde gösteriyor."</p>

  <p>"Lusitania yetkililerine geleceğimi haber verdin mi?"</p>

  <p>"Orası çok küçük bir koloni. İniş Yetkilisi yok çünkü neredeyse kimse oraya gitmiyor. İnsanları komik denecek küçüklükte bir mekik alanına götürmek için yörüngede dönen bir mekik var."</p>

  <p>"Göçmenlik bürosu izin belgesi istemiyor mu?"</p>

  <p>"Sen bir Sözcüsün. Seni geri çeviremezler. Ayrıca şehir ve koloni aynı şey olduğundan Göçmenlik Bürosu aynı zamanda Belediye Başkanı olan Vali'ye bağlı. Adı Faria Lima Maria do Bosque, Bosquinha diyorlar, sana selamlarını yolluyor ve etrafta dolanıp inançlı katolikleri rahatsız edecek agnostik bir peygamber olmadan da yeterince sorunları olduğunu düşündüğünden gitmeni arzuluyor."</p>

  <p><i>"Öyle mi</i> söyledi?"</p>

  <p>"Aslında sana söylemedi; bunu ona Piskopos Peregrino söyledi ve o da onayladı. Ama hemfikir olmak onun işinin bir parçası. Eğer ona Katoliklerin hepsinin boş şeylere inanan putperest budalalar olduğunu söylersen herhalde iç çekip, umarım bu fikirlerinizi kendinize saklayabilirsiniz der."</p>

  <p>"Beni oyalamaya çalışıyorsun," dedi Ender. "Duymak istemediğimi düşündüğün şey nedir?"</p>

  <p>"Novinha Sözcü çağrısını iptal etti. Gönderdikten beş gün sonra."</p>

  <p>Yıldızyolu Kanunu Ender onun çağrısına cevap vermek için yolculuğa çıktığı andan itibaren çağrının yasal olarak iptal edilemeyeceğini söylüyordu; ama yine de bu her şeyi değiştiriyordu, çünkü yirmi iki yıl boyunca gelişini büyük bir istekle beklemek yerine korkuyor olacaktı, fikrini değiştirmesine rağmen onun gelmesine kızacaktı. Onun tarafından beklenen bir arkadaş gibi karşılanacağını umuyordu. Şimdi Katolik kurumundan bile daha saldırgan olacaktı. "İşimi kolaylaştıracak bir şey var mı?" dedi.</p>

  <p>"Aslında her şey kötü değil Andrew. Anlıyacağın arada geçen yıllarda birkaç farklı insan daha sözcü çağrısında bulundu ve iptal <i>etmediler."</i></p>

  <p>"Kim?"</p>

  <p>"İlginç bir tesedüf eseri çağrıyı yapanlar Novinha’nın oğlu Miro ve kızı Ela."</p>

  <p>"Onlar Pipo'yu tanıyor olamazlar. Ölümünün Sözcülüğünü yapmam için beni neden çağırsınlar?"</p>

  <p>"Yo hayır, Pipo'nun ölümü için değil. Ela sadece altı hafta önce bir Sözcü çağırdı, babasının ölümünün Sözcülüğünü yapması için, Novinha’nın kocası, Marcos Maria Ribeira, ona Marcao diyorlardı. Bir barda birden devrilip düştü. Alkolden değil; bir hastalığı vardı. Çürümeye yol açan ölümcül bir hastalıktan öldü."</p>

  <p>"Bu şekilde şefkatten deliye dönmen beni endişelendiriyor Jane."</p>

  <p>"Şefkat konusunda <i>iyi</i> olan sensin. Ben düzenli veri yapılarıyla ilgili karmaşık araştırmalar yapmakta daha iyiyim."</p>

  <p>"Erkek olan; onun adı nedir?"</p>

  <p>"Miro. Dört yıl önce bir sözcü çağrısı yaptı. Pipo'nun oğlu Libo'nun ölümü için."</p>

  <p>"Libo kırk yaşından daha büyük olamaz..."</p>

  <p>"Erken bir ölüm için ona yardım edildi. Senin anlayacağın o Xenolog'du, veya Portekizce’de söyledikleri gibi Zenador."</p>

  <p>"Domuzcuklar..."</p>

  <p>"Tıpkı babasının ölümü gibi. Organları aynı şekilde yerleştirilmişti. Sen yoldayken aynı şekilde üç domuzcuk daha kapının oldukça ötesinde idam edildi. Ama domuzcuk cesetlerinin tam ortasına ağaç ekiyorlar; ölü insanlar aynı şekilde onurlandırılmıyor."</p>

  <p>Bir jenerasyon arayla her iki Xenolog da domuzcuklar tarafından öldürüldü. "Yıldızyolu Kurulu neye karar verdi?"</p>

  <p>"Bu oldukça şaşırtmacalı. Sürekli bocalıyorlar. Libo'nun her iki çırağıysa da Xenolog yetkisi vermediler. Biri Libo'nun kızı Ouanda. Diğeri de seni sözcü olarak çağıran Miro."</p>

  <p>"Domuzcuklarla ilişkiyi sürdürüyorlar mı?"</p>

  <p>"Resmi olarak hayır. Bu konuyla ilgili bir anlaşmazlık var. Libo öldükten sonra Kurul ayda bir kereden fazla temas kurulmasını yasakladı. Ama Libo'nun kızı emre itaat etmeyi kesin olarak reddetti."</p>

  <p>"Onu uzaklaştırmadılar mı?"</p>

  <p>"Domuzcuklarla teması kesmeyi isteyenlerin sayısı çok azdı. Kızı durduracak bir çoğunluk yoktu. Aynı zamanda Miro ve Ouanda’nın çok genç olmasından endişe duyuyorlar. İki yıl önce Calicut'tan bir grup bilimadamı yola çıktı. Sadece otuz üç yıl sonra domuzcukları denetleme işini ele almak üzere burada olacaklar."</p>

  <p>"Domuzcukların Xenologu neden öldürdüğü konusunda bu sefer bir fikirleri var mı?"</p>

  <p>"Hiçbir fikirleri yok. Ama sen bu yüzden buradasın öyle değil mi?"</p>

  <p>Cevap kolay olmalıydı ama Ana Kraliçe düşüncelerinde onu nazikçe dürttü. Ender onu bir ağacın yaprakları arasında gezinen rüzgar, bir hışırtı, nazik bir hareket ve güneş ışığı gibi hissedebiliyordu. Evet burada oluşunun nedeni ölülerin Sözcülüğünü yapmaktı. Ama aynı zamanda ölüleri diriltmek için de buradaydı.</p>

  <p>"Burası iyi bir yer." Işık hızı civarındaki yolculuğu sırasında Ana Kraliçe onunla konuşabilmek için büyük çaba harcamıştı.</p>

  <p>Herkes her zaman benden birkaç adım ileride.</p>

  <p>"Burada bir düşünce var. Tanıdığımız tüm insan düşüncelerinden çok daha açık."</p>

  <p>Domuzcuklar mı? Sizin düşündüğünüz gibi mi düşünüyorlar?</p>

  <p>"O, domuzcukları biliyor. Biraz zaman; bizden korkuyor."</p>

  <p>Ana Kraliçe geri çekildi ve Ender Lusitania’nın yutabileceğinden daha büyük bir lokma olabileceğini düşündü.</p>

  <p>Piskopos Peregrino vaizi kendisi verdi. Bu her zaman kötüye işaretti. Hiçbir zaman ilgi çekici bir konuşmacı olmamıştı, konuşması o kadar karmaşık ve o kadar dallı budaklıydı ki Ela çoğu zaman neden bahsettiğini bile anlamıyordu. Elbette, Quim anlıyormuş gibi yapıyordu çünkü ona sorarsanız Piskopos hata yapmazdı. Küçük Grego ise ilgileniyormuş gibi görünmek için hiçbir girişimde bulunmuyordu. Rahibe Esqueciemento iğne keskinliğindeki tırnakları ve zalim elleriyle koridorlarda dolaşırken bile Grego korkusuzca aklından geçen her tür yaramazlığı yapıyordu.</p>

  <p>Bugün, önlerindeki plastik bankın arkasından perçin çivisini sökmekle meşguldü. Bu kadar güçlü olması Ela’yı rahatsız ediyordu; altı yaşındaki bir çocuk bir tornavidayla ısıyla mühürlenmiş perçin çivisinin ucunu kaldırmayı başaramamalıydı. Ela kendisinin bile bunu <i>yapabileceğinden</i> emin değildi.</p>

  <p>Eğer Babam burada olsaydı uzun kolu bir yılan gibi uzanıp nazikçe, çok nazikçe Grego'nun elinden tornavidayı alıverirdi. "Bunu nereden aldın?" diye fısıldardı ve Grego ona kocaman açılmış masum gözlerle bakardı. Sonra aile ayinden döndüğünde babam Miro’ya aletleri ortada bıraktığı için çok kızar, korkunç küfürler savurur ve ailenin tüm sorunlarından dolayı onu suçlardı. Miro buna sessizce katlanırdı. Ela kendisini akşam yemeğini hazırlamakla oyalardı. Quim tespihini çekerek işe yaramaz dualarını mırıldanır ve işe yaramaz bir şekilde köşede dururdu. Olhado elektronik gözleriyle şanslı olandı; ya onları kapatırdı ya da geçmişe ait sevdiği anılardan birini oynatır ve olanları dikkate almazdı. Quara gidip bir köşeye sinerdi. Küçük Grego zaferle orada durup babasının bacağına tutunarak yaptığı her şeyin suçunu Miro'nun çekmesini izlerdi.</p>

  <p>Ela hafızasında canlanan sahneyle ürperdi. Eğer orada bitmiş olsaydı dayanılır olabilirdi. Ama sonra Miro giderdi ve yemek yerlerdi ve sonra...</p>

  <p>Rahibe Esquecimento'nun örümceğe benzer elleri ileri doğru atıldı; tırnakları Grego'nun koluna saplandı. Grego tornavidayı hemen elinden bıraktı. Yere düşüp takırdaması gerekiyordu ama Rahibe Esquecimento aptal değildi. Çabucak eğildi ve diğer eliyle tornavidayı tuttu. Grego sırıttı. Yüzü diz kapağından sadece bir parmak uzaklıktaydı. Ela aklından neler geçirdiğini anladı, onu durdurmak için uzandı ama çok geç kalmıştı; Grego diz kapağını sert bir şekilde Rahibe Esquecimento'nun yüzüne vurdu.</p>

  <p>Rahibe Esquecimento'nun acıdan nefesi kesildi ve Grego'nun kolunu bıraktı. Grego tornavidayı rahibenin gevşeyen elinden kaptı. Rahibe eliyle kanayan ağzını tutarak koridordan aşağı doğru koştu. Grego yıkım işine kaldığı yerden devam etti.</p>

  <p>Baban öldü, diye hatırlattı Ela kendisine. Kelimeler ona müzik gibi geldi. Baban öldü ama o hala burada çünkü ardında korkunç küçük mirasını bıraktı. Hepimizin içine yerleştirdiği zehir yayılmaya devam ediyor ve sonunda hepimizi öldürecek, öldüğünde karaciğeri sadece iki parmak uzunluğundaydı ve dalağı bulunamıyordu. Onların yerine garip yağlı organlar büyümüştü. Hastalığın bir adı yoktu; vücudu delirmişti, insanoğlunun yapı taşı olan kalıpları unutmuştu. Şimdi bile hastalık çocuklarının içinde yaşamaya devam ediyor. Vücutlarımızda değil, ruhlarımızda. Normal çocukların olması gereken yerdeyiz; şekillerimiz bile aynı. Ama her birimiz bir şekilde babamın ruhundan çıkıp büyüyen çarpık, kokuşmuş yağ benzeri guatrdan şekillenen sahte bir çocukla değiştirilmişiz.</p>

  <p>Eğer annem daha iyi olması için uğraşsaydı belki her şey daha farklı olurdu. Ama o mikroskoplar ve genetik olarak büyütülmüş tahıllar veya şu anda her ne üzerinde çalışıyorsa onun dışında başka hiçbir şeyi umursamadı.</p>

  <p>"...Ölülerin Sözcüsü! Ama ölülerin sözcülüğünü yapabilen sadece bir insan var, ve o da Sagrado Cristo..."</p>

  <p>Piskopos Peregrino'nun sözleri ilgisini çekti, Ölülerin Sözcüsü hakkında ne söylüyordu? Bir çağrı yaptığını biliyor olamazdı...</p>

  <p>"...Yasalar ona karşı nazik davranmamızı buyuruyor, inançla yaklaşmamızı değil! Gerçekler dinsiz adamların varsayımları ve kurgularında değil, Ana Kilisenin öğretilerinin ve geleneklerinin içindedir. Bu yüzden aranızda yürüdüğünde ona gülümseyin ama kalplerinizi ondan uzak tutun!"</p>

  <p>Neden bu uyarıyı yapıyordu? En yakın gezegen yirmi iki ışık yılı uzaktaki Trondheim'dı ve <i>orada</i> bir Sözcü bulunması düşük bir ihtimaldi. Eğer bir sözcü gelecek olsaydı bile oraya varması on yıllar sürerdi. Sormak için Quara’nin üzerinden Quim’e doğru uzandı; dinliyor olmalıydı. "Bu Ölülerin Sözcüsü konusu da nedir?" diye fısıldadı.</p>

  <p>"Dinleseydin kendin bilirdin."</p>

  <p>"Eğer cevap vermezsen seni küçük parçalara ayırırım."</p>

  <p>Quim tehditlerinden korkmadığını göstermek için sırıttı. Ama gerçekte kızdan korktuğu <i>için</i> ona söyledi. "Görünüşe göre ilk Xenolog öldüğünde zavallı bir ruhsuz, bir Sözcü çağırmış ve o bu öğleden sonra geliyor; mekiğe binmiş bile, indiğinde onu karşılamak üzere Belediye Başkanı yola çıktı."</p>

  <p>Bunu beklemiyordu. Bilgisayar bir sözcünün yolda olduğunu ona söylememişti. Sonunda ölerek ailesini mutlu eden, adına Baba denilen korkunç yaratık hakkındaki gerçeklerin sözcülüğünü yapmaya bundan yıllar sonra gelmesi gerekiyordu; gerçek, bir ışık gibi geçmişlerini aydınlatmak ve temizlemek için gelecekti. Ama babasının ölümü sözcülüğünün <i>şimdi</i> yapılması için daha çok yeniydi. Dokunaçtan hala mezardan çıkıp kalplerini emiyordu.</p>

  <p>Vaaz sona erdi ve sonunda ayin de. Ela, kalabalığın arasında ilerlerken birinin kitabını ya da çantasını kapmaması için Grego'nun elini sıkıca tuttu. Quim en azından bir konuda iyiydi; yabancıların arasında ilerlemek gerektiği zaman, her zaman donup kalan Quara'yi taşıyordu. Olhado gözlerini açıp o gün korkutmayı planladığı on beş yaşındaki yarı bakireye metalik gözlerini kırparak kendi başının çaresine baktı. Ela, Os Venerados'ların uzun zaman önce ölmüş, yarı aziz büyükanne ye büyükbabasının heykeli önünde diz çöktü. Bizim gibi sevimli torunlarınız olduğu için gurur duymuyor musunuz?</p>

  <p>Grego sırıtıyordu; tabii ki elinde bir bebek ayakkabıcı vardı. Ela sessizce bebeğin bu karşılaşmadan kansız bir şekilde kurtulmuş olması için dua etti. Ayakkabıyı Grego'dan aldı ve Descolada mucizesi için aralıksız yanan mumların durduğu sunağın üzerine koydu. Sahibi her kimse ayakkabıyı orada bulurdu.</p>

  <p>&nbsp;</p>

  <p class="center">* * *</p>

  <p>&nbsp;</p>

  <p>Araba mekik alanıyla Milagre'deki yerleşim alam arasındaki çimenli yollardan dokunurmuşçasına geçerken Belediye Başkanı Bosquinha yeterince neşeliydi. Kumaş yapımı için gerekli lifi sağlayan ama eti beslenme açısından insana hiçbir fayda sağlamayan yarı evcil kabra sürülerini işaret etti.</p>

  <p>"Domuzcuklar onları yiyiyor mu?" diye sordu Ender.</p>

  <p>Bosquinha kaşını kaldırdı. "Domuzcuklar hakkında pek bir şey bilmiyoruz."</p>

  <p>"Ormanda yaşadıklarını biliyoruz. Ovalara hiç çıkıyorlar mı?"</p>

  <p>Bosquinha omuzunu silkti. "Buna framling’lerin karar vermesi gerekiyor."</p>

  <p>Ender bu kelimeyi kullandığını duyunca bir an için irkildi; ama elbette Demosthenes’in son kitabının yayınlanmasının üzerinden yirmi iki yıl geçmişti ve kitap Yüz Dünya’ya ansible'la dağıtılmıştı. Utlanning, framling, raman, varelse; bu deyimler artık Starkça’nın bir parçasıydı ve Bosquinha’ya muhtemelen pek de yeni gibi gelmiyordu.</p>

  <p>Ender’i rahatsız eden şey onun domuzcuklar karşısındaki meraksızlığıydı. Lusitania halkı domuzcuklar konusunda ilgisiz olamazdı; Zenadorlar dışında kimsenin geçemediği yüksek çitin nedeni onlardı. Hayır, o ilgisiz değildi, konuyu geçiştirmeye çalışıyordu. Bunun ölüm saçan domuzcukların acı verici bir konu olmasından mı, yoksa Ölülerin Sözcüsüne güvenmeyişinden mi olduğu konusunda bir tahminde bulunamadı.</p>

  <p>Bir tepeyi aştılar ve Bosquinha arabayı durdurdu. Araba yavaşça geriye doğru kaydı. Geniş bir nehir altlarında, çimenli tepelerin arasından döne döne ilerliyordu; nehrin ötesinde, uzaktaki tepeler tamamen ormanla kaplıydı. Nehrin uzak kıyısı boyunca uzanan kiremit çatılı tuğla ve alçıdan yapılma evler pitoresk bir şehir görünümü yaratıyordu. Çiftlik evleri yakın kıyıda yerleşmişti, uzun dar tarlalar Bosquinha ve Ender’in durduğu tepeye doğru uzanıyordu.</p>

  <p>"Milagre," dedi Bosquinha. En yüksek tepede Katedral var. Piskopos Peregrino insanlardan size karşı nazik ve yardımcı olmalarım istedi."</p>

  <p>Ender, Bosquinha’nın ses tonundan aynı zamanda onlara kendisinin tehlikeli bir agnostik olduğunu söylediğini de anladı. "Tanrı canımı alana kadar mı?" diye sordu.</p>

  <p>Bosquinha gülümsedi. "Tanrı Hristiyan hoşgörüsünün bir örneğini sergiliyor ve şehirdeki herkesin bu örneği takip edeceğini umut ediyoruz."</p>

  <p>"Beni kimin çağırdığını biliyorlar mı?"</p>

  <p>"Sizi kim çağırmışsa, tedbirli davranmış."</p>

  <p>"Belediye Başkanı olmanın yanı sıra Vali'siniz de. Bilgi alma konusunda bir ayrıcalığınız vardır."</p>

  <p>"Orijinal çağrınızın iptal edildiğini biliyorum ama çok geç. Aynı zamanda son yıllarda başka iki kişinin de sözcü çağırdığını biliyorum. Ama çoğu insanın papazlardan öğreti ve teselli almaktan memnun olduğunun farkında olmalısınız."</p>

  <p>"Benim öğreti veya teselliyle uğraşmadığımı öğrendiklerinde rahatlayacaklardır."</p>

  <p>"Skrika yüklü kargonuzu bize vermeniz sizi barlarda yeterince popüler yapacaktır ve önümüzdeki aylarda pek çok gösterişçi kadının da postları giydiğini göreceğinizden emin olabilirsiniz. Sonbahar yaklaşıyor."</p>

  <p>"Skrika’yı yıldız gemisiyle birlikte aldım; benim hiçbir işime yaramayacaktı ve bunun için özel bir minnet beklemiyorum." Etrafındaki kaba, tüylü görünümlü çimene baktı.</p>

  <p>"Bu çimen yerli mi?"</p>

  <p>"Ve işe yaramaz. Dam yapımında bile kullanamıyoruz kesince parçalanıyor ve bir sonraki yağmurda eriyor. Ama buralarda tarlalarda en sık rastlanan ürün Xenobiyoloğumuzun bizim için geliştirdiği özel bir amaranth cinsi. Pirinç ve buğday burada zayıf ve güvenilemez ürünlerdi ama amaranth o kadar dayanıklı ki yayılmasını engellemek için tarlaların etrafında bitki öldüren ilaçlar kullanmamız gerekiyor."</p>

  <p>"Neden?"</p>

  <p>"Burası karantina altında yaşayan bir dünya Sözcü. Amaranth bu çevreye o kadar iyi uyuyor ki kısa sürede yerli çimeni yok eder. Düşüncemiz Lusitania’yı sadece tarım alanına dönüştürmek değil. Düşüncemiz bu dünyada olabildiğince az etki bırakmak."</p>

  <p>"Bu, insanlar için zor olmalı."</p>

  <p>"Kuşatılmış bölgemiz içerisinde, Sözcü, özgürüz ve hayatımız dolu. Çitin dışına gelince, kimse oraya gitmek istemiyor zaten."</p>

  <p>Ses tonu gizli duygularla yüklüydü. Ender bundan domuzcuklardan ne kadar çok korktuklarını anladı.</p>

  <p>"Sözcü, domuzcuklardan korktuğumuzu düşündüğünüzü biliyorum. Belki de bazılarımız korkuyordur. Ama çoğumuzun genellikle hissettiği duygu korku değil. Nefret. Tiksinti."</p>

  <p>"Onları hiç görmediniz."</p>

  <p>"Öldürülen iki Zenador'u biliyor olmalısınız; aslında Pipo'nun ölümünün Sözcülüğünü yapmak için çağırıldığınızı sanıyorum. İkisi de, hem Pipo hem de Libo burada çok seviliyordu, özellikle Libo. Nazik ve cömert bir adamdı ve ölümü nedeniyle duyulan acı çok yaygın ve gerçekti. Domuzcukların ona yaptığı şeyi anlamak çok zor. Filhos da Mente de Cristo'nun başkeşişi Dom Cristao ahlaki düşünceden yoksun olabileceklerini söylüyor. Bu onların hayvan olduğu anlamına gelebilir diyor. Ya da yasak ağacın meyvesini henüz yemedikleri için cennetten kovulmamış olduklarını düşünüyor." Gergin bir şekilde gülümsedi. "Ama bu ilahiyat ve bu yüzden sizin için bir şey ifade etmiyor."</p>

  <p>Ender cevap vermedi. İnanan insanların, kutsal öykülerinin inanmayanlara saçma geldiğini varsaymalarına alışkındı. Ama Ender kendisini inançsız biri olarak görmüyordu ve pek çok hikayenin kutsallığını algılayabiliyordu. Ama bunu Bosquinha’ya anlatamazdı. Kadının, onun hakkındaki varsayımlarını zaman içinde değiştirmesi gerekiyordu. Bosquinha’nın onun hakkında şüpheleri vardı ama Ender onu kazanabileceğine inanıyordu; iyi. bir Belediye Başkanı olmak için insanların dışarıdan nasıl göründüklerini değil gerçekte ne olduklarını anlama becerisine sahip olmak zorundaydı.</p>

  <p>Konuyu değiştirdi. "Filhos da Mente de Cristo; Portekizcem iyi değil ama bu 'İsa’nın Aklının Çocukları' mı demek?"</p>

  <p>"Onlar diğerlerine nazaran yeni bir tarikat, Papa’nın özel izni altında dört yüz yıl önce kuruldu..."</p>

  <p>"İsa’nın Aklının Çocukları'nı biliyorum. Belediye Başkanı. Cordoba şehrinde Moctezuma’da San Angelo'nun ölümünün sözcülüğünü yaptım."</p>

  <p>Bosquinha’nın gözleri açıldı, "Öyleyse anlatılanlar doğru!"</p>

  <p>"Ben hikayenin bir çok versiyonunu duydum Belediye Başkam Bosquinha. Bir hikayeye göre, şeytan ölüm yatağında San Angelo’ya sahip olmuş, o yüzden putperest Hablador de los Muertos'un ağza alınmaz ayinlerini haykırmış."</p>

  <p>Bosquinha gülümsedi. "Bu ortalıklarda fısıldanan hikayeye benziyor. Dom Cristao bunun saçmalık olduğunu söylüyor."</p>

  <p>"San Angelo aziz olmadan çok önce tanıdığı bir kadın için benim sözcülüğüme katılmıştı. Kanındaki mantar onu öldürmeye başlamıştı. Bana gelip, 'Andrew benim hakkımda şimdiden korkunç yalanlar söylüyorlar, mucizeler gerçekleştirdiğimi ve aziz olmam gerektiğini söylüyorlar. Bana yardım etmelisin, öldüğümde doğruyu söylemelisin' dedi."</p>

  <p>"Ama mucizeler onaylandı ve ölümünden sadece doksan yıl sonra azizlik mertebesine yükseltildi."</p>

  <p>"Evet. Aslında bu kısmen benim suçum, ölümünün sözcülüğünü yaptığımda bir çok mucizeyi kendim doğruladım."</p>

  <p>Bosquinha yüksek sesle güldü. "Bir ölülerin sözcüsü mucizelere mi inanıyor?"</p>

  <p>"Katedral tepenize bakın. O binaların kaçı papazlar için ve kaçı okul için yapılmış?"</p>

  <p>Bosquinha anında anladı ve ona ters ters baktı. "Filhos da Mente de Cristo, Piskoposa bağlıdır."</p>

  <p>"Piskopos onaylasa da onaylamasa da tüm bilgileri koruyup öğretmeleri dışında."</p>

  <p>"San Angelo kilise işlerine burnunu sokmana izin vermiş olabilir. Piskopos Peregrino'nun bunu yapmayacağına seni temin edebilirim."</p>

  <p>"Ben yalnızca bir ölümün sözcülüğünü yapmaya geldim ve yasalara uyacağını. Beklediğinizden daha az zarar vereceğimi belki de daha çok yararlı olacağımı göreceğinizi düşünüyorum."</p>

  <p>"Eğer Pipo'nun ölümünün sözcülüğünü yapmaya geldiyseniz, Sözcü pelos Mortos, o zaman zarar vermekten başka bir şey yapmayacaksınız. Bırakın domuzcuklar duvarın ardında kalsın. Bana kalsa, hiçbir insan o çitten bir daha asla geçemezdi."</p>

  <p>"Umarım kiralayabileceğim bir oda vardır."</p>

  <p>"Burası değişmeyen bir şehir, Sözcü. Burada herkesin bir evi var ve gidilebilecek başka bir yer yok; kim, neden bir otel işletsin ki? Size ancak koloniye ilk yerleşenlerin inşa ettiği küçük plastik evlerden birini verebiliriz. Küçük bir yer ama içinde her türlü konfor var."</p>

  <p>"Pek fazla rahatlığa ve yere ihtiyacım olmadığına göre iyi olacağından eminim. Dom Cristao'yla tanışmak için sabırsızlanıyorum. San Angelo'nun yandaşlarının olduğu yerde doğrunun arkadaşları da vardır."</p>

  <p>Bosquinha burnunu büktü ve arabayı yeniden çalıştırdı. Ender’in tasarladığı gibi ölülerin sözcüsüne karşı hissettiği önyargılı düşünceleri şimdi tuzla buz olmuştu. San Angelo'yu gerçekten tanımış olması düşüncesi, Filhos’a hayranlık duyması. Piskopos Peregrino'nun inanmalarını istediği şey bu değildi.</p>

  <p>&nbsp;</p>

  <p class="center">* * *</p>

  <p>&nbsp;</p>

  <p>Odada çok az eşya vardı ve eğer Ender’in fazla eşyası olsaydı onları koyacak yer bulmakta zorluk çekerdi. Fakat her zaman olduğu gibi gezegenlerarası yolculuğun ardından yalnızca birkaç dakikada çantasını boşaltmayı başarmıştı. Çantasında sadece Ana Kraliçe’nin bir bohçaya sarılmış kozasını bıraktı; harika bir ırkın geleceğini yatağının altına koyduğu kumaş torbada saklama uygunsuzluğu konusunda kendisini tuhaf hissetmeyi uzun zaman önce bırakmıştı.</p>

  <p>"Belki de aradığımız yer burası," diye mırıldandı. Koza, içinde sarılı olduğu havlulara rağmen serin gibiydi, neredeyse soğuktu.</p>

  <p>"Burası yerimiz."</p>

  <p>Onun bundan bu kadar emin olması Ender’in cesaretini kırıyordu. Dışarı çıkma arzusuyla ricada bulunmuyor, sabırsızlık göstermiyor ya da ona başka duygular hissettirmiyordu. Sadece tam bir kesinlik vardı.</p>

  <p>"Keşke hemen böyle karar verebilsek," dedi. "Burası yeriniz <i>olabilir</i> ama her şey domuzcukların sizin burada olmanızla başa çıkıp çıkamayacağına bağlı."</p>

  <p>"Sorun, onların biz <i>olmadan</i> siz insanlarla başa çıkıp çıkamayacakları."</p>

  <p>"Bu zaman alacak bir şey. Bana birkaç ay verin."</p>

  <p>"İhtiyacın olan bütün zamanı kulları. Şimdi hiçbir acelemiz yok."</p>

  <p>"Bulduğunuz kişi kim? Bana benden başka kimseyle ilişki kuramadığını söylediğini sanıyordum."</p>

  <p>"Aklımızda düşüncelerimizin bulunduğu kısım senin filotik etki dediğin şey, ansible'ların gücü, insanoğlunda çok soğuk ve zor bulunabilinen bir şey. Ama bu, burada bulduğumuz, burada bulacağımız bir çoğundan yalnızca biri ve filotik etkisi çok daha güçlü, daha açık, bulunması daha kolay, bizi daha kolay duyuyor, anılarımızı görüyor ve biz de onunkileri görüyoruz, onu kolayca buluyoruz ve bu yüzden bizi affet sevgili dostum, senin beyninle konuşmak gibi zor bir işi bırakarak ona dönüp, onunla konuşursak bizi affet, çünkü senin analitik beyninin anlayabileceği kelimeleri ve resimleri bulmak için harcadığımız çabayı onunla harcamamız gerekmiyor, çünkü onu güneş ışığı gibi hissediyoruz, onun yüzündeki ve bizim yüzümüzdeki güneş ışığının sıcaklığı gibi ve karnımızın derinliklerindeki serin su gibi hissediyoruz ve hareketlerimiz üç bin yıldır hissetmediğimiz yumuşak bir rüzgar kadar nazik ve dikkatli, bizi affet, bizi uyandırıncaya kadar, burada oturmak için çıkarıncaya kadar onunla olacağız çünkü bunu yapacaksın, kendi yollarınla, kendi zamanında buranın o yer olduğunu, buranın evimiz olduğunu anlayacaksın...</p>

  <p>Sonra onun düşüncelerinin ucunu kaybetti, hatırlayıp canlı tutmaya uğraşsa da uyandığında unutulan bir rüya gibi sızıp gittiğini hissetti. Ender Ana Kraliçenin ne bulduğundan emin değildi ama o her ne ise, kendisinin Yıldızyolu Kanunu gerçeğiyle, Katolik Kiliseyle, belki domuzcuklarla tanışmasına bile izin vermeyecek olan genç Xenobiyologlarla, onu oraya davet edip sonra da fikrini değiştiren bir Xenobiyologla uğraşması gerekiyordu ve belki de hepsinden daha zor olan bir şey vardı: Ana Kraliçe burada kalacak olursa, <i>onun da</i> kalması gerekiyordu. Çok uzun yıllar boyunca insanlıktan uzak kaldım, diye düşündü, işlerine burnumu sokup, araştırıp, can yakıp, iyileştirmek için gittim ve sonra dokunulmamış olarak geri döndüm. Eğer burada kalacaksam buranın bir parçası nasıl olacağım? Hayatım boyunca yalnızca Savaş Okulu'ndaki küçük çocuklardan oluşan bir ordunun ve Valentine’ın parçası oldum ve ikisi de şimdi yok, ikisi de geçmişin bir parçası...</p>

  <p>"Ne o yalnızlık içinde boğuluyor musun?" diye sordu Jane. "Kalp atışlarının yavaşladığını ve nefes alışının ağırlaştığını duyuyorum. Bir dakika içinde ya uyumuş, ya ölmüş ya da göz yaşlarına boğulmuş olacaksın."</p>

  <p>"Bu söylediklerinden çok daha karmaşığım," dedi Ender neşeyle. "Hissettiğim şey henüz var olmayan acılar için. Olacaklar için kendime acıyorum."</p>

  <p>"Çok iyi Ender. Erken bir başlangıç yap. Böylece çok daha uzun bir süre yuvarlanabilirsin." Terminal canlandı, Jane koroda coşkuyla kankan yapan uzun bacaklı kadınların yaranda bir domuzcuk olarak göründü. "Biraz egzersiz yap, kendini çok daha iyi hissedeceksin. Sonuçta yerleşmişsin. Daha ne bekliyorsun?"</p>

  <p>"Nerede olduğumu bile bilmiyorum Jane."</p>

  <p>"Şehrin haritasını çıkartmamışlar," dedi Jane. "Herkes her şeyin nerede olduğunu biliyor. Ama kanalizasyon sisteminin ilçelere doğru yayılan bir haritası var. Bütün binaların nerede olduğunu çıkartabilirim."</p>

  <p>"Öyleyse bana göster."</p>

  <p>Terminalin üstünde şehrin üç boyutlu bir modeli göründü. Ender orada çok fazla istenmiyor olabilirdi, odası küçük olabilirdi ama ona verdikleri terminalle kibarlıklarını göstermişlerdi. Standart bir ev düzeni değil gelişmiş bir simülatördü. Holoları çoğu terminalden dört kat daha fazla çözülümle altı kat daha büyük bir alana yansıtabiliyordu. Görüntü o kadar gerçekçiydi ki Ender baş döndürücü bir an boyunca, kendisini ondan henüz korkmaya başlamayan, yok etme gücüyle henüz karşılaşmamış olan Lilliput'un üzerine eğilen Gulliver gibi hissetti.</p>

  <p>Havada her kanalizasyon bölgesinin üzerinde değişik ilçelerin isimleri asılıydı. "Sen buradasın," dedi Jane. "Vila Velha, eski ilçe. Praça senden sadece bir blok ötede. Halka açık toplantılar orada yapılıyor."</p>

  <p>"Domuzcuk topraklarının herhangi bir haritası var mı?"</p>

  <p>Köyün haritası Ender’e doğru hızlıca kaydı, uzakta görüntüler belirdikçe yakındaki görüntüler yok oluyordu. Sanki üzerinden uçuyormuş gibiydi. Tıpkı bir cadı gibi diye düşündü. Şehrin sınırı bir çitle işaretlenmişti.</p>

  <p>"O engel domuzcuklarla aramızda duran tek şey," diye düşündü Ender.</p>

  <p>"Yakınına gelen tüm acıya duyarlı sinirleri harekete geçiren elektrikli bir alan yaratıyor" dedi Jane. "Ona sadece dokunmak bile her yerinin delirmesine neden oluyor, birisi sanki parmaklarını törpüyle kesiyormuş gibi hissetmeni sağlıyor."</p>

  <p>"Hoş bir düşünce. Bir toplama kampında mıyız? Yoksa bir hayvanat bahçesinde mi?"</p>

  <p>"Bu tamamen senin bakış açına bağlı" dedi Jane. "Evrenin geri kalan kısmıyla bağlantısı olan insanların olduğu taraf ve kendi dünyalarında hapsolmuş olan domuzcukların tarafı."</p>

  <p>"Aradaki fark neyi kaçırdıklarını bilmemeleri."</p>

  <p>"Biliyorum," dedi Jane. "İnsanların en çekici yönü bu. <i>Homo sapiens</i> olarak doğma talihine sahip olmadıkları için daha az gelişmiş hayvanların kıskançlıktan çıldırdıklarından çok eminsiniz." Çitin ardında bir yamaç vardı ve tepenin üzerinde sık bir orman başlıyordu. "Xenologlar hiçbir zaman domuzcuk topraklarının derinliklerine girmediler. Temas halinde oldukları domuzcuk topluluğu bu ormanın içinde bir kilometreden az bir uzaklıkta. Domuzcuklar bir kütük evinde yaşıyorlar, tüm erkekler bir arada. Başka yerleşimler hakkında bir bilgimiz yok ama uydular buna benzeyen her ormanın avcı-toplayıcı bir kültürün var olabileceği kadar bir nüfus barındırdığını tespit etti."</p>

  <p>"Avcılık mı yapıyorlar?"</p>

  <p>"Çoğunlukla topluyorlar."</p>

  <p>"Pipo ve Libo nerede öldü?"</p>

  <p>Jane yamaçta ağaçlara doğru uzanan çimenli bir bölgeyi aydınlattı. Yakınlarda tek başına duran büyük bir ağaç ve çok uzakta olmayan daha küçük iki ağaç büyüyordu.</p>

  <p>"O ağaçlar," dedi Ender. "Trondheim’de gördüğüm hololarda o kadar yakın olduklarını hatırlamıyorum."</p>

  <p>"Yirmi iki yıl oldu. Büyük olan Pipo öldürülmeden önce idam edilen, domuzcukların Rooter dedikleri asinin cesedinin üzerine diktikleri ağaç. Diğer ikisi daha yakın zamanda gerçekleşen domuzcuk idamları."</p>

  <p>"Domuzcuklar için ağaç dikip insanlar için dikmemelerinin nedenini bilmeyi isterdim."</p>

  <p>"Ağaçlar kutsal," dedi Jane. "Pipo ormandaki çoğu ağacın isimlendirildiğini kaydetmişti. Libo bunların ölüler için isimlendirilmiş olabileceklerini tahmin ediyordu."</p>

  <p>"İnsanlar ağaçlara tapma düzeninin bir parçası değiller. Pekala, bu olası görünüyor. Ama ben ayinlerin ve efsanelerin sebepsiz yere oluşmadıklarını biliyorum. Bunların genellikle topluluğun hayatta kalabilmesi ile ilişkili nedenleri vardır."</p>

  <p>"Antropolog Andrew Wiggin mi?"</p>

  <p>"İnsanlığın asıl arayışı insandır."</p>

  <p>"O halde gidip birkaç insan araştır Ender. Mesela Novinha’nın ailesini. Bu arada bilgisayar ağının sana insanların nerede oturduğunu göstermesi resmen yasaklanmış durumda."</p>

  <p>Ender sırıttı. "Demek ki Bosquinha göründüğü kadar cana yakın değilmiş."</p>

  <p>"Eğer insanlara nerede oturduklarını sormak zorunda kalırsan nereye gittiğini bilirler. Eğer oraya gitmeni istemiyorlarsa, kimse nerede oturduklarını bilmeyecektir."</p>

  <p>"Sınırlamalarını geçersiz kılabilirsin, değil mi?"</p>

  <p>"Bunu çoktan yaptım. Gözlemevi tepesinin arkasında, çit çizgisinin yanında bir ışık yanıp sönüyordu. Burası Milagre’de görülebilecek soyutlanmış yerdi. Çiti her zaman görebilecek yakınlıkta olan birkaç ev daha vardı. Ender, Novinha’nın orada yaşamayı çite yakın olmak için mi yoksa komşulardan uzak olmak için mi seçtiğini merak ediyordu. Belki de bu Marcao'nun seçimiydi.</p>

  <p>En yakın ilçe Vila Atras'tı, ondan sonra nehire uzanan As Fabricas ilçesi geliyordu. İsminin de ima ettiği gibi çoğunlukla Milagre’de kullanılan metal ve plastikleri işleyen, gıda ve kumaşları üreten küçük fabrikalardan oluşuyordu. Milagre’nin iyi, sıkı ve kendine yeten bir ekonomisi vardı. Novinha her şeyin arkasında, görüşlerden uzak yaşamayı tercih etmişti. Bunu seçen de Novinha'ydı, Ender şimdi bundan emindi. Bu onun yaşam biçimi değil miydi? Hiçbir zaman Milagre'ye ait olmamıştı. Üç sözcü çağrışırım da ondan ve çocuklarından gelmiş olması kaza eseri değildi. Sözcü çağırma hareketinin kendisi bir meydan okumaydı, kendilerini Lusitania’nın dindar Katolikleri arasında görmediklerinin bir işaretiydi.</p>

  <p>"Yine de," dedi Ender, "Birinin beni oraya götürmesini istemem gerekiyor. Benden hiçbir bilgiyi saklayamayacaklarını hemen öğrenmemeliler."</p>

  <p>Harita gözden kayboldu ve Jane’in yüzü terminalin üzerinde belirdi. Terminalin normalden daha büyük olan boyutuna göre ayarlama yapmayı ihmal ettiğinden kafası insan boyutundan çok daha büyüktü. Oldukça heybetli görünüyordu. Simülasyon yüzündeki gözeneklere kadar eksiksizdi. "Aslında Andrew, hiçbir şey saklayamadıkları kişi <i>benim."</i></p>

  <p>Ender iç çekti. "Senin bu işten bir çıkarın var Jane."</p>

  <p>"Biliyorum," diyerek göz kırptı. "Ama <i>sen</i> bilmiyorsun."</p>

  <p>"Bana güvenmediğini mi söylüyorsun?"</p>

  <p>"Tarafsızlık ve bir adalet hissi yayıyorsun. Ama ben ayrıcalıklı muamele isteyecek kadar insanım Andrew."</p>

  <p>"Bana en azından bir şey için söz verir misin?"</p>

  <p>"Ne istersen, benim et ve kemikten oluşan dostum."</p>

  <p>"Benden bir şey saklamaya karar verdiğinde en azından bana bildiğini ama söylemeyeceğini, söyler misin?"</p>

  <p>"Bu iş benim için fazla derin olmaya başladı." Fazlasıyla kadınsı bir kadın karikatürüne dönüşmüştü.</p>

  <p>"Hiçbir şey senin için çok derin değildir Jane. İkimiz için de bir iyilik yap. Bana engel olma."</p>

  <p>"Sen Ribeira ailesiyle ilgilenirken benim yapmamı istediğin bir şey var mı?"</p>

  <p>"Evet Ribeira'ların Lusitania'daki diğer insanlardan herhangi bir kayda değer farklılığı ve yetkililerle aralarında herhangi bir anlaşmazlık olup olmadığını öğren."</p>

  <p>"Söylediklerin derhal yerine getirilecek." Lambanın cini gibi yok olma numarasını yapmaya başladı.</p>

  <p>"Beni buraya sen getirdin Jane. Neden cesaretimi kırmaya çalışıyorsun?"</p>

  <p>"Çalışmıyorum. Ayrıca seni buraya getiren ben değilim."</p>

  <p>"Bu şehirde dostum yok."</p>

  <p>"Hayatını bana emanet edebilirsin."</p>

  <p>"Endişe ettiğim hayatım değil."</p>

  <p>&nbsp;</p>

  <p class="center">***</p>

  <p>&nbsp;</p>

  <p>Praça futbol oynayan çocuklarla doluydu. Çoğu hünerini gösteriyordu, sadece ayaklarını ve kafalarını kullanarak topu havada ne kadar uzun tutabildiklerini gösteriyorlardı. Fakat aralarından ikisi şiddetli bir düello yapıyordu. Çocuk üç metre uzaklıkta bile olmayan kıza doğru topa vurabildiğince sert vuruyordu. Top ona ne kadar sert çarparsa çarpsın kız orada durup topun kendisine vurmasına izin veriyordu. Sonra kız geriye, ona doğru atıyordu ve o da kaçmamaya çalışıyordu. Küçük bir kız topla ilgileniyordu, bir kurbandan geri sektiğinde onu alıp getiriyordu.</p>

  <p>Ender birkaç çocuğa Ribeira ailesinin evinin nerede olduğunu bilip bilmediklerini sormaya çalıştı. Cevap olarak hepsi omuzlarını silkti; ısrar ettiğinde bazıları uzaklaşmaya başladı, bir süre sonra çocukların çoğu Praça'dan uzaklaşmıştı. Ender Piskopos'un sözcüler hakkında herkese neler söylediğini merak etti.</p>

  <p>Düello tüm hızıyla devam ediyordu. Praça artık çok kalabalık olmadığından Ender başka bir çocuğun da oyuna dahil olduğunu gördü, on iki yaşlarında bir çocuk. Arkadan olağandışı görünmüyordu ama Ender Praça’nın ortasına doğru hareket ettikçe çocuğun gözlerinde bir sorun olduğunu fark etti. Ne olduğunu anlamak bir dakikasını aldı. Çocuğun yapay gözleri vardı. İkisi de parlak ve metalik görünüyordu ama Ender bunların nasıl çalıştıklarını biliyordu. Gözlerden sadece biri görmek için kullanılıyordu ama iki gözle, görüşü beyne iletmek için dört ayrı görsel tarama yapması ve sonra sinyalleri ayırması gerekiyordu. Diğer göz güç kaynağını, dış arayüzeyi kontrol ediyor ve bilgisayar kontrolünü sağlıyordu. İstediği zaman, herhalde bir trilyon bit kadar bir fotoğraf hafızası içinde kısa diziler halinde görüntüler kaydedebiliyordu. Düellocular onu Yargıç olarak kullanıyorlardı; bir noktada anlaşmazlık olursa sahneyi tekrar ağır çekimde oynatıp ne olduğunu söyleyebiliyordu.</p>

  <p>Top çocuğun tam kasıklarına gitti. Çocuk hafifçe geri çekildi ama kız bundan pek hoşlanmamıştı. "Döndü, kalçalarının hareket ettiğini gördüm!"</p>

  <p>"Etmedim! Canımı acıttın, hiç de kaçmadım!"</p>

  <p>"Reveja! Reveja!"<a href="../Text/footnotes.xhtml#n4" id="nd4"><sup>4</sup></a> Starkça konuşuyorlardı ama kız şimdi Portekizce'ye dönmüştü. Metal gözlü çocuğun yüzünde hiçbir ifade yoktu ama onları susturmak için bir elini kaldırdı. "Mudou," dedi kesin bir ses tonuyla. Hareket etti diye tercüme etti Ender.</p>

  <p>"Sabia!" Biliyordum!</p>

  <p>"Seni yalancı, Olhado!"</p>

  <p>Metal gözlü çocuk ona küçümser gözlerle baktı. "Ben hiçbir zaman yalan söylemem. İstiyorsan sana sahneyi yollarım. Aslında kaçıp sonra da bunu yalanlamam herkesin izlemesi için sanırım onu nete yollayacağım."</p>

  <p>"Mentiroso! Filho de punta! Fode-bode!"<a href="../Text/footnotes.xhtml#n5" id="nd5"><sup>5</sup></a>Ender bu sözlerin ne anlama geldiğinden oldukça emindi ama metal gözlü çocuk bunu sakin karşıladı.</p>

  <p>"Da," dedi kız. "Dame." Ver onu.</p>

  <p>Çocuk öfkeyle yüzüğünü çıkartıp yere kızın ayaklarına attı. "Viada!" dedi boğuk bir fısıltıyla.</p>

  <p>Sonra koşmaya başladı.</p>

  <p>"Poltrao!" diye bağırdı kız arkasından. Korkak!</p>

  <p>"Cao!"<a href="../Text/footnotes.xhtml#n6" id="nd6"><sup>6</sup></a> diye bağırdı çocuk, omzunun arkasından bile bakmadan.</p>

  <p>Bu defa bağırdığı kişi kız değildi. Kız, ismi duyunca kaskatı kesilen metal gözlü çocuğa bakmak için derhal arkasına döndü. Ve hemen gözlerini yere çevirdi. Topları getirme işini yapan küçük çocuk, metal gözlü çocuğa doğru gidip kulağına bir şeyler fısıldadı. Çocuk Ender’i ilk defa farkederek yukarı doğru baktı.</p>

  <p>Daha büyükçe olan kız özür diliyordu. "Desculpa, Olhado, nao queria que-"<a href="../Text/footnotes.xhtml#n7" id="nd7"><sup>7</sup></a></p>

  <p>"Nao ha problema, Michi." Kıza bakmadı.</p>

  <p>Kız konuşmaya devam etti ama o da Ender’i farkederek sessizleşti.</p>

  <p>"Porque esta olhando-nos?" diye sordu çocuk. Neden bize bakıyorsun?</p>

  <p>Ender bir soruyla cevap verdi. "Voce e arbitro?" Burada arabulucu sen misin? Kelime aynı zamanda hem "Yargıç" hem de "sulh yargıcı" anlamına gelebilirdi.</p>

  <p>"De vez em quando." Bazen.</p>

  <p>Ender Starkça’ya döndü; Portekizce’de karmaşık bir şey söyleyebileceğinden emin değildi. "O zaman söyle bana, Yargıç, yardım etmeden bir yabancıyı yolunu bulmaya bırakmak adaletli bir davranış mıdır?"</p>

  <p>"Yabancı mı? Utlanning mi, framling mi yoksa raman mı demek istiyorsun?"</p>

  <p>"Hayır, sanırım kafir demek istiyorum."</p>

  <p>"O Senhor e descrente?" Sen inançsız biri misin?</p>

  <p>"So descredo no incrivel." Ben sadece inanılmaza inanmıyorum.</p>

  <p>Çocuk sırıttı. "Nereye gitmek istiyorsun Sözcü?"</p>

  <p>"Ribeira ailesinin evine."</p>

  <p>Küçük kız metal gözlü çocuğa doğru yavaşça yaklaştı. "Hangi Ribeira ailesi?"</p>

  <p>"Dul Ivanova."</p>

  <p>"Sanırım orayı bulabilirim," dedi çocuk.</p>

  <p>"Bu şehirdeki herkes bulabilir," dedi Ender. "Mesele şu, beni oraya götürecek misin?"</p>

  <p>"Oraya neden gitmek istiyorsun?"</p>

  <p>"Ben insanlara sorular sorarım ve gerçek hikayeler öğrenmeye çalışırım."</p>

  <p>"Ribeira evinde kimse gerçek hikayeler bilmiyor."</p>

  <p>"Yalanlara da razıyım."</p>

  <p>"Öyleyse gel." Ana yolun kısacık kesilmiş çimenlerine doğru ilerledi. Küçük kız kulağına fısıldıyordu. Durdu ve onu yakmdan takip eden Ender’e baktı.</p>

  <p>"Quara bilmek istiyor. Adın ne?"</p>

  <p>"Andrew. Andrew Wiggin."</p>

  <p>"Bu Quara."</p>

  <p>"Ya sen?"</p>

  <p>"Herkes bana Olhado der. Gözlerim yüzünden." Küçük kızı kaldırıp omuzlarının üzerine oturttu. "Ama gerçek adım Lauro. Lauro Suleimao Ribeira." Sırıttı, sonra arkasını dönüp uzun adımlar atarak yürüdü.</p>

  <p>Ender onu takip etti. Ribeira. Elbette.</p>

  <p>Jane de dinliyordu ve kulağındaki mücevherden konuştu. "Lauro Suleimao Ribeira, Novinha’nın dördüncü çocuğu. Gözlerini bir lazer kazasında kaybetti. On iki yaşında. Bu arada Ribeira Ailesiyle şehrin geri kalanı arasında bir fark buldum. Ribeira'lar Piskopos’a karşı gelip seni gitmek istediğin yere ulaştırmak konusunda istekliler."</p>

  <p>Ben de bir şey fark ettim Jane, diye sessizce cevap verdi Ender. Beni aldatmak bu çocuğun hoşuna gitti ve sonra nasıl kandırıldığımı bana göstermek daha da hoşuna gitti. Umarım ondan ders <i>almazsın.</i></p>

  <p>&nbsp;</p>

  <p class="center">***</p>

  <p>&nbsp;</p>

  <p>Miro yamaçta oturuyordu. Ağaçların gölgeleri Milagre'den onu izleyebilecek olanlara görünmez olmasını sağlamıştı ama o buradan şehrin büyük bir kısmım görebiliyordu; en yüksek tepede yer alan katedral ve manastırı, kuzeyde bir sonraki tepede duran gözlemevini ve gözlemevinin altındaki yamaçta, çitten çok uzakta olmayan evini görebiliyordu.</p>

  <p>"Miro," diye fısıldadı Leaf-eater. "Sen bir ağaç mısın?"</p>

  <p>Bu pequenino deyimlerinden birinin tercümesiydi. Bazen saatlerce hareketsiz durarak meditasyon yapıyorlardı. Buna "ağaç olmak" diyorlardı.</p>

  <p>"Daha çok bir çimen yaprağı gibiyim," diye yanıtladı Miro.</p>

  <p>Leaf-eater yüksek hırıltılı ses tonuyla kıkırdadı. Gülmeleri hiçbir zaman kulağa doğal gelmiyordu; pequeninolar gülmeyi mekanik bir şekilde, sanki sadece Starkça’da bir kelimeymiş gibi öğrenmişlerdi. Neşeden kaynaklanmıyordu ya da en azından Miro öyle olduğunu düşünmüyordu.</p>

  <p>"Yağmur yağacak mı?" diye sordu Miro. Bu bir domuzcuk için: Beni kendin için mi yoksa benim için mi rahatsız ediyorsun? demekti.</p>

  <p>"Bugün ateş yağdı," dedi Leaf-eater. "Ovanın oralarda."</p>

  <p>"Evet. Başka bir dünyadan gelen bir ziyaretçimiz var."</p>

  <p>"Sözcü mü?"</p>

  <p>Miro cevap vermedi.</p>

  <p>"Bizi görmesi için onu getirmelisin."</p>

  <p>Miro cevap vermedi.</p>

  <p>"Senin için yüzüm yere kök salsın Miro, kol ve bacaklarım evin için kereste olsun."</p>

  <p>Miro bir şey için yalvarmalarından nefret ediyordu. Çok güçlü ve bilge biri olduğunu sanıyor, onu iltimas elde edebilecekleri bir ebeveyn gibi görüyorlardı. Eğer böyle hissediyorlarsa bu onun suçuydu. Onun ve Libo'nun. Domuzcuklar arasında Tanrı rolü oynuyorlardı.</p>

  <p>"Söz verdim değil mi Leaf-eater?"</p>

  <p>"Ne zaman, ne zaman, ne zaman?"</p>

  <p>"Biraz zaman alacak. Güvenilir biri olup olmadığını öğrenmem gerekiyor."</p>

  <p>Leaf-eater şaşırmış görünüyordu. Miro tüm insanların birbirini tanımadığını ve bazılarının iyi olmadığını anlatmaya çalışmıştı ama hiçbir zaman anlıyormuş gibi görünmüyorlardı.</p>

  <p>"En kısa zamanda," dedi Miro.</p>

  <p>Leaf-eater birdenbire sanki anüsündeki bir kaşıntıyı gidermeye çalışıyormuşçasına yerde ileri geri sallanmaya, kalçalarını sağa sola hareket ettirmeye başladı. Libo bir keresinde bunun insanlardaki kahkahanın yerini tuttuğu tahmininde bulunmuştu. "Benimle kazların dilinde konuş!" diye hırıldadı Leafeater. Leafeater, Miro ve diğer Zenadorların birbirleriyle iki farklı dil konuşmalarından her zaman çok eğleniyordu. Hepsi aynı domuzcuk kabilesi tarafından konuşulan en az dört domuzcuk dili olduğu anlaşılmasına, kayıtlara geçmesine ya da en azından ipucu elde edilmesine rağmen.</p>

  <p>Ama eğer Portekizce konuşulmasını istiyorsa Portekizce konuşacaktı. "Vai comer folhas." Git yaprak ye.</p>

  <p>Leaf-eater şaşırmış görünüyordu. "Bu neden akıllıca?"</p>

  <p>"Çünkü bu senin adın. Come-folhas."</p>

  <p>Leaf-eater burun deliğinden vızıldayan büyük bir böcek çıkarttı ve bir fiskeyle onu uzaklaştırdı. "Kaba olma," dedi. Ve yürüyüp gitti.</p>

  <p>Miro onun gidişini izledi. Leaf-eater her zaman çok zordu. Miro 'Human' diye adlandırılan domuzcuğun arkadaşlığını tercih ediyordu. Human’ın daha akıllı olmasına ve Miro'nun onun yanında kendisine daha çok dikkat etmesi gerekmesine rağmen, en azından Leaf-eater gibi sık sık saldırgan görünmüyordu.</p>

  <p>Domuzcuk görüş alanından çıkınca Miro yine şehre doğru döndü. Birisi tepenin yanındaki yoldan onun evine doğru yürüyordu. öndeki çok uzun boylu biriydi -hayır, bu omuzlarında Quara'yi taşıyan Olhado idi. Quara bunun için çok büyüktü.</p>

  <p>Miro onun için endişeleniyordu. Babasının ölümünün şokundan çıkamamış gibi görünüyordu. Miro bir anlık acı hissetti. O ve Ela babalarının ölümünün tüm sorunlarını çözeceğini düşünmüşlerdi.</p>

  <p>Sonra ayağa kalktı ve Olhado'yla Quara’nın arkasındaki adamı daha iyi görmeye çalıştı. Daha önce hiç görmediği birisiydi. Sözcü. Şehre geleli bir saatten fazla olmamıştı ve şimdiden evlerine gidiyordu. Bu harika, tek ihtiyacım olan şey annemin onu çağıranın ben olduğumu öğrenmesi. Nedense Ölülerin Sözcüsü'nün bu konuda tedbirli davranacağını düşünmüştüm, doğrudan onu çağıran insanın evine gideceğini değil. Budala. Beklediğimden yıllar önce gelmesi yetmiyormuş gibi. Kimse bildirmese bile Quim bunu Piskopos’a kesinlikle bildirecektir. Şimdi annemle ve tüm şehirle uğraşmak zorunda kalacağım.</p>

  <p>Miro ağaçların arasına geri döndü ve sonunda şehre giden kapıya doğru yoldan aşağı koştu.</p>
</body>
</html>
