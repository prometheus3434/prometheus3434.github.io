<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <hr />

  <h1 class="chaptername">SON SÖZ</h1>

  <p>Türkçesi: Ümit Kayalıoğlu</p>

  <p><i>Ölülerin Sözcüsü</i> bir devam kitabı, ama hayata bu şekilde başlamadı - ayrıca onu bu düşünceyle okumamanız gerek. Başından beri niyetim, <i>Ender’in Oyunu'nu</i> okumuş olsanız da olmasanız da, Sözcü'nün kendi başına bir kitap olmasıydı. Aslında benim düşünceme göre bu "gerçek kitap"tır; eğer 1983’te <i>Ölülerin Sözcüsü</i>'nü yazmaya çalışmasaydım, <i>Ender’in Oyunu’nun</i> kitap uyarlaması olmayacaktı.</p>

  <p><i>Ölülerin Sözcüsü</i> nasıl ortaya çıktı? Bütün öykülerim gibi, bu da birden çok fikirle başladı. Bir "ölülerin sözcüsü kavramı," benim ölümler ve cenazelerle olan deneyimlerimden ortaya çıktı. Bunu daha uzun olarak başka yerde yazdım, bu konuda şunu söylemek yeterli; ölülerimizin hayatlarını gözden geçirerek, ölülere gerçek yaşamlarından farklı bir hayat verip aslında onları yeniden öldürdüğümüz için, cenazelerimizi yetersiz bularak büyüdüm. Hayır, bu çok sert oldu. Sadece şunu söyleyeyim; onları siliyoruz, onları düzeltiyoruz, onları aslında yaşadığımız insana oranla, birlikte daha kolay yaşanan bir insan haline sokuyoruz.</p>

  <p>Bu düşünceyi reddettim. Daha uygun bir cenazenin, o şahsın kim olduğunu ve ne yaptığını dürüstçe söylemek olduğunu düşündüm. Fakat bana göre, "dürüstlük" sadece iyi olanlar yerine tüm tatsız şeyleri söylemek anlamına gelmiyor. Hatta onları bağdaştırmayı da kapsamıyor. Hayır, bir insanın gerçekten kim olduğunu, ister kadın ister erkek olsun hayatın ona ne ifade ettiğini anlamak için, ölülerin sözcüsü onun kişisel öyküsünü anlatmak zorundadır; ne yapmayı <i>amaçladıklarım,</i> gerçekte ne yaptıklarım, neye pişman olduklarını, neye sevindiklerini. İşte bu öyküyü hiç bilmeyiz, bu öyküyü hiç bilemeyiz ve yine de , ölüm zamanında anlatmaya değen tek öykü budur.</p>

  <p>Bu arada, ara sıra cenazelerde konuşmaları için çağrılan ve <i>Ölülerin Sözcüsü'nü</i> okuduktan sonra cenaze hizmetini Sözcülüğe çevirmek için çaba harcayan insanlardan bazı mektuplar aldım.</p>

  <p>Hemen eklemeliyim ki, bunu ya ailenin izniyle, ya da merhumun zorlamasıyla (belli ki, ölmeden önce verdikleri bilgilerle) yapmışlardı. Bazıları yaptıkları sözcülüğün metnini bile bana yolladılar ve bunlarda anlatılan öykülerin hayret verici ve güçlü olduğunu söylemeliyim. Birisinin de benim cenazemde sözcülük yapmasını ümit ediyorum. Bu fikirde gerçekten bir güç ve gerçek olduğuna inanıyorum.</p>

  <p>Fakat <i>Ölülerin Sözcüsü</i>'nün tek kaynağı bu değildi. Uzun süredir antropolojik bilim kurguya meraklıyım; bilim adamı yabancı bir kültürü inceler ve onların yabancılığının nedenlerini ortaya çıkarır. Bununla ilgili olarak okuduğum ilk roman James Blish’in <i>A Case of Conscience</i> (çevrilmedi.) adlı kitabıydı. Birkaç yıl geçmeden Michael Bishop'un "Death and Designation among the Ashadi" öyküsünü okudum. İkisinin de üstümde güçlü etkisi oldu. Böylece zihnimin derinliklerinde bu alt türe kendimce bir şey eklemek için güçlü bir istek uyandı.</p>

  <p>Bu nedenle, üremek için korkunç kabile içi savaşlarla birbirlerini doğramak zorunda kalan yabancı bir tür fikrinin, sadece onları inceleyen bir insan bilimadamının görüş açısından anlatılmasının doğal olduğuna karar verdim. Ancak tedricen, yıllar boyunca, domuzcuklar ve onların tuhaf hayat çevrimi fikrini geliştirdim ve kabile içi savaşlar gitgide önemini kaybetti; o kadar ki <i>Ölülerin Sözcüsü</i>'nde bundan bahsetmeye ihtiyaç bile duymadım. Fakat bu kitabın sayfalarında karşılaşacağınız ve pequenino adını verdiğim bu küçük, domuza benzer yaratıkların, türün kalımı için neden birbirlerini doğramaları gerektiğine evrimsel bir sebep bulmayı düşündüm.</p>

  <p>Bu kitabı yaratmak için ilk hamlemi yaptığım zaman, eşim, Kristine (Ailem) ile birlikte, Orem, Utah'ta yaşıyordum. İki fikir hala ayrıydı ve ölülerin sözcüsü fikri hala ilkel bir biçimdeydi. Aslında, cenaze "konuşması" bir şarkı olacaktı; yani "ölümün şarkıcısı" olmalıydı. Sanırım birkaç cenazede şarkı söylediğim için bunu düşünmüştüm ve vefat edeni tanımasam bile bunu etkili bir deneyim olarak bulmuştum. Fakat bu ölülerin şarkıcısı fikrinden Kristine’e bahsettiğim zaman, ürktü. "Zaten 'Unaccompanied Sonata' ve <i>Songmaste'i</i> yazdın," diye bana hatırlattı. "İkisi de müzikle ilgiliydi, eğer bir tane daha müzik öyküsü yazarsan, herkes tüm yapabileceğinin bu olduğunu sanır."</p>

  <p>Onun farkında olduğundan daha haklı olduğunu fark ettim! "Unaccompanied Sonata" ve <i>Songmaster'in</i> temelini oluşturan kısa öykü "Mikal's Songbird', ödül almak için aday gösterilmiş olan öykülerimden ikisiydi. Aslında <i>Songmaster'in</i> başlangıç bölümlerini oluşturan kısa romanım "Songhouse", Hugo’ya aday gösterilmişti, ödül almaya aday gösterilip müzikle ilgili olmayan tek öyküm, "Ender’in Oyunu"nun kısa romanıydı! Bu nedenle Kristine farkında olmadan beni geçmişteki başarılarımı bilinçsizce taklit ederken yakalamıştı. Onun haklı olduğunu biliyordum; müzik motifi, dikkatleri oldukça üstüme çekmeyi başarmıştı, ama artık bu desteği bir kenara itip başka bir şey yapmanın zamanı gelmişti.</p>

  <p>Böylece öykümde ölümün şarkıcısı değil, ölümün sözcüsü olacaktı. Bu iyi geliyordu. Ama işte saçma kısmı. Belki de bilinçsiz olarak hala en başarılı eski eserime dayanmak istiyordum, çünkü hemen kafama takıldı; Ender Wiggin, Ölümün Sözcüsü olsa nasıl olur? Ne yapmakta olduğum açıkça ortadaydı; eğer müzik olayını yapamıyorsam, yine de dünyayı kurtaran çocuğu başka bir raund için geri getirebilirdim! Fikir bana çekici gelmişti. Ona henüz güvenmiyordum, ama bana çekici gelmişti.</p>

  <p>Ne de olsa, böcekleri yok ettikten sonra Ender’in <i>bir şeyler</i> yapması gerekiyordu. Ender, bir ölümün Sözcüsü olarak yabancı bir dünyaya gelip, domuzcukların neden birbirini doğradığının gizemine kazara kendini kaptırsa nasıl olurdu? Bunda nefis bir simetri vardı; çocukken bir yabancı türünü yok eden bir adamın eline, şimdi bir başkasını kurtarma şansı geçiyordu.</p>

  <p>Bu fikir zihnimin derinlerinde aylarca kaldı, ve o oradayken öykü gelişti. Daha ziyade, Ender’in karakteri gelişti. "Ender’in Oyunu"nun sonundaki savaştan sonra, hayatının eskisi kadar ilginç olmayacağı ve normal insan hayatına uyum sağlamak için çok zorluk çekeceği dışında, Ender’in ne yapacağı hakkında fazla düşünmemiştim. Bir yazar arkadaşım, Jim Tucker, "Ender’in Oyunu"na, Ender’i dünyaya geri getirmekle ilgili bir devam kitabı yapmamı önermişti, ancak, getirdiği öykünün çekici tarafları olmasına karşın, hayatının geri kalanını geçirmek için, Ender’in insanlığın doğduğu dünyaya <i>asla</i> dönmeyeceğini tüm kalbimle biliyordum. Ama, onu ulustan ulusa, dünyadan dünyaya dolaşan, ölülerin hayatını araştıran ve konuşan bir ölülerin sözcüsü yapmak; işte, düşündüğüm, çocukluğunda kendisini kullanan insan ırkıyla onu uzlaştırmak için fevkalade bir yoldu.</p>

  <p>Fikirler yavaş yavaş birleşti. Ajansım, Barbara Bova, Torn Doherty’nin yeni yayınevi, Tor’a bir kitap satmak istediğini söylediği zaman, yazmak istediğim bir sonraki kitabımın <i>Ölümün Sözcüsü</i> olduğunu fark ettim. Böylece bir taslak ve ilk birkaç bölümü yazdım, sözleşme yazılmış, anlaşma yapılmıştı. O zamanlar Indiana’da oturuyor, Nötre Dame’da doktora üzerinde çalışırken, başka bir yayıncı için <i>Hart's Hope, Worthing Chronicle</i> ve <i>Saints</i>' i bitirmeye uğraşıyordum. Ekonomik durgunluk, 1978'den beri benim çok az doğru dürüst çalışma yapabilmeme neden olan doktora programımı kesip (korkarım, sonsuza kadar -artık benim için doktora yok!-) beni Greensboro, North Carolina’ya gönderdikten sonra <i>Ölümün Sözcüsü'ne</i> dönmeye vakit buldum.</p>

  <p>O zaman -1983 baharında- kitabın yazılamaz olduğunu keşfettim. Ender Wiggin'i bir mantık çerçevesinde <i>Sözcü</i> yapabilmek için, böyle gerçekten sıkıcı bir giriş bölümüyle onu Böcek Savaşı’nın sonundan alıp, üç bin yıl kadar sonraya, Sözcü'nün öyküsünün başına getirmek zorundaydım. Bu çok rahatsız ediciydi. Yazamadım.</p>

  <p><i>Compute!,</i> kitap editörü olarak çalıştığım yayıncı, beni Amerikan Kitapçılar Birliği’nin Dallas'daki kongresine yolladığı zaman. Tor Doherty’nin bizzat Tor Kitapları standında olduğunu gördüm. Onu selamladım ve ani bir dürtüyle onunla konuşmak istediğimi söyledim. Aklımda iyice oluşturduğum bir plan yoktu, "Elbette," diyerek yakın bir zaman için bir buluşma ayarladığı zaman biraz korkmuştum. Buluşmamız, kalabalık içinde yürürken ona <i>Sözcü'yü</i> yazmakta karşılaştığım zorluğu anlatmakla geçti. Kendisine, tek çözümün <i>Ender’in Oyunu</i>'nun roman uyarmışlamasını yazmak ve böylece kitabın sonuna Ender’in nasıl Ölülerin Sözcüsü olduğuyla ilgili tüm malzemeyi koyarak Sözcü'nün gerçek başlangıcıyla başlamasını sağlamak olduğunu söyledim.</p>

  <p>Bir kez (çok az bir süre önce düşünmüş olduğum) bu fikri ona teklif ettikten sonra, yıllar önce <i>Ender’in Oyunu'nun</i> roman uyarlamasını satmayı neden denemediğimi merak edeceğim belliydi. (Ama daha sonra, Ancak Sözcü'nün üstünde çalışmaya başladıktan sonra, Ender Wiggin’in bir roman karakteri olabilecek kadar geliştiğini anladım.) Ancak Torn, <i>Ender’in Oyunu'nun</i> roman uyarlamasının iyi bir fikir olduğu konusunda benimle mutabıktı. "Bunu yapalım," dedi. "Aynen Sözcü'nün şartlarıyla."</p>

  <p>Kararın bu kadar çabuk verildiğine inanamayarak, "Tamam," dedim; onunla beş dakikadan fazla konuşmamıştım.</p>

  <p>"Güzel. New York’a döndüğüm zaman Barbara’ya bir sözleşme göndeririz."</p>

  <p>İşte! Her şey tam onun dediği gibi oldu! Bu daha önce karşılaşmadığım bir şeydi; bir yayıncı <i>anında</i> karar veriyor ve sonra söylediği her şey gerçekleşiyor! Buna hala şaşarım, sadece dürüst bir insan olmakla kalmayıp, kitapları seven (ve <i>okuyan),</i> hızla karar verebilen ve bastığı kitapları <i>satabilen</i> bir yayıncı.</p>

  <p>Sözcü'yü minnetle bir kenara koydum ve <i>Ender’in Oyunu</i>'nu kurgulamaya başladım. Bu arada, sadece dokuz aylık bir çalışmadan sonra <i>Computel</i>'daki işimden ayrıldım (korkarım artık toplu çalışmaya uygun biri değilim), işime başlamak için sabırsızlanıyordum. O yıl Noel'den önce <i>Ender’in Oyunu</i>'na başladım, kitabım <i>Saints'i</i> desteklemek için Utah’a giderek kısa bir ara verdim ve sonra eve dönerek birkaç hafta sonra kitabı bitirdim.</p>

  <p>Sonra <i>Sözcü'ye</i> döndüm ve gerçek azap başladı. Elbette şimdi kitabın adı, <i>Ender’in Oyunu'nun</i> sonunda açıklanan kavramla, <i>ölümün Sözcüsü</i>'nden <i>Ölülerin Sözcüsü</i>'ne dönüşmüştü. Artık, Ender karakteri o kadar gelişmişti ki, Sözcü'nün açılış bölümüyle ilgili taslağım neredeyse gülünecek bir hal almıştı. Ender’in yaşlı ve kaba bir adam olan Marcao'nun ölümünü konuşmak için tam Lusitania geldiği zamanla (tanıtım bölümü dışında) başladım.</p>

  <p>Ama aldatıcıydı, boştu, ve sadece işe yaramıyordu. Bu nedenle yeniden çizim tahtasına döndüm ve her şeye tekrar başladım.</p>

  <p>Kitaba birkaç kez daha, her defasında biraz daha ileri giderek, yeniden başladım, ama her defasında yolum kesildi, çünkü hala doğru değildi. Elbette neyin "doğru" olduğunu bilmiyordum, ama birkaç yüz sayfa "yanlış"ım vardı. (Sözcu'yle bu boğuşmam arasında <i>Wyrms'i</i> yazdım, bu kitapta <i>Sözcü</i> ve dolayısıyla <i>Soykırım</i>'daki bilimsel fikirleri denercesine- yabancı türlere kolayca uyum sağlayan ve isanları ele geçirerek onları kontrol eden yarı akıllı bir virüs kullandım.)</p>

  <p>Sonunda, ana taslakta bile bulunmayan Novinha karakteriyle başlamam gerektiğini biliyordum. Pipo ve Libo karakterleri, elinizdeki kitabın ilk birkaç bölümünde, Pipo'nun ölümüyle birlikte, ortaya çıktılar. Ama hala işim bitmemişti. 200 sayfa derine gitmiştim ve elimdeki kitap ölüydü ve yapacağımı da bilmiyordum.</p>

  <p><i>Compute</i>!’da çalışan Gregg Keizer adında iyi bir arkadaşım vardı. Aslında onu orta okul İngilizce öğretmenliği işinden ayırıp (bunun için beni bağışladığını sanıyorum) North Carolina’da çalışmaya başlamasını sağlayan bendim. Gregg ile, yetmişli yıllarda Utah Üniversitesi’nin gece eğitim programında bilim kurgu yazarlığı dersleri verirken, talebem olduğu zaman tanışmıştım. Kapıdan girdikleri zaman insanı geren, bu nedenle ne yaparsa yapsın öğretmenin ona bir değer kazandıramadığı o parlak öğrencilerden biriydi. Aynı zamanda tanıdığım en dürüst insanlardan biriydi, bu nedenle onun yanındayken çok sinirli olurdum; aslında o kadar olurdum ki, kendimi tümüyle ve aptalca kaybettiğim tüm zamanlar, benimle arabada olduğu zamanlardı ve nereye gittiğimi bilmek zorundaydım. Ne öğretmen ama!</p>

  <p>(Bir zamanlar Gregg’in bir öyküsünün satacağından o kadar emindim ki, sınıfımla iddiaya girdim, eğer kitap bir yıl içinde satılmazsa, sınıfımızın bulunduğu yere çok yakın olan U ve U kampüsündeki Orson Spencer Hall koridorları boyunca çırılçıplak koşacaktım. Kitap bir yıl içinde satılmadı -lanet editörler!- ve, belki de estetiğe olan aşırı bağlılığım yüzünden iddiayı yerine getirmedim. Öykü kısa bir süre sonra satıldığı halde, Gregg hiçbir zaman iyi yaptığımı söylemedi, ama borcumu her zaman kafamın üstünde asılı tuttu.)</p>

  <p>Her neyse, tam <i>Sözcü</i>’de takıldığım sıralarda, Gregg ve ben 1985 Nebula hafta sonu için New-York’a gitmeye karar verdik. <i>Ender’in Oyunu</i> yeni basılmıştı ve ikimizin de oylamayla bir ilgisi yoktu. Sadece New-York’a ve Nebula’ya gitmek istemiştik, o zaman neden olmasın? Onun okuması için Sözcü'nün müsveddesini getirmiştim, -ya da, belki ona önceden vermiştim- şimdi hatırlamıyorum. Ama, onları önüne yaymış halde yatağının ucuna oturmuş ve Sözcü’de bulduğu sorunları açıkladığını hatırlıyorum.</p>

  <p>Bir sürü güzel fikri vardı. Elbette bir çoğu önündeki müsveddedeki küçük düzeltmelerle ilgiliydi. Ancak, yaptığı bir yorum benim için her şeyi aydınlattı. "Novinha’nın çocuklarını birbirinden ayıramıyorum," dedi. "Hangisinin kim olduğunu anlayamıyorum."</p>

  <p>O zamana kadar bunun ne anlama geldiğini anlayabilecek kadar deneyim kazanmıştım. Gregg Novinha’nın çocuklarını birbirinden ayıramıyordu çünkü onlar birer karakter değildi. Onlar birer yer kaplayıcıdan başka şey değildi. Önce sadece onları öyküden çıkarmayı düşünerek bir süre oyalandım. <i>Saints</i> adlı kitabımda baş kahramanımın küçük kızıyla sorun yaşamıştım - bir defasında onun varlığını unutmuş ve yüzlerce sayfa boyunca onu ihmal etmiştim. Sonuç bu karakteri yok etmek olmuştu; duygusuzca, onu çocukluğunda öldürmüştüm. Fakat bu olayda kesip atmak doğru bir davranış değildi. Çünkü, Novinha’nın <i>gönüllü olarak</i> soyutlanmasını istiyordum, komşuları tarafından kabul edilebilir olmasını istiyordum. Lusitania gibi Katolik bir kolonide bunun anlamı Novinha’nın bir sürü çocuğu olması demekti.</p>

  <p>Ancak, onların kim oldukları veya öyküde neler yaptıkları hakkında bir fikrim yoktu. Sözcü'yü bir kez okuduktan sonra, Novinha’nın çocukları olmadan kitabın nasıl bir şey olacağını elbette merak edebilirsiniz, ve yanıtı da, pek fazla değeri olmayacağı olur! Ama onların öyküdeki rollerini geliştirmemiş olduğum zamanlarda, yine de öyküde Gregg’in onların daha çok olayların içinde olmalarını istemesine neden olan bir şey vardı; onları birbirinden ayrı görmek istemesinin nedeni buydu.</p>

  <p>Bunun anlamı, yazdıklarımın ilk birkaç bölümü hariç, gerisinin çöp sepetine gitmesi demekti (aslında, kitabı başından sonuna yazıp bitirmiştim), ama kısa sürede bunu yapmaya değeceği kafama dank etti, çünkü bu son fikirdi, beni bütün kitap boyunca sürükleyecek olan son fikir. Daha önce bilim kurguda yanlış olduğunu gözlemlediğim bir şey, neredeyse bütün kahramanların Zeus'un kafasından tam yetişkin olarak fırlamış gibi görünmeleriydi; hiçbirinin ailesi yoktu. Eğer aileleriyle ilgili bir şey belirtilirse, bu ya onların öldüklerini bize bildirmek için olurdu, ya da insanlığın o kadar feci örnekleri olurlardı ki, kahramanımız kendisini şehirden dışarı atmak için can atardı.</p>

  <p>Ebeveynleri olmadığı bir yana, çok az bilim kurgu kahramanımız evlenip çoluk çocuk sahibi olur. Özetle birçok bilim kurgu romanının kahramanları daima yetişkin ve hiçbir taahhüde girmeden evreni dolaşan yalnız kovboylardır. Bu şaşırtıcı olmamalı. Romantik kahraman her zaman insan hayatının yetişkin çağım yaşamakta olan biri olmalı. Çocuk safhası - genellikle bir çok öykümde benim ilgilendiğim- kimliğimizi ve dünya görüşümüzü yaratmak için tamamiyle başkalarına bağımlı olduğumuz bir zamandır. Küçük çocuklar başkalarının onlara anlattığı en tuhaf öyküleri bile memnuniyle kabul ederler, çünkü kuşkulanmak için gerekli ortam ve güvenden yoksundurlar. Uyumludurlar çünkü, gerek fiziksel ve gerek entelektüel açıdan nasıl yalnız kalınacağını bilmezler.</p>

  <p>Ancak tedricen bu bağımlılık kaybolur ve çocuk içinde yaşadığı, öğretilen dünyadan farklı bir dünyanın ilk parıltılarını yakalar, yetişkinlerin kontrolünün son izlerinden de kurtulur, tıpkı yavru bir kuşun, yumurtanın son parçalarından kurtulması gibi. Romantik kahraman bağlantısızdır. Hiçbir topluma ait değildir; bir yerden diğerine dolaşır. İyi şeyler yapar (kendi görüşüne göre), sonra yoluna devam eder. Bir yetişkinin hayatı budur, tutku, yoğunluk, sihir ve sonsuz olasılıklarla doludur; ama sorumluluktan yoksundur ve nadiren kalıp bir hatanın sonucuna katlanması beklenir. Herkes yetişkin -romantik- yaşamında ışıkla ve hacimle iki kez oynar.</p>

  <p>Ancak yalnızlık dayanılmaz hale gelince, yetişkinler bir yere kök salmayı <i>denerler,</i> evet; ama bu, öykülerin çoğu yetişkinlerle ilgilendiği içindir. Bu, yetişkinlerle ilgili öykülerin, gerek yetişkin bir izleyici topluluğu, gerekse gelişmemiş ve olgunlaşmamış bir öykü olması açısından, muhakkak bir yetişkin öyküsü olması demek değildir. Yine de, birçok öykü anlatıcısı masallarını böyle aylak kahramanlar üzerine kurar ya da kahramanlar öykünün hatırı için aylak olurlar. Çoğumuz açlığımızı gidermek için öykü anlatıcılar ararken, yetişkinlerin dışında kimler macera yaşamakta özgürdür ki?</p>

  <p>Ancak, en azından benim için en önemli öyküler, bize nasıl uygarlaşacağımızı anlatan öykülerdir; çocuklar ve yetişkinlerle ilgili öykülerdir; sorumluluk ve bağlılıkla ilgili öykülerdir. Yetişkin olmadan önce, yıllarca bir çocuğun görüş açısına göre odaklanmaya alışmıştım, ama <i>Ölülerin Söcüsü'nde</i> yeterince yaşlıydım ve belki (son olarak) bir yetişkinin görüş açısından küçük bir aile toplumu yaratmak için yeterince uygardım; ebeveynlerin görüş açısı olması pek önemli değildi, daha çok aileye karşı sorumluluk <i>duyan</i> bir yetişkinin görüş açısı. Bu yetişkin Ender olacaktı, biliyordum; ve çocuklar, topluca ve bireysel olarak ıstırap çeken bir aile oluşturacaktı. Böylece <i>Ölülerin Sözcüsü</i>'nü, tuhaf ve harikuladeyle ilgili bu öykü türü hakkında çok ender görülen bir şeyi göstermek için mükemmel bir fırsat olarak düşünmeye başladım: değişen bir ailenin mucizesini gösterebilirdim.</p>

  <p>Bu görüşle, elbette, odaklanmam değişti. Roman artık sadece yabancı yaratık pequeninolarin gizemi hakkında değildi. Şimdi en azından Novinha’nın ailesinin kefareti ve onların küçük toplumunun iyileşmesini de kapsıyordu.. Daha da fazlası, bu toplumun kendisi hakkındaydı; Milagre toplumu, pequenino kabilesi toplumu.</p>

  <p>Bu kolay değildi. Romanların çoğu iki, en fazlası üç karakter arasındaki ilişkileri anlatır. Bunun nedeni karakter yaratmaktaki zorluğun öyküye eklenen her <i>ana</i> karakterle daha da artmasıdır. Birçok yazarın bildiği gibi, karakterler, gerçekten diğerleriyle olan ilişkileri sayesinde gelişirler. Eğer sadece başlıca iki karakter varsa, o zaman keşfedilecek sadece bir ilişki vardır. Ancak, eğer üç karakter varsa, o zaman dört ilişki var demektir. A ile B arasında, B ile C arasında, C ile A arasında ve son olarak üçünün birlikte ilişkisi.</p>

  <p>Bu bile karmaşayı anlatmaya yetmez; çünkü gerçek hayatta birçok insan değişir, en azından değişik insanlarla birlikte oldukları zaman ustaca değişirler. Bu değişim oldukça büyük olabilir. Utah'daki Sundance Yaz Tiyatrosu'nda oyuncu olduğum yazı çok iyi hatırlıyorum. On dokuz yaşındaydım, kendimi ve diğerlerini bir erkek olduğuma inandırmaya çalışıyordum, böylece diğer oyuncularla birlikte, aralarındaki en toy olanlar kadar saygısız -hayır, küfürbaz ve kötü düşünceli- olacaktım. Kabalığıma biraz akıcılık ve zeka katabilmek için çok çalıştım ve diğerlerinin kahkahalarından kendi payıma düşeni aldım. Yine de bütün bu zaman içinde, bazı sözcüklerin hiçbir zaman söylenemeyeceği evime ulaşmak için gece geç saatlerde dağdan aşağıya delice bir hızla inerek, ailemle birlikte yaşadım. Ve onları hiç söylemedim. Hiçbir zaman ailemin önünde hata yapıp, Sundance'deki diğer oyuncuların önünde her zaman konuştuğum şekilde konuşmadım. Ayrıca bu muazzam bir çaba gerektirmiyordu. Davranışımı değiştirmeyi düşünmedim; bu sadece oldu. Ebeveynlerimle birlikte olduğum zaman, aynı insan <i>değildim.</i></p>

  <p>Ara sıra bunu dostlarım arasında ve diğer aile üyeleri arasında da gördüm. Bir ortamdan diğerine geçtiğimiz zaman bütün davranışlarımız, görgümüz ve konuşma tarzımız değişir. Telefonu kaldırdığı zaman tanıdığınız birini dinleyin. Değişik insanlar için özel seslerimiz vardır; kiminle birlikte olduğumuza göre davranışlarımız ve havamız değişir.</p>

  <p>Bu nedenle bir öykü anlatıcı üç karakter yaratmak zorunda olduğu zaman, her değişik ilişki, bu ilişkinin içindeki kadın veya erkek karakterlerin bu günkü kimliğini nasıl biçimlendirdiğine bağlı olarak her karakterin ustaca değişmesini gerektirir. Böylece, üç karakterli bir öykünün içinde, bizi bu karakterlerin gerçek olduğuna ikna etmek isteyen bir öykü anlatıcı, her biri için bir düzine kişilikle ortaya çıkmalıdır.</p>

  <p>Sonra, bir anne, ölü bir baba, altı dertli çocuk ve bunlara aileye davetsizce girerek her birini değiştiren bir yabancıyı eklerseniz ne olur? Bu bana bir Sisyphus göreviymiş gibi göründü, çünkü onlarla ilgili düzinelerce kişilik ve bunlara ek olarak ölü babalarıyla olan ilişkilerinde ortaya çıkan kişilikleri geliştirmek (ya da en azından belirtmek), ve sonra, Ender’in hayatlarına karışmasıyla nasıl değiştiklerini göstermek zorundaydım.</p>

  <p>Elbette, romanın yeni taslağının gerçek yazıma çevrilmesiyle bundan daha fazlası gelmek zorundaydı. En acil görevim, okuyucu onlarla karşılaştığı zaman Novinha ve çocuklarım net bir şekilde birbirinden farklılaştırmaktı. Gregg'le paylaştığım odada oturdum, ve okuyucunun onları izleyebilmesi için çocukların her birine hemen bazı belirgin özellikler verdim. Oh, evet, metal gözlü olan Olhado'ydu; uzun sessizlik dönemlerinden sonra küstahça konuşan Ouara'ydı; vahşi olan Grego'ydu; dinci fanatik Quim'di; yorgun-anne tipi Ela'ydı; Miro en büyük çocuktu ve diğerlerinin gözünde bir kahramandı. Bu "çengeller" sadece çocukları tanıtmaya yetebilirdi -onları bu noktanın çok ötesine geliştirmem gerekiyordu- ama bir kez bu çengelleri bulduktan sonra, güvenle ilerlememi sağlayacak bir planım vardı.</p>

  <p>Sonunda kitabım bana açılmıştı, o Nebula hafta sonundan eve döndüm ve bir ayda bütün romanı baştan sona yazdım. Yazı yazma talebelerime söylediğim gibi, bir kez başlangıcı doğru yaparsanız, son adeta kendini yazar.</p>

  <p>Ancak, bir şey daha. Bir roman ne kadar iyi planlanmış olsa da -ve en azından benim olayımda, yazabilmemden önce çok iyi planlanması gerekiyordu- yazım sırasında hiçbir şekilde planlamadığınız başka şeyler ortaya çıkabilir, örneğin, Alvin Maker romanlarımda, Little Peggy ve Arthur Stuart karakterleri yaptığım taslaklarda yoktu, ama şimdi öykünün ta kalbindeler. Ve <i>Ölülerin Sözcüsü</i>'nde, Jane karakteri yaptığım taslaklarda yoktu. Oh, evet, Ender’e kulağındaki mücevher kanalıyla bir bilgisayar bağlantısı verdim, ama bunun bir <i>şahıs</i> olduğunu bilmiyordum. Jane öylesine gelişti, çünkü onun Ender'le olan ilişkisini yazmak çok eğlenceliydi. Kendisinin hayata gelişi gelişirken, Jane <i>onun</i> hayata dönmesine yardım etmişti (Ender kolaylıkla içine kapanık, sönük bir yetişkin olabilirdi.) <i>Ölülerin Sözcüsü</i>'nü bitirdiğim zaman, Jane bu kitabın en önemli karakterlerinden biriydi ve üçüncü kitabın, <i>Soykırım,</i> büyük kısmı onun çevresinde döner.</p>

  <p>Oh Evet. Üçüncü kitap: üçüncü bir kitap yazmayı hiç planlamamıştım. Aslında birinci kitabı da yazmayı gerçekten düşünmemiştim; Sözcü'nün tek bir kitap olması gerekiyordu. Fakat <i>Sözcü'nün</i> son bölümlerini yazarken, Barbara Bova telefon etti ve Ender üçlemesini bir İngiliz yayıncıya sattığını söyledi.</p>

  <p>"Ender <i>üçlemesi</i> mi?" diye sordum. "Barbara, sadece iki kitap var."</p>

  <p>Doğal olarak, Barbara biraz şaşırdı. Elbette her zaman geri dönüp iki kitap için yeniden görüşebilirdi. Ama önce, bir parça daha düşünüp, belki de yazmak isteyebileceğim üçüncü bir öykü olabileceğini görmek istemez miydim?</p>

  <p>O anda, anlatmak istediğim öyküyü biliyordum. Bunun Ender Wiggin'le veya <i>Ölülerin</i> Sözcüsü'ndeki karakterlerle bir ilgisi yoktu. Bu daha çok meslek hayatımın başlangıcındaki eski bir projeydi ve önce Jim Frenkel, sonra da Dell tarafından reddedilmişti, çünkü böyle zor bir projeyi kaldıracak kadar olgun değildim. Ancak, <i>Ölülerin Sözcüsüyle</i> ilgili sorunları çözmüş olarak, <i>her şeyle</i> başa çıkabileceğimi hissediyordum. O zamanlar <i>Filotlar</i> adını taşıyan öyküyü düşünmeyeli yıllar olmuştu, yine de, <i>Sözcü</i> onun sayesinde hayat kazandığı için bu öykünün içine de Ender Wiggin’i yerleştirerek onu da canlandırabilir miydim? Başarısız olabilirdim, elbette, ama neden denemeyecektim ki?</p>

  <p>Ayrıca - işte burada benimle ilgili gerçek bir rezilliği öğrenmek üzeresiniz- üçüncü bir kitap olması, Sözcü'nün sonunda havada asılı kalacak iki ucu halletmek için bir yol aramak zorunda kalmayacağım anlamına geliyordu: Ana Kraliçeye ne oldu? Ve Yıldızyolu Kongresi’nin yolladığı filoya ne oldu?</p>

  <p>Üçüncü bir Ender kitabı yapmak için anlaşarak, bu sorunları devam kitabına bırakabilirdim ve utanılacak kadar tembel bir adam olduğumdan, bu fırsatın üstüne atladım. Çok erken atladım -kitap, Jim Frenkel’in bana söylemiş olduğu kadar zordu, ve doğru bir şekle sokmak yıllar sürdü- ve hala benim en konuşulan ve <i>Filotlar'ın</i> ana taslağının tam olarak gerektirdiği gibi, en felsefi kitaplarımdan biri olmaktan çok uzak. Yıllar geçtikçe kitabın ismi <i>Ender’in Çocukları’</i>ndan <i>Soykırım’a</i> dönüştü ve iki kitap oluncaya kadar büyüdü, yani, <i>Soykırım</i> da öyküyü bitirmeyecek (ama bir sonraki bitirecek, yemin ederim!).</p>

  <p>Ve, tıpkı önündeki <i>Ölülerin Sözcüsü</i> gibi, <i>Soykırım</i> da o zamana kadar yazdığım en zor kitaptı. Görüyorsunuz, bir öykü anlatıcının işi ne kadar deneyim kazanırsa kazansın, kolaylaşmıyor, çünkü bir şeyi yapmayı öğrendiğimiz zaman, aynı şeyi tekrar yaparken aynı heyecanı duymayız ya da en azından çoğumuz duyamaz. Durmadan anlatılması çok zor olan bir öykü elde edebilmek isteriz, sonra kendimizi onu nasıl anlatacağımızı öğrenmiş hale sokarız. Eğer başarılı olursak, o zaman belki gitgide daha iyi kitaplar, veya en azından daha iddialı kitaplar yazarız, ya da hiç olmazsa <i>kendimizi</i> sıkıntıya sokmayız.</p>

  <p>Ancak, her yazdığım kitapta beni biraz ürküten tehlike, sık sık kendimin ötesine geçip, yazmak için o kadar yetenekli ve usta olmadığım bir öyküyü yazmaya çalışmam. Bu her öykü yazarının karşılaştığı bir açmazdır. Başarısız olmak acı vericidir. Ama bir öykü yazarının denemek isteğinden vazgeçmesi daha da acıdır.</p>

  <p>Şimdi, korkarım size <i>Ölülerin Sözcüsü'nün</i> nasıl meydana geldiği hakkında bilmek isteyebileceğinizden daha fazlasını anlatmış bulunuyorum. Bir yazarın hayatı gerçekten sıkıcıdır. Tehlikelere atılan, elini uzatıp dünyayı değiştiren insanlar hakkında öyküler yazıyorum. Ama iş <i>kendi</i> hayatıma gelince, bu daha çok, evde ortada dolanmak, mecbur olduğum zaman yazı yazmak, bilgisayar oyunları oynamak ya da yakalanmadığım sürece TV seyretmekle geçiyor. Gerçek hayatım eşimle ve çocuklarımla beraber olmak; kiliseye gitmek ve Pazar okulu sınıfımda öğretmenlik yapmak; ailem ve dostlarımla temas etmek; ve her babanın temel görevi olan evdeki bütün ışıkları kapatıp, bunların kapatılmasına tek aldıran bir tek benim çünkü şu rezil ampulleri değiştirmek zorunda olan da benim diye homurdanmak. Bunda bir öykü olduğundan kuşkuluyum.</p>

  <p>Fakat, Ender Wiggin, Novinha, Miro, Ela, Human, Jane, Ana Kraliçe ve diğerlerinin bu kitaptaki hayatlarının öykülerini belleğinizde, belki de kalbinizde, tutmaya değer bulacağınızı ümit ediyorum. En çok satanlar listelerinden, telif haklarından, ödüllerden veya eleştirilerden daha değerli bir şey bu. Çünkü bu kitabın sayfalarında siz ve ben teke tek karşılaşacağız, benim zihnim ve sizinki, ve benim yaptığım bir dünyaya girip, kontrol ettiğim bir karakter olarak değil ama kendi zihnine sahip bir insan olarak, içinde yaşayacaksınız. Eğer başarabilirseniz, öykümü ihtiyacınız olan bir şekilde değiştireceksiniz. Umarım öyküm onu içinde yaşanabilmeye değer bir şekilde değiştirebileceğiniz kadar gerçek ve esnektir.</p>

  <p style="text-align: right;"><i>Orson Scott Card</i></p>
</body>
</html>
