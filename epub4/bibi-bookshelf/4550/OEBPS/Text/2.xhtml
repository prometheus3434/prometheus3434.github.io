<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">2</h1>
  <hr />

  <h1 class="chaptername" id="sigil_toc_id_2">TRONDHEIM</h1>

  <div class="quote">
    <p>Lusitania yerlilerinin kur yapma ve evlilik gelenekleriyle ilgili daha ayrıntılı bilgi talebinizi karşılayamadığım için çok üzgünüm. Bu sizi inanılmaz derecede üzüyor olmalı yoksa araştırmalarınızda sizinle işbirliği yapmadığım gerekçesiyle itham edilmem için Xenoloji Topluluğu'na başvuruda bulunmazdınız.</p>

    <p>Sözde Xenologlar, Pequeninolarla ilgili gözlemlerimde doğru bilgiyi almadığımdan şikayet ettiklerinde onlara ısrarla yasalar tarafından bana konan sınırlamaları tekrar okumalarını söylüyorum. Alan ziyaretlerinde yanıma bir asistandan fazla almam yasak; bizleri taklit etmeleri korkusuyla insan beklentilerini açığa çıkartabilecek sorular sormam yasak; paralel yanıt sağlamak için bilgi vermeye gönüllü olamam; bir seferde dört saatten fazla onların yanında kalamam; onların önünde kıyafetlerim dışında kamera, kayıt cihazı, bilgisayar ve hatta kalem kağıt dahil olmak üzere teknoloji ürünü herhangi bir şey kullanamam; onları fark ettirmeden gözlemem bile yasak.</p>

    <p>Kısacası: Size Pequeninolarin nasıl çoğaldıklarını söyleyemem çünkü bunu benim önümde yapmayı tercih etmiyorlar.</p>

    <p>Elbette araştırmamız sakat! Elbette Pequeninolarla ilgili vardığımız neticeler gülünç! Eğer Lusitania yerlilerini incelememizi engelleyen aynı kısıtlamalarla sizin üniversitenizi incelememiz gerekseydi hiç şüphesiz insanların çoğalmadıkları, arkadaş grupları oluşturmadıkları ve tüm hayatlarını, larva öğrenciden yetişkin profesör başkalaşmasına adadıkları sonucunu çıkartırdık. Profesörlerin insan topluluğunda önemli bir güç sahibi olduklarını bile düşünebilirdik. Yeterli bir araştırma, bu tarz sonuçların yanlışlığını hemen ortaya çıkarırdı; ama Pequeninolar söz konusu olduğunda yeterli bir araştırmaya izin verilmiyor hatta bu konu üzerinde düşünülmüyor bile.</p>

    <p>Antropoloji hiçbir zaman pozitif bir bilim değildir; gözlemciyle iştirakçi hiçbir zaman aynı kültürü paylaşmaz. Ama bunlar bilime özgü, doğal sınırlamalar. Bize -dolayısıyla da size- engel olan doğal olmayan sınırlamalardır. Şu anki ilerleme hızına bakılırsa pequeninolara anket yollayıp cevap olarak da bilimsel bir yazı yazmalarını bekleyebiliriz.</p>
  </div>

  <p class="quotename">-Joao Figueria Alvarez’in Sicilya Üniversitesi Milano Kampüsü, Etruria'dan Pietro Guataninni’ye yanıt, ölümünden sonra Xenolojik çalışmalar’da yayınlanmıştır, 22:4:49:193.</p>

  <p>Pipo'nun ölüm haberi sadece yerel bir önem taşımıyordu. Yüz Dünya’ya anında ansible'la gönderilmişti. Ender'in soykırımından sonra keşfedilen ilk yabancılar, onları gözlemek için atanan tek insanı işkence ederek öldürmüşlerdi. Bilginler, bilim adamları, politikacılar ve gazeteciler birkaç saat içerisinde tavır takınmaya başladılar.</p>

  <p>Çok geçmeden bir fikir birliği oluştu. Şaşırtıcı koşullar altında gerçekleşen bu olay Yıldızyolu Kurul politikasının domuzcuklara karşı başarısız olduğunu ispatlamaz. Tam aksine, sadece bir kişinin ölmüş olması gerçeği şu an hareketsizlik politikasının bilgeliğini ispatlıyor gibi görünüyor. Bu nedenle yapmamız gereken biraz daha mesafeli bir şekilde gözlemlemeye devam etmektir. Pipo'nun halefine, domuzcukları en fazla gün aşırı ziyaret etmesi ve yanlarında bir saatten fazla kalmaması talimatı verilmişti. Domuzcukları Pipo’ya yaptıklarıyla ilgili soruları cevaplamaya zorlamayacaktı. Bu, eski hareketsizlik politikasının daha da kuvvetlenmesi anlamına geliyordu.</p>

  <p>Bir de Lusitania’nın insanlarının morali hakkında endişeler vardı. Tüyler ürpertici cinayeti unutturmak için masraflı olmasına rağmen insanlara ansible'la pek çok yeni eğlence programı gönderilmişti.</p>

  <p>Lusitania’ya pek çok ışık yılı uzakta olan framlingler yapabilecekleri birkaç küçük şeyi yaptıktan sonra, Yüz Dünya’nın insanları kendi sorunlarına geri döndüler.</p>

  <p>Lusitania’nın dışında, Yüz Dünya'daki yarım trilyon insan içinde sadece bir adam, Joao Figueira Alvarez’in, diğer adıyla Pipo'nun ölümünü kendi yaşam biçiminde büyük bir değişiklik olarak hissetti. Andrew Wiggin, İskandinav kültürünü korumasıyla ün kazanmış Trondheim'in donmuş dünyasının granit ve buzlarını tam ekvatordan delen bıçak gibi bir fiyordun dik yamaçlarına kurulmuş olan üniversite şehri Reykjavik’de Ölülerin Sözcüsü'ydü. İlkbahardı, bu yüzden karlar geri çekilmiş, ve kırılgan çimler ve çiçekler parıldayan güneşten güç almak için boyunlarını uzatmıştı. Andrew güneşli bir tepenin yamacında oturuyordu, etrafı yıldızlar arası kolonizasyon tarihini çalışan bir düzine öğrenci tarafından çevrilmişti. Andrew insanların Böcek Savaşların’da tam bir zafer kazanmasının insan ırkının büyümesinin başlangıcı için gerekli olup olmadığı konusunda ateşli bir tartışmayı yarı dinliyor gibiydi. Bu tarz tartışmalar her zaman çabucak Böcek soykırımını işleyen yıldız donanmasının kumandam korkunç Ender’i kötülemeye dönüşüyordu. Andrew, zihninin başka yerlere gitmesine izin verme eğilimindeydi; konu tam olarak onu sıkıyor denmese de kafasını meşgul etmesine izin vermemeyi tercih ediyordu.</p>

  <p>Sonra kulağına mücevher gibi takılı olan bilgisayar implantasyonu ona Lusitania'daki Xenolog Pipo'nun acımasız ölümünü haber verdi ve Andrew aniden dikkat kesildi, öğrencilerinin sözünü keserek, "Domuzcuklar hakkında ne biliyorsunuz?" diye sordu.</p>

  <p>"Onlar bizim tek kefaret umudumuz," dedi, Calvin’i Luther'den daha fazla ciddiye alan biri.</p>

  <p>Andrew hemen böylesine bir mistisizme tahammül edemeyeceğini bildiği Plikt adındaki öğrenciye baktı. "Onların varoluş nedeni insanların amaçları değil, kefaret hiç değil," dedi Plikt, hor gören bir susturuşla. "Onlar böcekler gibi gerçek ramenlar."</p>

  <p>Andrew başını salladı ama kaşlarım çattı. "Henüz yaygın olmayan bir kelime kullanıyorsun."</p>

  <p>"Ama olmalı," dedi Plikt. "Trondheim'deki herkes, Yüz Dünya'daki her İskandinav, şimdiye kadar Demosthenes’in <i>Trondheim'da</i> <i>Wutan</i> <i>Tarihi'ini</i> okumuş olmalıydı."</p>

  <p>"Okumuş olmalıydık ama okumadık," diye iç çekti bir öğrenci.</p>

  <p>"Şunun kasılmasına bir son verin Sözcü," dedi bir diğeri. "Tanıdığım oturarak kasılabilen tek kadın Plikt."</p>

  <p>Plikt gözlerini kapattı. "İskandinav dili, dört tür yabancılık tanımlar. Birincisi başka topraklardan gelenler veya <i>utlanning</i>; başka bir şehir veya ülkeden gelen ama bizim dünyamızdan bir insan olarak tanıdığımız yabancılar. İkincisi <i>framling;</i> Demosthenes, İskandinavca framling’in sadece vurgu işaretini kaldırıyor. Bunlar, insan olarak tanıdığımız ama başka bir dünyadan gelen yabancılar. Üçüncüsü <i>ramen,</i> insan olarak tanıdığımız ama başka bir türden olan yabancılar. Dördüncüsü, tüm hayvanları içeren gerçek yabancılar, <i>varelse</i>'ler çünkü onlarla iletişim kurmak imkansız. Yaşıyorlar ama onları harekete geçiren nedenleri veya amaçları tahmin edemiyoruz. Akıllı olabilirler, her şeyin farkında olabilirler ama biz bunu bilemeyiz."</p>

  <p>Andrew bir çok öğrencinin sinirlendiğini fark etti. Dikkatlerini çekti. "Plikt’in küstahlığı yüzünden sinirlendiğinizi sanıyorsunuz ama bu doğru değil. Plikt küstah değil; o sadece kendinden emin. Siz herhalde kendi insanlarınızın tarihini anlatan Demosthenes’i okumadığınız için kendinizden utanıyorsunuz ve utanç içinde günahınızın suçuna ortak olmadığı için Plikt’e sinirleniyorsunuz."</p>

  <p>"Sözcülerin günaha inanmadıklarını sanırdım," dedi asık suratlı bir çocuk.</p>

  <p>Andrew gülümsedi. <i>"Sen</i> günaha inanıyorsun Styrka ve bu inanç yüzünden bir şeyler yapıyorsun. Yani günah senin için gerçek ve seni tanıdığı için bu sözcü günaha inanmalı."</p>

  <p>Styrka yenilgiyi kabul etmedi. "Utlanning'ler, framling'ler, ramen ve varelse ile ilgili tüm bu konuşmaların Ender’in soykırımıyla ne ilgisi var?"</p>

  <p>Andrew Plikt’e döndü. Plikt bir an için düşündü. "Bu biraz önce yapmakta olduğumuz aptal tartışmayla ilgili. İskandinavca yabancılık tabakaları vasıtasıyla Ender’in gerçek bir soykırım yapmadığını görebiliriz, çünkü böcekleri yok ettiğinde biz onları sadece varelse sanıyorduk; ancak yıllar sonra ilk Ölülerin Sözcüsü, Ana Kraliçe ve Hegemon'u yazdığında insanoğlu ilk kez böceklerin hiç de varelse olmadığım, ramen olduklarını anladı; o zamana kadar insanlarla böcekler arasında hiçbir anlayış yoktu."</p>

  <p>"Soykırım soykırımdır," dedi Styrka, "Ender’in onların, ramen olduğunu bilmemesi onları daha az ölü yapmıyor."</p>

  <p>Andrew Styrka’nın bağışlamaz tavrı karşısında iç çekti; bir davranışın iyi mi yoksa kötü mü olduğuna karar verirken, insan güdüsünün önemini inkar etmek, Reykjavik'teki Kalvinistler arasında modaydı. Davranışlar kendi içlerinde iyi veya kötüdür, dediler; ve Ölülerin Sözcüleri’nin savundukları tek doktrin iyi ve kötünün sadece insan güdüsünde var olduğu, hiçbir şekilde davranışta olmadığı öğretişiydi, bu da Styrka gibi öğrencileri Andrew’a karşı oldukça saldırgan yapıyordu. Andrew buna kızmıyordu; arkasındaki nedeni anlıyordu.</p>

  <p>"Styrka, Plikt, size başka bir olaydan söz edeyim. Diyelim ki Starkça konuşmayı öğrenen ve bazı insanların da onların dillerini öğrendiği domuzcukların onları gözlemlemek için gönderilen Xenologu herhangi bir kışkırtma veya açıklama olmaksızın işkence ederek öldürdüklerini öğrendik."</p>

  <p>Plikt anında soruya atladı. "Bunun kışkırtma olmadan olduğunu nereden bilebiliriz? Bize zararsız görünen bir şey onlar için dayanılmaz olabilir."</p>

  <p>Andrew gülümsedi. "Ama öyle olsa bile Xenologun onlara hiçbir zararı olmamış, çok az konuşmuş, onlara hiçbir kötülüğü dokunmamış; düşünebileceğimiz standartlara göre o acı verici bir ölümü haketmiyor. Bu akıl almaz cinayet gerçeği, domuzcukları ramen yerine varelse yapmıyor mu?"</p>

  <p>Hızlı konuşma sırası şimdi Styrka’da idi. "Cinayet cinayettir. Varelse ve raman ile ilgili konuşulanlar saçmalık. Eğer domuzcuklar adam öldürüyorlarsa o zaman kötüdürler, böceklerin kötü olduğu gibi. Eğer davranış kötüyse o zaman davranışı yapan da kötüdür."</p>

  <p>Andrew başını salladı. "İkilemimiz burada. Sorunumuz burada. Davranış kötü müydü, yoksa her nasılsa en azından domuzcukların anlayışına göre bir bakıma iyi miydi? Domuzcuklar raman mı yoksa varelse mi? Styrka, bir an için dilini tut. Kalvinizm'inle ilgili tüm tartışmaları biliyorum ama John Kalvin bile senin öğretilerini aptalca bulurdu."</p>

  <p>"Sen Kalvin’in ne diyeceğini nereden..."</p>

  <p>"Çünkü o ölü," diye kükredi Andrew, "bu nedenle onun için konuşmaya hakkım var!"</p>

  <p>Öğrenciler güldü ve Styrka inatçı bir sessizliğe büründü. Parlak bir çocuktu, Andrew bunu biliyordu; Kalvinizmi üniversite eğitimine çok dayanmazdı ama kesip atması uzun ve acı verici olacaktı.</p>

  <p>"Talman, Sözcü," dedi Plikt. "Ortaya attığın bu tez gerçekmiş gibi konuştun, domuzcuklar Xenologu gerçekten öldürmüş gibi."</p>

  <p>Andrew ciddi bir şekilde başım salladı. "Evet, bu doğru."</p>

  <p>Bu rahatsız ediciydi; böceklerle insanlar arasındaki eski anlaşmazlığın yankılarım uyandırıyordu.</p>

  <p>"Şimdi kendi içinize dönmelisiniz," dedi Andrew. "Soykırımı gerçekleştiren Ender’e duyduğunuz nefretin ve Böceklerin ölümüne duyduğunuz büyük acının altında şimdi daha çirkin bir şey hissediyorsunuz: utlanning ya da framling, yabancılardan korkuyorsunuz. Tanıdığınız ve değer verdiğiniz bir adamı öldürdüğünü düşündüğünüzde şeklinin ne olduğunun bir önemi kalmıyor. O zaman o varelse veya daha beteri, djur’a, geceleri ağzından salyalar akarak gelen korkunç bir hayvana dönüşüyor. Eğer köydeki tek tabanca sizde olsaydı ve insanlarınızdan birini paramparça eden hayvanlar tekrar geliyor olsaydı onların da yaşamaya hakları olduğunu sormak için durur muydunuz yoksa tanıdığınız insanları, size güvenen insanları, köyünüzü kurtarmak için harekete mi geçerdiniz?"</p>

  <p>"Sizin savunduğunuz şeye göre domuzcukları ilkel ve savunmasız olmalarına rağmen şimdi öldürmeliyiz!" diye bağırdı Styrka.</p>

  <p>"Benim savunduğum şeye mi? Ben bir soru sordum. Cevabını bildiğini sanmadıkça soru bir sav değildir ve seni temin ederim Styrka, bilmiyorsun. Bunu düşün. Sınıf dağılabilir."</p>

  <p>"Bunu yarın konuşacak mıyız?" dediler ısrarla.</p>

  <p>"Eğer istiyorsanız," dedi Andrew. Ama onlar bunu konuşacak olsalar da bunun onsuz olacağını biliyordu. Onlar için Ender’in soykırımı konusu sadece felsefiydi. Ne de olsa Böcek Savaşları üç bin yıldan daha uzun bir süre önceydi; Yıldızyolu Yasası’nın kabul edilişinden itibaren saydığımızda şimdi, 1948 SC yılıydı ve Ender böcekleri 1180 BSC yılında yok etmişti. Ama Andrew’a göre olaylar o kadar da uzak değildi. Öğrencilerinin tahmin etmeye cesaret edemeyeceği kadar çok yıldızlar arası yolculuk yapmıştı; yirmi beş yaşında Trondheim’e gelinceye kadar hiçbir gezegende altı aydan fazla kalmamıştı. Dünyalar arasında ışıkhızında yaptığı yolculuklar, zamanın yüzeyinde bir taş gibi sekmesini sağlamıştı. öğrencilerin otuz beşten daha büyük olmayan Ölülerin Sözcüsü'nün, 3000 yıl önce olan olaylar hakkında çok belirgin hatıraları olduğu ve aslında olayların ona sadece yirmi yıl, hayatının yarısı kadar bir zaman önce yaşanmış gibi geldiği konusunda hiçbir fikirleri yoktu. Ender’in eski suçluluk duygusunun içinde nasıl derin bir yara gibi sızladığından ve binlerce yetersiz yolla bu soruya nasıl cevap verdiğinden haberleri yoktu. Onlar öğretmenlerini sadece Ölülerin Sözcüsü olarak biliyorlardı; küçük bir çocukken ablası Valentine’ın, Andrew adım telaffuz edemediği için ona Ender dediğini, onu daha on beş yaşına gelmeden önce kötüye çıkardığı bu isimle çağırdığını bilmiyorlardı. O yüzden bırakın bağışlamaz Styrka ve analitik Plikt büyük soru Ender’in suçluluğu üzerinde uzun uzun düşünsün; Ölülerin Sözcüsü Andrew Wiggin için soru akedemik değildi.</p>

  <p>Soğuk havada, nemli çimlerle kaplı yamaç boyunca yürürken, Ender- Andrew- Sözcü, tıpkı İnsanoğlunu ilk ziyaret ettiklerinde böceklerin dikkatsizce yaptıkları gibi şimdiden açıklanamaz cinayetler işleyen domuzcukları düşünüyordu. Yabancılar karşılaştığında bu karşılaşmanın kanla damgalanması kaçınılmaz bir şey miydi? Böcekler insanları rastgele öldürmüşlerdi ama bunun nedeni sadece kovanı düşünmeleriydi; onlara göre bireysel yaşamın tırnak kadar değeri yoktu ve bir iki insan öldürmelerinin tek nedeni yakınımızda olduklarını bize göstermekti. Domuzcukların da öldürmek için böyle bir nedenleri olabilir miydi?</p>

  <p>Ama kulağındaki ses işkenceden söz etmişti, adet edinilmiş, domuzcukların aralarından birini idam ederken yaptıkları gibi ayinsel bir cinayet. Domuzcuklar yalnızca sürüyü düşünen yaratıklar değildi, onlar böcek değildi ve Ender Wiggin yaptıkları şeyi neden yaptıklarım bilmek zorundaydı.</p>

  <p>"Xenolog'un öldüğünü ne zaman duydun?"</p>

  <p>Ender döndü. Plikt'ti. Öğrencilerin yaşadığı mağaralara gitmek yerine onu takip etmişti.</p>

  <p>"O sırada, biz konuşurken." Kulağına dokundu; implantasyon terminaller pahalıydı ama o kadar da nadir değildi.</p>

  <p>"Dersten hemen önce haberlere bakmıştım. O sırada bununla ilgili bir şey yoktu. Eğer ansible'la önemli bir haber gelmiş olsaydı alarm verilirdi. Tabii sen haberi doğrudan ansible raporundan almadıysan."</p>

  <p>Belli ki Plikt çözülmesi gereken bir sırla karşı karşıya olduğunu düşünüyordu. Aslında, öyleydi. "Sözcülerin kamu bilgilerine girmek için yüksek öncelikleri var," dedi.</p>

  <p>"Birisi sizden Xenolog'un ölümünün sözcülüğünü yapmanızı mı istedi?"</p>

  <p>Kafasını salladı. "Lusitania Katolik yetki alanında."</p>

  <p>"Demek istediğim de bu," dedi kız. "Orada kendilerine ait bir sözcüleri olamaz. Ama eğer biri talepte bulunursa, bir sözcünün gelmesine izin vermek zorundalar ve Lusitania’ya en yakın dünya Trondheim."</p>

  <p>"Kimse bir Sözcü çağırmadı."</p>

  <p>Plikt kolunu çekti. "Neden buradasınız?"</p>

  <p>"Neden geldiğimi biliyorsun. Yutan’ın ölümünün sözcülüğünü yaptım."</p>

  <p>"Buraya ablanız Valentine'la geldiğinizi biliyorum. O sizden çok daha popüler bir öğretmen; o, soruları bir cevapla yanıtlıyor; sizse sadece daha çok soruyla."</p>

  <p>"Bunun nedeni onun bazı şeylerin cevabını biliyor olması."</p>

  <p>"Sözcü, bana söylemek zorundasınız. Sizin hakkınızda bir şeyler öğrenmeye çalıştım; merak etmiştim. Mesela adınız, nereden geldiğiniz. Her şey gizli tutuluyor. O kadar derin bir şekilde gizlenmiş ki giriş seviyesinin <i>ne</i> olduğunu bile bulamıyorum. Tanrı bile sizin hayat hikayenize bakamaz."</p>

  <p class="right">Ender onu omuzlarından kavradı ve gözlerinin içine baktı. "Bunlar seni hiç ilgilendirmez, giriş seviyesi bunun için var."</p>

  <p>"Kimsenin tahmin edemeyeceği kadar önemlisiniz Sözcü," dedi kız. "Ansible herkesten önce size rapor veriyor değil mi? Hiç kimse sizinle ilgili bilgilere ulaşamıyor."</p>

  <p>"Şimdiye kadar kimse denemedi. Neden sen?"</p>

  <p><i>"Ben</i> de sözcü olmak istiyorum," dedi Plikt.</p>

  <p>"Ol o zaman. Bilgisayar seni eğitir. Bu bir din değil, herhangi bir ilmihal ezberlemek zorunda değilsin. Şimdi beni yalnız bırak." Hafifçe ittirerek onu bıraktı. O hızlı adımlarla uzaklaşırken kız sendeledi.</p>

  <p>"Ben <i>senin</i> sözcülüğünü yapmak istiyorum," diye haykırdı kız.</p>

  <p>"Ender, ben daha ölmedim!" diye bağırdı.</p>

  <p>"Lusitania’ya gideceğini biliyorum! Gideceğini biliyorum!"</p>

  <p>O zaman benim bildiğimden daha fazlasını biliyorsun, dedi Ender sessizce. Parlayan güneşe ve soğuktan korunmak için üç kazak giymiş olmasına rağmen yürürken titredi. Plikt’in bu kadar duygu yüklü olduğunun farkında değildi. Belli ki kendisini onunla özdeşleştirmek için gelmişti. Bu kızın kendisinden ümitsizce bir şeyler beklediğini görmek onu korkuttu. Ablası Valentine dışında başka bir insanla gerçek bir bağ kurmadan yıllarını geçirmişti; o ve tabii bir de sözcülüğünü yaptığı ölüler. Hayatında onun için bir şeyler ifade eden diğer bütün insanlar ölmüştü. O ve Valentine onları yüzlerce yıl ve yüzlerce dünya geride bırakmışlardı.</p>

  <p>Trondheim’in buzlu topraklarında kök salma fikri ona çok itici geliyordu. Plikt ondan ne istiyordu? Bunun bir önemi yoktu; vermeyecekti. Sanki ona aitmiş gibi ondan bir şeyler talep etmeye nasıl cesaret edebiliyordu? Ender Wiggin kimseye ait değildi. Eğer onun gerçekte kim olduğunu bilseydi soykırımı gerçekleştirdiği için ondan nefret ederdi; ya da İnsanlığın Kurtarıcısı olduğu için ona tapardı. Ender insanların <i>bunu</i> yapmalarının nasıl bir şey olduğunu da hatırlıyordu ve bundan da hiç hoşlanmamıştı. Şimdi bile onu sadece rolüyle tanıyorlardı, Sözcü ismiyle, Talman, Falante, Spieler, şehirlerinin, uluslarının veya dünyalarının dilinde Ölülerin Sözcüsü nasıl söyleniyorsa.</p>

  <p>Onu tanımalarını istemiyordu. Onlara, insan ırkına ait değildi. Onun başka bir işi vardı, o bir başkasına aitti, insanlara değil. Kahrolası domuzcuklara da değil. Ya da o öyle düşünüyordu.</p>
</body>
</html>
