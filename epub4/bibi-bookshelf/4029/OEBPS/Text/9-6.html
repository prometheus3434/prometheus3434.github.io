<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9-6.html" xml:lang="tr-TR">
    <div class="Basic-Text-Frame">
      <p class="B-l-m-Ba-l---" id="toc_marker-7">7. BÖLÜM - VÜCUDUNUZUN KONUŞTUĞUNU DUYABİLİYOR MUSUNUZ?</p>

      <p class="metin-1"><span class="char-style-override-9">V</span>ÜCUT DİLİNİZ VE FİZİKSEL GÖRÜNÜŞÜNÜZ sizi zirveye, ortada bir yerlere veya en alttaki çoğunluğun arasına götürür. Bağlantı kurduğunuz herkes üzerinde iyi bir ilk izlenim bırakmak için gerçek anlamda on saniyeden az dört saniyeye yakın süreniz var. Çok sayıda araştırma, biriyle tanışıldığınızda ilk birkaç saniyede profesyonel ve kişisel olarak yargıya varacağınızı açıkça göstermektedir. Aslında ilk izleniminiz kaydedilir ve karşılaştığınız kişilerle ilerdeki bütün konuşmalarınız için bir ölçüt olarak kullanılır. Sizin açınızdan bu ilk izlenimin ne olursa olsun maksatlı ve amaçlı gelişmesini istersiniz.</p>

      <p class="metin-1">Daha ileri gitmeden, vücudunuzla konuşarak nasıl zirveye çıkacağınızı ele almamız gerekiyor. Çoğu insan vücutlarının ne kadar çok şey söylediğinin ve söyledikleri kelimelerle ne kadar çok çeliştiğinin farkında değildir. Vücut dili olarak adlandırabileceğimiz birçok unsur vardır. Bu unsurlar, değişebilen-değişemeyen fiziki özellikleri, el-kol hareketlerini, bilinçli-bilinçsiz başkalarına gönderdiğiniz sinyalleri ve başkalarıyla iletişim kurarken kullandığınız alanı içerir. Bu kısımda vücudun bütün önemli kısımlarına değineceğiz.</p>

      <p class="alt" xml:lang="en-GB">Görünüşünüz Gerçekten Bir Şeyler İfade Ediyor</p>

      <p class="metin-1">Öncelikle fiziksel görünüşümüzle başlayalım. Dış görünüşün zirveye çıkmada ne kadar önemli olduğunu göz önünde bulundurduğunuzda durup düşünmenizi sağlayacak bazı hayret verici gerçekler...</p>

      <p class="metin-1">Başkaları tarafından algılanan sizin çekicilik düzeyiniz hayatınızda önemli bir fayda veya zarar olacaktır. Bu adil değil ama doğru. Zirveye çıkan insanlar mükemmele yakın fiziksel özellikleri nasıl ele alacaklarını ve sahip oldukları üzerinde nasıl çalışabileceklerini öğrenirler. Önce yüz değerinizi nasıl artıracağımızı değerlendirelim ve fiziksel görünüşle ilgili hayranlık uyandıran bazı çalışmaların sonuçlarına bakalım.</p>

      <p class="alt" xml:lang="en-GB">Dış Görünüşün Gücü</p>

      <p class="metin-1">Üniversite ortamında öğrenciler tarafından çekici bulunan öğretim üyelerinin genelde çekici bulunmayanlardan daha iyi öğretmenler olarak düşünüldüğünü biliyor muydunuz? Problemle karşılaşıldığında da çekici öğretim üyelerinden yardım istemek daha muhtemeldir. Öğrenciler birbirlerine bu öğretim üyelerinin dersinin alınmasına yönelik tavsiyelerde bulunurlar ve bir öğrenci kötü not aldığında da nadiren suçlanırlar. (Romano ve Bordieri, 1989)</p>

      <p class="metin-1">Evlilik ve ilişki kararlarının büyük oranda dış görünüş temel alınarak alındığını biliyor muydunuz? Çok fazla araştırma, erkeklerin (kendi fikirlerine göre) fiziksel özelliklerini eksik buldukları kadınları reddettiklerini gösteriyor. Öte yandan kadınlar bir erkeği sevgili veya eş olarak değerlendirerek onun fiziksel görünüşüne daha az önem veriyor. (R.E. Baber’ın Çalışmaları)</p>

      <p class="metin-1">Üniversite kampüslerinde yapılan araştırmalarda çekici kız öğrencilerin (öğretim üyeleri tarafından algılanan çekicilik) erkek öğrencilerden veya görece çekici olmayan kızlardan daha yüksek notlar aldığını biliyor muydunuz? (J.E. Singer’ın Çalışmaları)</p>

      <p class="metin-1">Fiziken sahip olduğunuzdan en iyi şekilde faydalanmanız gerektiğini gösteren daha çok fazla kanıt vardır.</p>

      <p class="metin-1">Birbirlerini tanımayan insanlar arasında, fiziksel görünüşü açısından çekici bulunmayan bireyler genellikle her türlü kişiler arası ilişki söz konusu olduğunda istenilmeyen kişidir. (DR. Byrne, O. London, K. Reeves’in Çalışmaları)</p>

      <p class="metin-1">Sosyal bir ortamda, birbirini tanımayan elli sekiz erkek ve kadına dair önemli bir çalışmada ilk buluşmadan sonra ikinci kez buluşmak isteyenlerin %89’u partnerini çekici bulduğu için bu kararı vermiştir. (Brislin ve Lewis)</p>

      <p class="metin-1">İkna sürecinde çekici kadınlar, çekici olarak algılanmayan kadınlardan çok daha fazla ikna edicidirler. (Mills ve Aronson)</p>

      <p class="metin-1">Amerikalı kadınlar arasında bir kadının göğüs ölçüsü, Amerikalı erkeklerin ve kadınların o kadını nasıl algıladığında büyük önem taşır. ‘Orta ölçüde’ göğsü olan kadınlar büyük veya küçük göğüslü kadınlara kıyasla daha çok hoşa gider ve kişisel çekiciliği daha yüksektir. Küçük göğüslü kadınlar daha zeki, yetenekli ve ahlaklı olarak algılanırlar. Büyük göğüslü kadınlar genellikle daha az zeki ve daha az yetenekli görülürler. (Kleinke, Staneski, 1980)</p>

      <p class="metin-1">Yine başka bir çalışmada, obez genç erkeklerin genellikle uyuşuk ve tembel olduğu düşünülür. Obez erkekler ve kadınların sosyal ortamda ve iş hayatında geri kalmalarına sebep olacak kişisel özellikler taşıdıkları inancı yaygındır.</p>

      <p class="alt" xml:lang="en-GB">Dış Görünüşünüzü Değiştirebilir misiniz?</p>

      <p class="metin-1">Birinin sizinle ilgili ilk izlenimi açısından nasıl göründüğünüzün önem taşıdığını bir sürü araştırma gösteriyor. Fiziksel görünüşünüzle ilgili her şeyi değiştiremezsiniz ama iş ve özel hayatınızda zirveye çıkmanız için sizi destekleyecek bazı değişiklikleri kesinlikle yapabilirsiniz.</p>

      <p class="metin-1">Araştırmalar bize ‘maruz kalma prensibinin’ bizim ‘yüz değerimizi’ artırdığını söylüyor. Özellikle maruz kalma prensibi, birisi sizi ne kadar sık görürse ona o kadar çok çekici ve zeki geleceğinizi söylüyor. Cindy Crawford veya Tom Cruise’unki gibi bir yüzünüz yoksa maruz kalma prensibinden faydalanmanızın zamanı gelmiş demektir.</p>

      <p class="metin-1">Bir kişi veya grup tarafından birden çok kez görülme avantajına sahip değilseniz o zaman sahip olduğunuzdan en iyi şekilde faydalanmak zorundasınız. Başka bir deyişle her gün görünebildiğiniz kadar güzel görünmek istersiniz. Vücut görünümü ve kilonun öneminden dolayı kilonuzu azaltacak ve vücudunuzu şekle sokacak ne gerekiyorsa yapmalısınız. Bu genel imajınızı mümkün mertebe iyileştirmenizi sağlayacaktır.</p>

      <p class="metin-1">Dişleriniz de bir şeyler ifade eder. Dişleriniz sarı ve yeni bir şey yemişsiniz gibi görünüyorsa yüz değeriniz bariz düşecektir. Dişlerinizi inci beyazı yapmak için elinizden geleni yapın ve daha çekici olarak algılanırsınız. (Çekicilik algısının faydalarını zaten gördünüz.) Bugün akşam televizyonda haberleri izlerken haber, hava durumu ve spor sunucularının dişlerine bakın. Hepsi güzel, beyaz dişlere sahiptir. Bunun nedeni vardır ve bu muhtemelen olumlu etki yönetimidir. Siz de aynısını yapın ve zirveye yolculuğunuzda ilerleme kaydedersiniz.</p>

      <p class="metin-1">Saç da başka insanları nasıl değerlendirdiğiniz açısından çok önemlidir. Kısa ve tarz saçlı kadınlar daha profesyonel görülürler. Uzun saçlı ve yaşı daha büyük kadınlar, daha genç görünmek istiyor gibi algılanırlar. Saçları dökülen ve kelleşen kısmı ‘kapatmaya’ çalışan erkekler kendine güven sorunları varmış gibi görünürler. Uzun saçlı erkekler başkalarının kendileriyle ilgili ne düşündüğünü önemsemiyormuş gibi görülürler. Saçları traşlı, şekilli ve kısa olan erkekler kafalarda profesyonel tanımıyla etiketlenir. Sizin saç şekliniz sizinle ilgili ne söylüyor?</p>

      <p class="metin-1">Fiziksel görünüşünüzü geliştirmenin bazı yollarını okudunuz. Şimdi de yüz değerinizi geliştirmek için nasıl daha fazlasını yapabileceğinize bakalım.</p>

      <p class="alt" xml:lang="en-GB">Zirveye Tırmanışınızda Mükemmel Görünmek için Yirmi İpucu</p>

      <p class="metin-1">Satış konusunda profesyonel kadın ve erkekler her yıl binlerce dolar paraya mal olacak hatalar yapabilirler. Araştırmamız, dış görünüşleri algısal olarak doğruysa kadınların aynı beceriye ve bilgiye sahip erkeklerden daha fazla satış yaptığını gösteriyor. Satış dünyasında kadınlar görünüşleriyle erkeklerden daha fazla hata yaparlar.</p>

      <p class="metin-1">Kadınlar eşlerini iki şeye dayanarak seçerler: Varlıklar (para, eğitim veya potansiyel gelir) ve fiziksel çekicilik. Erkekler için tam tersidir. Erkekler fiziksel çekicilikle çok fazla ilgilenirler ve doğal olarak varlıkları daha önemsiz görürler.</p>

      <p class="metin-1">Araştırmaların bir insanın diğerini algılamasında fiziksel çekiciliğin ne kadar önemli olduğunu gösterdiğini hatırlayın. Tüm insanların %89’u ilk buluşmalarında diğer kişinin fiziksel çekiciliğini baz alarak ikinci buluşmayı kabul eder ya da etmez.</p>

      <p class="metin-1">Araştırmalar; erkeklerin, dış görünüşte algıladıkları eksiklikleri baz alarak kadınları reddettiğini gösterir. (Kişiler arası ilişkiler alanında kadınlar varlıklara erkeklerden daha fazla ilgi duyarlar. Bu durum, mantıklı ama sürekli bir yüzeysellik tehdidi içerir.)</p>

      <p class="metin-1">Fizikse görünüşünüzdeki birçok unsur genetiktir ve değişmeyecektir. Beş santimetre daha uzayamazsınız ya da yüzünüzün şeklini değiştiremezsiniz. Yine de algılanan fiziksel görünüşünüzü artırmak için yapabileceğiniz çok şey var. İşte görünüşün hem erkekler hem de kadınlar için anahtarları. Şu yirmi ipucuna uyun ve zirveye doğru hızla ilerlerken yüz değerinizi artırın.</p>

      <p class="metin-1"></p>

      <p class="metin-1">1) Kadınlar: İş hayatında asla iddialı giyinmeyin. Araştırmalar, böyle giyinirseniz daha uzun bir görüşme ama daha az satış yapacağınızı ve iş görüşmelerinde daha az fikir değiştirebileceğinizi gösteriyor. İddialı giyinmek istediğinizden tamamen farklı zihinsel algıları beraberinde getirecektir. Dekolte bluzlar, gömlekler ile mini etek iş için uygun görülmez. Sosyal ortamlarda bu kıyafetler bir şeyler belli edebilir fakat iş hayatında ifade ettikleri şeyler ciddiyet ve profesyonellik eksikliğidir.</p>

      <p class="metin-1">2) Kadınlar: İster inanın ister inanmayın eğer tek taşınız büyükse ve satış sırasında kadınlarla görüşecekseniz yüzüğü çıkarın ve alyans takın. Büyük yüzük satışları düşürür. Kadınlar büyük bir yüzüğe dair heyecanlarını açıkça ifade ederler fakat bu, birçok nedenden dolayı olumsuz algılanır. Yüzüğünüz müşterinizinkinden çok büyükse satışlarınız düşecektir.</p>

      <p class="metin-1">3) Kadınlar: Tırnaklarınız bir santimetreden uzunsa kesin ve böylece iletişim kurduklarınız tarafından algılanan zekânızı artırın. Uzun tırnaklar iş ortamında erkekler ve kadınlar tarafından olumsuz algılanır.</p>

      <p class="metin-1">4) Erkekler ve Kadınlar: Tırnaklarınız temiz değilse ve düzgün kesilmemişse manikür yaptırın. Parmaklarınızla her iki cinsi kendinizden uzaklaştırabilirsiniz. Zirveye doğru giden profesyonel bir iletişimcinin hoş görünen elleri vardır.</p>

      <p class="metin-1">5) Erkekler ve Kadınlar: Gözlük takıyorsanız küçük olanları tercih edin. Sunum yaparken gözlerinizi rahatsız etmiyorsa lens taksanız iyi olur. Gözlükler nadiren satış yapmanızı sağlar ve her an kırılabilirler.</p>

      <p class="metin-1">6) Erkekler ve Kadınlar: Kilonuz çok farklı konuşmalarda sözlü mesajınızı oluşturabilir veya bozabilir. Şimdiki kilonuz, boyunuza göre normal kilonuzun %20’sinden fazlaysa hem iş ortamında hem de özel hayatınızda güvenirlik kaybedersiniz. Bir diyetisyene ya da egzersiz programına başlayın. Zayıf insanlar daha zeki ve çekici olarak algılanırlar. Nokta.</p>

      <p class="metin-1">7) Erkekler: Yüzdeki kıllar satışları düşürür ve genelde başka ortamlarda da zayıflık olarak görülür. Sakalınız varsa onu şu an kesmelisiniz. (Tabii herhangi bir yarayı kapatmıyorsa.) En iyi yüz satış profesyoneli arasında hiç bıyıklı erkek yoktur. Çok az bıyıklı insan, topluluk konuşmacılarının veya Amerikan şirketlerinin başında yer alır. Bıyığınız varsa erkeklere ve kadınlara bu konuda fikirlerini sorun. Bazı erkekler bıyıkla daha hoş görünebilirler ama yüzdeki kıllar güvenirliği düşürür.</p>

      <p class="metin-1">8) Erkekler ve Kadınlar: Kulak ve burun kılları çıktığınız kişilerde ya da müşterilerinizde tiksinti uyandırabilir. Ayna karşısında bunlardan görürseniz derhal kesin.</p>

      <p class="metin-1">9) Kadınlar: Hafif makyaj dikkat dağıtıcı değildir. Makyajınız çok ağırsa güvenirlik kaybedersiniz. Doğala ne kadar yakın görünürseniz o kadar iyi olur.</p>

      <p class="metin-1">10) Erkekler ve Kadınlar: Dişler. Herhangi bir müşterinizle görüşmeden önce dişler beyaz, diş ipiyle temizlenmiş ve temiz olmalıdır. Dişleriniz lekeliyse temizletin. Sararmış dişler satışları düşürür.</p>

      <p class="metin-1">11) Erkekler: Saç uzunluğu. Saçınız boyun hizanızdan daha uzunsa güvenirlik kaybedersiniz. Uzun saç hoş hissettirebilir ve güzel görünebilir ama ciddiye alınmaz. Gerçekte mükemmel bir ilk izlenim bırakmak mı yoksa uzun saç mı istediğinize karar verin.</p>

      <p class="metin-1">12) Erkekler ve Kadınlar: Müşterileriniz gibi giyinin... %10 daha kazançlı çıkarsınız. Muhafazakâr müşterilerle görüşüyorsanız muhafazakâr bir biçimde giyinin. Rahat müşterilerle birlikteyseniz gayriresmî kıyafetler seçmelisiniz.</p>

      <p class="metin-1">13) Erkekler ve Kadınlar: Takım elbisenizin dış cebine, pürüzsüz ve mükemmel yerleştirilmiş bir mendilden başkası koyulmaz. Bazı erkekler arasındaki yaygın inancın aksine ceketinizin dış cebi kalem, cetvel ve hesap makinesi için uygun değildir.</p>

      <p class="metin-1">14) Erkekler ve Kadınlar: Ayakkabılarınız çok parlak ve yeni görünümlü olmalıdır. Temel kural asla parlatılmamış ayakkabı giymemeniz ve parlatmanız gereken ayakkabılardan giymek istemiyorsanız sürekli ilgilenmeniz gerekmeyen türden bir ayakkabı seçiniz.</p>

      <p class="metin-1">15) Erkekler ve Kadınlar: Takılar. Erkekler saat ve alyanstan başka hiçbir şey takmamalıdır. Kadınlar saat, tek taş veya alyans, ince bir kolye ve broştan başka bir şey kullanmamalıdır. Küçük bir çift küpe kabul edilebilir fakat dikkat dağıtmamalıdır. Erkeklerde küpe kabul edilemez. İş dünyasında zirveye yolculuğunuzda çoğunluk tarafından güvenilir olarak algılanmak istiyorsanız erkeklerde küpeye izin yoktur.</p>

      <p class="metin-1">16) Erkekler ve Kadınlar: Her sabah duş almalısınız. Saçlarınıza da her görüşmeden önce özenle şekil vermelisiniz.</p>

      <p class="metin-1">17) Erkekler: Evrak çantanız iki Britannica Ansiklopedisi alacak büyüklüğü geçmemelidir. Bavul gibi görünen bir çantayla toplantıya girerseniz o çanta ne ifade eder? Düzensiz.</p>

      <p class="metin-1">18) Kadınlar: Büyük çanta uygun değildir. Güvenirliğinizin önemli olduğu hiçbir toplantıya büyük çanta getirmeyiniz; düzensiz görünürsünüz. Gün içinde ihtiyaç duyacaklarınızın içinde olduğu düzgün bir çanta getirin. Geriye kalan her şey arabanızda veya ofisinizdeki masanızda kalmalıdır.</p>

      <p class="metin-1">19) Erkekler: Takım elbiseniz üzerinize oturmalıdır. Ceketiniz düğmeli olmalıdır. Yumruğunuzu göbek deliğinizle ceketiniz arasına koyun. Eliniz rahatça her ikisine de temas etmelidir. Yumruğunuzu karnınızla ceketiniz arasında rahatça sıkamıyorsanız ceketiniz dar demektir. Önemli iş toplantılarında, siz fark etmeseniz de birçok insanın 100 dolarlık bir ceketle 400 dolarlık olan arasındaki farkı anlayabileceklerini bilmelisiniz. En iyi görünmeniz gerektiği zaman öyle görünün.</p>

      <p class="metin-1">20) Erkekler: Pantolonunuz ayakkabınızın ‘köprüsüne’ temas etmelidir. Yere değmemelidir ve çoraplarınız görünecek kadar da kısa olmamalıdır. Ayakkabılarınıza temas etmiyorsa pantolonunuzu düzelttirin. Olağandışı görünüm satışlarınıza mal olur ve bu da güvenirlik kaybettiğiniz anlamına gelir.</p>

      <p class="alt" xml:lang="en-GB">Merhabalaşmak ve El Sıkışmak: Sözlü ve Sözsüz İletişimi Birleştirmek</p>

      <p class="metin-1">Dünyada en doğal biçimde gerçekleştirilmesi gereken şey en zorlanılanlardan biri haline geldi: Bir müşterinize nasıl merhaba dersiniz?</p>

      <p class="metin-1">Ofise mükemmel bir duruşla, orta büyüklükte adımlar atarak girin. “Merhaba, Ben Kevin Hogan. İkna Psikolojisi kitabının yazarıyım. Siz de John’sunuz değil mi? Memnun oldum” deyin.</p>

      <p class="metin-1">“John” derken el sıkışın. Ofise girerseniz ve müşteriniz kendini önce tanıtırsa ona uyum sağlayın ve o elini uzatınca el sıkışın.</p>

      <p class="metin-1">Elini iki-üç saniye tutun ve nazikçe bırakın. Diğer elinizi tokalaşmaya dâhil etmemelisiniz. İşte doğru şekilde el sıkışma için on anahtar nokta.</p>

      <p class="baslik" id="toc_marker-7-1">EL SIKIŞMADA YAPILACAK VE YAPILMAYACAK ON ŞEY</p>

      <p class="metin-1">• El sıkışırken her zaman göz teması kurun.</p>

      <p class="metin-1">• Hoş olmayan iki elle tokalaşma yöntemine başvurmayın.</p>

      <p class="metin-1">• Müşterinizin dirseğini sol elinizle tutmayın.</p>

      <p class="metin-1">• Müşterinizin elini iki saniyeden fazla tutmayın.</p>

      <p class="metin-1">• Müşterinizin elini sıkıştırmayın.</p>

      <p class="metin-1">• Müşterinizden daha sıkı tutmaya çalışmayın.</p>

      <p class="metin-1">• Gevşek bir biçimde el sıkışmayın.</p>

      <p class="metin-1">• Eliniz sıkı ama kontrol altında olmalıdır.</p>

      <p class="metin-1">• Elleriniz kuru ve sıcak olmalıdır.</p>

      <p class="metin-1">• Sol kolunuzu ve elinizi selamlamaya dâhil etmeyin.</p>

      <p class="alt" id="toc_marker-7-1-1" xml:lang="en-GB">Oturduğunuz Yer İnsanların Size Bakışını Değiştirebilir</p>

      <p class="metin-1">Birinin ofisinde ayakta durmak derhal çözülmesi gereken bir problemdir. Selamlaşma biter bitmez siz ve müşteriniz oturmalısınız. İkiniz de uzun süre ayakta durursanız ve müşteriniz size oturmanızı teklif etmeyi düşünemezse o zaman “Oturup rahat olalım mı?” diye sorabilirsiniz. Bir perakendecilik ortamında bulunmadığınız sürece satışlar ve anlaşmalar ayakta yapılmaz.</p>

      <p class="metin-1">Nereye oturacağınızı düşünme şansınız olabilir. Öyleyse şanslısınız demektir. Bilimsel araştırmalar nereye oturacağınızı size söyleyerek sizin tarafınızda yer alır. Oturma tercihleri, genellikle restoranda öğle veya akşam yemeğinde, toplantı odalarında ortaya çıkar. Bir restorandaysanız çabucak insanların çoğunluğuyla karşılıklı oturmanızı sağlayacak bir yer arayın (gözlerinizle). Böylece müşteriniz diğer müşterilerden ve restoran personelinden uzakta sizin karşınızda oturmak zorunda kalacaktır. İkinizin yeri de ideal olacaktır.</p>

      <p class="metin-1">Partnerinizin veya müşteriniz, servis elemanı veya diğer insanlara değil size odaklanmalıdır. Oturmak için seçtiğiniz yer onun dikkatini temin edecektir. Karşınızdakinin ilgisi üzerinizde ise sunumunuzu yapabilir ve iletişim kurabilirsiniz.</p>

      <p class="alt" id="toc_marker-7-1-2" xml:lang="en-GB">Oturmayı Nasıl Seçersiniz?</p>

      <p class="metin-1">İletişim sürecini kolaylaştırması en olası oturma düzenini oluşturabilirsiniz. Oturma seçiminde anahtar kurallar şunlardır:</p>

      <p class="metin-1">1) Kural olarak, müşterinizle veya arkadaşınızla önceden buluştuysanız ve örneğin sağ elini kullandığını biliyorsanız onun sağına oturmaya çalışın. Sol elini kullanıyorsa soluna oturun.</p>

      <p class="metin-1">2) Başka bir kadınla etkin iletişim kurmaya çalışan bir kadınsanız karşılıklı oturmak sağ tarafında oturmaktan daha iyidir.</p>

      <p class="metin-1">3) Bir erkeği kendi fikrine çekmeye çalışan bir kadınsanız mümkünse sağ tarafta oturmak en iyi seçenektir.</p>

      <p class="metin-1">4) Bir erkeği ikna etmeye çalışan bir erkekseniz mümkünse karşılıklı oturmalısınız.</p>

      <p class="metin-1">5) İşte veya sosyal ortamda bir kadınla iyi iletişim kurmak isteyen bir erkekseniz daha küçük ve samimi bir masada, onun karşısında oturmalısınız.</p>

      <p class="alt" id="toc_marker-7-1-3" xml:lang="en-GB">Oturduktan Sonra Ne Yaparsınız?</p>

      <p class="metin-1">İlk defa randevulaştığınız kişiyi veya müşterinizi henüz çok iyi tanımıyorsanız garsonun gelmesini beklemek tuhaf olabilir. Müşterinizle onun ofisinde görüşüyorsanız kısaca selamlaştıktan sonra iş konuşmaya geçersiniz. (Selamlaşmaların bazen çok kısa olmasının gerekmediği bilinmelidir. En iyi sunumlarımın çoğu beysboldan, cinsellikten dine kadar her şeyden konuştuğumuz, iki saate kadar uzayan görüşmelerin sonunda gerçekleşmiştir. Kurulan bağın düzeyi ve ortak çıkarların özelliği eninde sonunda rehberiniz olacaktır.)</p>

      <p class="metin-1">Oturduktan sonra ellerinizi yüzünüzden veya saçınızdan uzak tutun. Müşteriyle görüşürken parmaklarınızın boynunuzdan yukarıda işi yoktur. Dünyadaki en iyi satış elemanları el kol hareketlerini mükemmel bir şekilde kontrol altında tutarlar. Örneğin, elleri vücutlarından, dirseklerinden uzakta olduğunda göze batacaklarını bilirler.</p>

      <p class="metin-1">İlk defa randevulaştığınız kişiyi veya müşterinizi tanımıyorsanız iki ayağınızı da yerde tutmak en doğrudur. Bu, kontrol ve düzgün vücut duruşu edinmenizi sağlar. Sürekli bacak bacak üstüne atıp sonra normal oturan insanlar daha az güvenilir olarak algılanırlar. Ayrıca bacak bacak üstüne atan insanlar aptalca görünen dikkat dağıtıcı bir unsur oluşturarak boşta kalan ayaklarını sallarlar.</p>

      <p class="metin-1">Bu arada elleriniz rahatlığınızla ilgili çok fazla şey ifade edecektir. Eğer elinizin parmaklarıyla uğraşıyorsanız dinleyicinizde korku ve rahatsızlık oluşturacak noktalara basıyorsunuz demektir. Müşteriniz bilinçaltında bunu fark edebilir ve rahatsız olabilir. Kadınsanız ve ellerinizle ne yapacağınızı bilmiyorsanız sağ elinizi açık olan sol elinize koyun. Ellerinizi sıkmayın. Sadece o şekilde kucağınızda dursunlar.</p>

      <p class="metin-1">Erkekler için yapılacak en iyi şey huzursuz değilseniz ellerinizi ayrı tutmaktır. Bu noktada karşı cinsiniz için yukarıda verilen tavsiyeye uyun.</p>

      <p class="alt" id="toc_marker-7-1-4" xml:lang="en-GB">ÇOK Yakın Ne Kadar Yakındır?</p>

      <p class="metin-1">İster oturun ister ayakta olun müşterinizin ‘özel alanından’ uzak durmalısınız. Özel alan, genellikle müşterinizin vücudunun etrafındaki kırk beş santimetrelik bir alan olarak tanımlanır. Bu alana girme riskini almak size kalmış. Bu, randevulaştığınız kişiyle veya müşterinizle bir sır paylaşamayacağınız anlamına gelmez. ‘Özel alana’ girerseniz bunu stratejik nedenle, belli bir amaçla yaptığınız anlamına gelir. Özel alana girmenin büyük ödülleri olabildiği gibi büyük riskleri de vardır. Bu nedenle müşterinizin alanı konusunda düşünceli davranın. Aynı şekilde müşterinizin beş metrelik kişisel rahat alanın dışına çıkarsanız müşterinizin ilgi odağı olmaktan çıkarsınız. İdeal olarak yeni müşterinizle iletişiminizin çoğu yarım ila bir buçuk metrelik uzaklık gerektirir. Münasibi budur. Genel olarak iletişime bir buçuk metrelik alanda başlar ve yavaşça, müşterinizle bağ kurdukça daha da yaklaşırsınız.</p>

      <p class="alt" id="toc_marker-7-1-5" xml:lang="en-GB">Etkin Göz Teması Nedir?</p>

      <p class="metin-1">Göz teması, her yüz yüze görüşmede büyük önem taşır. Gerçekte müşterinizle geçirdiğiniz zamanın üçte ikisini, randevulaştığınız kişiyle de %80’ini göz teması kurarak geçirmelisiniz. Bu yirmi dakika boyunca onun gözlerine bakıp sonra on dakika boyunca başka bir yere bakmanız anlamına gelmez. Yedi saniye kadar bakıp üç saniye kadar başka yere bakmanız ya da on dört dakika kadar bağlantı kurup altı saniye kadar başka yere bakmanız anlamına gelir. Göz teması kurmak dikkatli bakmak değildir. Göz teması, ‘göz-burun’ üçgenindeki herhangi bir yere bakmak olarak düşünülür. Müşterinizin gözlerinden burnuna bir üçgen oluşturursanız, ‘göz-burun üçgeniniz’ var demektir. Bu alan, göz temasının %65-70’inde odaklanmak isteyeceğiniz alandır.</p>

      <p class="metin-1">Müşterinizin bu aşamada rahatsız olduğunu fark ederseniz göz teması sürenizi azaltın. Doğu’da doğan ve büyüyen herkes (örneğin Japonya’da) Amerikalıların sahip olduğu göz teması derecesine alışkın değildirler.</p>

      <p class="metin-1">Gözler, insan vücudunun büyüleyen bir kısmıdır. Bir insan kendine çekici gelen birini veya bir şeyi bulduğunda göz bebeği (gözün siyah kısmı) çok fazla büyür. Bu vücut dilinin bilinçli zihin tarafından kesinlikle kontrol edilemeyen kısımlarından biridir. Biriyle ilgileniyorsanız göz bebekleriniz büyüyecektir. Birisi sizinle ilgileniyorsa size bakarken göz bebekleri büyüyecektir ve bu konuda yapabilecekleri hiçbir şey yoktur. Bu sözsüz iletişimin önemli göstergelerden biridir.</p>

      <p class="metin-1">Aşırı korku durumunda ve ortam karanlıkken de göz bebeklerinin büyüyeceği bilinmelidir. Göz bebekleri kamera gibi daha fazla ışık almak için genişler. Ortam çok iyi ışıklandırılmışsa göz bebekleri çok küçük bir nokta boyutunu alacaklardır.</p>

      <p class="metin-1">Görünümünüzü değiştirmeye yönelik ipuçlarına uygun kıyafeti giymeye özen gösterirseniz, alan kullanımı konusuna dikkat ederseniz kişisel ilişkilerinizde ve işte zirveye giden yolda ilerleyeceksiniz.</p>

      <p class="metin-1">Gözlerle alakalı, bir şeyler ifade eden iki davranış daha vardır.</p>

      <p class="metin-1">İlki, eğer biri normalden daha hızlı göz kırpıyorsa bu çoğunlukla bulunduğunuz ortamdaki ışıklandırmanın rahatsızlığının, heyecanının ve/veya yalan söylediğinin göstergesidir. 1998’de Başkan Clinton, Monica Lewinsky ile ilişki yaşamasının nedenlerini açıkladığı kısa bir konuşma yaptı. Bu konuşma sırasında gözlerini dakikada 120 kez kırptı. İki gün sonra, Amerika’nın yurtdışındaki terörist grupları bombalamasıyla ilgili bir konuşma daha yaptı. Bu konuşmada ise gözlerini dakikada otuz beş kere kırptı. Başkanın her bir durumdaki rahatlık seviyesi ve dürüstlüğünü değerlendirmede bu iki konuşma arasındaki fark aşırı derecede önemlidir. Eğer biri normalde (karşılaştığınız herkes için normalin ne olduğunu ve ışığa göre ayarlamasını bilmelisiniz) çok daha fazla göz kırpıyorsa aşırı derecede heyecanlandığını veya büyük ihtimalle yalan söylediğini anlarsınız.</p>

      <p class="metin-1">İkinci olarak, biriyle konuşuyorsanız ve gözleri çevredekilere kolayca kayıyorsa genelde bu, dinleyicinizin dikkatini kazanmadığınızın göstergesidir. Dikkat dağıtıcı ortamlarda gözünüzü partneriniz veya iş ortağınız üzerinde tutmanız akıllıca bir stratejidir. Biriyle birlikteyken sürekli etrafa bakmak kabalık olarak algılanır.</p>

      <p class="metin-1">Alakasız aktivitelerle dikkatin dağılması yerine başka bir insanla göz temasını korumak özellikle kadınlar tarafından gurur okşayıcı ve iltifat niteliğinde algılanır.</p>

      <p class="alt" id="toc_marker-7-1-6" xml:lang="en-GB">Grup Sunumlarında Bırakın Vücudunuz Konuşsun</p>

      <p class="metin-1">Şimdiye kadar okuduğunuz her şey topluluk sunumları için geçerlidir. Geniş topluluklar önünde yapılan sunumların bazı zorlukları ve bazı ödülleri vardır. Eğer bir topluluğa sunum yapıyorsanız topluluğun ilgisini çekmek için önemli bir şey söylemeniz gerektiğini bilirsiniz. Kimse oraya şans eseri gelmedi.</p>

      <p class="metin-1">Ne söyleyeceğinizi önceden bilin. Sunumunuzu yazmak zorunda değilsiniz. Aslında öyle yaparsanız Amerika Birleşik Devletleri Başkanı olmadığınız takdirde kimse sizi dinlemeyecektir. Topluluklar önünde konuşmanın birkaç önemli kuralı vardır. Birisi, oturacak yer seçimidir. Eğer siz en önemli konuşmacıysanız ve sadece bir masadan konuşacaksanız ya uçta ya da ortada oturmak istersiniz.</p>

      <p class="metin-1">Fikrinizi, ürününüzü ya da servisinizi önemsiz görenler varsa onlar en solunuza ya da en sağınıza oturtmalısınız. Bunlar masadaki en güçsüz alanlardır. İktidar ve muhalefet partilerinin üyelerinin bir masada oturduğu başkanlık basın toplantılarında Bill Clinton’ın Cumhuriyetçi Parti liderlerini hemen yanına oturttuğuna dikkat edin. Bu pozisyonlar hiç ilgi çekmezler ve burada oturan insanlar nadiren güvenirlikle konuşurlar.</p>

      <p class="metin-1">Bir topluluk önünde konuşmak ve podyum kullanmak zorundaysanız televizyondaki pazarlamacıları izleyerek kendim keşfettiğim bir stratejiyle bir satışı yapabilirsiniz veya bozabilirsiniz. Bu stratejide ustalaşması biraz zaman alır ama oldukça etkilidir.</p>

      <p class="alt" id="toc_marker-7-1-7" xml:lang="en-GB">Stratejik Hareket</p>

      <p class="metin-1">Dinleyicinizde kullanabileceğiniz, bir topluluğun fikirlerinizi, ürünlerinizi ve hizmetlerinizi alıp almayacağını belirlemesi gereken en güçlü sözsüz süreç stratejik hareket sürecidir. Başka satış eğitmenleri benzer stratejileri ‘mekânsal sabitleme’ olarak adlandırıyor. İkisi de uygulanabilir. Stratejik hareketin ne olduğuna dair her şeyi burada bulabilirsiniz.</p>

      <p class="metin-1">Johnny Carson’ı hatırlıyor musunuz? Jay Leno 1990’larda ondan devralmadan önce neredeyse otuz yıl boyunca The Tonight Show’un<a class="footnote-link" href="#footnote-225-8" id="footnote-225-8-backlink">8</a> sunucusuydu.</p>

      <p class="metin-1">Johnny her akşam çıkıp tam olarak durması gereken yeri gösteren küçük bir yıldızın üzerinde dururdu. Burası bütün sahnede kamera açıları ve seyircilerle bağ kurmak için en iyi noktaydı. Sahnedeki arka perde sayesinde Johnny’nin yüzünü görmeden Johnny ile başka bir yıldız üzerinde duracak konuk sunucuyu birbirinden ayırt edebiliyorduk.</p>

      <p class="metin-1">Johnny’nin bu belirli noktadan yaptığı tek şey insanları güldürmekti. Sahnede dolaşıp şakalarını o şekilde yapmak istemiyordu. Tam olarak orada durup insanları güldürüyordu. Johnny’nin gerçekten sadece yıldızının üzerinde durup insanları güldürebildiği geceler vardı. Bu bir mekânsal sabitlemeydi. Seyircinin kahkahaları Johnny’nin yıldızının üstünde durmasına şartlanmıştı.</p>

      <p class="metin-1">1984 yılında NBC’yi ilk kez ziyaret ettiğimde, Johnny’nin yıldızın üzerinde durmasının muhteşem olduğunu düşünmüştüm. O zaman bunun Carson’la alakalı bir ego tatmini veya biraz küstahlık olduğunu düşünmüştüm. Ne kadar da hatalıymışım. O zamanlar mekânsal sabitleme ve stratejik harekete dair hiçbir şey bilmiyordum.</p>

      <p class="metin-1">Bir topluluk önünde satış sunumunuzu yapmak üzere çağırıldığınızda (ya da herhangi bir teklif aldığınızda) sahnedesiniz. Yıldız sizsiniz. Sahnede veya toplantı odasında konuşmak için üç belirli nokta seçersiniz. Bu noktaların hepsi özeldir; öylesine seçilmemiştir. ‘A’ noktası sizin podyumunuzdur. Podyumlar ve kürsüler, öğretmenler ve vaizler tarafından kullanılır. Normalde bu bilinçsiz bağlantılar gençlik günlerinin olumlu hatırlatıcılarıdır. Bu yüzden A podyumu (‘A’ noktası) dinleyicileriniz için yalnızca gerçek bilgileri aktarmak için kullanılır.</p>

      <p class="metin-1">Sunumunuzda bahsedilen bütün kötü haberleri vereceğiniz, solunuza doğru bir buçuk metre kadarlık alandan bir nokta seçin. (Eğer şirket sizinle anlaşmazsa nasıl kötü şeyler olacağıyla ilgili canlı bir tablo yaratmazsanız satış yapamazsınız.) Kötü haber noktası ‘B’ noktasıdır ve orada yalnızca problemlerden ve dinleyicileriniz tarafından ‘kötü’ algılanacak şeylerden bahsedeceksiniz.</p>

      <p class="metin-1">‘C’ noktası podyumun sağ tarafından yaklaşık seksen santimetre mesafededir. Bu yerden her zaman moral verici, olumlu, heyecanlandırıcı ve motive edici tablolar çizeceksiniz. Bu noktayı ‘iyi haber noktası’ yaptıktan sonra dinleyicilerin hemfikir olmasını istediğimiz şeyler konuşulacaktır.</p>

      <p class="metin-1">Bir topluluğa sunum yaptığınızı ve ikna edici olmanız gerektiğini hayal edin. Bu noktada en sevdiğim örnek, bir yardım kuruluşu için para toplanması. İşiniz mi? Sevdiğiniz yardım kuruluşu için yüksek meblağlı bir çek bulun.</p>

      <p class="metin-1">Dosyanızı ve notlarınızı podyuma bırakın ve hemen ‘B’ noktasına yürüyün. Bir çocuğa zarar vermek veya acı çeken biriyle ilgili bir hikâye anlatın. Sonra bu örneğin nasıl da istisnadan uzak olduğunu açıklayın. Podyuma gidin. Topluluktan büyük bir bağış yaparak çözülmesine yardım etmesini istediğiniz problemin vahametiyle ilgili kesin verileri açıklayın.</p>

      <p class="metin-1">Şimdi yardım kuruluşunun ‘B’ noktasında bahsettiğiniz problemleri çözmesi ve çekilen acıya destek olmasıyla ilgili heyecanınızı sergileyeceğiniz ‘C’ noktasına geçin. İyi ve mükemmel olan her şeyi ‘C’ noktasında sabitleyeceksiniz.</p>

      <p class="metin-1">Konuşmanızı bitirirken çizdiğiniz bir yolunuz olacak. Birçok kez A’dan B’ye, B’den C’ye, C’den B’ye ve B’den A’ya geçtiniz. ‘C’ noktasına geçerek konuşmanızı sonlandırıyorsunuz çünkü orası iyi haber noktası ve herkese, ‘B’ noktasında açtığınız yaraları iyileştirmeye katkıda bulunma fırsatı sunuyor.</p>

      <p class="metin-1">Stratejik hareketteki gerçekten eşsiz taktik -bilinç düzeyinde önemli bir şey söylemeden önce- bilinçsiz düzeyde sorulara sorunsuz bir şekilde cevap verme yeteneğidir. Dinleyicilere, soru sorma ve cevap verme fırsatı verdiğinizi düşünün. Dinleyicilerden biri, size rekabetçi bir yardım kuruluşuna bağış yapma olasılığınızı soruyor.</p>

      <p class="metin-1">“Tabii ki de... Onun iyi bir yardım kuruluşu olduğunu biliyorsunuz. Bunun yanlış bir tarafı yok... Tabii ki... (C noktasına yürüyerek) ve sahip olduğumuz plandan faydalanarak topluluk için bütün hedeflerimize ulaşabiliriz. Bunu gerçekleştirmek size kalmış. Eminim farkındasınızdır. Bu gece ancak siz bir karar verirseniz ihtiyacı olanlara yardım edebiliriz.”</p>

      <p class="metin-1">‘B’ noktasında, diğer yardım kuruluşundan nötr veya biraz olumlu bir şekilde bahsetmek bilinçsiz olarak bütün olumsuz hislerinizi ‘rakibinizinkiyle’ bağdaştırmanızı sağlar. ‘C’ noktasına gittikçe sorunu çözersiniz. Bunu akıl çelici olarak görüyorsanız yanlış yardım kuruluşu için çalışıyorsunuz demektir. Birisi bir topluluğa yardım etme vasfına sahipse, daha iyi bir ürün satıyorsa veya daha iyi bir hizmet sunuyorsa onlar için çalışmalısınız.</p>

      <p class="metin-1 para-style-override-7">Stratejik hareketle birleştirilmiş mekânsal sabitlemeyi kullanmaktan daha güçlü bir yöntem yoktur. Bundan sonra mükemmel bir konuşmacı dinlediğinizde stratejik hareketten nasıl faydalandığının farkına varın. Eğer konuşmacı podyumda kalırsa bütün iyi haberler konuşulurken eliyle ‘A’yı gösterdiğinin ve kötü haberler konuşulurken diğer eliyle işaret ettiğinin farkına varın. Mükemmel konuşmacılar mekânsal sabitleme ve stratejik harekette ustadırlar. Mekânsal sabitleme ve stratejik harekette ustalaştıkça bir noktadan diğerine hareket ederek insanlardaki sinir, aşk, mutluluk ve kafa rahatlığı gibi çeşitli durumları içeren noktalara gerçekten temas edebilirsiniz.</p>

      <div class="footnotes">
        <div class="footnote">
          <p class="Basic-Paragraph-3" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> 1954 yılından beri Amerikan NBC kanalında yayınlanan Steve Allen (1954-1957), Jack Paar (1957-1962), Johnny Carson (1962-1992), Jay Leno (1992-2009, 2010-günümüz) ve Conan O’Brien’ın (2009-2010) sunduğu sohbet programı. (ç.n.)</p>
        </div>
      </div>
    </div>
  </div>
</body>
</html>
