<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9-1.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1 para-style-override-20"><span>2</span></p>

      <p class="res1"><span><img alt="3.png" class="image" height="15" src="../Images/3_fmt1.jpeg" width="433" /></span></p>

      <p class="anabaslik para-style-override-20" id="toc_marker-2"><span>META ÜRETİMİ</span></p>

      <p class="resim-2"><span class="char-style-override-17"><img alt="4.png" class="image" height="16" src="../Images/4_fmt1.jpeg" width="34" /></span></p>

      <p class="paragraf-4">Marx, türünün tek örneği gibi kabul edilen emek-değer teorisine olan bağlılığıyla tanınır. Değer ve kapital(izm) tahlilinin birçok farklı yönü, gerek Marx’ın lehinde mi, aleyhinde mi olunduğu açısından gerekse bununla yakından bağlantılı ama farklı olarak, Marx’ın aslında ne demek istemiş olduğuyla ilgili değişik yorumlar çerçevesinde hararetli tartışmalara konu olmuştur — yorumcular, hem Marx’ın ne dediği hem de bunların doğru olup olmadığı konusunda birbirinden ayrılırlar. Sonuç olarak emek-değer teorisinin çok sayıda farklı yorumu vardır. Bunların birçoğunu, cehaletten, Marx’ı hafife almak istedikleri için ve bir terslik olarak, onu savunmaya çabalarken Marx’a yamayanlar vardır. Üstelik Marx’ın ekonomi politiği üzerindeki anlaşmazlıkların kökenini onun değer teorisi üzerindeki farklılıklarda arayıp bulmak çoğu kez mümkündür. Doğru ya da yanlış, süregelen bu tartışmaların temelinde iki sorun olmuştur — Marx, <span class="char-style-override-13">emek</span>-değer teorisini benimseyerek bir bakıma emeğe haksız bir ayrıcalık tanımış mıdır ve emek-değer teorisi, bir fiyat teorisi olarak ne kadar işe yarar?</p>

      <p class="paragraf-4">Bu bölümün amacı, kitabın geri kalanında ileriye götürülecek tahlilî bir yolculuğa çıkmak olacak. Bunu yaparken emek-değer teorisine bambaşka, Marx’ın yapıtının yöntem ve içeriğine daha yakın sorular soracağız. Ona göre emek-değer teorisinin doğruluğu, kavramsal bir sihirbazlıkla veya teknik ya da cebirsel bir cambazlıkla kanıtlanamazdı. Marx’ın değer teorisi, bunlardan çok, ne yaptığını bilerek, kapitalist toplumda hüküm süren iktisadi ilişki, süreç ve yapıları düşüncede yeniden üretmekle ilgilenir (bk. 1. bölüm). Onun değer teorisini ve yorumlarını, bu mihenge vurarak değerlendirmek gerekir. Marx’ın değer teorisi, bu bölümün odağı olan başlangıçlarının basit olmasına karşılık, kapitalizmin kendisinin karmaşıklıklarıyla yüzleşmek üzere açılıp geliştikçe daha zengin ve daha karışık bir hâle gelir. İleriki bölümlerde, bu karmaşıklıkların, Marx’ın değer teorisini geçersiz kılıp olumsuzlamak şöyle dursun, iç tutarlılığını ve açıklayıcı gücünü doğruladığını göstereceğiz.</p>

      <p class="ara">Emek-Değer Teorisi</p>

      <p class="paragraf-4">Bir üretim tarzını, örneğin kapitalizmi tahlil ederken Marx’ın başlangıç noktası, her zaman üretimdir — kapitalist toplumlar, kendi yeniden üretimlerinin maddi koşullarını nasıl üretirler? Herhangi bir toplumda üretim, kullanım değerlerinin, yani yiyecek, giyecek ve evler gibi yararlı şeylerin yanı sıra eğitim, sağlık hizmetleri ve başka kişisel hizmetler gibi maddesiz ürünleri yaratır; bunların hepsi toplumun varoluşunun devamı için gereklidir. Böylece iş bölümü ile kullanım değerleri üretiminin insan örgütlenişinin sürekli birer özelliği olduğu varsayılabilir. Ama kimin neyi ve nasıl, ekonomi ve toplum açısından neleri beraberinde getirerek ürettiği bütün toplumsal bilimlerde kritik birer sorudur. Farklı disiplinler ve ideolojiler, bu sorulara, kişisel çıkar arayışından, zorunluluğun icadın anası olduğu düşüncesine dek uzanan farklı cevaplar vermiştir. Özellikle ana yolcu (Ortodoks ya da neo-klasik) iktisat, tüketim ihtiyacının evrensel bir yaklaşım ya da yöntemi haklı çıkardığını, bu çerçevede iktisadın ise, kıt kaynakların doymaz ihtiyaçları gidermek üzere dağıtılmasıyla ilgilenen bilim olduğunu kabul etmiştir. Bu açıdan bakıldığında ekonomi, örneğin piyasa, devlet, hane halkı aracılığıyla ya da kölelik aracılığıyla örgütlenmiş olabilir. Ana yolcu iktisadın odağı olan ve alternatiflerin göreli etkinliğini ölçmek için kıstas sağlayan temel kıtlık-ihtiyaç ikiliğinin yanında bunlar yalnızca birer ayrıntıdır.</p>

      <p class="paragraf-4">Oysa Marx’a göre toplumsal ilişkiler, özellikle sınıf ilişkileri, hem bir ekonomiyi bir başkasından hem de bir ekonomi içerisindeki farkları ayırt etmek için gereklidir. Bu yaklaşım, yalnız üretim tarzlarını tanımlayan mülkiyet ve bölüşüm ilişkilerini, yani kimin neye ve niçin sahip olduğunu değil, mülkiyetin nasıl örgütlendiğini ve hem emeği ve ürünlerini denetleme biçimlerini hem de toplumsal örgütlenişin başka yönlerini nasıl doğurduğunu da işin içine katar. Nitekim örneğin kapitalizmin can alıcı bir özelliği, son derece gelişmiş bir <span class="char-style-override-13">meta</span> üretimi sistemi olmasıdır. Nedir bunun anlam ve önemi? Marx, Adam Smith’i izleyerek her bir meta içerisindeki kullanım değerini, yani nicelenemeyen bir özellik olarak bunların yararlılığını mübadele değerinden, yani nicelenebilen bir özellik olarak, başka metalarla mübadele edilme yeteneğinden ayırt eder. Her metanın bir kullanım değeri ya da insan ihtiyaçlarını karşılama yeteneği vardır; olmasaydı satılamaz, dolayısıyla üretilmezdi. Ama her kullanım değeri meta değildir; çünkü doğal olarak yaratılan, bedava olan ya da pazar yerinde parayla mübadele edilmeyen kullanım değerlerinin mübadele değeri yoktur (örneğin güneş ışığı, hava, açık alanlar, yabani meyveler, kişisel kullanım için üretim veya akraba ya da dostlar için ya da onlar adına yapılan üretim).</p>

      <p class="paragraf-4">Mübadele değeri nesneler arasında bir eş değerlilik ilişkisini cisimlendirir. Bu ilişkinin, gündelik hayattan, özellikle çarşı pazardan ve ne denli basit ya da karmaşık olursa olsun ticari hesaplardan bize tanıdık gelen belirli özellikleri karşılaması gerekir. Eğer <span class="char-style-override-2">x y</span> ile mübadele ediliyor (diyelim <span class="char-style-override-2">x ~ y</span>) ise o zaman 2<span class="char-style-override-2">x ~</span> 2<span class="char-style-override-2">y</span>. Ayrıca <span class="char-style-override-2">u ~ v</span> ise o zaman (<span class="char-style-override-2">u</span> ve <span class="char-style-override-2">x</span>) <span class="char-style-override-2">~</span> (<span class="char-style-override-2">v</span> ve <span class="char-style-override-2">y</span>) ve benzeri. Ancak bu özellikleri karşılayan sınırsız sayıda ilişki vardır: örneğin ağırlık ya da hacim. Marx’ın cevaplandırmaya çalıştığı soru şudur: Hangi toplumsal ilişki, (rastlantısal değil de) sistemli piyasa mübadeleleri için, daha genel olarak da özgül tarihî koşullardaki toplumsal yeniden üretim için temel oluşturabilir? Metaların mübadelede birer eş değer olmasını mümkün kılan nedir? Ağırlık veya hacim örneğinde eş değerlilik fiziksel ya da doğal özellikler, yani sırasıyla kütle ve büyüklük sayesindedir. Bunlar ise, fiilen ölçülüp ölçülmediklerine bakmaksızın var olan özelliklerdir. Dahası her metanın, ona kısmen kullanım değerini veren (öteki kısmı tüketim ve kullanım kültüründen kaynaklanmak üzere) tikel fiziksel özellikleriyle nitelenmesine karşın mübadele değeri bu özelliklerle ilişkisizdir. Yukarıda belirtildiği gibi en yararlı şeylerin, o arada hava, güneş ışığı ve suyun mübadele değeri çok kere pek azdır ya da hiç yoktur. Taş Devrinde taşın da yoktu; çünkü mübadele pek azdı ya da hiç yoktu. Demek ki mübadele ilişkisini yaratan, mallar arasında fiziksel bir ilişki değil, tarihî olarak özgül bir toplumsal ilişki, o arada kullanım değerleri üretiminin nasıl örgütlendiğidir — piyasa için. Son zamanlarda ana yolcu iktisat, mübadelenin etkililiği açısından kurumların ya da her neyse onların önemli olduğunu kabul ederek, bu noktanın daha çok farkına varmaya başladı — biraz da piyasalar şu ya da bu anlamda eksik olduğu için. Oysa bu, argümanı tersinden anlamak oluyor. Kurumları, piyasaya gösterilen tepki olarak incelemeden önce, piyasanın kendisinin açıklanması gerekir (bir “kurum” olarak ya da başka türlü). Daha derin bir düzeyde piyasaların kendileri, yansız bir mübadele mekanizmasından ibaret değildir; temelde, üzerine kurulu oldukları toplumsal ilişkileri yansıtırlar.</p>

      <p class="paragraf-4">Bu, Marx’ı, birer kullanım değeri olarak metalar arasındaki eş değerliliğin altında bu metaların üreticileri arasında nitel ve nicel bir ilişkinin yattığını öne sürmeye götürür. Bu, Marx’a göre, tarih boyunca insanların emekleriyle yaşamış olmalarının bir aksiyom oluşundan ötürüdür: Herkes çalışmayı bıraksa hiçbir toplum birkaç günden fazla var kalamaz. Dahası en basit toplumların ötesinde birileri hep, çalışmadan, başkalarının emeğiyle yaşamıştır. Ne var ki bir kişinin emeğinin (ya da onun ürünlerinin) bir başkası tarafından bu mülk edinilişi, farklı toplumlarda farklı biçimler alarak farklı şekillerde haklı çıkarılır. Feodalite döneminde ürünler, çoğu kez, feodal, hatta tanrısal hakka dayanılarak haklı çıkarılan dolaysız mülk edinme yoluyla dağıtılır. Kapitalizmde emek ürünleri, genellikle meta biçimine bürünür ve serbest piyasa mübadeleleri yoluyla dağıtılır. Bu serbestînin, nasıl olup da, bir sınıfın emeğinin bir başkasınca mülk edinilmesine yol açtığını 3. bölümde tartışacağız. Şimdilik yalnızca mübadele ilişkisinin doğasıyla, bir başka deyişle, meta üreten bir toplumda üretim ile emeğin neresinin özel olduğuyla ilgileniyoruz.</p>

      <p class="paragraf-4">Marx, bu soruya cevap vermek üzere cüretli, potansiyel olarak da tartışmalı bir adım atarak metaları, emeğin mübadele için ürettiği kullanım değerleri olarak tanımlar. Bu demektir ki, piyasa aracılığıyla olsa bile, mübadele edilen her şey meta değildir. Rüşvet, hatta gelişigüzel pazarlanan ikinci el mallar gibi örneklerde bu tanım, bunlardan her birinin kendince bir fiyatı olmasına (yani meta biçimini almasına) karşın belki kolayca kabul edilebilir. Ama –bir noktayı kısmen vaktinden önce belirtmek gerekirse– Marx’a göre bunlar, toplumsal yeniden üretimde özsel bir rol oynamayan rastlantısal görüngülerdir; genel olarak ve özellikle kapitalizm döneminde meta üretimini ele alırken, nedensel ve tahlilî olarak soyutlanmaları gerekir. Bundan şu sonuç çıkar ki, bütün metaların ortaklaşa paylaştığı temel bir özellik, birer emek ürünü oluşlarıdır. Aynı şekilde, meta toplumunda (özgül kullanım değerleri üreten) somut emekler, piyasa aracılığıyla ya da ürünlerinin para karşılığında mübadele edilmesi aracılığıyla birbirine bağlanır.</p>

      <p class="paragraf-4"><span>Bu nitel ve kişilik dışı bir toplumsal ilişkidir. Örneğin emtia satın alırken, onları kimin nasıl ürettiği konusunda genellikle hiçbir şey bilmeyiz. Çünkü meta üretimi, farklı iş yerleri içerisinde ve arasında bir iş bölümünü gerekli kılar. Bu iş bölümü içinde farklı emekler, üretime katkıda bulunur, bir araya getirilir ve dolaylı olarak, piyasa aracılığıyla olsa da birbiriyle ölçülür. Bu toplumsal süreç, emek-değer teorisinin temeli olduğu gibi, mübadele, metaları üretmek için (bireysel olarak değil de) toplumsal olarak gerekli emek-zaman açısından tahlil edildiğinde, teorik olarak kolaylıkla nicelenebilecek ilişkileri cisimlendirir. Bir somun ekmek pişirmek için gerekli emek-zamanın, bir gömlek dikmek için gerekli olanla karşılaştırılmasını (daha önemlisi de, bu emek-zamanların nasıl belirlenip teknolojik ve başka değişmeler yoluyla tadil edildiğini) buna örnek gösterebiliriz. Emek-değer teorisi metafizik bir kavrayış değildir; çünkü üretimin nasıl örgütlenip piyasaya bağlandığı, toplumsal emek ürünlerinin nasıl mülk edinilip toplum içerisinde dağıtıldığı gibi konularda kapitalizm dönemindeki maddi hayatın özsel yönlerini tahlilî olarak yakalar.</span></p>

      <p class="paragraf-4">Marx, ürünlerin tipik olarak meta biçimimi aldığı kapitalist toplumlarda, üretimin dolaysız kullanım yerine, esas olarak kâr için mübadeleye dönük olduğunun farkındadır. Kapitalizm, üretimin amacının toplumsal kullanım değerleri –piyasanın anonimliği yüzünden bilinmeyen başkaları için kullanım değerleri– olduğu bir sistemdir. Toplumsal kullanım değerleri üretimi, piyasa mübadeleleri ve kâr etme birbiriyle yakından ilişkilidir. Ama ürünler, toplumsal kullanım değerleri (bilinmeyen, piyasa aracılığıyla ulaşılan kişiler için üretim) cisimlendirdiği gibi soyut toplumsal emekçe (emek piyasası aracılığıyla işe alınan, birbiriyle rekabet eden firmalar içerisinde kâr buyruğuyla, dışarıda ise mali sistem ve hisse senedi piyasasıyla zapturapt altına alınmış, bilinmeyen ücretli işçiler tarafından) yaratılır. Kapitalist toplumlarda somut emek ürünleri soyut toplumsal emek sayılır. Mübadelede, ne kadar para vermemiz gerektiğinde önemli olan, hangi kullanım değerini istediğimiz –emek-zamanın fırıncı, terzi, boyacı tarafından mı, bilgisayar programcısı tarafından mı harcandığı– değil, ne kadar soyut (bireysel ve somut değil de, toplumsal olarak gerekli) emek-zaman harcandığıdır.</p>

      <p class="paragraf-4">Bu demek değildir ki metalar, gerçekten de değerleri, yani gerek dolaysız (canlı) gerek dolaylı (ölü) emek girdileri –üretilmiş üretim araçlarını, yani ham maddeleri, makineleri, fabrika binalarını ve benzerini üretmek için gerekli emek-zaman– dâhil, kendilerini üretmek için toplumsal olarak gerekli emek-zaman üzerinden mübadele edilir. Piyasa fiyatları, sermaye-emek oranları, kıtlıklar, beceriler, tekeller, beğeniler ve arz ve talepte meydana gelen az çok ilineksel değişimlerden etkilenir. Bu olumsal etkiler, 1870’lerin neo-klasik devriminden beri Ortodoks iktisatçıların başlıca inceleme konusu olmuş, matematiksel karmaşıklığın artması dışında Adam Smith’in 1770’lerdeki fikirlerine oranla pek az ilerleme kaydedilmiştir. Marx bunları yok saymasa da bu etkiler, kapitalizme özgü toplumsal üretim ilişkilerinin açığa çıkarılmasıyla ilgisizdir. Bu işi, metaların değerleri üzerinden mübadele edildiği varsayımıyla yapamazsak, bunun söz konusu olmadığı daha karışık durumlarda hiç yapamayız. Bu kitap boyunca, aksi belirtilmedikçe, metaların değerleri üzerinden mübadele edildiğini varsayacağız. Bunu, dört başı mamur bir fiyat teorisi olarak değil, fiyat <span class="char-style-override-13">sisteminin</span> doğasını anlamaya yönelik bir çaba olarak yorumlamak gerekir.</p>

      <p class="paragraf-4">Demek ki, kâr için genelleşmiş meta üretimi olarak kapitalizm, toplumsal kullanım değerleri üretimiyle, dolayısıyla var olan ve değere katkıda bulunan somut emeklerin ürünlerinin, soyut toplumsal emek olarak mübadele edilmesiyle nitelenir. Metodolojik açıdan bu, değer kavrayışının tahlilî olarak dayatılışı değil, yalnızca, piyasa sisteminin <span class="char-style-override-13">yaptıklarının</span> –somut emeklerin birbirine bağlanıp birbiriyle ölçülmesinin– bir yansımasıdır. Marx, değer kavramını, gerçek dünyadan kopuk olarak zihinde oluşturulmuş ve her çeşitten keyfî varsayımı gerekli kılan bir kavrama dayandırmaz. Onun argümanı, bütün emek türlerinin ortak bir standarda indirgenmesinin kapitalizmin kendisinin gerçek dünyasının bir ürünü oluşuna dayalıdır. Marx’ın emek-değer teorisi, en başta, kapitalizmin toplumsal yeniden üretim için gerekli mal ve hizmetlerin üretimini fiilen nasıl örgütlediğini düşüncede yeniden üretir. Bu teori, birer kullanım değeri olarak metalar arasındaki ilişkinin (göreli fiyatlar) altında, üreticiler arasında, onların farklı somut emeklerinin eş değerliliğini soyut toplumsal emek olarak dile getiren toplumsal bir ilişkinin yattığını tanır. Önemli olan nokta şudur ki mübadele, fiyatlar ve değerler arasındaki ilişki sırf, hatta esas olarak nicel değildir; belli toplumsal üretim, bölüşüm ve mübadele ilişkilerini yansıtır. Anlaşılması gereken de bunlardır.</p>

      <p class="ara"><span>Emek ve Emek Gücü</span></p>

      <p class="paragraf-4">Önceki alt bölümde, kapitalist toplumda farklı türlerde emek ürünlerinin mübadelesinin metaların mübadelesi aracılığıyla yer aldığını göstermiştik. Bu durum, kapitalizm olmadan, örneğin çoğu kez basit meta üretimi adı verilen bir bağımsız zanaatçılar toplumu ürünlerini mübadele ederse de oluşabilir. Ne var ki bu, herhangi bir zamanda tarihî olarak hâkim olmuş bir üretim tarzından çok mantıki bir olanaklılıktır. Kapitalizmi ayırt eden şey, bağımsız üreticilerin ürünlerinin mübadelesi değil, işçilerin çalışma kapasitesinin alınıp satılışı ve kâr için meta üretiminde kullanılışıdır.</p>

      <p class="paragraf-4"><span>Marx, işçileri, çalışma yetenek ya da kapasitelerinden ayırt etmek için ikincisine</span> <span class="char-style-override-13">emek gücü</span><span>, bunun harcanması ya da uygulanmasına ise</span> <span class="char-style-override-13">emek</span> <span>der. Kapitalizmin en önemli ayırt edici özelliği, emek gücünün meta hâline gelişidir. Sermayeci alıcı, işçi satıcıdır; emek gücü fiyatı ise ücrettir. İşçi emek gücünü sermayeciye satar; bu emek gücünün, tikel metaları üretmek üzere, emek olarak nasıl çalıştırılacağını o belirler. Bir meta olarak emek gücünün bir kullanım değeri vardır; o kullanım değeri, başka kullanım değerlerini yaratmaktır. Bu özellik, üretimin hangi tikel toplum içinde yer aldığından bağımsızdır. Ne var ki kapitalist toplumlarda kullanım değerleri satış için üretilir ve bu hâliyle soyut emek-zaman ya da değer cisimlendirir. Bu toplumlarda emek gücü metasının bir de özgül kullanım değeri vardır ki bu, emek olarak harcandığında, değer kaynağı olmaktır. Bu bakımdan emek gücü biriciktir.</span></p>

      <p class="paragraf-4">İşçi, bundan dolayı kelimenin geleneksel anlamında köle olmayıp başka metalar gibi satılmaz; emek gücünün sahibi ve satıcısıdır. Ayrıca satışın yapıldığı ya da şeklen sözleşmeye bağlandığı süre çoğu kez son derece kısadır. Gene de birçok başka bakımdan işçi köle gibidir. Emek süreci ya da ürünü üzerinde denetimi pek azdır ya da hiç yoktur. Emek gücünü satmayı reddetmekte özgür olmakla birlikte bu kısmi bir özgürlüktür; çünkü alternatif, sınırda, açlıktan ölme ya da toplumsal düşkünleşmedir. Kölenin de kaçabileceği ya da çalışmayı reddedebileceği ileri sürülebilirse de, karşılaşacağı cezanın düzeyi ve ivediliği, tamamen farklıdır. Bu sebeplerden ötürü kapitalizm döneminde işçiler, ücretli köleler diye tarif edilmişlerdir. Gerçekte bu terim bir tezattır. Hem köle hem ücretli işçi olunamaz — birinde, ötekinin yararlanması gereken özgürlükler yoktur.</p>

      <p class="paragraf-4">İşçiler sınıfının öteki yüzünde, ücret ödemelerine emretmeleri ve alet ve ham maddeler ya da üretim araçları üzerindeki mülkiyetleri aracılığıyla işçileri ve emek ürününü denetleyen sermayeciler vardır. Bu, kapitalizme özgü mülkiyet ilişkilerinin anahtarıdır. Çünkü üretim araçları üzerindeki kapitalist tekel işçileri, yukarıda açıklanan ücret ilişkisine bağlar. İşçiler üretim araçlarına sahip olsalardı ya da ücret sözleşmesinden bağımsız olarak bunları kullanmaya yetkili olsalardı, piyasada ürünü değil de emek gücünü satmalarına, dolayısıyla hem üretim sırasında hem dışında, toplum içinde kapitalist denetime teslim olmalarına gerek kalmazdı.</p>

      <p class="paragraf-4"><span>Şimdi görüyoruz ki emek-değer teorisi, emek ürünlerinin mübadelesi yoluyla kurulan bölüşüm ilişkilerini yakalamakla kalmaz; bir kez emek ile emek gücü arasında ayrım yapılınca kapitalizme özgü daha temel üretim ilişkilerini de cisimlendirir. Emek gücünün parayla toplumsal mübadelesi, emek ürünlerinin piyasa aracılığıyla mübadelesine ek olarak, bir yandan üretim araçlarının sermayeciler sınıfının tekelinde olmasını, öte yandan</span> üretim araçlarına doğrudan erişemeyen bir ücretli işçiler sınıfının varoluşunu ön gerektirir (bk. 6. bölüm). Emek ile emek gücü arasındaki bu kritik ve önemli ayrımın, faktör girdileri ve çıktılar gibi “yansız” bir terminoloji kullanan ana yolcu iktisatta asla yapılmayışı, şaşırtıcı sayılmamalıdır. Bu terminoloji, emek ile sermaye girdilerinin üretim sürecine aynı şekilde katkıda bulunduğunu telkin eder; o kadar ki işçiler, “insan sermayesi” diye kavramlaştırılarak fiziksel girdiler statüsüne indirgenirler (aynı şey, tarihî-olarak-özgül sınıf ilişkilerinin sonucu olarak görülmeyen “sermaye”nin kendisi için de geçerlidir).</p>

      <p class="ara">Metaların Fetişizmi</p>

      <p class="paragraf-4">Marx, üretilmiş kullanım değerlerinin mübadelesinde, bu metaları üretmiş olan emeğin toplumsal örgütlenişinin yansımasını algılar. Ama çağdaşı iktisatçıların birçoğunun, sonradan gelenlerin de neredeyse hepsinin gözünde işçiler ile emeklerinin ürünleri arasındaki ilişki, şeyler arasındaki, yani <span class="char-style-override-2">x</span> ekmek somunu = 1 gömlek ya da bir işçi-hafta şu kadar yaşam standardı (ücret tomarı) eder türünde bir ilişki olarak kalır. Böylece kapitalizmin üretimi sermayeciler ile işçiler arasındaki belli toplumsal ilişkiler hâlinde örgütlemesine karşılık bu ilişkiler kısmen, şeyler arasındaki ilişkiler olarak ifadesini bulur ve görünür. Bu toplumsal ilişkiler, para göz önünde bulundurulup da, her şey fiyat açısından tahlil edildiğinde daha da esrarlı bir havaya bürünür. Marx, kapitalist dünyaya böyle bir bakış açısına <span class="char-style-override-13">metaların fetişizmi</span> der. Bunun en belirgin olduğu yer, emek gücünün bile, bütün ötekiler gibi bir girdi ya da faktör olarak ele alındığı modern iktisattır. Faktör ödülleri, sanki kâr ya da rant, tikel ilişkiler ve toplumlar içinde var olan insanlar tarafından değil de doğrudan doğruya makineler ya da toprakça üretilmiş gibi en başta girdilerin fiziksel özelliklerine atfedilir.</p>

      <p class="paragraf-4">Marx meta fetişizmi ile feodal dinî bağlılık arasında parlak bir paralellik çizer. Tanrı insanlığın kendi yaratımıdır. Feodalizm döneminde, insanların Tanrı ile olan ilişkileri, hemcinsleriyle olan fiilî ilişkileri gizleyip haklı çıkarır. Burjuva (kapitalist) zihninin gözünde saçma bir sömürü bağıdır bu. Ne var ki kapitalizmin kendi Tanrı’sı ve İncil’i vardır. Şeyler arasındaki mübadele ilişkisi de, insanlar tarafından yaratılıp gerçek sömürü ilişkisini gizler ve bu ilişkiyi mübadele özgürlüğü öğretisiyle haklı çıkarır.</p>

      <p class="paragraf-4">Ancak dinî fetişizm ile meta fetişizmi arasında önemli bir fark vardır. Çünkü Tanrı’nın dinlerin bir yaratımı olmasına karşılık metaların gerçek birer varoluşu vardır ve meta mübadelesi gerçek toplumsal üretim ilişkilerini temsil eder; bir ölçüde de gizler (bk. 1. bölüm). Keza fiyat sistemi mevcuttur ve daha geniş bir bütünün, iktisadi ve toplumsal sistemin, parçasıdır; ama bu sistemin doğasını şeffaf kılmaz. Özellikle meta alım satımı, metaların hangi koşullarda piyasaya gelmiş olduğunu ya da doğrudan üreticilerin, ücretli işçilerin, kapitalist sınıfça sömürülmelerini açığa çıkarmaz. Sonuç olarak Marx’ın vurgusu, sınıfsal üretim ve sömürü ilişkilerince belirlenmiş bir değer sistemi olarak fiyatlar üzerindedir. Ama şu noktayı vurgulamak gerekir ki meta biçimi, yalnız sınıf ve üretim ilişkilerini fetişleştirmez. Ancak pazar yerinden üretime doğru iz sürersek reklam peçesini delebilir, ürünlerin örneğin çevre dostu (“organik”) olup olmadığını ya da çocuk emeğinin sömürülmesinden bağışık olup olmadığını keşfedebiliriz.</p>

      <p class="paragraf-4">Bu söylenenler ışığında bakıldığında meta fetişizmi, bir yabancılaşma ya da şeyleşme teorisine temel yapılabilir. İşçiler, ürünün ve onu üretme sürecinin denetiminden kopuk olmakla kalmazlar; bu duruma bakış da genellikle çarpık ya da olsa olsa kısmidir. Ayrıca rekabet ve kârlılık gereği sermayecileri toplumsal bir denetime tabi kılar. Gerek sermayecilere gerek işçilere, bu denetimi kapitalizme özgü toplumsal üretim ilişkileri ve bunların etkileri değil de dış güçler uyguluyormuş gibi görünür. Bir kez daha bu bir anlamda doğrudur. Örneğin işini kaybeden ya da iflas edenler, bir şeyi ya da kişilik dışı bir gücü, söz gelimi talihsiz bir makine arızası, tüketici tercihlerinde değişmeler, uluslararası rekabet veya kökeni ya da nedeni ne olursa olsun bir iktisadi bunalımı sorumlu tutabilirler. Son zamanlarda küreselleşme, her şeyi kapsayıcı, neredeyse dinî bir açıdan, çağdaş kapitalizmin iyisiyle kötüsüyle bütün yönlerini açıklayabilecek bir terim olarak anlaşılageliyor (bk. 14. bölüm). Oysa rekabete, iktisadi bunalıma ve küreselleşmeye tahlilî ve açıklayıcı hayat katmak için, kapitalist üretimin etkilerini fetişleştirerek değil, onun üzerine kurulu olduğu toplumsal ilişkileri açıkça anlayarak işe başlamak zorundayız.</p>

      <p class="paragraf-4">Dinî fetişizm ile meta fetişizmi arasındaki ayrım salt akademik değildir. Kökenleri sanal olduğu için dinî fetişizm, hiç değilse teoride kolayca reddedilebilir. Şu var ki gerçekte, ona gündelik hayatlarımız üzerinde hatırı sayılır bir kudret ve nüfuz sağlayan maddi güçler ve pratikler dinî fetişizmi payandalayabilir. Buna karşılık uçta örnekler ve kendi kendine geçinme yolunda kırılgan girişimler sayılmazsa, ne kadar iyi anlaşılırsa anlaşılsın, fiyat sistemini iradi bir eylemle yok saymak mümkün değildir. Sonuç olarak –burada bir kez daha dinî fetişizmle bir paralellik karşısındayız– kolayca fark edilmeyen, ama önemli olan kapitalist gerçeklikler, zaman zaman gündelik pratiklerin vargıları aracılığıyla ve bunlar üzerine bilinçli düşünerek kavranır ve böylece gerek maddi gerek ideolojik mücadelenin konusu hâline gelir. Kârlar, faiz ve rantın varoluşu, kapitalizmin sömürücü olduğuna işaret ettiği gibi işsizlik, iktisadi bunalımlar, uçsuz bucaksız eşitsizlikler, çevre bozulması vb. de, yumuşak huylu olanların yeryüzünü miras alamayacakları<span class="dipp"><a class="footnote-link" href="#footnote-225-1" id="footnote-225-1-backlink">1</a></span> ve pastalarını, öldüklerinde gökyüzünde yiyemeyecekleri<span class="dipp"><a class="footnote-link" href="#footnote-225-2" id="footnote-225-2-backlink">2</a></span> kadar açık olsa gerektir.</p>

      <p class="paragraf-4"><span>Böylece Marksizm içerisinde, daha genel olarak da toplumsal bilimler ve siyasi yelpazenin her tarafında hararetli bir şekilde tartışılan ve birbirine yakından bağlı iki konuya geliyoruz. Birincisi, metodolojik ve tahlilî bir sorun olup, kapitalizmle bağlantılı çeşit çeşit ampirik sonuçların nasıl düzene konacağına ilişkindir. Eşitsizliği, sınıftan bağımsız olarak, yoksulluğu, iktisadi ve öteki baskı biçimlerini bir kenara bırakarak, büyümeyi, bunalımdan ayrı olarak ele alabilir miyiz? İkinci olarak, bu tür koşullar, ne ölçüde kapitalizmde yerleşiktir; ne ölçüde onun içerisinde reforma uğratılabilir? Çünkü sorun, ekonomi politiğin farklı kategorileri arasındaki, örneğin değer ile fiyat arasındaki mantıki bağlantılardan ibaret değildir. Marx’ın</span> <span class="char-style-override-2">Kapital</span><span>’inin, dostun düşmanın kabul ettiği güçlü yanlarından birisi, kapitalizmin sistemik karakterine ve temel özelliklerine işaret etmiş olmasıdır. Keza Marksizmin, daha geniş bir sosyalizm stratejisinin parçası olması dışında reformculuğa karşı duyduğu antipati, kapitalizmin dayattığı sınırlar içerisinde önüne çıkan kaçınılmaz tahditlere dayalıdır. Bu konular çevresinde, gerek Marksizm içerisinde gerek Marksizm ile başka akımlar arasında reformculuğun yöntem, teori ve siyasetini tartışmak için geriye geniş bir alan kalır.</span></p>

      <p class="paragraf-4"><span>Bu tür bakış açıları Marx’ın kendi düşünsel gelişmesine ışık tutar. Çünkü geç dönemindeki meta fetişizmi kavramı 1844’teki erken dönem yapıtıyla bağ kurar. Marx, o sırada, Hegelci idealizmle yollarını ayırıp maddeci bir felsefeyi benimserken bir yabancılaşma teorisi geliştirmişti. Bu teori, bireyin, fiziksel ve zihnî faaliyetle, hemcinsleriyle ve bu süreçlerin bilinciyle olan ilişkisine yoğunlaşıyordu. Marx,</span> <span class="char-style-override-13">Kapital</span><span>’de geniş kapsamlı bir iktisadi incelemenin ardından, kapitalist toplumun bireye uyguladığı zorlayıcı güçleri belirtik kılmayı başarır. Bunlar kârlılık ve ücretli emek zorlaması olabileceği gibi, bu güçleri ideolojik olarak haklı çıkaran daha ince çarpıklaştırmalar da olabilir: kaçınma, iş ahlakı, mübadele özgürlüğü ve meta fetişizminin başka yönleri gibi. Başka yabancılaşma teorilerinden farklı olarak Marksist bir teori, bireyi bir sınıf konumuna yerleştirerek bu konumun algılanmasını tahlil eder. Bireyi, ilk elde, açıklanmamış bir akıl dışılık, kişilik yokluğu, eşitsizlik, otoritecilik, bürokrasi vesaire “sistem”i içinde yer alan zavallı birisi olarak görmez. Kapitalist toplumda bu görüngülerin tikel bir zamanda kendilerine özgü birer karakteri ve işlevi vardır. Ancak kapitalizmin, aşağıdaki bölümlerde açıklanacak işleyişi açısından bakarsak bunları, bir bütün olarak ya da bireylerle ilişkisi içinde anlayabiliriz.</span></p>

      <p class="ara">Tartışma Konuları ve Tamamlayıcı Okuma Önerileri</p>

      <p class="paragraf-4">Marx’ın değer teorisi, yandaşları arasında olsun karşıtları arasında olsun son derece tartışmalıdır. Tartışmaları değerlendirmekte özsel bir başlangıç noktası Ricardo ile Marx’ın yaklaşımları arasındaki ayrımdır; çünkü birçokları, bu ikisini, tek bir (aynı) emek-değer teorisini savunuyorlar diye özdeşleme yanılgısına düşerler. Oysa Ricardo, emek-zamanı, sırf fiyatı açıklamak için ölçer; ürünlerin neden metalar biçimini aldığını ise soruşturmaz. Bu ikincisi ise, Marx’ın başlangıç noktası olup, değerin Marx’ın yaklaşımının bir kategorisi olmasını haklı çıkarır; çünkü toplumun kendisi, kapitalist üretim süreci, makine kullanımı ve piyasa aracılığıyla, (somut) emek-zamanların nitel ve nicel olarak karşılaştırılmasını üstlenmiştir. Bu konuda, özellikle bk. Geoffrey Pilling (1980) ve Ben Fine (1986) ile Jesse Schwartz (1977, 5. ana bölüm) içindeki katkılar.</p>

      <p class="paragraf-4">Marx’ın değer teorisi, bütün olgunluk dönemi yapıtlarında, özellikle Marx (2004, 1. kısım ve 2005)’ta, geniş kapsamlı olarak irdelenir. Teoriye ve içermelerine özlü bir toplu bakış için, bk. Marx (2006b, 7. kısım ve 1977); ayrıca bk. Friedrich Engels (2003, 2. kısım). Bu bölümdeki yorum, Ben Fine (1980, Böl. 6, 2001a ve 2002, Böl. 3) ve Alfredo Saad-Filho (2007a)’ya dayanıyor. Benzer görüşler için, bk. Diane Elson (1979), Duncan Foley (1986, Böl. 2), David Harvey (1999, Böl. 1), Moishe Postone (1993) ve John Weeks (1981, Böl. 1-2 ve 1990). Duncan Foley (2000) ile Alfredo Saad-Filho (1997a ve 2006, Böl. 2) ve Simon Mohun (1995) içindeki katkılar, Marx’ın değer teorisinin alternatif yorumlarını eleştirici bir açıdan açıklayıp gözden geçirir.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> Matta İncil’inin 5:5 sıralı ayetine atıf yapılıyor <span class="char-style-override-2">–çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> ABD’nin efsanevi işçi sınıfı önderi Joe Hill’in bir şarkı sözündeki ifadeye atıf yapılıyor <span class="char-style-override-2">–çev.</span></p>
        </div>
      </div>
    </div>
  </div>
</body>
</html>
