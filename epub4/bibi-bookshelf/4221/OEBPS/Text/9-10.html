<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9-10.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1 para-style-override-20"><span>11</span></p>

      <p class="res1"><span><img alt="3.png" class="image" height="15" src="../Images/3_fmt10.jpeg" width="433" /></span></p>

      <p class="anabaslik para-style-override-20" id="toc_marker-11"><span>TÜCCAR SERMAYESİ</span></p>

      <p class="resim-2"><span class="char-style-override-17"><img alt="4.png" class="image" height="16" src="../Images/4_fmt10.jpeg" width="34" /></span></p>

      <p class="paragraf-4">Bu ve bir sonraki bölümde Marx’ın mübadele alanı içerisinde sermaye teorisinin ana hatları çiziliyor. İlk bölümlerde, esas olarak, artık değer üretmekte sermayenin rolüne odaklanılmış, mübadele, zorunlu, ama pek araştırılmayan bir tümleyici olarak kalmıştı. Ne var ki kâr ve faiz tahlili, üretimdekinden başka kapitalist faaliyetlerin yakından, ama ilk inceleme konularıyla sıkı ilişki içinde incelenmesini gerekli kılıyor. Bu bölüm, tüccar sermayesi kategorisini açıklıyor. 12. bölüm, faiz getiren sermayeyi araştırıyor.</p>

      <p class="ara">Marx’ın Tüccar Sermayesi Kategorisi</p>

      <p class="paragraf-4">Marx’ın mübadelede sermayeyi ele alışını kateden temalardan biri <span class="char-style-override-13">para olarak para</span> ile <span class="char-style-override-13">sermaye olarak para</span> arasında can alıcı bir ayrım yapılması gerektiğidir (bk. 4 ve 12. bölümler). Para, iki karar birimi arasında yalnızca bir mübadele aracı olarak iş gördüğü, dolayısıyla bu karar birimlerinin bir bütün olarak sermaye dolaşımı içindeki konumları ne olursa olsun –ister üretime girişen sermayeciler ister tüketime girişen sermayeciler ve işçiler olsunlar– meta mübadelesine aracılık ettiği zaman, para olarak işlev yapar. Dolayısıyla para olarak paranın rolünü, basit meta dolaşımı <span class="char-style-override-2">M – P – M</span>’ye gönderme yaparak anlıyoruz. Buna karşılık, sermaye olarak para, sermaye devresi <span class="char-style-override-2">P – M ... Ü ... M’ – P’</span>’ne gönderme yapılarak anlaşılır; burada para, artık değer üretme özgül amacıyla kullanılır.</p>

      <p class="paragraf-4">Kapitalizmde paranın iki işlevi arasında belirli bir ilişki vardır; çünkü basit meta dolaşımının ve sanayi üretiminin mübadeleleri eninde sonunda bağlantılıdır, özellikle bir karar birimi için <span class="char-style-override-2">M – P</span> olanın bir başkası için <span class="char-style-override-2">P – M</span> olduğunun farkında olursak. Ayrıca paranın gerek para olarak gerek sermaye olarak kullanılışı, ilgili mübadele fiillerini kolaylaştırmak üzere ödünç para alınıp verildikçe kredi ilişkilerini işin içine katabilir. Marx, para olarak paranın işleyişini, tüccar sermayesinin parçası olarak ayrıntılarıyla tahlil eder.</p>

      <p class="paragraf-4">Marx’ın tüccar sermayesini ele alışı soyuttur. Kapitalist üretim ile ticaretin sıkıca birbirine karışmasına karşın bunlar birbirinden ayrıdır ve Marx, bu faaliyetlerin ayrılması yönünde bir eğilim belirler. Bu eğilimi teoride yeniden üretmek gerekir ki tüccar sermayesinin, sadece mübadele yapmaya yönelmek olan özgül doğasını kavrayalım.</p>

      <p class="paragraf-4">Artık değer üreten sanayi sermayesi ile onu dolaştıran ve sermayenin meta ve para biçimleri arasındaki geçişi (dolaylı olarak sanayi sermayesinin etkinliğini, o nedenle de üretilen artık değer kütlesini artırarak) kolaylaştıran tüccar sermayesi arasındaki bölünme bir yana, Marx, tüccar sermayesinin kendisinin, iki biçime ayrılma eğilimi gösterdiğine işaret eder: ticari sermaye (meta alım satımı) ve para ticareti yapan sermaye ya da PTYS (para alım satımı).</p>

      <p class="paragraf-4">Kapitalist üretimin gelişmesiyle birlikte alım ve satım fiilleri, tikel sermayecilerin uzmanlık görevleri (örneğin taşıma, depolama, perakendecilik ve toptancılık) hâline gelerek sermayeciler arasında bir “iş” bölümü yaratır. Bu durumda sanayi sermayecileri, (artık) değerin gerçekleşmesinin üstlenilmesinde, uzmanlaşmış tüccar sermayecilere bel bağlarlar. Ayrıca üretimin meta biçiminin doğurduğu birtakım işlevler, para simsarlarının uzmanlık faaliyeti hâline gelir. Bunlar arasında muhasebe, bir para rezervinin hesaplanıp koruma altına alınması ve vezneciler ile muhasebecilerin rolleri sayılabilir.</p>

      <p class="paragraf-4">Marx, tüccar sermayesinin sanayi sermayesiyle akışkanlığa tabi olduğunu (sanayi sermayecileri ticarete geçebilirler ve tersi), dolayısıyla bizatihi artık değer üretmese bile (bunu ancak sanayi sermayesince işe alınmış üretici emek yaratabilir, bk. 3. bölüm) tüccar sermayesinin getiri oranının sanayi sermayesinin kâr oranına eşitlenme eğilimi gösterdiğini ekler.</p>

      <p class="ara">Tadil Edilmiş Üretim Fiyatları</p>

      <p class="paragraf-4">Tüccar sermayesinin araya girmesi, meta alım satımında öndelenen sermaye artık değer üretmediği, ama kâr olarak dağıtılan artık değerden eşit pay alma eğilimi gösterdiği için, üretim fiyatlarının biçimlenmesini tadil eder. Ticari sermayeciler açısından bakıldığında, onlar tarafından satın alınmış emek gücü, değişir sermayeyle ve öndelenmiş sermayeyi değerlemek niyetiyle satın alındığından, üreticiymiş gibi görünür. Ne var ki onun aslında yarattığı, artık değer değil, yalnızca ticari sermayecilerin, sanayi sermayesince üretilmiş artık değerin bir bölümünü mülk edinme yeteneğidir. O nedenle tüccar maliyetleri (ve bunların kârları) değere yapılmış bir ekleme değildir ve ticari sermaye, metaların satıldığı fiyatı belirlemez. Ticari kârlar, tacirlerin metaları üretim fiyatlarının <span class="char-style-override-13">altında</span> satın alıp (10. bölümde incelenen) üretim fiyatları üzerinden satmalarıyla oluşur.</p>

      <p class="paragraf-4">Diyelim ki başlangıçta ticaret bedelsizdir ve tacirlerin yaptıkları, işlevlerini yerine getirmek için <span class="char-style-override-2">B</span> miktarı kadar bir parayı öndelemekten ibarettir. Bilinen gösterimi kullanırsak toplam öndelenmiş sermaye şimdi <span class="char-style-override-2">C + V + B</span>, genel kâr oranı da <span class="char-style-override-2">k = M/</span>(<span class="char-style-override-2">C +V + B</span>) olur. Sanayiciler, metaları tacirlere değerlerin altında fiyatlarla, (<span class="char-style-override-2">C + V</span>)(1 <span class="char-style-override-2">+ k</span>) kadar bir derneşik fiyatla, satarlar. Tacirler ise, kendi kârlarını ekleyerek toplam satış fiyatını (<span class="char-style-override-2">C + V</span>)(1 <span class="char-style-override-2">+ k</span>) <span class="char-style-override-2">+</span> <span class="char-style-override-2">Bk = C + V +</span> (<span class="char-style-override-2">C + V + B</span>)<span class="char-style-override-2">k</span> şeklinde oluştururlar. Ama (<span class="char-style-override-2">C + V + B</span>)<span class="char-style-override-2">k = M</span>, öyle ki toplam satış fiyatı, üretilmiş toplam değer olan <span class="char-style-override-2">C + V + M</span>’ye eşittir.</p>

      <p class="paragraf-4">Tacirlerin, basitçe para öndelemekten başka maliyetleri varsa durum biraz daha karmaşık olur. Bu maliyetler, dolaşım sürecinde kullanılan üretim araçları ile ticari ücretler şeklinde öndelenen değişir sermayeyi içeriyor olabilir. Bu maliyetler <span class="char-style-override-2">K</span><span class="char-style-override-20">t</span> olsun. Yukarıki yordamı izlersek sanayiciler tacirlere değerin altında, (<span class="char-style-override-2">C +V</span>)(1 + <span class="char-style-override-2">k</span>) üzerinden, satış yaparlar. Tacirler, daha önce olduğu gibi para öndelikleri <span class="char-style-override-2">B</span> üzerinden ortalama kâr oranını elde edip, maliyetleri olan <span class="char-style-override-2">K</span><span class="char-style-override-20">t</span>’yi kârıyla birlikte geri alırlar. Toplam değer toplam satış fiyatına eşit olduğu için <span class="char-style-override-2">C + V + M =</span> (<span class="char-style-override-2">C + V</span>)(1 <span class="char-style-override-2">+ k</span>) <span class="char-style-override-2">+ Bk + K</span><span class="char-style-override-20">t</span>(1 <span class="char-style-override-2">+ k</span>). Bu şu ifadeyi verir: <span class="char-style-override-2">k =</span> (<span class="char-style-override-2">M – K</span><span class="char-style-override-20">t</span>)<span class="char-style-override-2">/</span>(<span class="char-style-override-2">C + V + B + K</span><span class="char-style-override-20">t</span>). Bekleneceği üzere, ek sermaye öndelikleri olan <span class="char-style-override-2">K</span><span class="char-style-override-20">t</span>, paydaya yansıdığı gibi, birer maliyet olarak, sermayecilerin tümüne dağıtılacak artık değerden bir kesinti olarak payda da yer alır.</p>

      <p class="ara"><span>Daha Karmaşık Bir Düzeyde Tüccar Sermayesi</span></p>

      <p class="paragraf-4">Sanayi ve tüccar sermayesi arasındaki teorik ayrım, sanayi sermayesi devresinde üretim ile mübadele alanları arasında buna uygun düşen ayrımı bir kez kabul ettik mi ilke olarak yeterince basittir. Ama işler pratikte o kadar basit değildir. Çünkü tarihî olarak ve bugüne dek devam etmek üzere, “melez” diyebileceğimiz öyle oluşumlar vardır ki bu ayrımları çaprazlama keser. Bazı sanayiciler, bir bütün olarak ticarete hizmet eden uzmanlaşmış tacirlere bel bağlamaktansa satışları kendi hesaplarına üzerlerine alabilirler. Keza bazı tacirler, eve iş verme sisteminde ya da daha yakın zamanlarda giyim perakendecilerinin bir yığın az çok düşük ücretli emekten yararlanmalarında olduğu gibi, üretimin örgütlenişine el atabilirler. Bunlar sanayi sermayesi mi, tüccar sermayesi mi, yoksa hiçbiri midir?</p>

      <p class="paragraf-4">Daha genel olarak, sanayicilerin farklı tiplerde üretim, ticaret ve mali yönetim işlerine giriştiklerine sık sık rastlarız. Sınırları aşan bu taşmalar, üretim ile mübadele arasındaki tahlilî ayrımı yadsımaz. Ne var ki sınıflandırma sorunlarının çoğu kez teoride değil, ancak ayrıntılı bir ampirik soruşturmayla çözülebileceğini gösterirler. Özgül sermaye birimlerinin, yukarıda belirlenen kategorilerden birine ya da bir başkasına tahsisi, özünde, bu faaliyetlerin üretim ya da mübadele alanları içerisinde bağımsız olarak üstlenilmesinin ne ölçüde normal olduğuna bağlıdır (bu yoldan “melezler” için de standartlar konmuş olur). Ayrıca, daha önce ima edilmiş olduğu gibi, sınai ve ticari faaliyetin bölünme ve dağılımı değişmeye tabi olduğu için, ikisi arasındaki ilişkinin dinamiğini ve özgül biçimlerin daha istikrarlı düzenlemelere geçiş niteliğinde olup olmadığını değerlendirmek önemlidir.</p>

      <p class="paragraf-4">Belki bir analoji yardımcı olur. Kendi hesabına çalışanları alalım. Bunların statüsü nedir? Sömürülen ücretli işçilere benzemezler. Peki, ya kazançları nitelikli bir ücretlininkilerle eş değerli, çalışma saatleri aynı uzunluktaysa ve ola ki aynı şirket için çalışmaktaysalar? O zaman kendi hesabına çalışanlar fiilen gizli birer ücretli işçi olurlar. Peki, ya kazançlar üretilen değeri aşarsa (örneğin üst düzey muhasebeci ve avukatlar)? Bu örnek, şunu gösteriyor: Sınıflandırma sorunları ya da melez kategorilerin varlığının soyut tahlili geçersiz kılmasına gerek yoktur. Hatta gittikçe incelen tasvirci kategorilere gömülmeyeceksek soyut tahlil daha da gerekli olur. Ne var ki daha ileri gitmek için, soyut tahlilin sınırlarının kabullenilmesi ve ampirik gerçekliklere gönderme yapılması zorunludur.</p>

      <p class="paragraf-4">Bu belirsizliklerin varlığı ve bunların varoluşunun süregelen dinamiği ya da yapısal sebepleri ancak ampirik olarak belirlenebilir. Tam da aynı şey, üretim ve mübadele alanları arasında ve sanayi ile tüccar sermayesi arasındaki ayrımlar için geçerlidir. Burada bu noktaların üstünde, yalnız tüccar sermayesi çevresindeki muammaları dağıtmak için değil, daha da karmaşık bir örnek olan para ve faiz getiren sermaye açısından anlamlı oldukları için de enine boyuna durduk.</p>

      <p class="ara"><span>Tartışma Konuları ve Tamamlayıcı Okuma Önerileri</span></p>

      <p class="paragraf-4">Tüccar sermayesi konusundaki Marksist edebiyat sınırlı olup tartışmanın merkezinde, tüccar faaliyetinin üretici olup olmadığı yer almıştır (bk. 3. bölüm). Karl Marx’ın teorisi, Marx (2006b, 4. kısım) içinde geliştirilir. Bu bölümdeki yorum, Ben Fine (1988) ile Ben Fine ve Ellen Leopold (1993, özellikle Böl. 20)’e dayanır; ayrıca bk. Duncan Foley (1986, Böl. 7).</p>
    </div>
  </div>
</body>
</html>
