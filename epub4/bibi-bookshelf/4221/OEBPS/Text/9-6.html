<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9-6.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabas1 para-style-override-20"><span>7</span></p>

      <p class="res1"><span><img alt="3.png" class="image" height="15" src="../Images/3_fmt6.jpeg" width="433" /></span></p>

      <p class="anabaslik para-style-override-20" id="toc_marker-7"><span>KAPİTALİZM VE BUNALIM</span></p>

      <p class="resim-2"><span class="char-style-override-17"><img alt="4.png" class="image" height="16" src="../Images/4_fmt6.jpeg" width="34" /></span></p>

      <p class="paragraf-4">Kapitalizm, her sermayeyi, belirli bir ölçüde de işçileri, bir bütün olarak sermaye birikimi açısından işlevsel olan şekillerde davranmak zorunda bırakan iktisadi güçleri salıverdiği için genişler. Bu derecedeki iç bağdaşıklığa karşın kapitalizm, aynı zamanda derinlemesine ve çaresizce kusurludur; çünkü insan ihtiyaçlarının kâr güdüsüne tabi kılınışı, sermayenin yeniden üretiminin kapsamını sınırlayan bunalım ve çelişkileri tetikler. Bu gerilim ve sınırları aşağıda irdeleyecek, 14. bölümde de gözden geçireceğiz.</p>

      <p class="ara"><span>Marx’ın Birikim ve Bunalım Teorisi</span></p>

      <p class="paragraf-4"><span>Marx’ın kapitalist ekonomilerde düzenli bunalımların olanaklılığı ve ona karşıt olarak zorunluluğu teorisi, rekabet, sınıf çatışmaları ve kâr oranının azalma eğilimi yasası (KOAEY)</span> arasındaki etkileşime dayanır. KOAEY’yi 9. bölümde irdeleyeceğiz. Şimdilik, bunalımların kâr oranındaki dolaysız hareketlerden ayrı olarak oluşabileceğini, hatta sermaye devresinin dışından kaynaklanan etkenlerden, örneğin toplumsal, siyasi, mali ya da teknik altüst oluşlardan ileri gelebileceğini gözlemlemek yeterli olur. Kâr oranının, sermayenin, daha yüksek kârlılık elde etmek için “yeniden yapılanmaktaki” yetersizliği yüzünden aşınabilir oluşu ve menkul değerler piyasasının “kötü” haberler karşısındaki kırılganlığı ile bunun iktisadi yeniden üretim açısından yansımaları hep bildik şeylerdir. Öteki potansiyel bunalım nedenleri arasında, sürükleyici sanayi kesimlerindeki aşırı üretim yüzünden fiyatların birden düşmesini, önemli finansal kurumların çöküşünü ve dış ticaretten ya da yurt içindeki siyasi çalkantılardan kaynaklanan istikrarsızlığı sayabiliriz.</p>

      <p class="paragraf-4">Marx, kullanım değerlerinin kâr için üretilişi ile bunların bireysel, daha doğrusu özel olarak tüketilişi arasındaki çelişkiden dolayı bunalımların her zaman ortaya çıkabileceğini öne sürer. Ancak kullanım için değil, mübadele için üretimin egemen olduğu kapitalizm dönemindedir ki bir metanın aşırı üretimi toplumsal çapta tedirginlik yaratabilir. Başka yerlerde bu, tüketim artışı anlamına geldiği için bir kutlama nedenidir. Ama sermaye için tüketim yetmez; sürekli birikim <span class="char-style-override-13">kârın gerçekleşmesini</span> gerekli kılar. Bu satışa bağlıdır ve satış olanaksız hâle gelirse üretim azaltılabilir; bir bütün olarak sermaye ise, daraltılmış bir ölçekte iş görmeye zorlanabilir.</p>

      <p class="paragraf-4">Örneğin tikel bir meta üreten bir dizi sermayeci ya iktisadi alanda ya da başka bir yerde meydana gelen bir sıkıntıya maruz kalabilir. Ne var ki bunların sermayelerinin genişletilmiş yeniden üretimi başka sermaye devreleriyle yakından bütünleşmiştir. Onların girdi talepleri başka sermayecilerin arzıdır ve bunun tersi de doğrudur. Ekonomiyi, iç içe geçmiş dişli çarklar gibi birbirine bağlanmış bir genişleyen devreler sistemi olarak düşünebiliriz. Bir dizi çark yavaşlar ya da durma noktasına gelirse sistemin başka taraflarındakiler de durabilir. Söz gelimi giysi sanayisinin genişlemesi için tekstil üretiminde eş güdümlü bir artış olması gerekir; bu ise daha yüksek bir keten ve pamuk üretimini ve daha çok makine ve benzerini gerekli kıldığı gibi bütün bu sanayiler için daha çok işçi ve finans bulmak da zorunludur. Sermayelerin zorunlu ama plansız ve rekabetçi bir şekilde iç içe geçmesidir ki Marx’ı, kapitalist üretim anarşisinden söz etmeye götürür. Bu noktada Marx, Keynes’in en iyi içgörülerinden bazılarını özellikle yeniden üretim şemalarıyla önceler. Ama Marx’ın tahlili, birçok bakımdan daha ileriye ve daha derine giderek (efektif) talep düzeyi irdelemesini, artık değer üretimi ve birikiminde yatan kaynaklarına yaygınlaştırır ve bunalımların, gerek birikim hızı gerek onun iç yapısında zorla meydana getirilen değişmeler olduğunu öne sürer. Marx, bunalımları, birikimin başka türlü sürüp gidecek iç çelişkilerini zorla çözmeleri anlamında <span class="char-style-override-13">zorunlu</span> sayar. Bunalımlar, aynı zamanda, aşağıda göstereceğimiz gibi <span class="char-style-override-13">kaçınılmazdır</span>.</p>

      <p class="ara"><span>Bunalım Olanaklılıkları</span></p>

      <p class="paragraf-4">Bunalım teorileri, genellikle özel kararların üretim ve satın alma açısından toplumsal vargılarıyla birlikte, bireysel bir sermaye devresinin bozulmasından yola çıkar. Sermaye devresi, halkalarından herhangi birinde kesilebilir (bk. 5. bölüm, şekil 5.1). Sermayeci, devrenin devam etmesini sağlayabileceği hâlde buna istekli olmayabilir ya da istekli olduğu hâlde bunu yapamayabilir. Yani kesilme, sermayeci açısından iradi olabileceği gibi gayriiradi de olabilir. Birinci durumda sermayeci spekülasyon yapar. Sermayeci, ya devreyi geciktirerek kârlılığın artırılabileceğini bekler ya da öyle yaparak bir tekel konumu yaratmayı veya bunu istismar etmeyi umar. İkinci durumda sermayeci dolaysız denetimi dışındaki güçlere tabidir.</p>

      <p class="paragraf-4">Devrenin üretim alanında kesilmesi, işçi sınıfı greve gitmediği veya büyük doğal ya da teknik aksamalar (elverişsiz mali koşullarda hızlı teknolojik değişme dâhil) olmadığı sürece olası değildir. Hemen hemen bütün bunalımlar, bir satın alma, satma veya yatırma güçsüzlüğü ya da isteksizliği olarak dolaşım alanından kaynaklanmış görünür. <span class="char-style-override-2">P – M&lt;</span> <span class="char-style-override-13"><img alt="f.png" class="image" height="14" src="../Images/f_fmt.jpeg" width="12" /></span> koluna bakalım. Buradaki bir kesilme, <span class="char-style-override-2">M</span>’nin satışa hazır olduğunu, ancak <span class="char-style-override-2">P</span>’nin sahibinin, girdilerin fiyatının düşmesini bekliyor ya da daha düşük bir fiyat yaratmayı umuyor olabileceğini ima eder. Özellikle emek girdisi açısından bu, artık değer oranını artırmaya dönük bir stratejinin parçası olarak, istihdam düzeyini azaltarak (ya da azaltmakla tehdit ederek) yapılabilir.</p>

      <p class="paragraf-4">Devredeki kesilme gayriiradi de olabilir. Girdilerin sahipleri, bir “tekel” konumu yaratmaya ya da istismar etmeye çalışabilirler — özellikle işçi sınıfı greve gidebilir. İkinci bir şık olarak, toplumsal üretimin bir önceki döneminde çıktılar –kısmen bugünkü girdiler– yanlış oranlarda üretilmiş olabileceği için girdiler hazır olmayabilir. Bu, tikel bir metada bir talep fazlası, normal olarak da başka bir kesimde bir arz fazlası olmasını öngörür. Bu durum, çok sayıda üretici ve kesim çapında genelleşmiş hâle gelirse o duruma orantısızlık bunalımı adı verilir. Kıt olan meta emek gücüyse, bu söylenenleri tadil etmek gerekir. O zaman bir emek talep fazlasının yanı sıra bir de (kullanılmayan) para-sermaye arz fazlası var demektir.</p>

      <p class="paragraf-4">Dolaşım alanındaki kesilme <span class="char-style-override-2">M’</span> ile <span class="char-style-override-2">P’</span> arasında da görünebilir. Sermayeci, iradi bir kesilme hâlinde meta-sermayenin gelecek fiyatı üzerine spekülasyon yapıyor olabilir. İkinci bir şık olarak, ürünü satmak olanaksız olabilir. Bu, o metanın bol olması demektir. Bunun nedeni orantısızlık olabilir ya da normal olarak o metayı satın alanlarda hazır para, krediye ulaşma olanağı veya kârlı beklentiler olmaması olabilir. Söz gelimi hangi sebepten ötürü olursa olsun öteki devreler kesilmişse işçiler, sermayeciler ve başkaları, düzenli parasal gelir akışlarını elde edemeyecekler, dolayısıyla düzenli bir para harcamaları akışı yapamayacaklardır. Bu sonuncu durum, genelleşmiş hâle gelirse eksik tüketim (ya da, bir başka açıdan bakıldığında aşırı üretim) bunalımı olarak anılır. Marx, metaların paraya âşık olduğunu, ama gerçek aşkın yolunun asla engebesiz olmadığını söylerken sorunun tümünü zarif bir şekilde ortaya koymuş olur.</p>

      <p class="paragraf-4">Marksistler, eksik tüketim/aşırı üretim ve orantısızlık bunalımlarına bakarken çok zaman, Marx’ın genişletilmiş yeniden üretim şemasını (bk. 5. bölüm) izleyerek ekonomiyi, yatırım ve tüketim olarak iki kesime ayırırlar. Bazıları, tüketim malları arzının, sürekli olarak talebin üstüne çıkma eğilimi içinde olduğunu; başkaları, yatırım malları üretimi için, orantısız bir şekilde büyüme eğiliminin mevcut olduğunu öne sürerler. Her ikisi mantıken mümkün olmakla birlikte orantısızlıkların –bir kesimde aşırı üretim, bir başkasında eksik üretimin– tüketim ve yatırım malları kesimleri içerisinde oluşması olasılığı, birer derneşik büyüklük olarak bu ikisi arasında olduğundan daha az değildir. Bütün bu noktalarda, tüketim malları arzının fazla olduğu bir orantısızlık bunalımını bir eksik tüketim bunalımıyla karıştırmak mümkündür. İkincisi, genel bir aşırı meta üretimiyle ve bununla eş anlı olarak gelişen aşırı sanayi kapasitesiyle nitelenir. Bu aşırı kapasiteyi de, dış kaynaklı bir bozulmanın yaratmış olması gerekir. Orantısızlık bunalımı bu dış kaynaklı etkileri ön gerektirmese de kendisi böyle bir etki olabilir ve bir eksik tüketim bunalımı yaratma eğilimi gösterir.</p>

      <p class="paragraf-4">Kapitalist üretim anarşisi, piyasa fiyatlarında dalgalanmalar, kredi sisteminin yelteklikleri, spekülasyon, tekelleşme ve teknolojik ilerlemeyle birlikte sabit sermayenin iktisaden ıskartaya çıkarılışı göz önünde tutulduğunda bireysel sermaye devrelerindeki kesilmeler son derece sık oluşur. Zaman zaman bunlar, ölçüsü iktisadi yeniden üretimdeki denkleştirme örüntüsüne bağlı olan bir bunalım üretmeye yetecek kadar önemli olur. Ne var ki bunalım olanaklılıklarının bu tarifi, kapitalist üretimin güdüsü olan kârı bir kenara bıraktığı için sınırlıdır. Sermayeci açısından en önemli etken, sermaye devresinin çıkarıp attığı kâr miktarıdır. <span class="char-style-override-2">m</span> yeterince büyükse devrenin hareketinin önündeki bütün engellerin üstesinden gelinebilir. Kârlılık düzelecek olursa sermayeciler, kârın ileride daha yüksek olacağı üzerine spekülasyon yapmakta, ücret artışlarını reddetmekte ya da kâr etme sürecini herhangi bir şekilde engellemekte isteksiz olurlar. Bu o kadar öyledir ki mali sistem, çok zaman spekülatif bir bunalımın süresini, kârlılık, kâğıt cinsinden olan dışında her bakımdan düşmeye başladıktan çok sonrasına dek uzatır. Bu, bunalımların sıklığını, oluşanları derinleştirmek pahasına azaltabilir. Sonuç olarak potansiyel bir bunalım nedeni, kârlılık yeterliyse büyük bir olasılıkla önemsiz olacaktır. Kârların açmayacağı kapı yoktur.</p>

      <p class="paragraf-4">Ne var ki kâr üretimini genişletme gücü kısıtlanacak olursa yalnız bazı sermayeciler, iflas yoluyla üretimden kovulmaz; ayrıca genel bir kötümserlik hâkim olur, üretim azaltılır ve bir bunalım yaratılmış olur. Kârlılıktaki hareketler, yalnız satış koşullarına değil, değerlerdeki hareketlere de bağlıdır. 3. bölümde gördüğümüz gibi rekabetçi birikim süreci, bütün metaların değerlerinin sık sık azalmasını beraberinde getirir. Bireysel kâr peşinde koşulurken, emeğin artık değer kaynağı olmasına karşın, canlı emeğin üretimden göreli olarak kovulması yoluyla değerlerin azaltılması kapitalizmin çelişik bir özelliğidir. Marx, bunu kâr oranının azalma eğilimi yasası bağlamında tahlil eder (bk. 9. bölüm).</p>

      <p class="paragraf-4">Aşırı üretim, eksik tüketim, orantısızlık ve azalan kâr oranından kaynaklanan bunalım teorileri kapsamlı bir edebiyat doğurmuştur; ne var ki soyutlanmış olarak bu yaklaşımlar sınırlıdır. Bunları kendi başlarına, rakip birer Marksçı bunalım teorisi olarak sunmaktansa, Marx’ın bunalım teorisinin birer yönü olarak tahlil etmek daha yararlı olabilir.</p>

      <p class="paragraf-4">Kesim içi rekabet (bk. 6. bölüm), kesimler arasında eşit olmayan (orantısız) sınai gelişme, kesimler içerisinde ise aşırı üretim yönünde bir eğilim yaratır. Belirli koşullarda, muhtemelen kâr oranının düşmesiyle ilişkili olarak bu süreçler, genel bir bunalımı tetikleyebilir. Ne var ki bu ilişkilerden daha önemli olan, bunalımın temel nedenidir. Marx’a göre kapitalist bunalımlar, kapitalizmin, üretici güçleri (ve gerçekleşmesi gereken artık değeri) sınırsız geliştirme eğilimi ile toplumun ürünü tüketme kapasitesinin sınırlı oluşu arasındaki çelişkiden kaynaklanır. Bu koşullarda iktisadi istikrar, ürünün gittikçe artan bir bölümünün sermayeciler tarafından yatırım amacıyla satın alınmasını gerekli kılar ki bu, her zaman mümkün olmaz. Kapitalizm o yüzden giderek artan bir ölçüde bunalıma yatkın olur. Üretim kârlı gerçekleşme olanağının ötesinde gelişince bunalım patlak verir. Bu, farklı sebeplerden dolayı meydana gelebilir; özgül bunalımların açıklanması açısından önemli olan ise, bunların temelinde yatan nedenin –kullanım değerleri üretiminin artık değer üretimine tabi oluşunun– orantısızlık, aşırı üretim, eksik tüketim ve azalan kâr oranı aracılığıyla nasıl belirdiğidir.</p>

      <p class="ara"><span>Birikim, Bunalım ve Proletaryanın Gelişmesi</span></p>

      <p class="paragraf-4"><span>Sermaye birikirken, öndelenmiş değişmez ve değişir sermaye arasındaki oranın (</span><span class="char-style-override-2">c/v</span><span>) aynı kaldığını varsayalım. Reel ücret de değişmiyorsa, emek istihdamının artması gerekir. Ücretlerde bir artış olmadan, emek arzının sınırsız bir şekilde artırılabileceğini beklemek gerçekçi olmaz. Ne var ki ücret oranı ücret malları kesimindeki üretkenlikten daha hızlı artarsa kârlılık sıkışır ve bir eğilim olarak</span> <span>birikim oranında azalma olur (sınırda, ücretler her türlü artık değer üretimini tehdit edecek bir düzeye yaklaştığı zaman sermaye birikimi olmaz). Ancak</span> <span>birikim gevşedikçe emek talebi de gevşer ve işsizlikle birlikte işçi hareketinin gücü zayıfladıkça ücret oranı üzerindeki yukarı doğru basınç hafifler. Kârlılık, onunla birlikte de</span> <span>birikim onarılır ve çevrim kendini yineler (</span><span class="char-style-override-2">c/v</span> <span>oranı değişecek olursa bu argümana kayıt koymak gerekir, bk. 8. bölüm).</span></p>

      <p class="paragraf-4">Marx, on dokuzuncu yüzyılın başında gözlemlenen on yıllık iş çevrimlerini bu şekilde niteler; ayrıca bunları eş zamanlı sabit sermaye yenilemesine ve ticari kredinin belirsizlik hâline bağlar. Klasik ekonomi politikçilerin tersine istihdamdaki dalgalanmaları birikim oranındaki dalgalanmalar ve bunun ücretler ile kârlılık üzerindeki etkileriyle (tersi değil) açıklar. Proletaryanın büyüklüğünün, ücretlerin geçimlik düzeyin altına inip üstüne çıkmasına cinsî üremenin cevap vermesi yoluyla kâh imha edildiğini kâh uyarıldığını ileri süren Malthus öğretisini saçma bulur. Ona göre bununla on yıllık çevrimler asla açıklanamaz. Marx, tarımsal üretimde azalan getiri (bk. 13. bölüm) düşüncesiyle büyülenmiş olan klasik iktisatçıları da ağır bir şekilde eleştirip, buna karşıt olarak sermayenin verimliliğini vurgular. Bu derneşik terimlerle tarif edildiğinde iktisadi faaliyet, birikim oranındaki değişmelerle belirlenerek, düzgün bir şekilde dalgalanıyor gibi görünür. Hiçbir şey gerçeğe bu kadar uzak olamaz. Genel resim, kapitalist bir ekonomi içerisinde üretim kesimleri ve coğrafi bölgeler arasındaki muazzam değişimleri gizleyebilir. Üstelik daha önce göstermiş olduğumuz gibi sermaye, üretkenliği artırıp canlı emeği üretim sürecinden kovma eğilimi taşır.</p>

      <p class="paragraf-4">Marx, kapitalizm döneminde, teknik değişmenin canlı emeği yalnız mutlak olarak değil, öteki üretim araçlarına göreli olarak da tasarruf edeceğini öne sürer. Bu, fabrikalardan ve yeni makineler kullanılmasından kaynaklanan ölçek ekonomileriyle sağlanır. Böylece işçi başına makine miktarının artışı hem sermayenin teknik bileşimini (bk. 8. bölüm) artırır hem de üretim sürecini hızlandırır. Her bir işçinin verili bir ham madde kütlesini daha kısa bir zamanda işlemesi, her bir metayı üretmek için toplumsal olarak gerekli emek miktarını azaltır.</p>

      <p class="paragraf-4">Canlı emeğin üretimden kovulmasına, toplam çıktının hızla büyümesinden dolayı istihdamda genel bir genişleme eşlik edebilir. Ne var ki rekabetçi birikim, eş güdümsüz bir şekilde ilerler. Çıktılar ile istihdamın kesimler ve bölgeler arasında genişleme oranları dengeli olmaz. Teknolojik değişmelerle birlikte, kullanılabilir emek ve üretim araçlarında kâh darlık kâh fazla görülür. Ne var ki canlı emeğin <span class="char-style-override-13">bütün</span> üretim süreçlerinden kovulması, emekten işsizliğe doğru meydana gelen ve bir artık nüfus oluşturan sürekli bir akış üretme eğilimi gösterir (bu akış, yukarıda açıklandığı gibi, iktisadi genişleme ve birikim için yeni kesimler ve iş alanları yaratılmasıyla hafifletilir). Marx, buna <span class="char-style-override-13">yedek sanayi ordusu</span> ya da <span class="char-style-override-13">artık nüfus</span> adını verir — artığı, Malthus’ta olduğu gibi işçilerin biyolojik üremesinin değil, sermaye birikiminin yarattığına dikkat edelim. Bunlar arasında bir sürekli işsizler katmanı yer alır ki birikimin ritmi ile karakteristiklerinin birleşimi ve ister yaş, cinsiyet, geçmiş deneyimler (ya da bunların yokluğu) ister malullük yüzünden kendilerini kapitalist istihdama elverişsiz olarak algılayışları onları, yoksullaşarak sadakaya muhtaç duruma gelmeye mahkûm eder. Yedek ordu istihdama göre ne kadar büyükse istihdam için rekabet o kadar büyük, ücretler o kadar düşük olur. Ama yedek ordunun ve onun sürekli işsizler katmanının mutlak büyüklüğü ne kadar büyükse yoksulluk ve sefaletin kapsamı o kadar büyük olur. Marx, kapitalizmin bu özelliğini <span class="char-style-override-13">kapitalist birikimin genel yasası</span> olarak seçip ayırır.</p>

      <p class="paragraf-4">Şimdiye kadar tahlil ettiğimiz, sermaye birikiminin proletaryaya yüklediği istemlerdi — bireysel ve toplumsal hayatın sürekli bir karışıklık içine itilişi. Tikel değişmeler, siyasi, iktisadi, ideolojik ve yasal cebirle zorlanabileceği gibi, ücretler ve beceri gerekliliklerinde meydana gelen değişmelerle piyasa aracılığıyla da uyarılabilir. Hangi tikel yöntemin seçileceği ve sonuç, iki sınıfın arkasındaki örgütlenme gücüne bağlıdır. Ayrıca merkezîleşmenin artışı ve bununla eş anlı olarak devletin dayanıklılığı, örgütlenişi ve zorlayıcı-baskıcı gücünün artışı birikime eşlik ettikçe kapitalist sınıfın gücü de artar. Marx, sermayenin merkezîleşmesiyle aynı zamanda işçi kitlelerinin de üretim içinde yoğunlaştığını öne sürer. Toplumsal örgütlenme, siyasi uyanıklıklarını ve iktisadi faaliyetlerini cesaretlendirir; bu ise siyasi hayat üzerindeki etkilerini artırır. Birikim ilerledikçe proletaryanın gücü, örgütlenişi ve disiplini de, maddi koşullarının gelişmesiyle birlikte büyür.</p>

      <p class="paragraf-4">Kapitalizm, toplumun üretim potansiyelini geliştirmek gibi olumlu bir rolü yerine getirir, iktisadi etkinlik ilkelerini evrensel olarak benimsenen değerlere dönüştürür ve komünizmin maddi koşullarını yaratır. Gene de kapitalizm aynı zamanda tarihin en <span class="char-style-override-13">yıkıcı</span> üretim tarzıdır. Kapitalist ekonomiler, rekabet koşullarında artık değeri sızdıran, gerçekleştiren ve biriktiren güçlerin çatışması yüzünden müzmin olarak istikrarsızdır. Bu istikrarsızlık yapısaldır ve en iyi iktisat siyasetleri bile ondan bütünüyle kaçınamaz. 6. bölümde, rekabetin her sermayeyi, emek üretkenliğini artıracak yollar bulmaya zorladığını göstermiştik. Bu, genellikle, makineleşme derecesini, firmalar içerisinde ve arasında emek süreçlerinin bütünleşmesini ve potansiyel üretim ölçeğini artıran teknik değişmeleri işin içine katar. Ama her zaman eşitsiz ve israflı olan bu süreçler, büyük sabit sermaye yatırımlarını, spekülasyonu, emek piyasasında kaymaları, vasıfsızlaşmayı, yapısal işsizliği, iflasları, bunalımı ve bunlardan kaçınma araçlarının mevcut olmasına karşın, yerine getirilmeyen ve temel ihtiyaçlar yaratılmasını beraberinde getirir.</p>

      <p class="paragraf-4">Birikim, sermayenin yok edilişinin eyleyicisinin, örgütlü işçilerin, gelişmesine ve o yok edilişin rasyoneline de katkıda bulunur: toplumun üretim potansiyelini hâkimiyeti altına alarak onu yararlı hâle getiren bir planın toplumsal olarak eş güdümlenmesi yoluyla tüketimin toplumsallaştırılması. Toplum, emeğin ondan istediklerini artık sağlayamaz olunca proletarya, tarihî rolünü, sermayeciler sınıfının mülksüzleştirilmesini, yerine getirir. Bu, ille iktisadi bunalım sırasında meydana gelmez. Çünkü bunalımların, kârların azalışını, yüksek işsizliği ve ücretler üzerinde aşağı doğru basınçları beraberinde getirmesine karşılık durgunluk, işçi sınıfının da zayıflama eğilimi gösterdiği bir zamandır. Ayrıca bir üretim tarzından bir başkasına geçiş şöyle dursun, bir üretim tarzı içerisindeki değişmeler bile, siyasi ve ideolojik koşullara son derece bağımlı oldukları için tek başına iktisadi koşullardan basitçe okunamaz. Bunlar, işçi hareketinin iktisadi konumuyla birlikte, en güçlü oldukları noktaya, koşullar elverişli olduğu zaman çıkma eğilimi gösterir. Dolayısıyla iktisadi tahlil ile devrim arasındaki ilişki, karmaşık olduğu kadar başka etkilere de bağımlıdır (bu konuyu araştırmaya 14. bölümde devam ediyoruz).</p>

      <p class="ara"><span>Tartışma Konuları ve Tamamlayıcı Okuma Önerileri</span></p>

      <p class="paragraf-4">Bunalım teorisi üzerine olan edebiyat geniş kapsamlıdır ve çeşitli görüşler arasında sert bir tartışmanın konusudur. Bölünmelerden bir tanesi, bir azalan kârlılık teorisine bağlı kalanlar (bunlar arasında da nasıl ve niçin konusunda farklar vardır) ile kalmayanlar arasındadır. Edebiyattaki öteki farklar, üretim, bölüşüm, mübadele, finans ve sermaye ile emek arasında ve kapitalist sınıf içerisindeki güç dengesi üzerindeki göreli vurguları yansıtır. Giderek artan bir ölçüde devletin (iktisadi) rolü, bunalımın bir kaynağı ya da ona bir tepki olarak görülmüşse de bu konu, “küreselleşme”ye hürmeten bugünlerde daha az göze çarpmaktadır.</p>

      <p class="paragraf-4">Marx’ın kendisi bunalım teorisini asla sistemli bir şekilde tartışmaz; bununla birlikte, bk. Karl Marx (1999a, Böl. 17 ve 1978, Böl. 20). Bu bölümdeki yorum, Ben Fine ve Laurence Harris (1979, Böl. 5)’e dayalıdır. Marx’ın bunalım teorisine toplu bakışlar için, bk. Simon Clarke (1994), Duncan Foley (1986, Böl. 9), David Harvey (1999, Böl. 13), Michael Howard ve John King (1990), Michael Perelman (1987), Anwar Shaikh (1988), John Weeks (1981, Böl. 5, 8) ve <span class="char-style-override-2">Research in Political Economy</span> (C 18, 2000). Eksik tüketimci teoriler Michael Bleaney (1976) ile John Weeks (1982b) tarafından eleştirel bir şekilde gözden geçirilir. Tartışmanın yenilenmesini başlatan kıvılcım Robert Brenner (1998, 2007)’dan geldi. Bunu izleyen edebiyatın tadına bakmak için, bk. <span class="char-style-override-2">Historical Materialism</span> (C 4-5, 1999) ve Ben Fine, Costas Lapavitsas ve Dimitris Milonakis (1999).</p>
    </div>
  </div>
</body>
</html>
