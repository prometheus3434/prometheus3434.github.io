<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>4</h1>

<h2 id="sigil_toc_id_4">KABİLE TOPLUMLARI: MÜLKİYET, ADALET, SAVAŞ</h2>

<div class="b">Akrabalık ile mülkiyet haklarının gelişmesi arasındaki ilişki; kabile toplumunda ahlakın doğası; askeri örgütlenme olarak kabile toplumları; kabile örgütlenmesinin kuvvetli ve zayıf yönleri</div>

<p class="n">Fransız İhtilalinden bu yana sağ ile solu ayıran en büyük sorunlardan biri özel mülkiyet olmuştur. Rousseau, <i>Eşitsizlik Üzerine Söylev</i> adlı eserinde adaletsizliğin kökenini, toprağın bir bölümünü çitle çevirerek kendisine ait olduğunu ilan eden ilk insana dayandırmıştı. Karl Marx özel mülkiyeti tamamen ortadan kaldırmaya yönelik bir siyaset güdüyordu; Marx’tan ilham alan tüm Komünist rejimlerin yaptığı ilk iş, özellikle topraktan başlayarak “üretim vasıtalarını” kamulaştırmaktı. Aksine, Amerika’nın Kurucu Babası James Madison, Federalist No. 10’da hükümetlerin en önemli işlevlerinden birinin bireylerin eşitsiz mülkiyet edinme hakkının korunması olduğunu belirtmişti.<a id="b1-4dn1" href="../Text/dipnot.xhtml#b1-4d1.">[1]</a>  Modern neoklasik iktisatçılar ise güçlü özel mülkiyet haklarını uzun vadeli ekonomik kalkınmanın kaynağı olarak görmüştür. Douglass North’un deyişiyle “Mevcut ekonomik örgütlenme verimli olmazsa kalkınma gerçekleşmeyecektir” ve “bu durum kurumsal düzenlemeler ve mülkiyet haklarının ortaya çıkarılmasını gerektirmektedir.”<a id="b1-4dn2" href="../Text/dipnot.xhtml#b1-4d2.">[2]</a>  1970’lerin sonunda ve 1980’lerin başında ortaya çıkan Reagan-Thatcher devriminden bu yana, piyasa odaklı politika belirleyici otoritelerin takibindeki en önemli gündem maddelerinden biri devletin sahip olduğu kurumları ekonomik verimlilik adına özelleştirmektir ve sol kanat bu uygulamaya şiddetle karşı çıkmaktadır.</p>

<p>Komünizm deneyimi, günümüzde özel mülkiyetin önemi üzerine yapılan vurguyu özellikle güçlendirmişti. Kısmen Lewis Henry Morgan gibi antropologları yanlış yorumlamaları nedeniyle, Marx ve Engels istismara dayalı sınıf ilişkilerinin yükselişinden önce bir erken “ilkel komünizm” safhasının var olduğunu ve bu safhanın komünizmin yeniden oluşturmaya çalıştığı ideal devlet olduğunu öne sürüyordu. Morgan birbirlerine sıkı sıkıya bağlı olan akraba gruplarının sahip olduğu geleneksel mülkiyeti tanımlamış, eski SSCB ve Çin’deki gerçek dünyaya ait Komünist rejimler ise milyonlarca alakasız köylüyü zorla kolektif çiftliklere yollamıştı.</p>

<p>Bireysel çaba ve ödül arasındaki bağı koparan kolektivizasyon, çalışmaya yönelik teşvikleri baltalamış, Rusya ve Çin’de kitlesel açlığın ortaya çıkmasına yol açmış ve tarımsal verimliliği ciddi ölçüde azaltmıştı. Eski SSCB’de, özel mülkiyet olarak kalan toprağın %4’lük kısmı, toplam tarım hasadının neredeyse çeyreğini oluşturuyordu. Çin’deki kolektif çiftlikler 1978’de reformcu Deng Şiaoping’in liderliğinde dağıtıldığında, tarımsal verim yalnızca dört yıl içinde iki katma çıkmıştı.</p>

<p>Özel mülkiyet haklarının önemi hakkındaki teorilerin büyük bir kısmı, ortak malların trajedisi ile ilişkilidir. Geleneksel İngiliz köylerindeki otlaklar köy sakinlerinin ortak malıydı. Hiç kimse kaynakları tükenebilir bu otlaklara erişim hakkından mahrum tutulamayacağı için, otlaklar aşırı kullanıma maruz kalıyor ve değerini kaybediyordu. Kaynakların tükenmesi riskinin çözümü ortak malları özel mülkiyete dönüştürmekti; böylece sahipleri toprakların muhafazası için yatırımda bulunmaya ve kaynaklarını uzun vadeli, sürdürülebilir bir şekilde tüketmeye yönelecekti. İlham verici bir makalede, Garrett Hardin ortak mallar trajedisinin temiz hava, balıkçılık vb. gibi pek çok küresel kaynak açısından da geçerli olduğunu ve özel mülkiyetin veya güçlü düzenlemelerin yokluğunda bunların aşırı sömürüleceğini ve faydasız hale geleceğini öne sürmüştü.<a id="b1-4dn3" href="../Text/dipnot.xhtml#b1-4d3.">[3]</a> </p>

<p>Tarihte mülkiyet haklarına ilişkin pek çok çağdaş tartışmada, genel izlenime göre modern bireysel mülkiyet haklarının yokluğunda, insanlar daima ortak malların trajedisinin bir türüyle karşılaşıyor ve mülkün verimli bir şekilde kullanılmasına yönelik güdüler ortak sahiplenme nedeniyle zayıflıyordu.<a id="b1-4dn4" href="../Text/dipnot.xhtml#b1-4d4.">[4]</a>  Modern mülkiyet haklarının ortaya çıkışı, bireylerin ortak mülkiyeti bölmek için aralarında pazarlık yaptığı bir ekonomik rasyonalite vakası olarak varsayılmıştır; bu varsayım Hobbes’un Leviathan’ın tabiat halinden çıkışına ilişkin düşüncesine oldukça benziyordu. Bu senaryoda iki yönlü bir sorun vardır. Birincisi, modern mülkiyet hakları ortaya çıkmadan önce örfi mülkiyetin pek çok alternatif şekli mevcuttu. Toprak zilyetliğinin bu biçimleri verimli kullanım açısından günümüzdekiyle aynı teşvikleri sağlamasa da, oldukça az bir kısmı ortak malların trajedisi gibi bir duruma yol açıyordu. İkinci sorun ise pazarlık sürecinden spontane olarak ve barışçıl bir şekilde ortaya çıkan modern mülkiyet hakkı örneklerinin az olmasıdır. Geleneksel mülkiyet haklarının modern haklara dönüşmesi çok daha vahşi bir şekilde gerçekleşmiş, bunda güç ve hile büyük rol oynamıştır.<a id="b1-4dn5" href="../Text/dipnot.xhtml#b1-4d5.">[5]</a> </p>

<h4 class=" sigil_not_in_toc">AKRABALIK VE ÖZEL MÜLKİYET</h4>

<p class="n">Özel mülkiyetin en ilkel biçimleri, bireylerden ziyade sülalelere veya diğer akraba gruplarına aitti; ayrıca motivasyon kaynaklarının çoğu yalnızca ekonomik değil, aynı zamanda dini ve sosyaldi. Yirminci yüzyılda Sovyetler Birliği ve Çin’in zorladığı kolektivizasyon anlayışı, saatleri daha önce hiç var olmamış hayali bir geçmişe döndürmenin yolunu arıyordu. Bu geçmiş dönemde ortak mülkiyet kan bağı olmayanların elindeydi.</p>

<p>Yunan ve Romalı ev sahiplerini belirli bir emlak parçasına bağlayan iki unsur vardı: ev içinde kutsal ateşin yandığı ocak ve yakındaki atalara ait mezarlar. Toprak yalnızca üretim potansiyeli yüzünden değil, aynı zamanda ölü ataların ve ailenin taşınamaz ateşinin orada bulunması nedeniyle isteniyordu. Mülkiyetin özel olması gerekiyordu: ataların ebedi mekânının yabancılar veya devlet tarafından işgal edilmesine izin verilemezdi. Öte yandan, bu ilkel özel mülkiyet biçimleri bugün modern mülkiyet olarak tanımladığımız önemli bir özellikten mahrumdu: haklar genellikle intifa hakkıydı (yani toprağı kullanma hakları vardı, ancak toprağa sahip olma hakları yoktu); bu da bireylerin toprağı satmasını ve dolayısıyla yabancılaştırmasını imkânsız kılıyordu.<a id="b1-4dn6" href="../Text/dipnot.xhtml#b1-4d6.">[6]</a>  Toprağın sahibi bireysel bir emlak sahibi değil de, canlılardan ve ölülerden oluşan bir akraba topluluğuydu. Mülkiyet, ölmüş atalar ve doğmamış çocuklar adına bir çeşit güven göstergesi olarak görülüyordu; bu uygulama pek çok çağdaş toplumla paralelliklere sahiptir. Yirminci yüzyılın başlarında yaşayan Nijeryalı bir reis, “Toprağın çoğu ferdi ölmüş, çok az ferdi hayatta ve sayısız ferdi henüz doğmamış olan geniş bir aileye ait olduğunu düşünüyorum.”<a id="b1-4dn7" href="../Text/dipnot.xhtml#b1-4d7.">[7]</a>  demiştir. Dolayısıyla, mülkiyet ve akrabalık arasında yakın bir bağ vardır: Mülkiyet yalnızca sizden önceki ve sizden sonraki akraba nesillerinin bakımını üstlenmenizi değil, aynı zamanda refahınızı etkileyebilecek atalarınız ve altsoyunuz aracılığıyla kendinizin bakımını da üstlenmenizi sağlar.</p>

<p>Sömürge öncesi Afrika’nın bazı yerlerinde, tıpkı Yunanlar ve Romalılarda olduğu gibi akraba grupları atalarının gömüldüğü topraklara bağlıydı.<a id="b1-4dn8" href="../Text/dipnot.xhtml#b1-4d8.">[8]</a>  Ancak Batı Afrika’nın uzun zamandır yerleşik haldeki diğer bölgelerinde din farklı şekilde işliyordu. Orada ilk yerleşimcilerin soyundan gelenler Toprak Rahipleri olarak tayin edilmişti; bu rahipler Toprak Mabetlerin bakımını yapıyor ve toprak kullanımına ilişkin çeşitli ritüel faaliyetlere liderlik ediyordu. Yeni gelenler, toprak üzerindeki haklarını mülkiyetleri bireysel olarak alıp satarak değil, yerel ritüel topluluğa girerek kazanıyordu. Topluluk tarım, avlanma ve balıkçılık faaliyetlerine erişim haklarına ömür boyu değil, topluluktaki üyeliğin bir ayrıcalığı olarak sahip oluyordu.<a id="b1-4dn9" href="../Text/dipnot.xhtml#b1-4d9.">[9]</a> </p>

<p>Kabile toplumlarında mülkiyet bazen kabilenin ortak malı oluyordu. Tarihsel antropoloji uzmanı Paul Vinogradoff, Kelt kabilelerini açıklarken “Özgür olanlar da olmayanlar da [sülaleler] şeklinde toplanır. Bu sülaleler toprağı ortak mülkiyet olarak görür ve kurallar gereğince malları köylerin sınırlarıyla çakışmak yerine, farklı</p>

<h4 class=" sigil_not_in_toc">KABİLE TOPLUMLARI: MÜLKİYET, ADALET, SAVAŞ</h4>

<p class="n">yerleşim bölgelerine örümcek gibi yayılır” demiştir.<a id="b1-4dn10" href="../Text/dipnot.xhtml#b1-4d10.">[10]</a>  Ancak yirminci yüzyılda Sovyetlere veya Çinlilere ait kolektif çiftliğinde görüldüğü üzere, ortak mülkiyet kesinlikle toprağın doğru şekilde idare edildiği anlamına gelmez. Bireysel ailelere genellikle kendi tarlaları tahsis ediliyordu. Başka örneklerde mülkiyetlere bireysel olarak sahip olunsa da, bireyler (yaşayan, ölü ve henüz doğmamış) akrabalara karşı sosyal yükümlülüklerine şiddetle bağlıydı.<a id="b1-4dn11" href="../Text/dipnot.xhtml#b1-4d11.">[11]</a>  Toprak şeridiniz kuzeninizin toprağının yanında bulunuyordu ve hasat zamanı işbirliği yapmanız gerekliydi; toprağınızı bir yabancıya satmak söz konusu bile değildi. Erkek evlat sahibi olmadan ölürseniz, toprağınız yeniden akraba grubuna dönüyordu. Kabileler genellikle mülkiyet haklarını yeniden tayin etme yetkisine sahipti. Vinogradoff’a göre, “Hindistan sınırlarında, galip kabilelerin büyük toprak parçalarına yerleştiği ve bu toprakların klanlar veya akrabalar arasında dahi ayrı bir mülkiyete dönüştürülmesine izin verilmediği bilinmektedir. Arada sırada veya periyodik olarak gerçekleştirilen yeniden taksim işlemleri, kabilenin etkili hâkimiyetinin bir kanıtıydı” demiştir.<a id="b1-4dn12" href="../Text/dipnot.xhtml#b1-4d12.">[12]</a> </p>

<p>Akraba gruplarının elindeki örfi mülkiyet, günümüzde Melanezya’da varlığını sürdürmektedir. Papua Yeni Gine ve Solomon Adalarındaki tüm toprakların %95’ten fazlası örfi mülkiyet haklarına bağlıdır. Bir madencilik veya palm yağı şirketi emlak satın almak istediğinde, soyun mensubu olan tüm gruplarla (wantok’lar) anlaşma yapmak durumundadır.<a id="b1-4dn13" href="../Text/dipnot.xhtml#b1-4d13.">[13]</a>  Soy grubundaki her bireyin anlaşma üzerinde potansiyel veto hakkı bulunur ve zaman aşımı yoktur. Sonuç olarak, bir akraba grubu toprağını şirkete satmaya karar verebilir; on yıl sonra başka bir grup ortaya çıkarak aynı mülkiyet üzerinde hak iddia edebilir ve toprağın önceki nesillerde kendilerinden haksız yere çalındığını iddia edebilir.<a id="b1-4dn14" href="../Text/dipnot.xhtml#b1-4d14.">[14]</a>  Pek çok birey, hiçbir koşul altında toprağının mülkiyet hakkını satmaya razı olmaz, çünkü atalarının ruhları orada yaşamaktadır.</p>

<p>Ancak akraba grubu içindeki bireylerin mülk kaynaklarının değerini tam olarak bilmemesi veya mülkü satamaması, mülkü göz ardı ettikleri veya sorumsuzca işlettikleri anlamına gelmez. Kabile toplumlarındaki mülkiyet hakları son derece detaylı olarak belirlenmiştir. Bu belirleme yasal veya legal olmasa bile, kabilenin sahip olduğu mülkiyetin iyi mi yoksa kötü mü idare edildiğinin derecesi kabile mülkiyetinin değil, kabilenin kendi içindeki tutarlılığının bir işlevidir.<a id="b1-4dn15" href="../Text/dipnot.xhtml#b1-4d15.">[15]</a>  Hardin tarafından tanımlanan ortak mallar trajedisinin İngiliz tarihinde ne boyutta gerçek bir sorun teşkil ettiği bile net değildir. Parlamenter Çitleme Hareketi ile son bulan açık arazi sistemi toprağın en verimli kullanım yolu değildi; üstelik on sekizinci ve on dokuzuncu yüzyılda köylüleri ortak mülkiyetten kovan varlıklı özel arazi sahiplerinin bu hareketinde güçlü gerekçeler vardı. Ancak “aslen akrabalıkla şekillendirilen komşu çiftçi gruplarının dayanışmasına bağlı”<a id="b1-4dn16" href="../Text/dipnot.xhtml#b1-4d16.">[16]</a>  açık arazi sisteminde, kurallar gereğince toprak aşırı sömürülmüyor veya kirletilmiyordu.<a id="b1-4dn17" href="../Text/dipnot.xhtml#b1-4d17.">[17]</a>  Bu boyuta gelmesinin sebebi muhtemelen kırsal İngiliz köylerinde toplumsal dayanışmanın azalmasına bağlıydı. Dünyanın başka kesimlerinde, ortak mülkiyeti benimseyen başarılı kabile toplumlarında ortak malların trajedisine ilişkin belgelenmiş örnekler görmek zordur.<a id="b1-4dn18" href="../Text/dipnot.xhtml#b1-4d18.">[18]</a>  Ancak bu durum Melanezya için kesinlikle sorun teşkil etmez.</p>

<p>Nuer gibi kabile toplumları tarımdan ziyade çobanlığa dayalı bir yaşam sürer ve farklı kurallarla idare edilir. Atalarını devamlı korumaları gereken kabirlere gömmezler, çünkü sürülerini takip ettikleri için oldukça geniş bir bölgede hareket ederler. Belirli bir toprak parçası üzerindeki hakları Yunan ve Romalı ailelerdeki gibi münhasır değildi, daha ziyade erişim hakkına sahiplerdi.<a id="b1-4dn19" href="../Text/dipnot.xhtml#b1-4d19.">[19]</a>  Diğer örfi uygulamaların aksine, hakların tamamen özel olmaması otlak alanlarının kaçınılmaz olarak aşırı sömürüleceği anlamına gelmiyordu. Kenya’daki Turkana ve Masai grupları ile Batı Afrika’daki Fulani göçebe çobanları, aşiretlerin otlakları birbiriyle paylaştığı ve dışarıdan gelenleri hariç bıraktığı sistemler geliştirmişti.<a id="b1-4dn20" href="../Text/dipnot.xhtml#b1-4d20.">[20]</a> </p>

<p>Batıkların örfi mülkiyet haklarının doğasını ve bu hakların akraba grupları içinde nasıl yerleşik olduğunu anlamamasının nedeni, kısmen Afrika’nın günümüzdeki pek çok işlev bozukluğunun kökeninde yatmaktadır. Avrupalı sömürge yetkilileri; modern mülkiyet haklarının, yani bireysel, devredilebilir ve hukuk sistemiyle resmi olarak belirlenen hakların yokluğunda ekonomik kalkınmanın gerçekleşemeyeceğine ikna olmuştu.<a id="b1-4dn21" href="../Text/dipnot.xhtml#b1-4d21.">[21]</a> Çoğu kendi haline bırakılan Afrikalıların toprağı verimli veya sürdürülebilir olarak idare etmeyi bilmediğine ikna olmuştu. Ayrıca doğal kaynaklar, ticari tarım menfaatleri veya Avrupalı yerleşimciler adına kişisel menfaatle de motive ediliyorlardı. Toprak üzerinde yasal hak sahibi olmak istiyorlardı ve tıpkı Avrupa’daki derebeyi gibi, yerli reislerin kabile toprağına “sahip olduğunu” ve bu toprağı kendilerine aktarabileceğini varsayıyorlardı.<a id="b1-4dn22" href="../Text/dipnot.xhtml#b1-4d22.">[22]</a>  Başka durumlarda, reisi yalnızca toprak edinme amaçları için değil, aynı zamanda sömürgeci yönetimin bir kolu olarak kendi ajanları gibi kullanıyorlardı. Kabile toplumlarındaki geleneksel Afrikalı liderler, yetkilerinin karmaşık akrabalık sistemleri tarafından empoze edilen kuvvetler ayrılığı ile ciddi anlamda sınırlandırıldığını anlamıştı. Mahmood Mamdani, Avrupalıların bir modern mülkiyet hakları sistemi oluşturma arzusunun sonucu olarak, kendi kabilelerindeki insanlar üzerinde hiç de geleneksel olmayan bir şekilde tiranlık kurabilecek bir dizi zorba Afrikalı Büyük Adamı kasten yetkilendirdiğini öne sürmektedir. Dolayısıyla, bağımsızlık sonrasında neopatrimonyal hükümetin büyümesine katkıda bulunmuşlardı.<a id="b1-4dn23" href="../Text/dipnot.xhtml#b1-4d23.">[23]</a> </p>

<h4 class=" sigil_not_in_toc">HUKUK VE ADALET</h4>

<p class="n">Kabile toplumları zayıf merkezi otorite kaynaklarına -yani Büyük Adama veya reise- sahiptir ve dolayısıyla bireyleri zorlama becerisi devletlerden daha azdır. Modern hukuk sistemiyle bağdaştırdığımız yaptırım gücüne sahip kurallar sistemi de yoktur. Paul Vinogradoff’un belirttiği gibi, kabile toplumundaki adalet çağdaş uluslararası ilişkilerde devletler arasındaki adaleti andırmaktadır: Bu durum, etkin ölçüde bağımsız karar mercileri oluşturan ademimerkeziyetçi birimler arasındaki imece ve uzlaşma durumudur.<a id="b1-4dn24" href="../Text/dipnot.xhtml#b1-4d24.">[24]</a> </p>

<p>E. E. Evans-Pritchard, Nuer kabilesindeki adaleti şöyle tanımlamaktadır:</p>

<p class="ara">Kan davaları kabilelerde kurumsallaşmıştır, çünkü ancak kanun ihlali tespit edildiği takdirde meydana gelebilirler ve bu şekilde telafi sağlarlar. Kan davası başlatma korkusu aslında bir kabile içindeki en önemli hukuksal yaptırımdır ve bireyin yaşamı ve mülkiyetinin temel garantisidir ... Bir kimse zarar gördüğünü hissettiğinde, şikayette bulunabileceği ve telafi alabileceği bir makam yoktur; dolayısıyla kendisine yanlış yapan adamı düelloya davet eder ve bu davet kabul edilmek zorundadır.<a id="b1-4dn25" href="../Text/dipnot.xhtml#b1-4d25.">[25]</a> </p>

<p>Evans-Pritchard elbette “kanun” ve “yasal müeyyide” terimlerini geniş bir kapsamda kullanmaktadır, çünkü kabile adaleti ile devlet düzeyindeki bir toplumdaki kanunlar arasındaki bağlantı yok denecek kadar azdır.</p>

<p>Ancak kan davaları hakkında uyulması gereken kurallar vardır. Katledilen bir Nuer’in akrabaları sanığın ve sanığın yakın erkek akrabalarının peşine düşebilir; ancak annenin erkek kardeşine, babanın kız kardeşine veya annenin kız kardeşine dokunma hakları yoktur, çünkü bu insanlar katilin sülalesinden değillerdir. Anlaşmazlıklarda leopar derili reis arabuluculuk eder; katil sığınmak ve kendini ritüel olarak kurbanının kanından arındırmak için reisin evine gider. Anlaşmazlığın tarafları gerginliği önlemek için detaylı ritüellerden geçer, örneğin bir erkeği yaralayan mızrak kurbanın köyüne yollanır ve böylece yaranın ölümcül olmasını önlemek için büyüyle tedaviye başvurulabilir. Leopar derili reis tarafsız bir makam olarak görülür ve davalının köyündeki kabile büyükleri ile birlikte anlaşmazlığa düşen tarafları dinler. Fakat karar verme yetkisi ancak Birleşmiş Milletler gibi uluslararası arabulucuların modern devletler arasında karar verme yetkileri kadardır. Ve tıpkı uluslararası ilişkilerde olduğu gibi güç fark yaratır; zayıf bir sülalenin güçlü bir sülaleden telafi alması daha zordur.<a id="b1-4dn26" href="../Text/dipnot.xhtml#b1-4d26.">[26]</a>  Adalet sağlandığı kadarıyla, kan davasının doğacağını ve git gide daha zarar verici hale dönüşeceğini görmeyen anlaşmazlık içindeki tarafların şahsi menfaat hesaplamalarına dayalıdır.</p>

<p>Hemen hemen tüm kabile toplumlarının adalet arama konusundaki gelenekleri benzerdir: erkek akrabaların yapılan yanlışlar için intikam alması veya zararı ödemesine yönelik zorunluluk; anlaşmazlıkların barış yoluyla çözülmesine yardımcı olmak için bağlayıcı olmayan bir tahkim sistemi; ve Kuzey Avrupa’daki Germen kabileleri arasında wergeld (kan parası) adı verilen, yapılan yanlışlar için geleneksel bir ödeme programı. <i>Beowulf</i> efsanesi, cinayetin ve erkek akrabaların suçlulardan intikam veya wergeld alma teşebbüslerinin epik hikâyesidir. Ancak kabile toplumlarında tahkimin kurumsallaştırıldığı düzeyler farklılık gösterir. Örneğin Pasifik Kıyısındaki Klamath Nehrinde yaşayan kızılderililer “Bir Yurok yasal hak talebinde bulunmak isterse iki, üç ya da dört ‘aracı’ (kendi topluluğundan başka bir toplumdan gelen ve akraba olmayan kişiler) kiralar. Davalı taraf da aracı kiralar ve iki tarafın kiraladığı gruplar bir araya gelerek arabuluculuk yapar, iddiaların ve savunmaların doğrusunu öğrenir ve kanıt toplar. Aracılar tüm kanıtları dinledikten sonra tazminat konusunda bir karar verir.<a id="b1-4dn27" href="../Text/dipnot.xhtml#b1-4d27.">[27]</a>  “Nuer leopar derili reis gibi, aracıların da kararlarını icra etmek için resmi yetkisi yoktur. Taraflar aracıların hükmünü kabul etmemeleri halinde sürgün tehdidinin gücüne güvenmek zorundaydı; bu da kabile erkeklerinin ortak ikamet ettikleri “buhar kulübesi grupları” örgütlenmesiyle daha güçlü bir hale getirilmişti. Suç işleyenler, gelecekte mağdur olmaları halinde buhar kulübesi grubunun desteğine ihtiyaç duyacaklarını düşünüp taşınmış ve böylece kurbanlarına tazminat ödemeye razı olmuştu.<a id="b1-4dn28" href="../Text/dipnot.xhtml#b1-4d28.">[28]</a> </p>

<p>Benzer şekilde, altıncı yüzyıldan itibaren Clovis zamanında Germen kabileleri arasında hüküm süren Salyan Frenkleri Kanunu <i>(Lex Salica)</i> adalet için kurallar belirlemişti: “Salyan Frenklerinden bir kabile mensubu komşularına karşı hak talebinde bulunmak isterse, rakibini çağırırken mutlak bir yönteme başvurmak zorundaydı. Düşmanının evine gitmesi, iddiasını şahitler önünde beyan etmesi ve “güneşi batırması”, yani çağrılan tarafın Mail adı verilen yargı heyeti karşısına çıkacağı günü belirlemesi şarttı. Zanlı gelmezse bu merasimi defalarca tekrarlamak gerekiyordu.” Vinogradoff sözlerini şöyle tamamlamıştır: ‘Kabile yargı sisteminin icra açısından, yani yasal kararın pratik olarak yürürlüğe konulması açısından, özünde bulunan zayıflığın egemen otorite tarafından bir kural olarak uygulanmadığını, bunun yerine büyük ölçüde davacının kendisi ve arkadaşlarının ellerine bıraktığını açıkça görüyoruz: Bu sistem, kendi kendine yardımın kabile tarafından hukuken onaylanması ve kabul görmesinden fazlası değildi.”<a id="b1-4dn29" href="../Text/dipnot.xhtml#b1-4d29.">[29]</a> </p>

<p>Adli kararların üçüncü tarafça uygulanması ancak devletlerin ortaya çıkışıyla gerçekleşmişti. Ancak kabile toplumları sivil ve cezai anlaşmazlıklarda hüküm vermek için giderek karmaşık hale gelen kurumlar da geliştirdi. Kabile kanunu genellikle yazılı değildi; yine de örnek vakaları uygulamak ve wergeld belirlemek için muhafızlara ihtiyacı vardı. İskandinavya, halk arasından seçilen ve görevi mahkemelerde okunacak yasal düzeyde söylevler ve konuşmalar hazırlamak olan bir yasal uzman niteliğindeki <i>laghman</i> kurumunu geliştirdi.</p>

<p>Kabile anlaşmazlıklarına hakemlik etmek gerektiğinden halk meclisleri ortaya çıktı. <i>İlyada</i>’da yer alan Aşil’in Kalkanı hikâyesi, öldürülen bir adamın kan parasına ilişkin bir anlaşmazlığı anlatmaktadır. Bu anlaşmazlık pazar meydanında kalabalığın önünde tartışmaya konmuş ve nihai hüküm kabile büyükleri tarafından okunmuştur. Yerel düzeyde Salik Kanunu, yerli köylülerin veya “moot” adı verilen müzakere topluluklarının (modern “müzakere meclisi” lafı da buradan ortaya çıkmıştır) oluşturdukları heyetlerden meydana gelen Yüzler Mahkemesi adlı Tötonik bir kurum tarafından idare ediliyordu. Yüzler Mahkemesi açık havada toplanıyordu ve yargıçlarının tümü Yüzler bölgesinin yetki alanında yaşayan yerel özgür erkeklerden oluşuyordu. Yüzler bölgesinin başkanı Thingman seçiliyor ve esasen tahkim mahkemesi olan bu mahkemeye başkanlık ediyordu. Henry Maine’e göre, “Bu başkanların başlıca görevi sıcak kanın soğumasını beklemek, erkeklerin kendi hatalarını telafi etmesini önlemek, sorunu bizzat çözmek ve telafi yöntemini düzene sokmaktı. Mahkemeye itaatsizlikte bulunmanın ilk cezası muhtemelen sürgündü. Hakkında verilen hükme uymayanlar kanuna karşı gelmiş oluyordu. Eğer öldürülürse erkek akrabalarının intikam alması yasaklanıyor veya primitif düşüncenin tüm kuvvetiyle engelleniyordu; aksi halde intikam almak görevleri ve hakları olacaktı.”<a id="b1-4dn30" href="../Text/dipnot.xhtml#b1-4d30.">[30]</a>  Maine burada İngiliz kralların benzer mahkemelerde temsil edildiğini, bunun başlıca sebebinin verilen para cezalarından düşen payı tahsis etmek olduğunu belirtmiştir. Ancak İngiliz devletinin ortaya çıkması ile birlikte, kral zamanla hüküm verme ve daha da önemlisi mahkeme emrini yürürlüğe koyma yetkisini ileri sürmüştür (bkz. bölüm 17). Yüzler Mahkemesi ve Thingman, yargı kurumları olarak ortadan kaybolmuş, ancak göreceğimiz gibi neticede modern demokratik temsil birimleri olarak ortaya çıkan yerel hükümet organları şeklinde varlığını sürdürmüştür.</p>

<h4 class=" sigil_not_in_toc">SAVAŞ VE ASKERİ ÖRGÜTLENME</h4>

<p class="n">Buraya kadar insanoğlunun neden boy düzeyi toplumdan kabile toplumuna geçiş yaptığı hakkında çok az teoride bulundum, sadece tarımın icadı sayesinde üretkenliğin artmasıyla arasında tarihi bir ilişki bulunduğunu söylemiştim. Tarım nüfus yoğunluklarının artmasını mümkün kılmış, bu da toplumların daha büyük ölçekte örgütlenmesi ihtiyacını ortaya çıkarmıştı. Tarım ayrıca özel mülkiyet ihtiyacını da ortaya çıkarmış, ardından özel mülkiyet ihtiyacı karmaşık akrabalık yapılarıyla yoğun bir biçimde iç içe geçmişti.</p>

<p>Ancak insanoğlunun kabile toplumlarına geçiş yapmasının başka bir nedeni daha vardır: savaşma sorunu. Yerleşik tarım toplumlarının gelişimi, insan gruplarının artık birbirine çok daha yakın yaşadığı anlamına geliyordu. Hayatta kalmak için gereken minimum düzeyden çok daha fazlasını üretebiliyorlardı ve bu nedenle çalınacak veya korunacak daha fazla meta bulunuyordu. Kabile toplumları boy düzeyindeki toplumlardan çok daha geniş bir ölçekte örgütlenmişti ve sırf sayılarına bakılırsa boy düzeyindeki toplumu alt edebilirlerdi. Ancak başka avantajları da vardı; en önemlisi örgütlenme konusunda esnek olmalarıydı. Nuerlerde gördüğümüz gibi, kabile toplumları acil durumlar sırasında oldukça hızlı büyüyebiliyorlardı ve kabile federasyonlarında çeşitli düzeylerdeki aşiretleri seferber edilebiliyordu. Sezar fethettiği Galya’dan bahsederken, savaş patlak verdiğinde kabilelerin tüm konfederasyon için ortak bir otorite seçtiğini ve otoritenin ancak bu sayede takipçileri üzerinde yaşam ve ölüm yetkisi olduğunu belirtmişti.<a id="b1-4dn31" href="../Text/dipnot.xhtml#b1-4d31.">[31]</a>  Bu nedenle, antropolog Marshall Sahlins segmenter sülaleyi “bir yağmacı genişleme örgütlenmesi” olarak tanımlamıştı.<a id="b1-4dn32" href="../Text/dipnot.xhtml#b1-4d32.">[32]</a> </p>

<p>Şiddete yatkınlık maymun atalarımızla insanoğlu arasında kesintisiz süregelen en önemli noktalardan biridir. Hobbes, tabiat halinin “herkesin herkese karşı olduğu” bir savaş hali olduğu çıkarımı ile ünlüdür. Rousseau ise açıkça tersi bir savda bulunmuş, Hobbes’un ilkel insanın barışçıl ve izole olduğu ve şiddetin yalnızca toplumun insani değerlerinin bozulmaya başladığı sonraki bir aşamada geliştiği düşüncesinde yanıldığını ifade etmiştir. Hobbes gerçeğe çok daha yakındır, ancak şiddetin izole bireyler arasında değil, sosyal gruplar arasında gerçekleştiği noktası oldukça önemlidir. İnsanların son derece gelişmiş sosyal becerileri ve işbirliği yapma kabiliyeti, hem şempanze hem de insan toplumlarında şiddetin yaygınlaşması ile çelişkili değildir; aksine bunun ön koşuludur. Yani şiddet erkek gruplarının ve bazen de dişi gruplarının katıldığı sosyal bir faaliyettir. Hem maymunların hem de insanların aynı türün mensupları tarafından uygulanan şiddete karşı zafiyeti, sosyal işbirliğinin artmasına yönelik ihtiyacı tetiklemiştir. İster şempanze ister insan olsun, izole edilmiş bireylerin komşu topraklardan yağmacı çeteler tarafından ortadan kaldırılma ihtimali vardır; kendilerini savunmak için akranlarıyla işbirliği yapabilenler hayatta kalarak genlerini bir sonraki nesle aktarmıştır.</p>

<p>Şiddetin insan doğasında yer ettiği fikri, pek çok insan için kabul edilmesi güç bir fikirdir. Özellikle Rousseau gibi birçok antropolog, şiddetin ilerleyen dönemlerdeki medeniyetlerin icadı olduğu görüşünü benimsemektedir; aynı şekilde, birçok insan erken toplumların yerel ortamlarıyla nasıl denge içinde yaşanacağını anladığına inanmayı tercih etmektedir. Maalesef, her iki görüşü de destekleyen kanıtlar yok denecek kadar azdır. Antropolog Lawrence Keeley ve arkeolog Steven LeBlanc, arkeolojik kayıtlara göre tarih öncesi insan toplumları tarafından devamlı şiddet uygulandığına dair göstergeleri büyük ölçüde belgelemiştir.<a id="b1-4dn33" href="../Text/dipnot.xhtml#b1-4d33.">[33]</a>  Keeley, kültürler arası araştırmalarda -boy, kabile veya reislik düzeyindeki- ilkel toplumların %70 ila 90’ının son beş yıl içinde savaşa müdahil olduğunu belirtmektedir; devletlerde bu rakam %86’dır. Bu tür toplumların yalnızca küçük bir azınlığında düşük düzeyde yağma veya şiddet görülmüştür ve bunlar genellikle söz konusu toplundan komşularından ayrı tutan çevre koşulları ile açıklanmaktadır.<a id="b1-4dn34" href="../Text/dipnot.xhtml#b1-4d34.">[34]</a>  Kalahari Çölündeki Buşmanlar veya Kanada’daki Bakır Eskimoları gibi hayatta kalan avcı-toplayıcı grupları kendi hallerine bırakıldığında, bu gruplardaki cinayet oranları ABD’dekinden dört kat fazladır.<a id="b1-4dn35" href="../Text/dipnot.xhtml#b1-4d35.">[35]</a> </p>

<p>Hem şempanzeler hem insanlar için savaşın kökeni görünüşe göre avcılıkta yatmaktadır.<a id="b1-4dn36" href="../Text/dipnot.xhtml#b1-4d36.">[36]</a>  Şempanzeler, maymunları avlamak için kendilerini gruplar halinde örgütlemekte ve bu becerileri diğer şempanzelerin avlanmasına aktarmaktadır. İnsan için de aynı durum geçerlidir. Tek fark, insan avın daha büyük ve daha tehlikeli olması, daha yüksek düzeylerde sosyal işbirliği ve daha iyi silahlar gerektirmesidir. Avcılık becerilerinin insan predasyonuna aktarılabilir olması, at sürme ve at üstünde avlanma kabiliyetlerini insan kurbanlara yönelten Moğollar gibi gruplarda belirgindir ve bu yönde tarihi kayıtlarımız da bulunmaktadır. İnsanların büyük hayvanları avlayarak geliştirdiği beceriler, paleoarkeologların neden insanların belirli bir bölgeye varış tarihini bölgenin megafaunasının tükenmesine bağladığını açıklamaktadır. Mastodonlar, kılıç dişli kaplanlar, uçamayan dev emu, dev tembelhayvanlar gibi tüm bu türlerin soyları, ilkel insan avcılardan oluşan iyi örgütlenmiş boylar tarafından tüketilmiştir.</p>

<p>Ancak kabile toplumlarının gelişiyle ayrı bir savaşçı kastının ortaya çıktığını görüyoruz; bu savaşçılar siyasi örgütlenmenin en temel ve en uzun soluklu birimi olmuştur: bir lider ve silahlı hizmetkarlarından oluşan bir ordu. Bu tür örgütlenmeler insan tarihinin ilerleyen dönemlerinde fiilen evrenselleşmiştir ve günümüzde de diktatörler ve takipçileri, milisler, uyuşturucu kartelleri ve sokak çeteleri şeklinde varlığını sürdürmektedir. Silah kullanma ve savaş için organize olma becerileri gelişmiş olduğundan, boy düzeyindeki örgütlenmede görülmeyen baskı kuvvetini kullanmaya başlamışlardı.</p>

<p>Elbette kabile toplumlarında savaşma güdülerinden biri zengin olmaktı. M.S. birinci milenyumun sonuna doğru Rusya’yı fetheden Viking veya Vareg elitleri hakkında tarihçi Jerome Blum şöyle demiştir:</p>

<p class="ara">Hizmetkarlarının (Viking kabile reisi) verdiği hizmetlerin karşılığı olarak, prens onları desteklemiş ve korumuştur. Hizmetkarlar onunla birlikte ev halkının bir parçası olarak yaşamış ve prensin savaşlarında kazanılan ganimetlerle ve prensin zorla aldığı haraçlarla geçimlerini sağlamışlardır ... Prens Vladimir’in mahiyeti, gümüş kaşıklar yerine tahta kaşıklarla yemek yemek zorunda kaldıklarından şikayet ediyordu. Bunun üzerine prens derhal gümüş kaşıkların yerilmesini emretti ve “gümüş ve altınla maiyetinin güvenliğini sağlayamayacağını, ancak maiyetiyle gümüşün ve altının güvenliğini sağlayabileceğini belirtti”.<a id="b1-4dn37" href="../Text/dipnot.xhtml#b1-4d37.">[37]</a> </p>

<p>1990’larda, Foday Sankoh ve Charles Taylor’ın hizmetkarlardan oluşan maiyetler kurması sonucunda Sierra Leone ve Liberya savaş ağalığına yenik düştü, bu hizmetkarlar artık gümüş kaşık değil kanlı elmas almaya başlamıştı.</p>

<p>Fakat savaşın tek motivasyon kaynağı bu açgözlü dürtü değildir. Savaşçılar gümüşe ve altına aç gözlerle bakmalarına rağmen, aslında kaynaklardan ziyade şerefleri için savaşta cesaret gösterir. Şeref ile hayatını bir amaç uğruna ve diğer savaşçıların takdirini kazanmak uğruna riske atma isteği arasında güçlü bir bağ vardır.<a id="b1-4dn38" href="../Text/dipnot.xhtml#b1-4d38.">[38]</a>  Örneğin M.S. birinci yüzyılda Tacitus’un Germen kabileleri hakkındaki yazısı, modern Avrupalıların bu uzak atalarından geriye kalan az sayıda çağdaş hikâyeden biridir:</p>

<p class="ara">Reisine en yakın makama sahip olacak kişiye karar verme konusunda hizmetkarlar arasında büyük bir rekabet vardır; en büyük ve en güçlü maiyete kimin sahip olacağı konusunda da kabile reisleri arasında büyük bir rekabet vardır. Bu da sınıf ve kudret anlamına, yani etrafında daima seçilmiş gençlerden oluşan büyük bir ordu olacağı anlamına gelir ... savaş meydanına ulaşıldığında reisten daha cengaver birinin olması reisin şerefine leke düşürür, aynı zamanda cengaverlikleri reisin cengaverliği ile eşit olmayan maiyetinin şerefine de leke sürer: Ancak savaş meydanını terk edip reisin hayatını kurtarmak yaşam boyu alçaklık ve utanç anlamına gelir: Onu savunmak ve korumak, onun yüceltilmesi için kendi yiğitliğini feda etmek sadakatlerinin özünü oluşturur: Reis zafer için savaşır, hizmetkarları ise reis için.<a id="b1-4dn39" href="../Text/dipnot.xhtml#b1-4d39.">[39]</a> </p>

<p>Tarımdan ve ticaretten elde edilen gelir daha yüksek olsa bile, bir savaşçı yerini bir çiftçi veya tüccarla değiştirmez; çünkü zenginlik onu motive eden unsurlardan yalnızca biridir. Savaşçılar bir çiftçinin hayatını aşağılık bulur, bunun sebebi tehlike içermemesi ve toplumda payı olmamasıdır:</p>

<p class="ara">Dünyaya geldikleri toplum uzun yıllar boyunca barış ve sükunet içinde tembelleşirse, soylu gençlerin birçoğu o dönemde savaşta olan kabilelere gönüllü olarak gitmenin yollarını arar; çünkü soylarında istirahat etmek hoş karşılanmaz ve belirsizliklerin ortasında kendilerini daha kolay gösterirler: Ayrıca, iyi bir maiyeti savaş ve şiddet haricinde elinizde tutamazsınız... Onları toprağı sürüp yıllık mahsul için beklemeye ikna etmeniz hiç de kolay olmayacaktır, oysaki düşmana karşı koyup yara almak onlar için daha kolaydır: Bunun yanı sıra, kanınızı dökerek kazanacaklarınızın yanında alnınızın teriyle kazanmak daha laçka gelmektedir.<a id="b1-4dn40" href="../Text/dipnot.xhtml#b1-4d40.">[40]</a> </p>

<p>Tacitus, savaşlar arasındaki dönemlerde bu genç savaşçıların zamanlarını tembellikle geçirdiğini, çünkü sivil meslek sahibi olmanın onları aşağılayacağını düşündüklerini belirtmektedir. Ancak on yedinci ve on sekizinci yüzyılda Avrupa’da burjuvazinin yükselişiyle, bu savaşçı ahlakının yerini erdemli bir birey olmanın göstergesi olarak kazancı ve iktisadi hesaplamayı şereften üstün tutan bir ahlak anlayışı almıştı.<a id="b1-4dn41" href="../Text/dipnot.xhtml#b1-4d41.">[41]</a> </p>

<p>Siyasetin bilim değil de sanat olmasının sebeplerinden biri, liderle adamları arasındaki ahlaki bağların gücünü anlama zorluğudur. Ortak çıkarları genellikle ekonomi ağırlıklıdır, çünkü asıl örgütlenme sebepleri saldırıp parçalamaktır. Ancak takipçileri lidere bağlayan şey asla bununla sınırlı kalmaz. ABD’nin 1991 ve 2003’te Saddam Hüseyin yönetimindeki Irak’la savaşa girdiği her iki seferde de, Saddam’ın savaş meydanında yenilmesi halinde hızla ortadan kaldırılacağına, çünkü yakın çevresinin yola onsuz devam etmenin daha doğru olacağı kanısına varacağına inanıyordu. Oysaki aile bağları ve kişisel bağların yanı sıra korkunun da etkisiyle yakın çevresi ona karşı sadakatini sürdürdü.</p>

<p>Uyumun ekonomik olmayan kaynaklarından biri, zaman içinde yapılan karşılıklı lütuflar sayesinde kişisel sadakatin korunmasından ibarettir. Kabile toplumları akrabalığa dini bir anlam ve doğaüstü müeyyideler yükler. Milisler ise genellikle ailesi, toprağı veya mal varlığı bulunmayan, ancak azgın hormonları nedeniyle risk ve macera dolu bir yaşam arzulayan genç erkeklerden oluşur. Onlara göre, predasyonun tek amacı ekonomik kaynaklar değildir. Siyasi örgütlenmenin tetikleyicisi olarak seksin ve kadınlara erişimin önemini de göz ardı etmemeliyiz, özellikle de kadınları devamlı bir takas aracı olarak kullanan segmenter toplumlarda. Bu tür görece küçük ölçekli toplumlarda klan dışı evlilik kurallarına uymanın tek yolu, klanla ilişkisi bulunmayan kadınların olmayışı nedeniyle dışarıya saldırmaktı. Büyük Moğol İmparatorluğunun kurucusu Cengiz Han’ın “En büyük mutluluk ... düşmanlarınızı mağlup etmek, onları önünüze katmak, mallarını soymak, sevdiklerini gözyaşına boğmak, atlarını sürmek, karılarını ve kızlarını bağrınıza basmaktır.” dediği söylenmiştir.<a id="b1-4dn42" href="../Text/dipnot.xhtml#b1-4d42.">[42]</a>  Cengiz Han, bu arzularının sonuncusunu tatmin etmeyi çok iyi başarmıştı. DNA testine göre, günümüzde Asya’daki çok geniş bir bölgede yaşamakta olan erkek nüfusunun yüzde 8’i Cengiz Han’ın torunlarıdır veya onun soyundan gelmektedir.<a id="b1-4dn43" href="../Text/dipnot.xhtml#b1-4d43.">[43]</a> </p>

<p>Bir kabile toplumunda lider ve adamları devlet düzeyindeki bir toplumda genellikle ordusuyla bir tutulmaz, bunun sebebi liderliğin ve otoritenin doğasının çok farklı olmasıdır. Nuerlerde leopar derili reisin asıl görevi arabuluculuktur ve ne komuta yetkisine sahiptir, ne de otoritesi nesilden nesle geçer. Aynı durum günümüzde Papua Yeni Gine’de veya Solomon Adalarında bulunan Büyük Adam için de geçerlidir; Büyük Adam, geleneksel olarak akrabaları tarafından lider seçilse de, liderlik unvanı aynı şekilde elinden alınabilir. Tacitus’un yazdıklarına göre, Germen kabileleri arasında “krallarının otoritesi sınırsız ya da keyfi değildir; generalleri halkı emirden ziyade örnekler yoluyla ve hayranlık aracılığıyla kontrol eder, bu değerlere enerji ve ön sıralarda belirgin bir yere sahip olmak da eşlik eder.”<a id="b1-4dn44" href="../Text/dipnot.xhtml#b1-4d44.">[44]</a>  Diğer kabile halkları daha da gevşek bir örgütlenmeye sahipti: “On dokuzuncu yüzyılda yaşamış Komançilerin halkına yol gösteren güçlü reislere sahip bir kabile olarak adlandırılabilecek siyasi birimi yoktu... Komançi halkı gevşek bir biçimde örgütlenmiş çok sayıda özerk boydan oluşuyordu ve bunların hiçbir resmi savaş örgütlenmesi yoktu. “Savaş reisleri” düşmanlara karşı uzun zamandır başarı sağlayan etkileyici savaşçılardı. Diğerlerini kendisine katılmaya ikna edebilen herkes bir savaş partisi örgütlemekte özgürdü, ancak bu tür bireyler yalnızca diğerlerinin gönüllü olarak katılması ile liderlik vasfına sahip olurdu ve bu yalnızca akın dönemi için geçerliydi.”<a id="b1-4dn45" href="../Text/dipnot.xhtml#b1-4d45.">[45]</a>  Şayenler gibi kızılderili kabileleri ancak gelişen Avrupalı yerleşimcilerden gelen askeri baskıya maruz kaldıklarında kalıcı bir kabile konseyi gibi daha sağlam ve merkezi emir-kontrol yapıları geliştirmeye başlamışlardı.<a id="b1-4dn46" href="../Text/dipnot.xhtml#b1-4d46.">[46]</a> </p>

<p>Merkezi olmayan gevşek bir örgütlenme sistemi, kabile toplumları için hem güç hem de zayıflık kaynağıdır. Birbirine ağlarla bağlanmış örgütlenmeleri bazen muazzam büyüklükte bir güç oluşturabilir. Göçebe kabileler atlara sahip olduğunda, oldukça uzak mesafelere erişme ve geniş toprakları fethetme olanağı buldu. Bunlara bir örnek, on ikinci yüzyılda bir anda ortaya çıkarak tüm Kuzey Afrika’yı ve Güney İspanya’daki Endülüs’ü fetheden Berber kabilesi Muvahhidler’di. Asya’nın iç kesimlerindeki sığınaklarından çıkıp Orta Asya ve Ortadoğu’nun büyük bir kısmı, Rusya, Doğu Avrupa’nın bazı kesimleri, Kuzey Hindistan ve tüm Çin topraklarını yüzyıldan biraz daha uzun bir sürede fethetmeyi başaran Moğollarla hiç kimse rekabet edemiyordu. Ancak kalıcı liderliğin bulunmayışı, aşiretleri bir arada tutan bağların gevşekliği ve vekalet konusunda açık kuralların olmayışı nedeniyle, kabile toplumları uzun vadede zayıflamak ve düşüşe geçmekle lanetlenmişti. Kalıcı siyasi otorite ve yönetim kapasitesi olmadığı için fethettikleri toprakları yönetemiyor, rutin idareyi sağlamak için yerleşik toplumlara bağımlı kalıyorlardı. Neredeyse tüm galip kabile toplumları -en azından devlet düzeyindeki toplumlara hızla evrilemeyenler- erkek kardeşler, kuzenler ve torunların kurucu liderin babadan kalma mirası için savaşması nedeniyle birkaç kuşak sonra parçalanmıştı.</p>

<p>Kabile düzeyindeki toplumların yerini devlet düzeyindeki toplumlar aldığında kabilecilik hemen kaybolmadı. Çin, Hindistan, Ortadoğu ve Kolomb öncesi Amerika’da devlet kurumları kabile kurumlarının üstüne adeta tabakalar halinde dizilmiş ve uzun süre boyunca bu kurumlarla zorlu bir denge içinde varlığını sürdürmüştü. Erken modernleşme teorisinin en büyük hatalarından biri -hatta siyasetin, ekonominin ve kültürün birbiriyle uyumlu olması gerektiğine dair düşünceden bile daha yanıltıcı olanı- tarih “aşamaları” arasındaki geçişlerin sorunsuz ve geri alınamaz olduğunu düşünmekti. Dünya üzerinde kabileciliğin daha gönüllü ve bireyselci sosyal ilişki biçimleri tarafından tamamen alt edildiği tek yer Avrupa’dır. Burada Hıristiyanlık, akrabalığın sosyal uyumun temelini oluşturduğuna dair kanıyı güçsüzleştirme konusunda kararlı bir rol üstlenmişti. Erken modernleşme teorisyenlerinin çoğu Avrupalı olduğundan, modernleşme sürecinin bir parçası olarak dünyanın diğer kısımlarının akrabalıktan benzer şekilde geçiş yapacağını varsayıyorlardı. Ancak yanılmışlardı. Çin, modern devleti icat eden ilk medeniyet olmasına rağmen, sosyal ve kültürel düzeylerde akrabalığın gücünü bastırmayı asla başaramamıştı. Dolayısıyla, takip eden iki bin yıllık siyasi geçmişinin büyük bir kısmı, akrabalık yapılarının devlet yönetiminde yeniden yer bulmasını engelleme çabalarının etrafında döndü. Hindistan’da akrabalık dinle etkileşim halindeydi ve kast sistemine dönüşmüştü; kast sistemi bugüne kadar Hindistan toplumunun doğasını tanımlama konusunda tüm devletlerden çok daha güçlü olduğunu kanıtlamıştır. Melanezyalı wantok’tan Arap kabilesine, Tayvanlı sülaleye ve Bolivyalı ayllu kabilesine uzanan karmaşık akrabalık yapıları, çağdaş dünyada pek çok insan için sosyal yaşamın başlıca odak noktası olarak kalmış ve modern siyasi kurumlarla etkileşimlerini güçlü bir biçimde şekillendirmiştir.</p>

<h4 class=" sigil_not_in_toc">KABİLECİLİKTEN PATRONLAR-YANAŞMALAR VE SİYASİ MEKANİZMALARA</h4>

<p class="n">Kabileciliği akrabalık açısından tanımladım. Ancak kabile toplumları da bizzat evrim geçirdiğinden, segmenter sülalenin dayandığı katı kalıtım temeli, aynı soydan gelen kabilelere ve gerçek akrabalık iddiasında bulunması mümkün olmayan bireyleri kabul eden kabilelere boyun eğdi. Kabile tanımını genişleterek yalnızca ortak bir atadan geldiği iddia edilen akrabaları değil, aynı zamanda karşılıklılık ve şahsi bağlar aracılığıyla birbirine bağlanan patronları ve yanaşmalarını da katarsak, bu durumda kabilecilik siyasi gelişmenin en büyük sabit değerlerinden biri olmaya devam etmektedir. Örneğin, Roma’da agnatik sülaleden gelen gruplar Fustel de Coulanges tarafından <i>gentes</i> olarak tanımlanmıştır. Ancak erken Cumhuriyet döneminde gentes akraba olmayan ve yanaşmalar olarak bilinen çok sayıda takipçi toplamaya başlamıştı. Bu takipçiler arasında azat edilmiş köleler, kiracılar, ev hizmetlileri ve daha sonraki dönemlerde nakit para ya da başka iyilikler karşılığında destek vermeye gönüllü olan fakir plebler bulunuyordu. Roma siyaseti, geç Cumhuriyet döneminden itibaren erken İmparatorluk dönemi boyunca Sezar, Sulla ve Pompey gibi güçlü liderlerin yanaşmalarının seferberliği vasıtasıyla devlet kurumlarını ele geçirme çabaları etrafında şekillendi. Yanaşma ağları, zengin patronlar tarafından özel ordu şeklinde mobilize ediliyordu. Cumhuriyetin sonundaki Roma siyasetini inceleyen tarihçi S. E. Finer sert bir eleştiride bulunmuştur: “kişilikleri bir yana bırakırsanız ... ancak Latin Amerikalı bir muz cumhuriyeti kadar sofistike, önyargısız ve soylu bir toplum bulacaksınız. Ülkeyi Fredonia Özgürlük Cumhuriyeti olarak adlandırır, zamanı on dokuzuncu yüzyılın ortasına ayarlar ve Sulla, Pompey ve Sezar’ı general Garcia Lopez, Pedro Podrilla ve Jaime Villegas olarak hayal ederseniz; yanaşmacı hiziplerin, kişiselci orduların ve başkanlık için verilen askeri mücadelenin çöküş halindeki Cumhuriyetin her noktasıyla paralellik gösterdiğini göreceksiniz.”<a id="b1-4dn47" href="../Text/dipnot.xhtml#b1-4d47.">[47]</a> </p>

<p>Bu geniş anlamıyla kabilecilik, hayatın bir gerçeği olarak varlığını sürdürmektedir. Örneğin Hindistan 1947’de kuruluşundan bu yana büyük ölçüde başarılı bir demokrasi geliştirmiştir. Buna rağmen, Hint siyasetçiler halen meclise seçilmek için kişiselci patron-yanaşma ilişkilerine bel bağlamaktadır. Bazen bu ilişkiler tam anlamıyla kabile sisteminde yürür, çünkü kabilecilik halen ülkenin daha yoksul ve daha az gelişmiş kısımlarında mevcuttur. Diğer zamanlarda ise destek kast veya mezhep temeline dayalıdır. Ancak her iki durumda da siyasetçi ile destekçileri arasındaki esas sosyal ilişki, akraba grubunun ilişkisi ile aynıdır: Liderle takipçileri arasındaki karşılıklı iyilik alışverişine dayalıdır; burada liderlik mirasla elde edilerek değil, liderin grup çıkarlarını ileriye taşıma yeteneğine dayanarak kazanılır. Aynı durum Amerikan şehirlerindeki patronaj siyaseti için de geçerlidir; burada siyasi mekanizmalar ideoloji veya kamu düzeni gibi “modern” bir motivasyona bağlı olarak değil, kimin kime dalkavukluk ettiğine bağlı olarak oluşturulur. Dolayısıyla, “kabile” siyasetini daha gayrişahsi bir siyasi ilişki formuna dönüştürme çabası yirmi birinci yüzyılda devam etmektedir.</p>
</body>
</html>