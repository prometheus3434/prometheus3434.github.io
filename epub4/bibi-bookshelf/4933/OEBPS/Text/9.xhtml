<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>9</h1>
<h2 id="sigil_toc_id_9">SİYASİ ÇÜRÜME VE PATRİMONYAL YÖNETİMİN DÖNÜŞÜ</h2>

<div class="b">400 yıllık Han Hanedanı neden çöktü; Malthusyan bir toplumda latifundiyanın ve eşitsizliğin büyümesinin önemi; büyük aileler yönetimi nasıl ele geçirdi ve devleti nasıl zayıflattı; Çin’in ulus anlayışı</div>

<p class="n">Siyasi düzenin ortaya çıktığında kendi kendini devam ettireceğine dair genel bir tahminde bulunmaktan kaçınılmalıdır. Samuel Huntington’ın <i>Değişen Toplumlarda Siyasi Düzen</i> eseri “Siyasi Düzen ve Siyasi Çürüme” adlı bir makaleyle başlamaktadır ve bu makalede Huntington modernizasyon teorisinin gittikçe gelişen varsayımlarına karşın, siyasi gelişmenin siyasi çürümeden farklı olduğunu düşünmek için hiçbir neden olmadığını savunmuştur. Siyasi düzen, bir toplum içindeki rakip kuvvetler arasında bir nevi denge sağlanması sonucunda ortaya çıkar. Ancak zamanla değişim hem dahili hem harici olarak gerçekleşir: esas dengeyi sağlayan aktörler gelişir ya da kaybolur; yeni aktörler ortaya çıkar; ekonomik ve sosyal koşullar değişir; toplum dışarıdan işgal edilir veya yeni ticaret yollarıyla ya da ithal fikirlerle karşı karşıya kalır. Sonuç olarak, önceki dengeden eser kalmaz ve mevcut aktörler düzeni yeniden sağlamak üzere yeni bir dizi kuralla ve kurumla ortaya çıkana dek siyasi çürüme devam eder.</p>

<p>Han Hanedanı’nın çökmesinin birden fazla nedeni vardı ve asıl siyasi dengeyi sağlayan tüm unsurlar değişmişti. Han’ı yöneten ailenin birliği ve meşruiyeti, imparatoriçelerin ailelerin ve saraydaki hadımların etkisiyle M.S. ikinci yüzyılda büyük ölçüde sekteye uğramıştı. Hadımlar pek çok imparatorluk sarayında olduğu gibi Çin’de de önemli roller oynamıştı: hadım edildikleri için cinsel duyguları ve yetenekleri ortadan kalktığı için şahsi personel olarak güvenilirlerdi. Kendi aileleri olmadığından ötürü psikolojik olarak efendilerine bağlıydılar ve (olmayan) çocuklarının menfaatlerini artırmak için fesat karıştırmayacakları belliydi. Fakat hadımlar Çin imparatorlarının güçlü ve özerk bürokrasiyi bertaraf etmesi konusunda önemli bir rol oynamış olsa da, neticede kendileri için kurumsal menfaatler geliştirmeye başladılar.</p>

<p>İmparatoriçe Liang’ın klan liderinin zayıf bir imparator olan Huan’ı (M.S. 147-167) tahta çıkarması ve bu sayede imparatoriçenin sülalesinin bir dizi idari makam ve ayrıcalık iddiasında bulunmasına izin vermesiyle tüm bunlar doruğa ulaştı. İmparatoriçenin klanı, hadımların yardımıyla imparatorun kendi hükümetine karşı başlattığı ve günümüzde Latin Amerikalıların <i>autogolpe</i> (kendi kendine darbe) adını verdiği bir darbeyle durduruldu ve hadımlar tarafından katledildi. Hadımlar kendi çapında güçlü bir kuvvete dönüştü ve imparator tarafından unvanlarla, vergi muafiyetleriyle vb. ödüllendirildi. Yükselişleri, bürokrasinin ve Konfüçyüsçülerin mevkisini tehdit etmeye başladı. Konfüçyüsçüler 165’te hadımlara karşı bir kampanya başlattı ve sonunda onları ortadan kaldırmayı başardı.<a id="b2-9dn1" href="../Text/dipnot.xhtml#b2-9d1.">[1]</a> </p>

<p>Bu konuda çevre koşulları da etkili oldu. 173, 179 ve 182 yıllarında salgınlar; 176, 177, 182 ve 183 yıllarında kıtlıklar; 175 yılında ise sel baskınları baş gösterdi. Nüfus genelinde yaşanan talihsizlikler, köylüler ve halkın diğer kesimleri arasında çok sayıda yandaş bulan Daoizm dininin büyümesine yol açtı. Soyut bir dinden ziyade etnik bir din olan Konfüçyüsçülük daima elitlerin kanunu olmuştu; antik folklor inanışlarından doğan Daoizm ise elit olmayanlar için bir tür protest din işlevi gördü. Daoizm, 184’te patlak veren büyük Sarı Türban köylü isyanının (başlarına sarı eşarplar bağlıyorlardı) ardındaki tetikleyici prensipti. İsyan, önceki on yılda köylülerin katlandığı giderek büyüyen tüm zorluklar nedeniyle alevlendi. Yirmi yıl sonra büyük bir kıyımla bastırılmış olsa da (bildirilen rakamlara göre beş yüz bin kişi ölmüştü), imparatorluğun devlet altyapısının ve üretim kapasitesinin büyük bir kısmını yok etmeyi başardı.<a id="b2-9dn2" href="../Text/dipnot.xhtml#b2-9d2.">[2]</a>  Bu felaketlerin toplu etkisi sonucunda, Çin nüfusu 157 ila 280 yılları arasında yaklaşık kırk milyon azaldı; bu rakam toplam nüfusun üçte ikisine tekabül ediyordu.<a id="b2-9dn3" href="../Text/dipnot.xhtml#b2-9d3.">[3]</a> </p>

<p>Ancak Çin’in siyasi gelişimi açısından bakıldığında, Han Hanedanı’nın gerilemesinin en önemli nedenlerinden biri, devletin farklı patrimonyal elitler tarafından yeniden ele geçirilmesi ve neticede merkezi yönetimin zayıflamasıydı. Qin’in feodalizmi ortadan kaldırma ve gayrişahsi bir modern devlet yaratma çabası yarım kaldı; akrabalık Çin’de güç ve statüye ulaşmanın başlıca yolu olarak geri döndü ve bu durum dokuzuncu yüzyılda Tang Hanedanı’nın son dönemlerine dek devam etti.<a id="b2-9dn4" href="../Text/dipnot.xhtml#b2-9d4.">[4]</a> </p>

<p>Fakat bu, Zhou feodalizminin geri dönüşü sayılmazdı. Qin’den bu yana çok şey değişmişti ve bu değişime güçlü bir merkezi devlet ve bürokrasi oluşturulması da dahildi; ayrıca saraya muazzam bir törensel meşruiyet tanınmıştı. Eski Han zamanla toprağa dayalı patrimonyal nüfuz alanlarını ortadan kaldırdı; dolayısıyla aristokrat aileler kendilerini yeniden ön plana çıkardığında, bunu yerel otorite gücünü yeniden oluşturarak değil, kendilerini doğrudan merkezi yönetim düzeninin içine sokarak başardı. Zhou ve Han aristokrasilerinin arasındaki fark, on yedinci yüzyılın sonunda İngiliz ve Fransız soylularının arasındaki farka benziyordu: İngiliz lordlar halen malikanelerinde yaşayıp yerel otoriteye sahip olurken, Fransız emsalleri Versay’a gidip sarayla ve kralla yakınlık kurarak güç kazanmaya çalışmak zorundaydı. Çin’de sarayda güç sahibi olmak, toprak sahipliğine giden yolu açıyordu: güçlü memurlar toprak, uşak, köylü ve vergi muafiyeti elde edebiliyordu.</p>

<h4 class=" sigil_not_in_toc">ZENGİNLERİN DAHA DA ZENGİNLEŞMESİ</h4>

<p class="n">Çin zaman içinde Chang’an merkezi yönetiminde veya vilayet kollarından birinde yüksek makamlarda görev yapan aristokrat aileler tarafından kontrol edilen ve git gide genişleyen latifundiya adlı arazilerin büyümesine tanıklık etti. Bunun sonucunda zenginle fakir arasındaki fark arttı, zenginlik soylu ailelerden oluşan küçük bir grubun elinde toplandı ve bu toprak sahipleri ülkenin verimli tarım topraklarının giderek daha büyük bir kısmını devlet vergilendirmesine karşı korumayı başardığı için yönetim gelirden devamlı mahrum kaldı. Bu aileler günümüzde rant peşindeki elitler olarak tanımlayabileceğimiz, siyasi bağlantılarını kullanarak devleti avucunun içine alan ve kendini zenginleştirmek için devlet gücünü kullanan kimselerin ilk versiyonlarıydı.</p>

<p>Tarım toplumlarında latifundiya konusunda bir tunç yasa vardır ve buna göre zenginler köylü isyanlarıyla veya köylü isyanlarından korkan devletin harekete geçmesiyle durdurulana dek gittikçe zenginleşecektir. Modern zaman öncesi tarım toplumlarında, zengin-fakir uçurumunun yeteneklerdeki veya karakterdeki doğal farklılıkları yansıtması şart değildi. Teknoloji sabittir ve hiç kimse girişimci veya yenilikçi olduğu için ödüllendirilmez. Tarımın mekanikleşmesinden önce, geniş latifundiyanın veriminin artmasını açıklayabilecek ölçek ekonomileri yoktu. Büyük toprak sahipleri bile tarlalarını küçük parsellerde tarımla uğraşan bireysel köylü aileleriyle işletiyordu. Ancak kaynaklardaki küçük temel farklılıklar, borç köleliği mekanizmasıyla güçlendi. Zengin bir köylü veya toprak sahibi fakir olana borç para veriyordu; tek bir kötü mevsim veya hasat sıkıntısında borçlu serfliğe veya köleliğe düşüyor ve ailesi mülkiyet hakkını kaybediyordu.<a id="b2-9dn5" href="../Text/dipnot.xhtml#b2-9d5.">[5]</a>  Zamanla zenginliğin avantajları kendi kendini güçlendirir oldu, çünkü daha büyük toprak sahipleri artık varlıklarını korumak ve genişletmek için siyasi sistemde nüfuz satın alabiliyordu.</p>

<p>Modern mülkiyet hakları teorisinin tarihi koşullara kronolojik hatayla uygulanmasının temel yanlış anlaşılmalara sebep olmasının nedeni budur. Pek çok iktisatçıya göre, güçlü mülkiyet hakları büyümeyi teşvik etmekte, çünkü yatırım amaçlı özel getirileri koruyarak yatırımı ve büyümeyi canlandırmaktadır. Ancak Han Hanedanı dönemindeki Çin’de ekonomik hayat, son iki yüz yıldır hüküm süren Sanayi Devrimi’nin başlangıcından bu yana var olan dünyadan ziyade Thomas Malthus’un <i>Nüfus Prensibine Dair Derleme</i> adlı eserinde betimlenen dünyaya benziyordu.<a id="b2-9dn6" href="../Text/dipnot.xhtml#b2-9d6.">[6]</a>  Bugün, teknolojik yeniliklerin ve değişimin sonucu olarak iş verimliliğinde (kişi başına düşen verim) artış bekliyoruz. Ancak 1800’den önce verimlilik belli başlı olaylara bağlı olarak artıyordu. Tarımın icadı, sulamanın kullanımı, matbaanın, barutun ve uzun mesafe gemilerinin icadı verimliliğin artmasına yol açsa da,<a id="b2-9dn7" href="../Text/dipnot.xhtml#b2-9d7.">[7]</a>  nüfus büyümesi artıp kişi başına düşen gelir azaldığında bu verimlilik artışları arasına uzun dönemler girdi. Pek çok tarım toplumu, teknolojik üretim imkânlarının sınırında faaliyet gösteriyordu ve bundan daha fazla yatırım yapsalar da daha fazla kar elde edemeyeceklerdi. Mümkün olan tek ekonomik büyüme türü yoğun büyümeydi, burada yerleşime açılan yeni toprak tarıma uygun hale getiriliyor veya başka birinden çalınıyordu. Dolayısıyla Malthusyan dünya, bir taraf için kazancın diğer taraf için kayıp anlamına geldiği sıfır toplamlı bir oyundu. Bu nedenle zengin bir toprak sahibinin küçük bir toprak sahibinden daha üretken olmasına gerek yoktu; onu zor günlerde idare etmeye yetecek daha fazla kaynağı vardı o kadar.<a id="b2-9dn8" href="../Text/dipnot.xhtml#b2-9d8.">[8]</a> </p>

<p>Yoğun büyümenin mümkün olmadığı Malthusyan bir ekonomide, güçlü mülkiyet hakları mevcut kaynak dağılımını güçlendiriyordu. Varlığın gerçek dağılımı, üretkenlik ve sıkı çalışmadan ziyade şans eseri koşullara ve mülkiyet sahibinin siyasi güce erişimine bağlıydı. (Günümüzdeki mobil ve girişimci kapitalist ekonomide bile, mülkiyet haklarının sıkı savunucuları varlığın mevcut dağılımının her zaman zenginin yüce erdemini yansıtmadığını ve pazarların daima verimli olmadığını sık sık unutmaktadır.)</p>

<p>Kendi haline bırakılan elitler genellikle latifundiyalarının boyutunu genişletmeye meyillidir ve bu doğrultuda liderlerin iki seçeneği vardır. Köylülerin tarafını tutarak devlet gücünü toprak reformu ve eşitlikçi toprak haklarını teşvik etmek için kullanabilir ve böylece aristokrasinin kanatlarını kırpabilirler. İskandinavya’da durum bu şekildedir; İsveç ve Danimarka hükümdarları on sekizinci yüzyılın sonunda nispeten zayıf bir aristokrasiye karşı köylülerle işbirliği yapmıştır (bkz. 28. bölüm). Ya da liderler aristokrasinin tarafını tutarak devlet gücünü yerel oligarkların köylüleri üzerindeki baskısını güçlendirmek için kullanabilirler. On yedinci yüzyıldan beri Rusya, Prusya ve Elbe Nehrinin doğusundaki diğer topraklarda durum böyledir; genellikle özgür olan köylüler, devletin çöküşüyle birlikte serfliğe düşmüştür. Eski Rejim dönemindeki Fransız monarşisi aristokrasiyi kamulaştıramayacak ve vergi muafiyetlerini kaldıramayacak kadar zayıftı, dolayısıyla köylülere yeni vergiler yüklendi ve tüm sistem Fransız İhtilalinde patlayana dek bu şekilde devam etti. Hükümdarın seçtiği yol -mevcut oligarşiyi güçlendirmek veya ona yüklenmek- hem aristokrasi hem de köylü kesimin dayanışması, devletin karşı karşıya kaldığı dış tehdidin derecesi ve saray içindeki çekişmeler gibi bir dizi bağlamsal faktöre dayalıydı.</p>

<p>Han Hanedanı döneminde Çin monarşisi önceleri git gide güçlenen toprak sahiplerine karşı köylülerin tarafında olmayı seçti. Eski Han döneminde, Shang Yang tarafından kaldırılan iyi tarla sistemine dönüş için periyodik olarak çağrı yapılıyordu. İyi tarla sistemi o zamanlar feodal bir kurum olarak değil, tarımsal komünalizmin bir sembolü olarak görülüyordu ve yeniden getirilmesine yönelik taleplerin sebebi, büyük latifundiya sahipleri tarafından topraklarından sürülen fakir köylülerin zor durumuydu. M.Ö. 7 yılında, gayrimenkulleri üç bin <i>mou</i> (yaklaşık 0,165 acre büyüklüğünde bir toprak birimi) ile sınırlamak için bir teklif sunuldu. Büyük toprak sahiplerinin itirazı nedeniyle teklif kabul edilmedi. Liu ailesini zorla tahttan indirerek Eski Han’ı sona erdiren saray yetkilisi Wang Mang da büyük gayrimenkulleri kamulaştırarak toprak reformu uygulamayı denedi. Ancak o da büyük bir tepkiyle karşılaştı ve sonunda Kırmızı Kaşlılar (kaşlarını kırmızıya boyuyorlardı) olarak bilinen bir köylü isyanıyla mücadele ederken kendini tüketti.<a id="b2-9dn9" href="../Text/dipnot.xhtml#b2-9d9.">[9]</a> </p>

<p>Wang Mang’ın toprak reformunun çökmesi, patrimonyal aristokrasinin kapsamını genişletmesini ve Geç Han geri geldiğinde gücünü pekiştirmesini sağladı. Büyük gayrimenkul sahipleri, yüzlerce ve hatta binlerce uşağı, kiracıyı ve akrabayı kontrol etmeyi başardı; bunlar genellikle özel ordulara komutanlık da ediyorlardı. İmparatorluğun vergi matrahını ve angarya işçiliğe ve zorunlu askerliğe uygun olan kırsal nüfusu azaltarak, kendileri ve maiyetleri için vergi muafiyeti garantisi sağladılar.</p>

<p>Merkezi yönetim, ordudaki bozulma nedeniyle iyice zayıfladı. Çin ordusunun büyük bir kısmı uzak kuzeybatıdaki Hiung-nu kabilesiyle savaşmakla meşguldü ve uzun tedarik hatlarıyla uzak garnizonlardan yönetimi sağlamak zorundaydı. Köylüleri bu tür bir hizmet için askere almak zordu ve hükümet zamanla yerel barbar nüfuslar arasından seçilen paralı askerlerden veya köleler ve mahkûmlardan faydalanmaya başladı. Zamanla askerler, sınır garnizonlarının yakınında yaşayan, çiftçilikle uğraşan ve mesleklerini oğullarına aktaran ayrı bir askeri hane sınıfı oluşturdu. Bu koşullar altında, askerler genellikle uzak merkezi yönetimden ziyade, savaş beyleri Cao Cao ve Dong Zhuo gibi yerel komutanlara itaat ediyordu.<a id="b2-9dn10" href="../Text/dipnot.xhtml#b2-9d10.">[10]</a> </p>

<p>Gittikçe büyüyen toprak eşitsizliğine 170’lerde yaşanan çevre felaketleri ve salgınlar da eklenince Sarı Türban isyanı patlak verdi. Fitneci uğraşlar sonucunda düzenin bozulması ve merkezi yönetimin dağılması, bu güçlü ailelerin kendilerini duvarlarla çevrili binalara ve bölgelere hapsetmesine neden oldu; burada zayıf devletin kontrolünden epeyce uzaktaydılar. Han Hanedanı’nın son yıllarında merkezi devlet tamamen dağıldı ve kendi adaylarını tahta geçirme çabasından vazgeçip bizzat yönetimi ele geçirme çabasına giren bir dizi bölgesel savaş lordu gücün yeni sahibi oldu.<a id="b2-9dn11" href="../Text/dipnot.xhtml#b2-9d11.">[11]</a> </p>

<h4 class=" sigil_not_in_toc">ÇİN’İN DAĞILMASI VE PATRİMONYALİZMİN GERİ DÖNÜŞÜ</h4>

<p class="n">Qin birliğinden sonraki en uzun süreli hanedan olan Han, M.S. 220’de çöktü ve kısa süreli bir istisna haricinde hiçbir birleşik Çin devleti bundan böyle üç yüz yıldan uzun yaşamadı. Geç Han’dan 280 yılında ortaya çıkan kısa ömürlü Jin Hanedanına kadar geçen dönem, Çin’in en büyük tarihi romanlarından biri olan <i>Üç Krallığın Hikâyesi</i> ‘ne konu oldu. Roman, Luo Guanzhong’a atfedildi ve Ming Hanedanı’nın erken döneminde (belki on dördüncü yüzyılın sonunda, ancak tarih kesin değildir), Ming’in Çin’i Moğolların elinden kurtararak özgürleştirmesi ve Çin’in yerlisi olan Han hanedanının yönetiminde ülkeyi yeniden birleştirmesinin ardından yazıldı.<a id="b2-9dn12" href="../Text/dipnot.xhtml#b2-9d12.">[12]</a>  Bu romanın başlıca temalarından biri, Çin’deki uyumsuzluğun <i>(neiluan)</i> kaosu ve yabancı istilasını <i>(weihuan)</i> nasıl beraberinde getirdiğidir; bu eser, milli birliğin yeniden sağlanabileceği koşulları ortaya koymaktadır. <i>Üç Krallığın Hikâyesi</i> eserinin modern Çin’in tarih bilincini şekillendirme konusundaki önemi Shakespeare’in tarihi piyesleriyle kıyaslanmakta olup, roman video oyunlarına ve sayısız filme konu olmuştur. Pekin’in Tayvan’ı yeniden sınırlara dahil etme talebinin altında yatan kötü ihtilaf anıları tarihte bu döneme dayanmaktadır.</p>

<p>Çin’in siyasi gelişimi açısından, (Çin nihayet 581’de geri birleştiğinde) Han ve Sui arasındaki hükümdarsız dönem hakkında kayda değer olan nokta, akrabalık ve patrimonyalizmin yeniden Çin siyasetini düzenleyici prensipler arasında yer almasıydı. Merkezi devletin gücü ile patrimonyal grupların gücü arasında ters ilinti vardır. Kabilecilik, modern devletin oluşturulmasından sonra bile çeşitli biçimlerde siyasi örgütlenmenin olağan şekli olarak kalmıştır.</p>

<p>Han’ın sona ermesinden sonraki dönem oldukça karmaşık olsa da, gelişme hikâyesine geniş açıdan bakıldığında ayrıntılar önemli değildir. Çin ilk önce Wei, Shu Han ve Wu adında Üç Krallığa ayrıldı. Wei ülkeyi Batı Jin Hanedanı altında kısa bir süreliğine yeniden birleştirmeyi başarsa da, imparatorluk iç savaşta yeniden dağıldı ve Jin’in başkenti Luoyang 311’de Hiung-nu kabilesi tarafından yağmalanarak işgal edildi. Hiung-nu kralı Kuzey Çin’de pek çok yabancı hanedandan ilkini kurarken, Batı Jin’de hayatta kalanlar güneye firar etti ve Yangtze Nehrindeki Jiankang’da güneydeki hanedanlardan ilki olan Doğu Jin’i (modern Nanjing) kurdu. Kuzey ve güney ayrı kalmaya devam etti ve her ikisinde de hengame durulmadı. Kuzeyde, Luoyang’ın yağmalanması On Altı Krallık olarak bilinen karmakarışık bir kabileler arası savaş dönemine yol açtı. Ardından iki barbar istilası daha gerçekleşti; bunlardan birincisi ilkel Tibetli Di ve Qiang kabileleri, İkincisi ise Türki Siyen-pilerin bir kolu olan Tuobalar (Tabgaçlar) tarafından düzenlendi. İkinci saldırı sonucunda Kuzey Wei Hanedanı (386-534) kuruldu ve bu hanedan zamanla giderek Çinlileştirildi; kabileler Çin soyadları almaya ve Çin aileleriyle kız alıp vermeye başladı. Ancak Tuoba içindeki gerginlikler sonucunda iç savaş çıktı ve altıncı yüzyılın ilk on yıllarında devlet Doğu ve Batı Wei olarak ikiye ayrıldı. Güneyde, eski kuzey sarayı Doğu Jin Hanedanını yeniden kurdu ve çok sayıda aristokrat aile, hizmetkarlarıyla birlikte buraya firar etti. Bu hanedan dördüncü yüzyılın ortasında bir askeri darbe ile yıkıldı ve yerini askerler tarafından kurulan başka zayıf hanedanlara bıraktı.<a id="b2-9dn13" href="../Text/dipnot.xhtml#b2-9d13.">[13]</a> </p>

<p>Han savaş lordu Cao Cao ve oğlu Pei tarafından 220’de kurulan Wei krallığı, Dokuz Kademe sistemini oluşturarak sonraki Han döneminde patrimonyalizme doğru eğilimi hızlandırdı. Bu sistemde, bürokrasi makamı için adayları karakterine ve yeteneğine göre sınıflandırmak üzere her zeamete/vilayete bir hakem atanıyordu. Erken Han tavsiye sisteminin aksine, hakemler merkezi yönetim tarafından değil bölgesel olarak seçiliyordu ve elbette yerel elitlerin etkisinde çok daha fazla kalıyordu. Yeni istihdam sistemi tüm elit aileleri tek bir resmi sistemde sınıflandırdı ve hükümet dairesine erişme hakkını bu sınıflara bağladı. Han’da bir erkek bürokrat olmadan yüksek statüye sahip olabilse de, Dokuz Kademe sisteminde artık yüksek statüye giden tek yol makamdı. Bununla birlikte soyağacına yönelik saygı arttı; artık erkeklerin babalarının makamını devralma ihtimali çok daha yüksekti.<a id="b2-9dn14" href="../Text/dipnot.xhtml#b2-9d14.">[14]</a> </p>

<p>Güçlü bir merkezi hükümetin ellerinde, Dokuz Kademe sistemiyle istihdam güçlü aristokrasiyi zayıflatarak devlete bağlamak için bir yöntem olabilirdi. On yedinci yüzyılda ve on sekizinci yüzyılın başında, Fransız monarşisi büyük bir unvan ve sınıf hiyerarşisini aristokrasiye satmış ve böylece tüm sınıfın kolektif eylem kapasitesini bütünüyle baltalamıştı. Her aristokrat aile, genişleyen sınıfının çıkarlarını savunmak için işbirliği yapabileceği alt sınıftaki insanları aramakla meşguldü. Ancak üçüncü yüzyılda Çin’deki Dokuz Kademe sistemi daha ziyade aristokrasinin devleti ele geçirebileceği bir vasıta olarak görünüyordu. Yetenekli bir sıradan kişinin tavsiye veya sınav yoluyla yüksek bir mevkiye atanması artık mümkün olmayacaktı; bu makamlar tıpkı fetheden kabile şefleriymişçesine mevcut makam sahiplerinin çocuklarına ayrılmıştı. Asıl gücün devletin değil de aristokrat ailelerin elinde olduğunun kanıtı, bu dönemde bir imparatorun favorilerinden birini yüksek makama atayabilme ihtimalinin kesin olmamasıydı, çünkü adayın soyağacı uygun olmayabilirdi.<a id="b2-9dn15" href="../Text/dipnot.xhtml#b2-9d15.">[15]</a> </p>

<p>Batı Jin’in çöküşüyle, patrimonyalizm kuzeyde ve güneyde farklı şekillerde evrim geçirdi. Güneydi, Doğu Jin sarayı yörenin ünlü ailelerinin ve Luoyang’dan buraya göç eden aristokrat muhacirlerin hâkimiyeti altındaydı. Beraberlerinde Dokuz Kademe sistemini ve Wang, Lus ve Chang aileleri tarafından domine edilen yönetimi de getirdiler. Bu ailelerin hepsi, yüksek kademelerdeki sülalelerle yakın akrabalığı bulunan kuzenlerdi.<a id="b2-9dn16" href="../Text/dipnot.xhtml#b2-9d16.">[16]</a> </p>

<p>Aristokratik dominasyon, geniş latifundiyanın devamlı büyümesiyle tetiklendi. Üçüncü yüzyılın sonlarında, Batı Jin’de tüm köylü ailelerin vergilere ve angarya işçiliğe tabi tutulması şartıyla minimum düzeyde toprağa sahip olmasına hak veren bir toprak yasası kabul edildi. Bu aynı zamanda aristokrat ailelerin varlıklarının boyutunu ve ulusal vergilerden muaf tutabilecekleri kiracıların ve hizmetkarların sayısını da sınırlıyordu. Fakat bu yasa ve Doğu Jin’de kabul edilen benzer bir yasa asla yürürlüğe girmedi; tıpkı Wang Mang’ın ölü doğan toprak reformu gibi, bu yasanın da başarısızlığı latifundiya yanlılarının büyümekte olan gücünü ve devletin kontrolü ve kaynaklarını ne ölçüde tehdit ettiklerini kanıtlıyordu.<a id="b2-9dn17" href="../Text/dipnot.xhtml#b2-9d17.">[17]</a> </p>

<p>Kuzeyde, galip Tibetliler ve Türkmenler başlangıçta kabile halinde örgütlenmiş ve ardından kendi sülalelerini yetkili makamlara yerleştirmeyi başarmışlardı. Devamlı arbedeler ve kabileler arası savaşlarla geçen ilk günlerde, bu yabancı aileler tüm bölgenin lider elit kesimini temsil ediyordu. Han Hanedanı döneminde öne çıkan aristokrat Çinli aileler ya güneydeki Doğu Jin sarayına kaçmış ya da kendi malikanelerine çekilmişti. Yerel olarak gücü ellerinde tutsalar da saray siyasetinden uzak kalmışlardı. Kuzey Wei Hanedanı beşinci yüzyılın ikinci yarısında gücünü merkezileştirdiğinde ve özellikle de 490’larda başkenti tarihi Luoyang şehrine taşıdığında durum değişmeye başladı. İmparator Xiao-wen sarayda Siyen-pi dilinin ve kıyafetlerinin kullanımını yasakladı, Siyen-pili ve Çinli aileler arasındaki evlilikleri teşvik etti ve önde gelen aristokrat aileleri sarayda hizmet etmeye çağırdı. Önde gelen aileleri güneydeki Dokuz Kademe sistemine oldukça benzer bir şekilde sınıflandıran bütüncül bir aristokrasi yaratmayı başardı. Bu durum, çok sayıda yüksek makam sahibinin tamamının aynı sülaleden gelmesine ve aristokrasi sınıfının bürokraside en yüksek düzeylere girmek için gerekli bir koşul olmasına yol açtı.<a id="b2-9dn18" href="../Text/dipnot.xhtml#b2-9d18.">[18]</a> Toprakların birleştirilerek büyük bir latifundiyaya dönüştürülmesi ve aristokrasinin gittikçe artan gücü de kuzeyde sorun teşkil ediyordu. 485 yılında verilen bir hükümde geniş arazileri sınırlama ve köylülere minimum toprak garantisi verme hedefi bu durumun kanıtıdır.<a id="b2-9dn19" href="../Text/dipnot.xhtml#b2-9d19.">[19]</a> </p>

<h4 class=" sigil_not_in_toc">GÜÇLÜ ÇİN DEVLETİ</h4>

<p class="n">Doğu ve Batı Wei’nin kuzey devletlerinin yerini altıncı yüzyılın ortasında Kuzey Qi ve Kuzey Zhou aldı. Siyen-pi soyundan olan ve karısı güçlü bir Hiung-nu klanından gelen Yang Jian, Kuzey Zhou devletinin 577’de Kuzey Qi’ye saldırarak zafer kazanmasının ardından ordu komutanı olarak ün kazandı. Bir iç mücadelenin ardından, Yang Jian rakiplerini mağlup etti ve 581’de Sui Hanedanını kurdu. Ordusu 587’de güneydeki Liang devletini ve ardından 589’da yine güneydeki Chen devletini yendi. 220’de Han Hanedanı’nın çöküşünden bu yana, Çin ilk defa tek bir merkezi yönetim altında yeniden birleşti (gerçi kontrol edilen asıl bölge, Qin ve Han hanedanlarının kontrolündeki bölgeyle pek uyuşmuyordu). Ölümünden sonra Wendi adıyla bilinen yeni imparator, başkenti tekrar eski yeri Chang’an şehrine taşıdı ve Han Hanedanını model alan güçlü bir merkezi yönetimi yeniden kurdu. Oğlu ve varisi Yangdi, kanal inşaatına megalomanca bir ilgi besliyordu ve Koreli Koguryo krallığına ani ve başarısız bir saldırı düzenledi; 618 yılında ölümünün ardından Sui Hanedanı yok oldu. Ancak bu kez hükümdarsız dönem oldukça kısa sürdü: Li Yuan adı verilen başka bir kuzeyli aristokrat 617’de bir isyan ordusu topladı ve ertesi yıl Chang’an şehrini ele geçirerek yeni bir hanedan kurdu. Tang Hanedanı, Çin’in en büyük hanedanlarından biri oldu ve onuncu yüzyılın başına dek neredeyse üç yüz yıl hüküm sürdü.</p>

<p>Sui ve Tang hanedanlarının yönetimi altında merkezi bir Çin devletinin yeniden kurulması, önceki hanedanlararası dönemde farklı devletlerin yönetimini ele geçiren aristokrat ailelerin nüfuzunu sona erdirmedi. 20. ve 21. bölümde göreceğimiz gibi, patrimonyalizme karşı mücadele üç asır daha devam etti ve ancak on birinci yüzyıldaki Song Hanedanı döneminde kamu idaresi yeniden Han Hanedanı zamanındaki daha “modern” temeline oturtuldu. Çin devletinin yeniden merkezileşmesi, önceki yüzyıllarda soylu aristokratlara yenik düşen sınav sistemi ve liyakate dayalı bürokrasi gibi gelenekleri canlandırdı.</p>

<p>Han’ın çöküşü ile Sui’nin yükselişi arasındaki üç yüz yılda meydana gelen kaotik olayların uyandırdığı en ilginç sorulardan biri, Çin’in neden dağıldığından ziyade neden yeniden birleştiği sorusudur. Böylesine geniş bir toprak üzerinde siyasi birliğin korunması oldukça önemliydi. Roma İmparatorluğu, çöküşünün ardından Şarlman ve çeşitli Kutsal Roma İmparatorlarının ilerleyen yıllardaki toparlanma çabalarına rağmen bir daha yeniden kurulmadı. Han sonrası dönemdeki çok devletli sistemin, tıpkı Avrupa gibi rakip devletlerden oluşan yarı kalıcı bir sisteme sabitlenmesi mükemmel derecede makul olurdu.</p>

<p>Bu sorunun yanıtı kısmen gün yüzüne çıkmıştır. Çin devletinin vaktinden evvel modernleşmesi, devleti toplumdaki en güçlü organize sosyal aktör haline getirdi. Merkezi devlet dağıldığında bile, Han Hanedanı’nın merkezi kurumlarını kendi sınırları içinde taklit edebilmek ve Çin’i kendi liderlikleri altında yeniden birleştirmek için ellerinden geleni yapan sözüm ona hanedanlar tarafından sürdürüldü.Meşruiyet nihayetinde küçük bir yerel satraplığı yönetmekle değil, Göğün Emrini miras almakla elde ediliyordu. Kendi sınırları içinde Han kurumlarını taklit eden halef devletler daha küçük birimlere ayrılmalarını da önledi. Avrupa’daki feodal devletlerin alt birimlere ayrılma sürecine benzer bir durum yoktu.</p>

<p>Çin’in yeniden birleşmesinin ikinci ve belki de daha önemli nedeni, gelişmekte olan çağdaş devletlere benzer emareler de göstermektedir. Qin ve Han hanedanı döneminde Çin güçlü bir devlet oluşturmanın yanı sıra ortak bir kültür de geliştirdi. Bu kültür modern anlamda milliyetçilik denilebilecek hiçbir olguya temel oluşturmuyordu, çünkü nüfusun geneli için değil de yalnızca Çin’in idari sınıfını oluşturan ince elit tabakası için mevcuttu. Ancak Çin’in ortak bir yazılı dil, klasik bir edebi kanon, bürokratik bir gelenek, ortak bir tarih, imparatorluk genelinde eğitim kurumları ve elit davranışı hem siyasi hem de toplumsal düzeylerde dikte eden bir değer sistemi ile tanımlandığına dair güçlü bir hissiyat hâkimdi. Bu kültürel birlik hissi, devlet ortadan kaybolduğunda bile baki kalmıştı.</p>

<p>Bu ortak kültürün kuvveti, farklı geleneklere sahip yabancı barbarlarla karşılaştığında iyice gün yüzüne çıktı. Çin’i kısmen fetheden hemen hemen tüm işgalciler -Hiung-nu, Siyen-pi, Tuoba veya daha sonra Rurzhen (Mançular), Moğollar, Tangutlar, Xi Xia ve Hitaylar- önce kabile geleneklerini, kültürlerini ve dillerini muhafaza etmenin yollarını aradı. Ancak kısa süre içinde Çin’in daha sofistike siyasi kurumlarını benimsemeden Çin’i yönetemeyeceklerini anladılar. Bunun da ötesinde, Çin kültürünün prestiji öylesine yüksekti ki, ya kendileri Çinlileşiyor ya da yerli kültürel kimliklerini korumak isteyenler geldikleri steplere veya ormanlara geri çekilmek zorunda kalıyorlardı.</p>

<p>Çin’in yeniden birleşmesinin sebebi, Qin ve Han hanedanları tarafından kurulan ve tüm topluma hükmeden yapının, toplumu oluşturan diğer tüm kesimlerin hükmetmesinden daha meşru olmasıydı. Ancak bu unvana sahip olma hakkının kime ait olduğu karmaşık bir soruydu ve Çin’de siyasi meşruiyetle ilgili görüşlere daha yakından bakmadan bu soruya tam olarak cevap vermemiz mümkün değil. Bu bağlamda, Çin tarihindeki hanedanlar arası dönemler özellikle açıklayıcıdır, çünkü bu dönemlerde siyasi güce tamamen yabancı olan kimselerin -köylülerin oğulları, şüpheli etnik kökene sahip yabancılar ve Konfüçyüsçü eğitim görmemiş cahil askerler- sistemin en tepesine yükselme olanağının bulunduğu herkese açık bir ortam oluşmuştur. Çinliler, pek çok açıdan hayret verici nedenlerden ötürü meşruiyeti ve kendileri ve soylarının üzerlerindeki mutlak gücü kabul etmeye niyetliydi. Bu soruya daha sonra hanedanlarla ilgili diğer geçişleri incelerken döneceğim.</p>

<p>Çin, dünyanın modern bir devlet yaratan ilk medeniyetiydi. Ancak, iktidarı elinde tutanların gücünü sınırlayan hukukun üstünlüğü ya da hesap sorulabilirlik gibi kurumların bulunmadığı modern bir devlet yaratmıştı. Çin sistemindeki tek hesap sorulabilirlik ahlakiydi. Hukukun üstünlüğü veya hesap sorulabilirliğin olmadığı güçlü bir devlet diktatörlüğe eşittir ve devlet ne kadar modern ve kurumsallaşmış olursa diktatörlüğü de o kadar etkili olacaktır. Çin’i birleştiren Qin devleti, Çin toplumunu bir tür proto-totaliterlik gibi yeniden düzenlemek için büyük çaba sarf etti. Fakat nihayetinde bu proje başarılı olmadı, çünkü devletin hedeflerini gerçekleştirecek araçları ya da teknolojisi yoktu. Ne kendini haklı çıkaracak geniş kapsamlı ve motive edici bir ideolojisi vardı, ne de isteklerini gerçekleştirmek için bir parti örgütlemişti. O zamanın iletişim teknolojisi, Çin toplumunun çok uzak kesimlerine erişime izin vermiyordu. Gücünü kullanabildiği yerlerde diktatörlüğü öylesine ağırdı ki, hızla çöküşüne neden olan bir isyanı tetikledi.</p>

<p>Daha sonraki Çin yönetimleri, bu hedefleri ılımanlaştırmayı ve mevcut sosyal kuvvetlerle birlikte yaşamayı öğrendi. Bu bağlamda, totaliterden ziyade otoriterlerdi. Dünyadaki diğer uygarlıklara kıyasla, Çinlilerin siyasi gücü tek bir noktada toplama yeteneği muazzamdı.</p>

<p>Bu açıdan, Çin siyasi gelişiminin takip ettiği yol Hindistan’ınkinden çok daha farklıydı. Bu iki toplum genellikle “Asyalı” veya “Doğulu” medeniyetler olarak anılmaktadır. Ancak daha önceleri belirli benzerlikler sergilerken, daha sonra gelişme yolları oldukça farklı bir şekil almıştır. Geçtiğimiz iki bin yılda Çin’in süregelen siyasi durumu, dönemsel ayrılıklar ve çürümelerin araya girdiği merkezi bir bürokratik devlet şeklindeydi; Hindistan’ın süregelen durumu ise kısa dönemli siyasi birliklerin araya girdiği küçük, tartışmalı krallıklar ve beyliklerden oluşuyordu. Hint tarihinin uzun geçmişine baktığımızda, bir demokrasi kurulmasının pek de beklenmedik olmadığını görüyoruz. Asıl mesele demokratik fikirlerin Hint tarihinde daha erken zamanda ortaya çıkarak emsal teşkil etmesi değil, Hint siyasetinde otokrasi kurulmasının daima çok güç olmasıdır. İlerleyen bölümlerde göreceğimiz gibi, bunun nedenleri din ve fikirlerde yatmaktadır.</p>
</body>
</html>