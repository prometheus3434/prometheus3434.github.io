<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>20</h1>
<h2 id="sigil_toc_id_20">ORYANTAL DESPOTİZM</h2>

<div class="b">Modern devletin Tang Hanedanı’ndan sonra Çin’de yeniden gücünü toplaması; imparatoriçe Wu’ya yapılan darbe ve Çin politika sistemi hakkında bize verdiği mesaj; Göğün Emrinin anlamı ve siyasi meşruiyetin Çin’de hanedanlık döneminde kurulması</div>

<p class="n">Belki yirminci yüzyılın son dönemindeki Çin Cumhuriyeti haricinde (1949’da Tayvan’a geçtiğinden bu yana), hiçbir Çin devleti hukukun üstünlüğünü gerçek anlamda kabul etmemiştir. Çin Halk Cumhuriyeti yazılı bir anayasaya sahipken, Çin Komünist Partisi ise anayasanın üzerinde egemenliğe sahiptir. Benzer şekilde, hanedanlık dönemindeki Çin’de hiçbir imparator hiçbir hukuki otorite kaynağının üstünlüğünü tanımamıştı. Hukuk imparatorun kendisinin yaptığı pozitif hukuktan ibaretti. Başka bir deyişle, imparatorun yetkisi üzerinde hiçbir yargı denetimi yoktu ve bu da muazzam boyutta bir tiranlığa imkân veriyordu.</p>

<p>Tüm bunlar Çin siyasi sisteminin doğası hakkında en az dört temel soruya yol açmaktadır. Bu sorulardan ilki, siyasette hukukun üstünlüğünün mevcut olmaması durumundaki çıkarımları ele alır. Batıda uzun süredir Çin’i “Oryantal despotizm” olarak kategorize etme geleneği hüküm sürmektedir. Bu düşünce şekli cehalet, kibir ve Avrupamerkezcilik sorunu mudur? Yoksa Çin imparatorları Batı Avrupa’daki muadillerinden daha fazla güce mi sahipti?</p>

<p>İkincisi, Çin sisteminde meşruiyetin kaynağı neydi? Çin tarihi sayılamayacak kadar çok isyan, darbe, iç savaş ve yeni hanedanlar kurma teşebbüsleri ile ünlüdür. Ancak yine de Çinliler daima denge durumuna dönüş yapmış, egemenliklerini büyük bir otoriteye devretmiştir. Bunu neden yapmak istemişlerdi?</p>

<p>Üçüncü soru, Çin imparatorlarının periyodik despotizmine rağmen, Çinli yöneticiler neden genellikle teorideki gücünü sonuna kadar kullanmamıştır? Hukukun yokluğunda otoriteleri üzerinde uygulamalı denetimler vardı ve Çin tarihinin uzun dönemleri boyunca imparatorlar dengeli, kurallara bağlı bir politika yürüterek halkın gündelik haklarına ve çıkarlarına vahim derecede karışmamıştı. İşin aslı, imparatorların zayıf olduğu ve inatçı bir toplumda kurallarını uygulayamadığı zamanlar da olmuştu. Öyleyse geleneksel Çin’de devlet yetkisinin gerçek sınırlarını ortaya koyan nedir?</p>

<p>Son olarak, Çin tarihinin iyi yönetişim doğası hakkında bize öğrettiği geniş kapsamlı dersler nelerdir? Çinliler modern devleti icat etti ama yeniden patrimonyalleşmesini önleyemedi. İmparatorluk dönemindeki Çin tarihinin sonraki yüzyılları devamlı olarak bu kurumları yozlaşmaya karşı koruma, güçlü bireylerin kendileri ve aileleri için zorla ayrıcalıklar edinerek gücü patrimonyalleştirmesini engelleme çabası içinde geçti. Siyasi bozulmayı ve karşıtını teşvik eden kuvvetler neydi?</p>

<p>İlk iki soruya bu bölümde yanıt vermeye çalışacağım, diğer ikisini de bir sonraki bölümde ele alacağım. Ancak öncelikle Tang Hanedanı’ndan Ming Hanedanına uzanan kısa bir Çin tarihi özeti sunmak gerekli.</p>

<h4 class=" sigil_not_in_toc">TANG-SONG GEÇİŞİNİN ARDINDAN ÇİN’DE MODERNİTE</h4>

<p class="n">Çin’den bahsettiğim son bölümlerde, üçüncü ila altıncı yüzyıllar arasında üç yüz yıl süren siyasi bozulma döneminin ardından Sui ve Tang hanedanları yönetiminde yeniden birleşme yoluyla gelişimini takip ettik. Qin ve Han dönemindeki Çin’de devreye sokulan modern devlet kumullarının büyük bir çöküş yaşadığını, bunun sonucunda devletin yeniden patrimonyalleştiğini belirtmiştim. Geç Han Hanedanı’nın halef devletleri, genellikle akrabalarını kilit makamlara yerleştiren ve gücün büyük bir kısmını elinde tutma yetkisine sahip olan aristokrat aileler tarafından yönetiliyordu. Çin’i yeniden birleştiren Sui ve Tang hanedanlarının kurucuları Yang Jian ve Li Yuan bu sınıftan geliyordu. Yang Jian, Kuzey Zhou devletinin önde gelen aristokrat ailelerinden birinin üyesiydi ve Li Yuan, kökenleri kuzeybatı Çin’deki soylu Li klanına dayanan Tang düküydü.<a id="b3-20dn1" href="../Text/dipnot.xhtml#b3-20d1.">[1]</a>  Han’dan sonra gelen çoğu devlet gibi, Sui ve erken Tang hanedanları da bürokrasiye hâkim, orduyu komuta eden ve yerel düzeyde gücü elinde tutan soylu ailelerin hâkimiyeti altındaydı. Bu elit sınıf genellikle aileleri Siyen-piler gibi barbar sülalelerle kız alıp veren kuzeydeki askeri aristokratlardan oluşuyordu. Sınav sistemi 605’te yeniden kurumsallaştırılsa da hâlâ üstünkörüydü ve elit olmayanların bürokrasiye atanması için yeterli zemini hazırlamıyordu.<a id="b3-20dn2" href="../Text/dipnot.xhtml#b3-20d2.">[2]</a>  Tang Hanedanı yaklaşık üç yüz yıl sürmesine rağmen son yılları oldukça dengesizdi. (Hanedanların listesi için bkz. Tablo 2.) Aristokrat elitler, yedinci yüzyılın ortasında “cani” imparatoriçe Wu’nun yükselişinden itibaren çok sayıda ahbabını ortadan kaldırmayı başardı. Sekizinci yüzyılın ortasında, imparatorluğun kuzeydoğu sınırında görev yapan An Lushan adındaki Soğdianalı-Türk ordu komutanı isyan başlattı ve bu isyan sırasında Tang imparatoru ve veliahdı gecenin bir yarısı başkent Chang andan farklı yönlere kaçmak zorunda kaldı. İsyan nihayet sekiz yıl sonra bastırılsa da, imparatorluğun kalbinde meydana gelen iç savaş büyük nüfus kayıplarına ve ekonomik çöküşe yol açtı. İmparatorluk bir daha toparlanamadı; güç çevredeki bir dizi askeri komutanın eline geçti ve özerklikleri gittikçe artmaya başladı. Çin siyasi sistemi daima ordu üzerinde büyük bir sivil kontrol uygulasa da, bu dönemde vilayet komutalarındaki güçlü generallerin mevkilerini siyasi kariyer başlatmak için güç üsleri gibi kullanmanın yollarını aradığı Roma İmparatorluğu nu andırmaya başlamıştı. Tang Hanedanı nihayet onuncu yüzyılın ilk on yılında isyanlar ve iç savaş nedeniyle çöktü. Bunun üzerine, kuzeyde askerlerin gücü ele geçirdiği beş kısa vadeli hanedanlık zinciri ve güneyde kısa ömürlü on farklı krallık kuruldu.</p>

<p class="bosluk1"></p>

<p>Tablo 2. Geç Dönem Çin Hanedanları</p>
<table border="1">
<tbody><tr><td style="vertical-align:bottom;">
<p>YIL</p>
</td>
<td style="vertical-align:bottom;">
<p>HANEDAN</p>
</td>
<td style="vertical-align:bottom;">
<p>KURUCU/TAPINAK ADI</p>
</td>
</tr>
<tr><td style="vertical-align:bottom;">
<p>618</p>
</td>
<td style="vertical-align:bottom;">
<p>Tang</p>
</td>
<td style="vertical-align:bottom;">
<p>Li Yuan/Gaozu</p>
</td>
</tr>
<tr><td style="vertical-align:bottom;">
<p>907</p>
</td>
<td style="vertical-align:bottom;">
<p>Geç Liang</p>
</td>
<td style="vertical-align:bottom;">
<p>Zhu Wen</p>
</td>
</tr>
<tr><td style="vertical-align:bottom;">
<p>923</p>
</td>
<td style="vertical-align:bottom;">
<p>Geç Tang</p>
</td>
<td style="vertical-align:bottom;">
<p>Li Keyong</p>
</td>
</tr>
<tr><td style="vertical-align:bottom;">
<p>936</p>
</td>
<td style="vertical-align:bottom;">
<p>Geç Jin</p>
</td>
<td style="vertical-align:bottom;">
<p>Shi Jingtang</p>
</td>
</tr>
<tr><td style="vertical-align:bottom;">
<p>947</p>
</td>
<td style="vertical-align:bottom;">
<p>Geç Han</p>
</td>
<td style="vertical-align:bottom;">
<p>Liu Zhiyuan</p>
</td>
</tr>
<tr><td style="vertical-align:bottom;">
<p>951</p>
</td>
<td style="vertical-align:bottom;">
<p>Geç Zhou</p>
</td>
<td style="vertical-align:bottom;">
<p>Guo Wci</p>
</td>
</tr>
<tr><td style="vertical-align:bottom;">
<p>960</p>
</td>
<td style="vertical-align:bottom;">
<p>Kuzey Song</p>
</td>
<td style="vertical-align:bottom;">
<p>Zhao Kuangyin/Taizu</p>
</td>
</tr>
<tr><td style="vertical-align:bottom;">
<p>1127</p>
</td>
<td style="vertical-align:bottom;">
<p>Güney Song</p>
</td>
<td style="vertical-align:bottom;">
<p>Zhao Gou/Gaozong</p>
</td>
</tr>
<tr><td style="vertical-align:bottom;">
<p>1272</p>
</td>
<td style="vertical-align:bottom;">
<p>Yuan</p>
</td>
<td style="vertical-align:bottom;">
<p>Kubilay Han</p>
</td>
</tr>
<tr><td style="vertical-align:bottom;">
<p>1368</p>
</td>
<td style="vertical-align:bottom;">
<p>Ming</p>
</td>
<td style="vertical-align:bottom;">
<p>Zhu Yuangzhang/Taizu</p>
</td>
</tr>
<tr><td>
<p>1644</p>
</td>
<td>
<p>Qing</p>
</td>
<td>
<p></p>
</td>
</tr>
</tbody>
</table>

<p class="bosluk1"></p>

<p>Ancak yaklaşık elli yıllık bir kesintiye rağmen, merkezi devletin meşruiyeti Tang’ın son döneminde öylesine geniş çapta kabul gördü ki, askeri kumandanlardan biri olan Zhao Kuangyin 960 yılında ülkeyi yeniden birleştirmeyi başardı ve büyük Song Hanedanı’nın kurucusu imparator Taizu unvanını aldı. Song Hanedanı pek çok açıdan içlerinde entelektüel anlamda en verimli olandı. Budizm ve Daoizm, Sui ve Tang hanedanları döneminde hem Çinliler hem elitler arasında büyük gediklere yol açsa da, Kuzey Song döneminde Konfüçyüsçülük muhteşem bir geri dönüş gerçekleştirerek Budizm ve Daoizm’in önünü kapadı. Neo-Konfüçyüsçülük, komşu ülkeler Kore ve Japonya’ya yayılan ve Doğu Asya’da entelektüel yaşamı derinden etkileyen güçlü bir entelektüel akımdı.<a id="b3-20dn3" href="../Text/dipnot.xhtml#b3-20d3.">[3]</a> </p>

<p>Bu dönemde Çin yeniden kabile halklarının istilasına uğramaya başladı ve kabileler Çin topraklarının büyük bir kısmını ve nihayetinde ülkenin tamamını fethetmeyi başardı.<a id="b3-20dn4" href="../Text/dipnot.xhtml#b3-20d4.">[4]</a>  Bu istila, devasa Liao İmparatorluğunu Çin’in kuzeyine bağlayan Moğol sınır bölgesinden gelen ve etnik Han Çin nüfusunun kuzeydeki on altı kilit vilayetini fetheden Türk-Moğol grubu Hitaylarla başladı. Liao İmparatorluğunun batısında Tangutlar Xi Xia devletini kurdu. Burası daha önceki hanedanlarda Çin kontrolü altındaki sınır bölgelerini de içeriyordu. Ardından, Rurzhen kabilesi (Mançuların ataları) Mançurya’dan gelerek Liao İmparatorluğunu bozguna uğrattı ve Hitayların yeniden Orta Asya’ya çekilmesini sağladı. (Hitaylar batıda öylesine uzak bir noktaya itildi ki, sonunda Ruslarla karşı karşıya kaldı ve Ruslar o günden sonra tüm Çinlilere “Kitaiskiy” adıyla seslenmeye başladı). 1127’de Rurzhen halkı Song’un başkenti Kaifeng’i yağmalayarak tahttan indirilen imparatoru ve oğlunu esir aldı ve Song saray halkının tamamını Çin’in güneyine göç ederek Güney Song Hanedanını kurmak zorunda bıraktı). Rurzhen Jin devleti zirvede olduğu dönemde Çin’in yaklaşık üçte birini kontrol ediyordu, ancak 1234’te başka bir göçebe istilacılar topluluğu olan Moğollar tarafından yerle bir edildi.<a id="b3-20dn5" href="../Text/dipnot.xhtml#b3-20d5.">[5]</a>  Moğollar Kuzey Çin’i aldıktan sonra Kubilay Han’ın liderliğinde güneybatıdan işgale başladı ve bu kez bütün ülkeyi işgal etti. 1279’da Moğollar Güney Song saray halkını uzak güneydoğudaki Yaishan adasına kadar takip etti ve burada etrafı Moğol kuvvetleriyle sarılan binlerce saraylı uçurumdan denize atlayarak intihar etti.<a id="b3-20dn6" href="../Text/dipnot.xhtml#b3-20d6.">[6]</a>  Kubilay Han, yeni Yuan Hanedanı’nın ilk imparatoru oldu ve bu yabancı hükümdarlar milli bir isyan sonucu tahttan indirilene ve yerine 1368’de yeni yerli Çin hanedanı Ming gelene dek yönetimde kaldı.</p>

<p>İlkbahar-Sonbahar dönemi ve Savaşan Devletler dönemi boyunca devam eden uzun askeri rekabet sayesinde devlet inşasına yönelik zorlu bir mücadele başlasa da, Song Hanedanı dönemindeki yabancı istilası Çin siyasi düzeninin üzerinde kıyaslamaya açık etkiler yaratmadı. Kuzey Song Hanedanı döneminde ortaya çıkan neo-Konfüçyen ekolünün parlak entelektüel yapısına rağmen, Çin sarayındaki hizipçi mücadelelerden ötürü rejim sınırlarda meydana gelen açık tehlikeyle savaşmak için yeterince hazırlanamadığında herkesin cesareti kırıldı. Bu kayıtsızlığın nedenleri, askeri baskı kaynağının Çin’in kendisi değil de toplumsal gelişmenin alt sıralarında yer alan göçebe kabileler olmasından kaynaklanıyordu. İnsanlık tarihinin bu noktasında, siyasi gelişim devlet düzeyindeki toplumlara hafif süvari olarak örgütlenen kabile düzeyindeki halklar üzerinde baskın askeri avantajlara sahip olma hakkı vermiyordu. Özellikle Orta Asya’nın uçsuz bucaksız steplerinde sınırı bulunan Çin, Ortadoğu ve Avrupa coğrafyasında, bu durum Arap filozof İbn Haldun’un da dediği gibi çöküş, barbar fethi ve yeniden medeniyete dönüş döngüsünün tekrarlanmasına yol açıyordu. Çin topraklarını fetheden Hitaylar, Tangutlar, Rurzhenler ve Moğollar eninde sonunda Çin kurumlarını benimsemiş, hiçbiri arkasında belirgin bir siyasi miras bırakmamıştı. Çin siyasi sistemini daha temel bir reformla canlandırmak için Avrupa’daki çok daha gelişkin “barbarların” fethi gerekliydi.</p>

<p>Çin’de 581’de Sui’nin kuruluşuyla on ikinci yüzyıldaki Song Hanedanı’nın son dönemleri arasında meydana gelen en kapsamlı siyasi gelişmelerden biri, patrimonyal yönetimin dönüşü ve Eski Han Hanedanı’nın klasik bürokrasisine benzer bir mekanizmayla işleyen merkezi idarenin dönüşüydü. Bu dönemin sonunda, Çin yönetimi artık küçük bir aristokrat aile çemberinin değil, çok daha geniş bir toplum skalasından istihdam edilen seçkin elitlerin elindeydi. Bürokrasi yeniden Konfüçyüsçü değerlerin koruyucusu olarak kabul edildi ve böylece on dördüncü yüzyılda Ming Hanedanı’nın etkileyici hükümet sisteminin temeli oluştu. Çin nüfusu da bu dönemde inanılmaz ölçüde artarak 1000 yılında elli dokuz milyona, 1300’de ise yüz milyona yükseldi.<a id="b3-20dn7" href="../Text/dipnot.xhtml#b3-20d7.">[7]</a>  Güneyde büyük sınır bölgelerinin inşa edilmesiyle Çin’in arsa alanları da oldukça genişleyerek günümüzdeki haline yaklaştı. Kanalların ve yolların yapılmasıyla birlikte bu devasa bölgenin dört bir yanındaki ticaret ve iletişim epeyce arttı. Yine de, toprakların büyüklüğüne rağmen Çin kuralları belirleyen ve bu karmaşık toplumdan vergi alan merkezi bir siyasi yapı geliştirmeyi başardı. Hiçbir Avrupa devleti, sonraki yarım milenyumdan uzun bir süre boyunca böylesine büyük bir toprağı yönetmeye yaklaşamadı.</p>

<p>Çin’in on yedinci-on sekizinci yüzyılda Batıyla temasının ardından değil, Tang-Song geçişi sırasında çok daha modern bir siyasi sistem kurduğu (veya yeniden kurduğu) fikri ilk kez Japon gazeteci-alim Naito Torajiro tarafından I. Dünya Savaşının ardından ortaya atıldı.<a id="b3-20dn8" href="../Text/dipnot.xhtml#b3-20d8.">[8]</a>  Naito, 750 yılından sonraki fırtınalı dönemde Tang Hanedanı’nın bir dizi iç isyan ve savaş görmesi ve bu sayede soylu bir geçmişe sahip olmayan askeri diktatörlerin güçlenmesiyle aristokratların iktidarının silinip atıldığını öne sürüyordu. Song Hanedanı 960’da yönetime geçtikten sonra, imparatorluk makamı artık soylu ailelerin tehdidi altında değildi ve çok daha saf bir merkezi despotizm biçimi ortaya çıktı. Sınav sistemi elit sınıfına geçiş için çok daha açık bir istihdam yöntemi haline geldi ve aristokrat toprak sahiplerine karşı serf benzeri yükümlülüklerinin sona ermesiyle birlikte sıradan halkın pozisyonu yükseldi. Çin genelinde mirasla devredilen ayrıcalıklara daha az bağımlı bir yaşam tarzı ortaya çıktı; Tang dönemindeki son derece resmi yazınların yerini yerel dildeki edebi eserler ve kolaylıkla erişilebilen popüler romanlar ve tarih kitapları aldı. Naito, Avrupa tarihinde feodal ayrıcalıkların sona erdiği ve güçlü bir mutlakçı devletin himayesi altında vatandaşlık eşitliğinin ortaya çıktığı erken modern dönemle bariz benzerlikler olduğunun altını çizmiştir.<a id="b3-20dn9" href="../Text/dipnot.xhtml#b3-20d9.">[9]</a>  Naito’nun hipotezinin büyük bir kısmı tartışmaya açık olsa da (özellikle Doğu Asya tarihini Batının dönemselleştirmesine sığdırma çabası), pek çok genel çıkarımı daha yakın tarihli alimler tarafından kabul görmüştür.<a id="b3-20dn10" href="../Text/dipnot.xhtml#b3-20d10.">[10]</a> </p>

<p>Şimdi bölümün başında yöneltilen Çin’in siyasi düzeni hakkındaki dört soruya dönebiliriz. Öncelikle despotizm meselesi ve despotizmin diğer medeniyetlere kıyasla Çin’de daha şiddetli olup olmadığını tartışalım.</p>

<h4 class=" sigil_not_in_toc">CANİ İMPARATORİÇE WU</h4>

<p class="n">İlerleyen dönemlerdeki Çin tarihçileri tarafından “zalim imparatoriçe Wu” olarak bilinen Wu Zhao’nun (624-705) hikâyesi, bize Çin siyasetinin doğası hakkında bilgi vermesinin yanı sıra tekrar tekrar anlatılmayı hak edecek kadar merak uyandırıcıdır. İmparatoriçe Wu, Çin’de kendi adına idareyi elinde tutan ve kendi hanedanını kuran tek kadındı. Yükselişi ve düşüşü adeta entrika, şiddet, terör, seks, tasavvuf ve kadınların güçlenmesine dair bir günlük gibidir. Wu sıra dışı yeteneğe sahip bir siyasetçiydi ve gücünü yalnızca irade gücüyle ve kurnazlıkla elde etmişti. Özellikle de Konfüçyüsçü ideolojinin mutlak kadın-karşıtı doğasını düşününce, bu başarı daha da çarpıcı görünmektedir.<a id="b3-20dn11" href="../Text/dipnot.xhtml#b3-20d11.">[11]</a> </p>

<p>Hukukun üstünlüğüne yönelik daha önceki tartışmalarda, hukukun üstünlüğünün öncelikle halkın büyük bir kısmından ziyade elitler için geçerli olduğunu, çünkü halkın genel kesiminin hukukun korumasından faydalanan tam insanlar olarak düşünülmediğini belirtmiştim. Ancak hukukun üstünlüğünün var olmadığı yerlerde elit olmak genellikle sıradan bir insan olmaktan daha tehlikelidir. Çünkü zirveyi ele geçirmek için daha fazla risk alınmakta ve yoğun bir rekabet sergilenmektedir. İmparatoriçe Wu’nun döneminde de bu durum geçerliydi. Wu, Çin’in eski aristokrat ailelerine karşı kapsamlı bir terör başlatmıştı.</p>

<p>Bir dizi tarihçi, özellikle de Marksist olanlar, İmparatoriçe Wu’nun yükselişinde büyük sosyal çıkarımlar tespit etmiştir. Bazıları Wu’nun yükselen burjuvazi sınıfını temsil ettiğini öne sürerken, bazıları da onu kitlelerin şampiyonu olarak görmüştür. Bazıları ise, Wu’nun Sui ve erken Tang Hanedanı zamanındaki patrimonyal elitleri kenara itmekte ve yerlerine aristokrat olmayan devlet görevlilerini getirmekte önemli bir rol oynadığını belirtmektedir. Bu teorilerin tam anlamıyla doğru olup olmadığı kesin değildir: Wu da kusursuz bir aristokrat sülaleden geliyordu ve Sui Hanedanı’nın soylu Yang ailesiyle akrabaydı. Avam tabakasını öne çıkarmak şöyle dursun, sırf aksi nedenle sınavları birkaç yıl boyunca iptal etmiş ve böylece bürokrasiye kendi gözdelerini doldurabilmişti. Daha geniş kapsamlı Tang-Song geçişine katkısı, gerçek ve şüpheli aristokrat rakiplerini temizlemesi sonucunda aristokratların sayılarının azalması ve aristokrasi sınıfının zayıflamasıydı. Böylece An Lushan tarafından düzenlenen ve Tang Hanedanı’nın sonunun başlangıcı olarak iz bırakan isyanın yolu açılmış ve bunun sonucunda Çin toplumunda büyük toplumsal geçişler yaşanmıştı.</p>

<p>Wu Zhao, tıpkı Çin sarayındaki diğer pek çok kadın gibi, hayata ikinci Tang imparatoru Taizong’un düşük mevkili bir cariyesi olarak başladı. Babası ilk Tang imparatoru Gaozu’nun destekçisi ve daha sonraları da kıdemli memuru olarak görev yapmıştı, annesi ise Sui kraliyet ailesinden geliyordu. Babası ölmeden önce bile Taizong un oğlu Gaozong ile aşk yaşadığı dedikoduları dönüyordu. Kocasının ölümüyle saçlarını kazıyarak bir Budist rahibe manastırına girdi. Ancak yeni imparator Gaozong’un baş zevcesi imparatoriçe Wang, kocasını başka bir cariyeden uzaklaştırmak istediği için Wu’yu kasten saraya rakip olarak getirdi.</p>

<p>Maalesef bu ölümcül bir hataydı. Wu Zhao, imparator Gaozong’un aklını başından aldı ve tahtta kaldığı uzun yıllar boyunca imparatorun zayıflığı ve Wu tarafından kolayca manipüle edildiği kanıtlandı. Wu Zhao’nun imparatordan bir kızı oldu ve çocuk sahibi olmayan İmparatoriçe Wang’ın saraydaki ziyaretinden sonra bizzat kendi çocuğunu boğdurttu. İmparatoriçe, Wu Zhao’nun kızını öldürmekle suçlandı; Wang ve eski bir gözdesi halk statüsüne düşürüldü ve aileleri uzaktaki bir güney vilayetine sürgün edildi. Ardından Wu Zhao baş zevce unvanını aldı. 655’te imparatoriçe olduktan sonra, eski imparatoriçe Wang’ı ve rakibi olan cariyeyi parçalara böldürerek bir şarap fıçısının içine doldurttu. Eski imparatoriçeyi destekleyen ve Wu Zhao’nun yükselişine karşı çıkan saray görevlileri, aralarında eski Tang imparatorlarına sadakatle hizmet eden pek çok görevli dahil olmak üzere, bir bir sürgün edildi ya da katledildi.</p>

<p>Pek çok Çinli kadın, oğulları ve kocaları için tahtın arkasındaki isim ya da saltanat vekili olarak de facto güç sergilerken, İmparatoriçe Wu gerçek bir yardımcı imparator olarak yönetimden pay almaya kararlıydı ve özerk gücünü halkın önünde sergilemekten asla kaçınmadı. Hâkimiyetini sona erdirmek için imparator tarafından cadılıkla ve büyücülükle suçlandığında imparatorla yüzleşti ve bunun üzerine imparator Wu’yu suçlayanları öldürmek ve suçlayanların tüm destekçilerini saraydan temizlemek zorunda kaldı. Kendini ve kocasını onurlandırdığı antik törenleri yeniden hayata geçirerek ve başkentte öldürdüğü pek çok rakibinin hayaletlerinden kaçmak için başkenti Chang’an şehrinden Luoyang’a taşıyarak saraydakileri şaşkınlığa uğrattı. İmparatoriçe, imparatorun veliahdını zehirletti ve ardından tahtın bir sonraki varisi olan kendi oğlunu babasını devirme komplosuyla suçladı. Oğlu bu olay üzerine sürgün edildi ve intihar etmek zorunda kaldı. Kocası nihayet 683 yılında öldüğünde, Wu imparatorun varisi (ve üçüncü oğlu) Zhongzong’u tahttan indirerek yönetime el koydu.</p>

<p>Tahmin edileceği üzere, imparatoriçe tarafından ailelerinin unvanı ellerinden alman bir grup Tang aristokratı, imparatoriçenin yükselişi karşısında 684 yılında isyan başlattı. İmparatoriçe isyanı bastırmak için hızlı davrandı ve ardından komploları haber vermesi karşılığında ödüle boğulan bir casus ve istihbaratçı ağı kurarak tüm soylu sınıfına karşı terör estirmeye başladı. Gizli polis teşkilatı günümüzde “yargısız infaz” olarak adlandırılan cinayetlere imza atıyordu. Terör estirecek kimse kalmadığında, Wu kendi polis memurlarına yönelerek onları da idam ettirdi. Böylece 690’da yeni Zhou Hanedanını ilan etmesinin yolu açıldı ve Wu herhangi bir erkek akrabasının adıyla değil, yalnızca kendi adıyla hükümdarlığa başladı.</p>

<p>İmparatoriçe Wu bir dizi popülist politikayı teşvik ederek vergileri ve ücretsiz çalışma zorunluluğunu azalttı, müsrif kamu harcamalarını kesti, yaşlılara ve yoksullara yardım dağıttı. Ayrıca Çinli kadınların tarihinin yazılmasına destek verdi, annelere karşı yas tutma görevlerini arttırdı ve kendi annesini dul imparatoriçe olarak aziz ilan etti. Eski yönetim sisteminde kadrolaşan çok sayıda Tang aristokratı ve Konfüçyüsçü alimi katlederek etkili bir sosyal devrim gerçekleştirmeyi başardı. Ancak bunların yerine yetenekli sıradan insanlardan oluşan bir kadro değil, gözdelerinden ve dalkavuklardan oluşan bir kadro getirdi ve bunun için sınav ve eğitim gerekliliklerini gevşetmek durumunda kaldı. Saltanatının son dönemine tasavvuf inancı, sevgilileri (genellikle dini tutkularıyla bağlantılı) ve kontrol etmeye çalışmadığı bariz rüşvet yanlısı iltimas huyu damgasını vurdu. Yaklaşık seksen yaşına geldiğinde, nihayet bir komplo ile tahttan zorla indirildi ve yerine tekrar oğlu Zhongzong ve Tang Hanedanı geldi.</p>

<p>İmparatoriçe Wu’nun davranışları diğer hiçbir Çinli hükümdara benzemiyordu ve daha sonraki Konfüçyüsçü ahlakçılar onu özellikle kötü bir hükümdar olarak şiddetle eleştirdi. Ancak Wu despotluğuyla ün salan ve rejimin kendi elitlerine karşı büyük bir terör harekatı başlatan ne ilk ne de son Çinli hükümdardı. Çoğu Avrupa kralı, köylülere ve sıradan halka karşı çok daha zalim davranmakla birlikte kurallara daha bağlıydı.</p>

<p>İmparatoriçe Wu’nun yükselişi Çinli kadınların güçlenmesine karşı engel de oluşturmuştu, çünkü daha sonraki yazarlar onu örnek göstererek kadınlar siyasete girdiğinde kötü şeyler olduğunu yazıyordu. Ming imparatorunun sarayında onu ve varislerini saraylı kadınların entrikalarına karşı uyaran metal bir plaka asılıydı. Kadınlar, oğullarını ve kocalarını sahne arkasından manipüle etmeye geri dönmek zorunda kalmıştı.<a id="b3-20dn12" href="../Text/dipnot.xhtml#b3-20d12.">[12]</a> </p>

<h4 class=" sigil_not_in_toc">GÖĞÜN EMRİ</h4>

<p class="n">İmparatoriçe Wu’nun tahtı ele geçirme ve kendi hanedanını yaratma teşebbüsü, Çin krallarının meşruiyeti evvela nasıl elde ettiği sorusunu doğurmaktadır. Thomas Hobbes, <i>Leviathan</i>’da hükümdarın meşruiyetini yazılı olmayan bir toplumsal sözleşme ile elde ettiğini, bu sözleşme ile her bireyin kendi doğal yaşam hakkını güvence altına almak için istediğini yapmasına izin veren doğal özgürlüğünden vazgeçtiğini, aksi halde “herkesin herkesle savaş halinde olduğu” bir durumla karşı karşıya kalacağını öne sürmektedir. Bu ifadeyi “her grubun her grupla savaş halinde olduğu” şeklinde değiştirirsek, Çin de dahil olmak üzere pek çok modern öncesi toplumun bu tür bir toplumsal sözleşme temelinde hareket ettiği açıktır. İnsanlar büyük miktarda özgürlükten vazgeçerek, kendilerini yönetecek ve toplumsal barışı garanti edecek bir imparatora aynı miktarda takdir yetkisi vermeye rıza göstermiştir. Bunu savaş haline tercih etmişlerdir. Savaş hali, tarih boyunca devamlı tekrarlayan ve güçlü oligarşilerin birbiriyle savaşarak kendi halklarını yorulmak bilmeden sömürdükleri bir durumdu. Bu da Göğün Emrinin anlamını açıklıyordu: Göğün Emri, Çin toplumu tarafından belirli bir bireye ve soyundan gelenlere diktatörlük otoritesiyle yönetme hakkı bahşeden bir meşruiyet ödülüydü.</p>

<p>Çin sistemi hakkında şaşırtıcı olan şey Göğün Emrinin varlığı değildi. Bunun işlevsel bir karşılığı tüm saltanat toplumlarında mevcuttu. Asıl mesele prosedürlerle ilgiliydi: Tahta talip olan bir adam (veya imparatoriçe Wu gibi bir kadın) Göğün Emri’ne sahip olduğunu nereden biliyordu? Ve Göğün Emri kendisine bahşedildikten sonra, neden başka hırslı talipler ilk fırsatta bunu ele geçirmeye çalışmıyordu? Ne de olsa imparator olunca bol miktarda güç ve zenginlik de beraberinde geliyordu.</p>

<p>Modern öncesi toplumlarda liderlerin meşruiyeti bir dizi kaynaktan gelebilir. Avcı-toplayıcı ve kabile toplumlarında, bu emir genellikle tüm halkın katılımıyla olmasa da lider sülalelerin veya kabilenin ihtiyarlarının katıldığı ve bir heyet toplayarak kendilerini yönetecek kişiye oy verdikleri bir seçim sonucunda ortaya çıkar. Feodal Avrupa’da varlığı erken modern zamanlara kadar uzanan bir seçim prosedürü vardı. Bu prosedürde, Estates-General (Genel Meclis) veya Cortés gibi isimlere sahip heyetler toplanarak yeni bir hanedanın iktidara gelişine onay vermeleri istenirdi. Bu prosedür Rusya’da bile görülmüştü. 1613’te iktidarın Romanov hanedanına devredilmesini meşru kılmak için soylulardan oluşan bir <i>zemskiy sobor </i>(meclis) davet edilmişti.</p>

<p>Hanedanlar için diğer başlıca meşruiyet kaynağı dindi. Hıristiyan Avrupa’da, Ortadoğu’da ve Hindistan’da bir lidere meşruiyet bahşedebilen ya da zaman zaman elinden alabilen (örneğin VII. Gregorius’un Kutsal Roma İmparatoruyla yaşadığı anlaşmazlık) güçlü dini kurumlar vardı. Bu dini kurumlar genellikle siyasi otoritelerin yetkisi altındaydı ve lider sınıfın kararını onaylamaktan başka çaresi yoktu. Ancak liderlik mücadelesinin yaşandığı zamanlarda, bu dini otoriteler rakiplerden birine meşruiyet bahşetme yetileri sayesinde genellikle dengeyi bir yandan diğer yana çevirmeyi başarıyordu.</p>

<p>Çin tüm bu medeniyetlerden farklıydı, çünkü Göğün Emri ne seçimle ne de meşrulaştırma yoluyla elde ediliyordu. Çin toplumundaki elitlerin yeni bir hanedan kurucusunun seçilmesini resmi olarak onaylamak için bir araya gelebileceği Estates-General’e denk bir kurum yoktu. Dini hiyerarşiyle elde edilebilecek dini meşruiyet de yoktu. Çin sisteminde soyut bir Tanrı bulunmuyordu. Göğün Emrindeki “gök (cennet)”, tek tanrılı dinler Musevilik, Hıristiyanlık ve İslamiyet’te kesin yazılı kurallarla ortaya konan ilah anlayışıyla örtüşmüyordu. Daha ziyade, altüst olabilecek ve denge durumuna dönmeyi gerektirebilecek “büyük düzen” veya doğa ile alakalıydı. Ayrıca, göğün adına emir verebilecek bir dini kurum yoktu; yani Hıristiyan papanın kralı veya Müslüman halifenin sultanı meşru kılabilmesini sağlayan yol bu sistemde bulunmuyordu.<a id="b3-20dn13" href="../Text/dipnot.xhtml#b3-20d13.">[13]</a> </p>

<p>Hanedan değişikliği daima büyük bir meşruiyet sorunu teşkil eder, çünkü yeni hanedan genellikle öncekini tahttan indirerek veya şiddet yoluyla iktidara gelir. Göğün Emri kavramı ilk olarak M.Ö. on ikinci yüzyılda Shang-Zhou geçişinin ardından, Zhou krallarının meşru taht sahibini tahttan indirmesiyle ortaya çıkmıştır. Çin, dört milenyumu aşkın tarihi boyunca çok sayıda değişikliğe ev sahipliği yapmıştı. Qin, Han, Tang, Song ve Ming gibi başlıca hanedanların yanı sıra, Han’ın çöküşünün ardından kurulan Üç Hanedan ve Tang’ın ardından gelen Beş Hanedan gibi sayısız küçük hanedan da vardı. Ayrıca, Çin’in bölge devletlerine ayrıldığı dönemlerde bu devletlerden her biri kendi hanedanı tarafından yönetiliyordu.</p>

<p>Hanedan kurucusu olmak için toplumsal ön koşullar yoktu. Örneğin, tıpkı Sui ve Tang hanedanlarının kurucuları gibi, bazıları önceki rejimde aristokrattı ve kıdemli devlet görevlileriydi. Ancak, Han Hanedanını kuran Liu Bang veya Ming Hanedanı’nı kuran Zhu Yuangzhang gibiler de sıradan halk mensuplarıydı. Aslında ilk Ming imparatoru bir köylünün öksüz oğlu olarak dünyaya gelmiş, çocukken açlıktan ve salgın ölümcül hastalıktan mucizevi bir şekilde kurtulmuş ve Budist manastırında keşiş adayı olarak hizmet etmeye başlamıştı. Yerel otoritelerin adaletsizlikleriyle mücadele eden köylülerin, haydutların ve maceraperestlerin dini hareketi Kırmızı Türban isyanında ordu komutanı olarak görev yaptı. Ardından, gittikçe büyüyen Moğol karşıtı harekette çok daha büyük ordulara komutanlık etti. Geç Yuan döneminde Çin bir dizi yerel savaş lordunun kontrolüne geçmişti, bunlardan biri de Zhu Yuangzhang’dı. Diğer pek çok hanedan kurucusu gibi, o da en akıllı ve en güçlü olduğunu kanıtlayarak zirveye tırmanan bir savaş lordu sayılırdı.</p>

<p>Peki Çinliler güçlü olanın haklı olduğunu mu düşünüyordu? Göğün Emri, her şey olup bittikten sonra savaş lordları arasındaki güç mücadelesinin tasdik edilmesinden mi ibaretti? Büyük ölçüde evet. Bu konu hakkında tipik olarak birçok Çince eser mevcuttur, örneğin M.S. birinci yüzyıla ait Ban Biao makalesinde, bazı liderlerin neden Göğün Emrini hak ettiği ve bazılarının neden hak etmediği açıklanmaktadır. Fakat bu yazılara bakarak, iktidara gelmeyi başaran tüm makam sahiplerine verilmeyen Göğün Emri konusunda açık ve net bir ilkeler veya prosedürler listesi çıkarmak oldukça zordur.<a id="b3-20dn14" href="../Text/dipnot.xhtml#b3-20d14.">[14]</a>  Belirli bir liderin mahiyetine “hanedan” unvanı verilmesi, genellikle uzun zaman sonraki tarihçilere göre o dönemde son derece şüpheli görülen bir rejimin meşru kılınması anlamına geliyordu. Tarihçi Frederick Mote, az bilinen Geç Zhou Hanedanı’nın kurucusu Guo Mei’nin iç savaşları ile on yıl sonra güçlü Song Hanedanını kuran Zhao Kuangyin’in iç savaşlarının neredeyse birbirinin aynısı olduğunu belirtmektedir. Her ikisi de ihanet ve aldatma sonucunda iktidara gelmiştir; Guo Wei’nin hanedanının daha önce yıkılmasının tek sebebi, oğlu Guo Rong’un otuz sekiz yaşında beklenmedik ölümüdür. Eğer Guo Rong yaşasaydı, Zhao Kuangyin vatana ihanet darbeleri düzenlemeye kalkışan yetenekli bir komutan olarak tarihe geçebilirdi.<a id="b3-20dn15" href="../Text/dipnot.xhtml#b3-20d15.">[15]</a> </p>

<p>Fakat bir imparatorla güçlü bir diktatör arasındaki ahlaki mesafe yine de oldukça fazladır. İmparator, otoritesine isteyerek uyulan meşru bir hükümdardır; diktatör ise zalim bir gaspçıdır. Çinli elitler hangi liderlerin Göğün Emrine sahip olma niteliği taşıdığını ve hangilerinin taşımadığını biliyordu; bunun için kesin prosedür kurallarına gerek yoktu. Bir Konfüçyüsçü fikri olan Adların Düzeltilmesi, imparatorların ideal selef tiplerine göre yaşamak zorunda olduğu anlamına geliyordu. Machiavelli’nin başarılı prensi karakterize eden <i>erdem</i> niteliğine benzer bir nitelik taşımaları şarttı. İmparatorluk adayı elbette doğuştan lider olmak zorundaydı; başkalarını otoritesine uymaya teşvik edebilmeli ve hedeflerini başarmak için risk alabilmeliydi. Liderlik genellikle askeri alanda kendini göstermektedir. Bu nedenle pek çok hanedan kurucusunun kökeni askerliğe dayanmaktadır. Fakat Çin askeri hünerleri diğer medeniyetlere kıyasla çok daha az ödüllendirmiştir. Konfüçyüsçüler için ideal liderin anlamı eğitimli bir alim-bürokrattı, kaba bir savaş lordu değil. Konfüçyüsçü değerlere riayet etmeyen ve eğitimli bir zekaya sahip olmayan taht taliplerinin saray etrafındaki çeşitli grupların desteğini kazanması mümkün değildi. Mote, Ming kurucusu Zhu Yuangzhang’ı başarıyla rekabet ettiği başka bir savaş lordu-taht talibi olan Zhang Shicheng ile karşılaştırmaktadır:</p>

<p class="ara">Zhang Shicheng’in potansiyel elit danışmanlar ve siyasi ortakların gözündeki imajı bir kaçakçı ve hayduttu. Kariyerine bakılırsa, bir kabadayıdan fazlası olmadığı kanıtlarla barizdi... Zhu Yuangzhang, eski alim-danışmanlarının Zhang Shicheng’e yazdığı edebi nükteden büyük keyif alıyordu. Zhang ve erkek kardeşleri için kulağa soylu gelen resmi adlar seçerken, Zhang’a Shicheng adını verdiler ve <i>Mensiyüs</i>’ün kitabında bu iki kelimenin art arda geldiği meşhur dizeden Shicheng’e bahsetmediler. Ufak bir noktalama işareti değişikliğiyle, <i>Mensiyüs</i>’teki dize şu anlama gelebilir: “Shicheng bir aşağılıktır.” Zhang Shicheng’e yöneltilen bu ustalıklı aşağılama gösterisi Zhu’yu kahkahalara boğmuştu; ta ki edebi danışmanlarının kendisini küçük düşürmek için de benzer ustalıklı yollara başvurduğuna ilişkin şüpheleri filizlenene dek...<a id="b3-20dn16" href="../Text/dipnot.xhtml#b3-20d16.">[16]</a> </p>

<p>Çin toplumundaki elitler yeni bir hanedanın tasdik edilmesi için oy vermese de, potansiyel hükümdarlar arasındaki iktidar mücadelelerinde perde arkasından epeyce söz sahibi oldular. Göğün Emri daima en zalim ve vahşi savaş lorduna bahşedilen bir unvan olmasa da, Çin’de periyodik olarak bu tür şahıslar iktidara geliyordu.</p>

<p>Örneğin imparatoriçe Wu gibi sonradan hanedan kuran kişilerin çoğu kendilerine imparatorluk otoritesini kazandıracak ritüellerden geçiyor -kendileri için bir tapmak adı ve ayrıca hanedanlarının başlatacağı çağın adını seçiyor- ancak kısa sürede tahttan indiriliyordu. Ne var ki, Çin sistemi olağanüstü bir kurumsallaşma yetisine sahipti. Toplumda belirli bir bireyin Göğün Emrine sahip olduğuna dair genel kanı oluştuğunda, olağanüstü durumlar haricinde genellikle imparatorun meşruiyetine karşı çıkılmıyordu. Çin siyasi sistemi bu anlamda etrafındaki kabile toplumlarından çok daha gelişkindi.</p>
<p>Bir imparator Göğün Emrini kazandığında kudreti neredeyse sınırsız hale geliyordu. Bununla birlikte, Çin imparatorlarının güçlerini mümkün olan en son raddeye kadar kullandıkları çok nadir görülüyordu. Tiranlık ihtimali daima kapıda beklese de genellikle gerçeğe dönüşmüyordu. Bunun nedeni bir sonraki bölümde işlenmektedir.</p>
</body>
</html>