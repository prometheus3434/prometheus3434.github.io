<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>6</h1>

<h2 id="sigil_toc_id_6">ÇİN KABİLECİLİĞİ</h2>

<div class="b">Çin medeniyetinin kökenleri; antik Çin’de kabile toplumu örgütlenmesi; Çin ailesi ve akrabalık yapısının özellikleri; Zhou yönetimi altında feodalizmin yayılışı ve siyasi otoritenin doğası</div>

<p class="n">Kabilecilik Çin’de kayıtlı tarihinin başlangıcından bu yana görülmektedir. Segmenter sülaleler Çin’in ve Tayvan’ın güneyinde halen bulunmaktadır. Tarihçiler Çinli “ailelerden” bahsederken genellikle iki ebeveynden ve çocuklarından oluşan çekirdek aileleri değil, sayıları yüzlere ve hatta binlere varan çok daha geniş akraba gruplarını kasteder. Erken Çin tarihi nispeten iyi belgelendiği için, devletlerin kabile düzeyindeki toplumdan kristalleşmesini gözlemleme açısından nadir görülen bir fırsata sahibiz.</p>

<p>İnsanlar Çin’de çok uzun zamandır yaşamaktadır. <i>Homo erectus</i> gibi arkaik insanlar yaklaşık 800.000 yıldır burada yaşamaktadır ve <i>Homo sapienler</i> Afrika’dan çıktıktan birkaç bin yıl sonra ilk kez burada görülmüştür. Darı (kuzeyde) ve pirinç (güneyde) ilk kez oldukça erken bir dönemde yetiştirilmiş, metalürji ve yerleşik toplumlar ilk kez hanedan öncesi Yangshao dönemi (M.Ö. 5000-3000) sırasında görülmüştür. Surlarla çevrili şehirler ve toplumsal katmanlaşmanın bariz kanıtları Longshan dönemi (M.Ö. 3000-2000) sırasında görülmüştür. Bu noktadan önce, din atalara veya ruhlara tapınmaya dayalıydı ve çoğu boy düzeyindeki toplumda olduğu gibi, uzmanlar tarafından değil de toplumun sıradan üyeleri olan şamanlar tarafından yönetiliyordu. Ancak Longshan döneminde daha katmanlı toplumların ortaya çıkması ile, hükümdarlar şamanlık üzerindeki kontrolü tekelleştirmeye ve şamanlığı kendi meşruiyetlerini güçlendirmek için kullanmaya başladı.<a id="b2-6dn1" href="../Text/dipnot.xhtml#b2-6d1.">[1]</a> </p>

<p>Tarımın gelişmesiyle birlikte belki de en kritik teknolojik gelişme atın evcilleştirilmesi oldu. Atın evcilleştirilmesi ilk kez M.Ö. dördüncü milenyumda Ukrayna’da ortaya çıkmış ve ikinci milenyumun başında Batı ve Orta Asya’ya yayılmıştı. Pastoral göçebeliğe geçiş birinci milenyumun başında tamamlanmış, bu dönemde ilk yerleşik kabile halkları Çin’e doğru ilerlemeye başlamıştı.<a id="b2-6dn2" href="../Text/dipnot.xhtml#b2-6d2.">[2]</a>  İlerleyen dönemdeki Çin tarihinin büyük bir kısmı bu olayın etkisi altındadır.</p>

<p>Eski Çin’in dönemlere ayrılması karmaşık görünebilir (bkz. Tablo 1).<a id="b2-6dn3" href="../Text/dipnot.xhtml#b2-6d3.">[3]</a>  Yangshao ve Longshan, hanedan kategorisinden ziyade arkeolojik kategorilerdi ve adını Kuzey Çin’de orta ve aşağı Sarı Nehir bölgesindeki yerleşimlerden almıştı. Çin Hanedanı’nın başlangıcı Xia, Shang ve Zhou adlı Üç Hanedana dayanır. Zhou Hanedanı, M.Ö. 770 yılında Zhou’nun başkenti Shaanxi’deki Haojing’den günümüzdeki batı Henan vilayetinde yer alan Luoyang’a taşıması ile Batı ve Doğu Zhou olarak ikiye ayrılmıştır. Doğu Zhou da iki alt döneme ayrılmıştır: İlkbahar-Sonbahar ve Savaşan Devletler dönemleri.</p>

<p class="bosluk1"></p>

<p>Tablo 1. Eski Çin</p>
<table border="1">
<tbody><tr><td style="vertical-align:bottom;">
<p>YIL (M.Ö.)</p>
</td>
<td style="vertical-align:bottom;">
<p>HANEDAN</p>
</td>
<td style="vertical-align:bottom;">
<p>DÖNEM</p>
</td>
<td style="vertical-align:bottom;">
<p>YÖNETİM BİÇİMİ SAYISI</p>
</td>
</tr>
<tr><td style="vertical-align:bottom;">
<p>5000</p>
</td>
<td>
<p></p>
</td>
<td style="vertical-align:bottom;">
<p>Yangshao</p>
</td>
<td>
<p></p>
</td>
</tr>
<tr><td style="vertical-align:bottom;">
<p>3000</p>
</td>
<td>
<p></p>
</td>
<td style="vertical-align:bottom;">
<p>Longshan</p>
</td>
<td>
<p></p>
</td>
</tr>
<tr><td style="vertical-align:bottom;">
<p>2000</p>
</td>
<td style="vertical-align:bottom;">
<p>Xia</p>
</td>
<td style="vertical-align:bottom;">
<p>Üç Hanedan</p>
</td>
<td style="vertical-align:bottom;">
<p>3.000</p>
</td>
</tr>
<tr><td style="vertical-align:middle;">
<p>1500</p>
</td>
<td style="vertical-align:middle;">
<p>Shang</p>
</td>
<td>
<p></p>
</td>
<td style="vertical-align:middle;">
<p>1.800</p>
</td>
</tr>
<tr><td style="vertical-align:middle;">
<p>1200</p>
</td>
<td style="vertical-align:middle;">
<p>Batı Zhou</p>
</td>
<td>
<p></p>
</td>
<td style="vertical-align:middle;">
<p>170</p>
</td>
</tr>
<tr><td style="vertical-align:bottom;">
<p>770</p>
</td>
<td style="vertical-align:bottom;">
<p>Doğu Zhou</p>
</td>
<td style="vertical-align:bottom;">
<p>İlkbahar-Sonbahar (770-476)</p>
</td>
<td style="vertical-align:bottom;">
<p>23</p>
</td>
</tr>
<tr><td>
<p></p>
</td>
<td>
<p></p>
</td>
<td style="vertical-align:bottom;">
<p>Savaşan Devletler (475-221)</p>
</td>
<td style="vertical-align:bottom;">
<p>7</p>
</td>
</tr>
<tr><td style="vertical-align:bottom;">
<p>221</p>
</td>
<td style="vertical-align:middle;">
<p>Qin</p>
</td>
<td>
<p></p>
</td>
<td style="vertical-align:bottom;">
<p>1</p>
</td>
</tr>
</tbody>
</table>

<p class="bosluk1"></p>

<p>Eski Çin, en erken tarih öncesi dönemden Çin’in tek bir imparatorluk halinde birleştiği Qin Hanedanı’nın başlangıcına kadar olan dönemi tanımlamaktadır. Bu dönem hakkındaki bilgilerimiz yoğun arkeolojik verilere dayalıdır; bunlar arasında yassı kemikler (genellikle koyunun omuz kemikleri) üzerine kehanette bulunmak için yazılan çok sayıda yazı; üzeri yazılı bronz kaplar; ve mahkeme yetkililerinin devlet işleri kayıtlarını tuttuğu bambu şeritleri bulunmaktadır.<a id="b2-6dn4" href="../Text/dipnot.xhtml#b2-6d4.">[4]</a>  Diğer bir bilgi kaynağı da Doğu Zhou’nun son asırlarında derlenen Çin edebiyatının büyük klasikleridir. Bu eserlerden en önemlileri, ilerleyen asırlarda Çin Mandarin eğitiminin temelini oluşturan beş kanun çalışmasıdır: <i>Shi Jing</i> <i>(Şarkılar Kitabı); Li Chi</i> <i>(Ayinler Kitabı); Shu Jing</i> <i>(Tarih Kitabı) I Jing</i> <i>(Değişiklikler Kitabı)</i> ve <i>Chun Qiu (İlkbahar ve Sonbahar Vakayinameleri).</i> Beş klasik eserin Konfüçyüs tarafından derlendiği, düzenlendiği ve dağıtıldığı söylenmiş, bu klasikler ve bunların çok sayıdaki tefsiri binlerce yıl boyunca Çin kültürünü şekillendiren Konfüçyüs ideolojisinin temelini oluşturmuştur. Klasikler Doğu Zhou döneminde büyüyen iç savaş ve siyasi çöküşün eşliğinde yazılmıştı; <i>İlkbahar ve Sonbahar Vakayinameleri</i> Lu devletinin on iki nesil boyunca süren hâkimiyetinin hikâyesini anlatıyor ve Konfüçyüs’e göre bu dönemde artan dejenerasyonu sergiliyordu. Klasiklerin yanı sıra bu döneme ait Konfüçyüs, Mensiyüs, Mozi, Sun Tzu gibi yazarların eserleri de bol miktarda tarihi bilgi içermektedir ama bu ilkel edebi eserlerin doğruluğu kesin değildir.</p>

<p>Ancak Çin’de toplam siyasi birim sayısında büyük bir düşüş yaşandığına dair net kanıtlar bulunmaktadır. Xia Hanedanı’nın ilk dönemlerinde yaklaşık 10.000’den Batı Zhou’nun ilk dönemlerinde 1.200’e, Savaşan Devletler döneminde ise yediye kadar düşmüştü.<a id="b2-6dn5" href="../Text/dipnot.xhtml#b2-6d5.">[5]</a>  Gerçek anlamda ilk modern devlet için altyapı çalışmaları, batılı Qin devletinde Dük Xiao ve bakanı Shang Yang döneminde atıldı. Devlet konsolidasyon süreci, Qin kralının tüm rakiplerini fethederek tek bir imparatorluk kurması ile sona erdi ve tek tip olması emredilen kurumlar ilk olarak Qin’de, Kuzey Çin’in büyük bir kısmını kaplayan topraklarda gelişti.</p>

<h4 class=" sigil_not_in_toc">KABİLE YÖNETİMİNDEKİ ÇİN</h4>

<p class="n">Çin’de kabile düzeyinden devlet düzeyinde topluma geçiş yavaş yavaş gelişmiş, devlet kurumları akrabalığa dayalı toplumsal yapıların üzerine yerleştirilmişti. Xia ve Shang hanedanları döneminde bazen “devlet” olarak bahsi geçen kurumlar, aslında giderek daha yüksek düzeyde katmanlaşmaya ve merkezi liderlik vasıflarına sahip reislikler veya kabilelerdir. Shang Hanedanı’nın sonuna dek, akrabalık Çin sosyal örgütlenmesinin başlıca biçimi olarak kalmıştı. Bu durum ancak Zhou Hanedanı döneminde hazır ordulara ve idari yapılara sahip gerçek devletlerin ortaya çıkmaya başlaması ile değişmeye başladı.</p>

<p>Çin tarihinin bu erken döneminde, toplum ortak bir atadan geldiğini iddia eden agnatik gruplar, yani sülaleler halinde örgütlenmişti. Temel askeri birim, bir sülaleyi oluşturan yaklaşık yüz hanenin erkeklerinden oluşuyordu, bir bayrak veya flama altında toplanıyordu ve sülalenin reisi tarafından yönetiliyordu. Sülaleler klanlara veya daha yüksek düzeyli sülalelere dahil olma esnekliğine sahipti ve kral belirli bir bölgedeki tüm sülalelerin en kıdemli başkanıydı.<a id="b2-6dn6" href="../Text/dipnot.xhtml#b2-6d6.">[6]</a> </p>

<p>Üç Hanedan dönemi boyunca, sülaleler içindeki ritüel davranışlar bir dizi kanunla sistemleştirilmişti. Ayinler sülaleleri ortak atasına tapınma etrafında şekilleniyordu ve atanın adının kazındığı tabletlerin bulunduğu atalardan kalma tapınakta yapılıyordu. Bu tapınakların birkaç bölümü vardı ve sülalenin örgütlenme düzeyine veya sülalenin alt örgütlenme düzeyine karşılık geliyordu. Sülale liderleri ayinler üzerindeki kontrolleri aracılığıyla otoritelerini güçlendiriyordu; ayinler veya askeri emirler doğru şekilde yerine getirilmezse, kral ya da sülalenin üst düzey başkanları tarafından şiddetli cezalara çarptırılıyordu. Benzer şekilde, bir düşman tamamen bozguna uğratılmışsa atadan kalma tapınağını yıkmak, sembolik hâzinelerini yağmalamak ve ardından düşmanın “soy ipini” kesmek için erkek evlatlarının tamamını katletmek önemliydi.<a id="b2-6dn7" href="../Text/dipnot.xhtml#b2-6d7.">[7]</a> </p>

<p>Diğer kabile toplumlarında olduğu gibi, bu dönemde Çin yükselen ve alçalan sosyal örgütlenme düzeylerine tabiydi. Öte yandan, yerleşik köylerde bulunan sülaleler savaş, meşru müdafaa veya ticaret amacıyla birlik oluyordu. İttifaklar bazen gönüllü oluyor ve ortak ekonomik menfaate dayanıyor, bazen de bir liderin ritüel saygısına bağlı oluyordu; ancak sıklıkla baskı rejiminden kaynaklanıyordu. Savaş giderek yaygınlaşmıştı; bunun kanıtı Longshan dönemi boyunca çoğalmaya başlayan sıkıştırılmış toprak duvarlı kasabaların sıkça görülmesiydi.<a id="b2-6dn8" href="../Text/dipnot.xhtml#b2-6d8.">[8]</a> </p>

<p>Öte yandan, sülale toplumu devamlı füzyona maruz kalıyordu; bunun sebebi soyun genç üyelerinin yeni topraklar araması ve kendi akrabalık kollarını kurmasıydı. Bu dönemde Çin’in nüfusu seyrekti ve aileler yeni bir yere taşınarak yerleşik sülalenin otoritesinden kaçabiliyordu.<a id="b2-6dn9" href="../Text/dipnot.xhtml#b2-6d9.">[9]</a>  Dolayısıyla, devlet oluşum teorilerinin öngördüğü gibi, düşük nüfus yoğunluğu ve doğal çevre koşullarıyla kuşatmanın olmayışı devletlerin ve hiyerarşinin oluşumuna engeldi.</p>

<p>Yine de, Sarı Nehir vadisinin eski kısımlarında tarımsal verimlilikle birlikte nüfus yoğunlukları da artmıştı. Hiyerarşi düzeylerindeki artış, Shang Hanedanı döneminde liderlerin takipçilerine uygulayabildiği şiddetli cezalardan, ayrıca köleliğin ve insan kurban etmenin yaygınlaşmasından anlaşılmaktadır. Kahin kemiği yazıtlarında beş cezalandırma türünden bahsedilir: alnı damgalama, burnu kesme, ayakları kesme, hadım ve ölüm.<a id="b2-6dn10" href="../Text/dipnot.xhtml#b2-6d10.">[10]</a>  Bu dönemden kalma pek çok defin bölgesinde yüzükoyun uzanmış ve başı kesilmiş sekiz ila on iskelet bulunmaktadır ve bunlar büyük ihtimalle köleler ya da savaş mahkûmlarıdır. Üst düzey liderler 500 kadar kurbanla birlikte gömülürdü; Yinxu’daki defin çukurlarında 10.000 kadar kurbanın yanı sıra çok sayıda at, savaş arabası, tripod ve birçok değerli sanat eseri bulunmuştu. Yani ölü ataları kızdırmamak için büyük miktarda kaynak, insan, hayvan ve malzemeden vazgeçiliyordu.<a id="b2-6dn11" href="../Text/dipnot.xhtml#b2-6d11.">[11]</a>  Belli ki kabileden daha hiyerarşik bir devlet yapısına geçiş başlamıştı.</p>

<h4 class=" sigil_not_in_toc">ÇİN’DE AİLE VE AKRABALIK</h4>

<p class="n">Çin tarihindeki en büyük değişmeyen değerlerden biri, aile ve akrabalığın sosyal örgütlenmedeki önemidir. Qin hükümdarları birleşik bir imparatorluk kurduklarında daha gayrişahsi bir yönetim şekli uğruna hem kendi krallıklarında hem de Çin genelinde akrabalık bağlarını bastırmayı denemişti. Çin Komünist Partisi de 1949’da göreve geldiğinde geleneksel Çin aileciliğini ortadan kaldırmak ve bireyleri devlete bağlı kılmak için diktatörlük gücünü kullanmayı denedi. Her iki siyasi proje de yazarlarının umduğu kadar iyi gitmedi; Çin ailesi çok dayanıklı olduğunu kanıtladı ve bugün de agnatik gruplar halen Çin’in bazı kesimlerinde görülüyor.<a id="b2-6dn12" href="../Text/dipnot.xhtml#b2-6d12.">[12]</a> Kısa soluklu Qin Hanedanı’nın ardından, nihayet Erken Han Hanedanı (M.Ö. 206 - M.S. 9) döneminde gayrişahsi yönetim kuruldu. Ancak akrabalık Geç Han, Sui ve Tang hanedanlarının sonuna doğru büyük bir geri dönüş yaşadı. Gayrişahsi devlet idaresi ancak M.S. ikinci milenyumda başlayan Song ve Ming hanedanları sırasında yeniden eski haline döndü. Özellikle Güney Çin’de sülaleler ve klanlar yirminci yüzyıla dek güçlü kaldılar. Yerel düzeyde yarı-siyasi bir işlev gördüler ve pek çok konuda otorite kaynağı olarak kısmen de olsa devletin yerini aldılar.</p>

<p>Çin akrabalığı konusunda geniş bir literatür bulunmaktadır ve çoğunluğu Tayvan ve Güney Çin’deki çağdaş toplumlarda eğitim gören ve bu bölgelerdeki on dokuzuncu yüzyıla dayanan akrabalık kayıtlarını kullanan antropologlar tarafından yazılmıştır.<a id="b2-6dn13" href="../Text/dipnot.xhtml#b2-6d13.">[13]</a>  Ayrıca bireysel akraba gruplarının geride bıraktığı olağanüstü ayrıntılı kayıtlara dayanarak hazırlanan ve Çin tarihinin erken dönemlerinde aile ilişkilerini ele alan çalışmalar da vardır. Eski Çin’deki akrabalık hakkında çok daha az bilgiye sahibiz ve zamanda geriye uzanan modern trendleri yansıtmak biraz tehlikeli. Bazı alimler günümüzdeki sülalelerin Tang-Song geçiş döneminde neo-Konfüçyüsçüler tarafından tasarlanan kasıtlı politikaların ürünü olduğunu ve akrabalığın M.S. ikinci milenyum öncesinde farklı olduğunu iddia etmektedir.<a id="b2-6dn14" href="../Text/dipnot.xhtml#b2-6d14.">[14]</a>  Yine de, akrabalık örgütlenmesinin belirli özellikleri Çin tarihinde asırlarca hiç değişmeden kalmıştır.</p>

<p>Çin toplumunda akrabalık kesinlikle babanın soyundan gelmektedir, yani agnatiktir. Sülale, bir antropolog tarafından <i>“ritüel birliği</i> yücelten ve ortak bir ataya dayanan <i>ispatlanmış soya</i> bağlı olan <i>tüzel grup”</i> olarak tanımlanmıştır.<a id="b2-6dn15" href="../Text/dipnot.xhtml#b2-6d15.">[15]</a>  Bazı modern sülaleler akrabalığı yirmi nesil önce ortadan kalkmış bir ataya dayandırırken, tarihi sülaleler genellikle en fazla beş nesil geriye dayanmıştır. Aksine, klan birkaç sülaleyi kapsayan çok daha geniş bir akraba grubudur ve genellikle aktif akrabalığa dayanır. Klanlar ve aralarındaki soyadı bağlantıları genellikle salt ekzogamiyi tanımlama amaçlıdır.<a id="b2-6dn16" href="../Text/dipnot.xhtml#b2-6d16.">[16]</a> </p>

<p>Başka agnatik toplumlarda olduğu gibi, veraset ve kalıtım yalnızca erkekler aracılığıyla geçmektedir. Bir kadın kendi sülalesinin kalıcı bir parçası olarak değil, daha ziyade aile tarafından başka önemli ailelerle ittifak kurmak için kullanılacak bir kaynak olarak görülür. Kadın evlendiğinde kendi öz ailesiyle bağlarını koparır ve Çin tarihinin pek çok döneminde öz ailesini ancak önceden dikkatle belirlenmiş günlerde ziyaret edebilir. Evli kadın artık öz ailesinin tapınağına değil, kocasınınkine tapınır. “Soy ipi” yalnızca erkekler aracılığıyla geçtiği için, kadının erkek evlat doğurana dek yeni ailesinde statüsü yoktur. Öldüğü zaman kocasının ruhuyla birlikte onun da ruhu için dua edecek erkek evlatlara sahip olana dek ruhu güvende değildir. Gerçek hayatta ise, oğulları yaşlılık döneminde kadının sosyal güvenlik kaynağıdır.</p>

<p>Genç gelinle kayınvalidesi arasında büyük bir gerginlik vardır ve bu gerginlik sayısız Çin romanında ve piyesinde yüzyıllarca sergilenmiştir. Gerginliğin sebebi, gelin bir erkek evlat doğurana dek kayınvalidenin geline eziyet etme hakkının bulunmasıdır. Ancak oğlu dünyaya geldikten sonra, kadın önemli bir sülalede varisin annesi olarak oldukça yüksek bir statü elde edebilir. Çin İmparatorluğunda saray entrikalarının çoğu, güçlü ve zengin dul kadınların oğullarının siyasi duruşunu güçlendirme çabaları etrafında dönüyordu. Eski Han Hanedanında, imparatoriçe olan zengin dul kadınlar en az altı durumda tahta geçecek varisi seçebiliyordu.<a id="b2-6dn17" href="../Text/dipnot.xhtml#b2-6d17.">[17]</a> </p>

<p>Modern öncesi toplumlar hakkındaki üzücü gerçeklerden biri, erkek evladın yetişkinliğe kadar hayatta kalmasını sağlamanın çok zor olmasıydı. Modern tıp öncesindeki bir çağda, yüksek statü ve zenginlik bu mücadelede neredeyse hiç fark yaratmıyordu. Dünya çapındaki monarşilerin tarihi, kraliçelerin veya kralın diğer karılarının erkek evlat verememesinden doğan ebedi siyasi kriz durumunu kanıtlamaktadır. Günümüzdeki pek çok Japon, taht varisi Prens Naruhito’nun karısı Masako’nun 1993’teki evlendikten sonra bir erkek evlat doğurma çabasını endişeyle takip etmiştir. Ancak bu örnek, daha erken dönemdeki imparatorlar zincirine kıyasla sönük kalmaktadır: İmparator Ninko’nun (1800-1846) on beş çocuğundan yalnızca üç tanesi üç yaşından daha uzun yaşamayı başarmış ve İmparator Meiji’nin (1852-1912) on beş çocuğundan yalnızca beşi yetişkinliğe ermiştir.<a id="b2-6dn18" href="../Text/dipnot.xhtml#b2-6d18.">[18]</a> </p>

<p>Diğer toplumlarda olduğu gibi, Çin’de de bu sorun geleneksel olarak nikahsız birlikteliğe yöneltmiştir ve bu yolla yüksek statü sahibi erkekler ikinci, üçüncü, hatta daha fazla eş alabilmiştir. Çin bu tür durumlarda veraseti sağlamak için karmaşık, resmileştirilmiş bir sistem geliştirmişti. Örneğin ilk eşten olan erkek evlat, kumanın erkek evladından daha küçük olsa bile daha üstün miras hakkına sahipti; gerçi bazı imparatorlar bu kuralı ihlal etmişti. Kurallar sistemine rağmen, veraset hakkındaki belirsizlikler saray siyasetini epeyce meşgul etmişti. M.Ö. 71 yılında saygın bir memurun karısı Huo Xian, imparatoriçe Xu’yu hamileyken öldürtmüş ve yerine kendi kızını geçirmişti. M.S. 115 yılında imparator Andi’nin çocuk sahibi olmayan imparatoriçe karısı Yan, kocasının metresini erkek çocuk doğurduğu için öldürtmüştü.<a id="b2-6dn19" href="../Text/dipnot.xhtml#b2-6d19.">[19]</a> </p>

<p>Tıpkı Fustel de Coulanges’in açıkladığı Yunanlar ve Romalılarda olduğu gibi, Çin akrabalık sistemi de özel mülkiyet sistemiyle yakından alakalıydı. Zhou Hanedanı döneminde önce tüm toprakların devlete ait olduğu ilan edilmişti, ancak Zhou kralları bu kuralı yürürlüğe geçiremeyecek kadar zayıftı ve mülkiyet git gide özelleşerek satışa veya devre tabi olmuştu.<a id="b2-6dn20" href="../Text/dipnot.xhtml#b2-6d20.">[20]</a>  Bir sülalenin tamamı, atalarına ait bir tapınağı ya da malikaneyi barındıran mülkün ortak sahibiydi. Ayrıca zengin sülaleler örneğin baraj, köprü, kuyu ve sulama sistemleri gibi ortak mallara yatırım yapabiliyordu. Münferit aileler kendi topraklarına sahipti, ancak bu toprakları devretme yetileri sülalenin ritüel zorunluluklarına kati suretle bağlıydı.<a id="b2-6dn21" href="../Text/dipnot.xhtml#b2-6d21.">[21]</a> </p>

<p>Sülalenin büyümesi, mülkiyetin miras bırakılması açısından devamlı sorun teşkil ediyordu. Erken Zhou Hanedanı döneminde primogenitur sistemi mevcuttu, ancak yirminci yüzyıla uzanan Çin tarihinin geriye kalan büyük bir kısmında bu sistemin yerini mirasın erkek çocuklar arasında eşit bir şekilde dağıtılması kuralı almıştı.<a id="b2-6dn22" href="../Text/dipnot.xhtml#b2-6d22.">[22]</a>  Bu sistemde aile toprakları genellikle gittikçe küçülen parsellere bölünüyor ve bu da ekonomik açıdan faydası dokunmayan arazi parçalarına sebep oluyordu. Çinliler, erkeklerin soyundan gelen birden fazla neslin aynı çatı altında yaşadığı ortak aile idealini geliştirmişti. Erkek evlatlar büyüdükçe, alt parçalara bölünmüş aile topraklarında kendi yuvasını kuruyor veya yakındaki yeni bir toprağı ele geçirmenin yollarını arıyordu. Ancak torunlar yine de sülalenin ortak mallarında paya sahip olabiliyor ve ortak atalara ibadet görevlerini yerine getiriyordu; bu da onların çok uzağa taşınmasına ya da topraklarını özgürce satmasına engel olabiliyordu.<a id="b2-6dn23" href="../Text/dipnot.xhtml#b2-6d23.">[23]</a> </p>

<p>Sonraki dönemlerde, mülkiyet ve ortak yerleşim ile ilgili güçlü bölgesel farklılıklar ortaya çıktı. Kuzey Çin’de sülalelerin gücü zamanla azaldı; sülale üyeleri birbirinden çok uzaktaki çeşitli köylere taşındı ve ortak kimlik duygusunu kaybetti. Fakat güneyde sülale ve klan üyeleri birbirlerine yakın olarak yaşayıp çalışmaya devam etti; bazen köydekilerin tamamı aynı klan soyadını taşıyordu. Bu farklı sonuçların sebeplerine yönelik epeyce spekülasyon mevcuttur ve bunlar arasında güneyin yüzyıllar boyunca yerleşimsiz bir sınır olmasından ötürü sülalelerin genişlemesine rağmen bir arada kalmasının kolaylaşması, ayrıca kuzeydeki bitmek bilmeyen savaşların ve yerinden etme vakalarının bir arada yaşayan akraba gruplarını ayırması bulunmaktadır.</p>

<p>Sülale örgütlenmesinin pek çok açıdan zenginlere mahsus bir ayrıcalık olduğunu unutmamak gereklidir. Parsellere ayırmaya müsait büyük arazilerin, ortak mülkiyetin ve bazen varis doğurmak için gereken birden fazla eşin ve metresin masrafını karşılayabilecek durumda olanlar yalnızca zenginlerdi. Gerçekten de sülale sisteminin kuralları ilk kez Zhou Hanedanı tarafından belirlendiğinde, bunlar yalnızca belirli seçkin ailelere hitap ediyordu. Fakir aileler daha az sayıda çocuğa bakabiliyordu ve bazı durumlarda erkek varisin yokluğunu telafi etmek için sülalesinin soyadından vazgeçip karısının soyadına geçecek bir erkek evlatlık ediniyordu. Bu uygulama Japonya’da yaygınlaşmış, ancak Çin’de uygun görülmemişti.<a id="b2-6dn24" href="../Text/dipnot.xhtml#b2-6d24.">[24]</a> </p>

<h4 class=" sigil_not_in_toc">ÇİN’İN “FEODAL” DONEMİ</h4>

<p class="n">Shang halkı, Wei Nehri boyunca batılarına (günümüzdeki Shaanxi vilayeti) yerleşen Zhou kabileleri tarafından M.Ö. on birinci yüzyılın başlarında başlayan bir süreçte fethedilmişti. Fetih birkaç yılda tamamlanmış, Shang kuvvetleri aynı dönemde doğularındaki Shandong’da da atlı göçebelere karşı savaşmak zorunda kalmıştı. Zhou kralı, güç kazanmak için Shang varisini ve kendi kardeşlerini katlederek nihayetinde yeni bir hanedan kurdu.<a id="b2-6dn25" href="../Text/dipnot.xhtml#b2-6d25.">[25]</a> </p>

<p>Bu zafer, pek çok alimin Çin’in feodal dönemi olarak tanımlandığı zaman dilimine sahne hazırladı. Bu dönemde siyasi güç, hiyerarşik olarak sıralanmış bir dizi klan ve sülalenin elinde son derece merkezi olmayan bir biçimde tutuluyordu. Batı ve erken Doğu Zhou hanedanları döneminde, akrabalık sosyal örgütlenmenin esas ilkesi olarak varlığını sürdürdü. Ancak İlkbahar-Sonbahar ve Savaşan Devletler dönemleri boyunca bu akraba grupları arasındaki bitmek bilmeyen savaşlar sonucunda Çin genelinde devletler bir araya gelmeye başladı. Çin’de devlet oluşumunu tetikleyen faktörleri arkeolojik rekonstrüksiyonlara değil, tarihi kanıtlara dayanarak giderek daha detaylı şekilde takip etmek mümkündür.</p>

<p>Çin’deki devlet oluşumu süreci mukayese açısından özellikle ilginçtir, çünkü pek çok açıdan Avrupa’nın bin yıl sonra yaşayacaklarına öncülük etmiştir. Tıpkı Zhou kabilelerinin uzun zamandır yerleşik toprakları fethederek feodal bir aristokrasi kurması gibi, Germen barbar kabileleri de çökmekte olan Roma İmparatorluğunu istila ederek görece daha merkezi olmayan bir siyasi sistem kurmuştur. Hem Çin’de hem Avrupa’da devlet oluşumunu tetikleyen başlıca faktör savaş açma gereksinimiydi; bu da feodal toprakların git gide birleşerek bölgesel devletler oluşturmasına, siyasi gücün merkezileşmesine ve modern gayrişahsi yönetim biçiminin büyümesine yol açtı.<a id="b2-6dn26" href="../Text/dipnot.xhtml#b2-6d26.">[26]</a> </p>

<p>Çin ve Avrupa arasında bir dizi önemli fark vardı; fakat bunlar hanedan dönemindeki Çin’le ilgili İngilizce hikâyelerde geçen paralel Çin kurumlarını tanımlamak için “feodal”, “aile”, “kral”, “dük” ve “soyluluk” gibi terimlerin kullanımıyla maskelenmiştir. Dolayısıyla bu terimleri dikkatle tanımlamamız, hem nerede önemli paralellikler olduğunu hem de medeniyetlerin nerede ayrı düştüğünü belirlememiz gereklidir.</p>

<p>En karmaşık ve yanlış kullanılan terimler arasında “feodal” ve “feodalizm” vardır; bu terimler hem alimler hem de polemikçiler tarafından rastgele kullanılması sonucunda büyük ölçüde anlamını yitirmiştir.<a id="b2-6dn27" href="../Text/dipnot.xhtml#b2-6d27.">[27]</a>  Karl Marx ile başlayan bir gelenekte, “feodalizm” genellikle Ortaçağ Avrupası’nda malikane etrafında yoğunlaşan, derebeyi ve köylü arasındaki istismara dayalı iktisadi ilişkiye atıfta bulunmak üzere kullanılmaktadır. Marksist tarih yazımına hâkim olan katı kurallar nedeniyle, bu geleneğe bağlı alimler bazı toplumlarda feodal gelişme aşamasını modern kapitalizmin yükselişi için vazgeçilmez bir öncü olarak görmektedir; halbuki bu toplumların söz konusu kavramla herhangi bir alakası bulunmamaktadır.<a id="b2-6dn28" href="../Text/dipnot.xhtml#b2-6d28.">[28]</a> </p>

<p>Feodalizmin tarih açısından daha doğru bir tanımı tarihçi Marc Bloch tarafından yapılmıştır. Bloch, yurtluk ve vasallık geleneklerine Ortaçağ Avrupası’ndaki şekliyle odaklanmıştır. Yurtluk, derebeyi ve vasal arasındaki bir sözleşmeydi ve bu sözleşmeyle vasalın derebeyine askeri hizmet sağlaması karşılığında vasala koruma sağlanıyor ve bir parça toprak veriliyordu. Sözleşme, derebeyinin vasalın ellerini kendi elleri arasına aldığı ve ilişkiyi bir öpücükle mühürlediği törenle resmiyete dökülüyordu. Bağlılık ilişkisi her iki taraf için de açık yükümlülükler koşuyordu ve her yıl yenilenmesi gerekiyordu.<a id="b2-6dn29" href="../Text/dipnot.xhtml#b2-6d29.">[29]</a>  Vasal bunun ardından kendi topraklarından alt yurtluklar yaratabiliyor ve kendi vasallarıyla ilişkiye girebiliyordu. Sistem şeref, sadakat ve saray aşkı konularında kendine ait bir karmaşık etik normlar dizisi oluşturmuştu.</p>

<p>Siyasi gelişme açısından Avrupa feodalizminin kritik yönü, derebeyi ve vasal arasındaki ekonomik ilişkiden ziyade, verdiği yetkinin ademimerkezileşmesiydi. Tarihçi Joseph Strayer’in sözleriyle, “Batı Avrupa feodalizmi esasen siyasidir—Bu bir hükümet biçimidir ... ve burada siyasi otorite askeri liderlerden oluşan küçük bir grubun tekelinde olmasına rağmen, grup üyeleri arasında oldukça eşit bir biçimde dağıtılmıştır.”<a id="b2-6dn30" href="../Text/dipnot.xhtml#b2-6d30.">[30]</a>  Max Weber ile de ilişkili olan söz konusu tanımı bu cilt boyunca kullanacağım. Kurumun temeli örneğin derebeylik, arpalık ya da yurtluk gibi sınırları belli bir toprağın bahşedilmesine ve vasalın bu toprak üzerinde siyasi kontrolü belirli bir düzeye kadar elinde tutmasına dayanıyordu. Feodal sözleşmeler teorik açıdan feshedilebilir olmasına rağmen, Avrupalı vasallar zamanla derebeyliklerini patrimoniye, yani torunlarına miras bırakabilecekleri mülkiyete dönüştürdü. Bu topraklar üzerinde ordu kurmak, vergi mükellefleri oluşturmak ve fahri derebeyinin müdahalesinden bağımsız olarak adaleti sağlamak için siyasi haklar edindi. Dolayısıyla katiyen derebeyinin vekili değillerdi; daha ziyade kendi çapında birer derebeyi sayılırlardı. Marc Bloch, daha sonraki dönemde feodalizmin patrimonyal karakterinin aslında kurumsal dejenerasyonu temsil ettiğini, ancak feodal sistemi benzersiz kılan unsurun kesinlikle feodal sistemdeki dağıtılmış siyasi güç karakteri olduğunu vurgulamaktadır.</p>

<p>Bu bağlamda, Zhou Hanedanı döneminde Çin feodal bir toplumdu.<a id="b2-6dn31" href="../Text/dipnot.xhtml#b2-6d31.">[31]</a>  Merkezi bir devletle uzaktan yakından alakası yoktu.<a id="b2-6dn32" href="../Text/dipnot.xhtml#b2-6d32.">[32]</a>  Tıpkı önceki ve sonraki pek çok fetih hanedanı gibi, Zhou kralı da ele geçirdiği toprakları yönetmek için şahsi kontrolü altında hiçbir kuvvet ya da kaynak bulunmadığını anlamıştı. Bu durum özellikle Zhou’nun step göçebelerinin baskısı altında olduğu batıda ve daha sonra Chu devleti olacak güneydeki sınır bölgelerinde geçerliydi. Dolayısıyla, derebeylikleri ve tımarları (Zhou toplumunun kabile yapısına göre) akrabası olan uşaklarına ve müttefik savaşçılarına dağıttı. Zhou kralı yetmiş bir derebeylik kurdu ve akrabaları bunların elli üçünü yönetti. Diğerleri yeni hanedana sadakat yemini eden bozguna uğramış Shang lordlarına ve diğer Zhou yöneticilerine ya da askeri komutanlara dağıtıldı. Bu toprakların verildiği vasallar böylece toprakları istedikleri şekilde yönetmelerine imkân veren büyük bir özerklik kazandı.<a id="b2-6dn33" href="../Text/dipnot.xhtml#b2-6d33.">[33]</a> </p>

<p>Zhou dönemindeki Çin feodalizmi ile Avrupa modeli arasında bir dizi önemli fark vardı. Avrupa’da segmenter kabile kurumları, Avrupa’nın feodal döneminin başında, genellikle bir barbar kabilenin Hıristiyanlığa geçişinden birkaç nesil sonra yok olmuştu. Avrupa feodalizmi, birbiriyle ilişkisi olmayan derebeylerini birbiriyle ilişkisi olmayan vasallara bağlamaya yönelik bir mekanizmaydı ve böylece karmaşık akrabalık biçiminin yok olduğu bir toplumda sosyal işbirliğini kolaylaştırıyordu. Çin’de ise başlıca siyasi aktörler bireysel derebeyleri değil, derebeyleri ve <i>akraba gruplarıydı.</i> Avrupalı bir derebeyinin yetki alanında, gayrişahsi yönetim derebeyi ile köylü arasındaki feodal sözleşme biçiminde kök salmaya başlamıştı. Otorite derebeyinin klanına değil, daima derebeyinin kendisine aitti. Yurtluk ailesinin malıydı ama daha büyük bir nesil grubunun toplu malı değildi.</p>

<p>Çin’de ise derebeylikler akraba gruplarına veriliyor, bu gruplar daha sonra topraklarını alt sülalelere veya kabilenin soydaş kollarına bölebiliyordu. Dolayısıyla bireysel bir Çinli soylunun yetkisi Avrupalı bir derebeyine kıyasla daha az hiyerarşik ve daha zayıftı; bunun sebebi soylunun bizzat kendi takdirini sınırlayan geniş bir akrabalık çerçevesine gömülü olmasıydı. Daha önce belirttiğim gibi, kabile toplumlarında liderlik genellikle devralınmaz, kazanılır; yani doğuştan sahip olmaktan ziyade lider tarafından kazanılmalıdır. Zhou dönemindeki Çin’de liderlik daha hiyerarşik bir yönde gelişmekle beraber, yine de akraba ağlarıyla sınırlı kalıyor ve dolayısıyla Avrupalı muadiline kıyasla daha “kabileci” görünüyordu. Bir gözlemciye göre, İlkbahar-Sonbahar dönemi sırasında “Devlet geniş bir ev halkına benziyordu; hükümdar saltanat sürüyor ama yönetmiyordu. Bakanlar sahip olduğu makamlardan ötürü değil, hükümdarın akrabası oldukları ya da varlıklı ailelerin başında bulundukları için önemliydiler ve bu nedenle o makamlara geliyorlardı.”<a id="b2-6dn34" href="../Text/dipnot.xhtml#b2-6d34.">[34]</a>  Kral, gerçek bir egemenden ziyade eşitler arasında birinciydi: “Hükümdara halk içinde çıkışan ve hükümdarla azarlanmadan ya da cezalandırılmadan ağız dalaşma giren, değerli eşya taleplerini reddeden, hükümdarla hareminin ortasında masa oyunları oynayan, hükümdarın masasına davetsiz olarak oturan ya da hükümdarı yemeğe davet eden ama hükümdarın dışarıda kuş avlamakta olduğunu gören soylular hakkında çok sayıda hikâye anlatılmaktadır.”<a id="b2-6dn35" href="../Text/dipnot.xhtml#b2-6d35.">[35]</a> </p>

<p>Zhou toplumunun klana dayalı örgütlenmesinde, ordular da segmentlere ayrılmıştı ve merkezi bir komuta-kontrol düzeni yoktu. Her sülale kendi kuvvetlerini yetiştiriyor ve (Nuer segmentleri gibi) birleşerek daha büyük birimler oluşturuyordu.” Sefer kayıtlarına göre, toplanan bu askerler cephede kendi kumandanlarının emrinde kalıyor, büyük kararlar genellikle liderler arasında grup müzakeresi ile alınıyor ve kıtalar yalnızca gevşek bir biçimde birbirine bağlanıyor, böylece bir kumandan ordunun geri kalanından bağımsız olarak kendi adamlarına liderlik edebiliyordu.”<a id="b2-6dn36" href="../Text/dipnot.xhtml#b2-6d36.">[36]</a> Katı bir komuta-kontrol hiyerarşisi bulunmadığından, bir astın fahri derebeyinden gelen emirlere uymadığı vakalar sıklıkla görülüyordu. 5. bölümde geliştirilen antropolojik kategorilere göre, erken Zhou yönetim biçimleri devletten ziyade kabile veya olsa olsa şeflikti.</p>

<p>Zhou Hanedanındaki Çin feodal toplumu, keskin sınıf ayrımları ve şiddetli mücadele ortamında şeref ve hayati risk etrafında şekillenen ahlak kuralları çerçevesinde oluşturulan bir aristokrasi geliştirmesi açısından Avrupa feodal toplumuna benziyordu. Erken dönem kabile toplumları başlangıçta nispeten eşitlikçidir ve keskin statü farklarının ortaya çıkmasını engellemek için çeşitli kademelendirme mekanizmalarına sahiptir. Ardından bazı bireyler kendilerini sürüden ayırmaya başlar. Avcılık ile savaş hali arasında insan türünün primat atalarına kadar dayanan bir süreklilik vardır. Avlanma ve fetih konusunda, bazı bireylerin ve grupların diğerlerinden daha iyi avcılar ve savaşçılar olması nedeniyle hiyerarşi kendini gösterir. Avcılıkta kendini gösterenler genellikle savaşta da kendini kanıtlar; avcılık için gereken işbirliği yetenekleri askeri taktiklere ve stratejiye dönüşür. Cephede zafer kazanan bazı sülaleler diğerlerinden daha yüksek statü elde eder ve her sülale içinde kendini kanıtlayan savaşçılar liderliği ele geçirir.</p>

<p>Çin’de de durum böyledir. Avcılık ile savaş hali arasındaki süreklilik, savaşçı aristokrasisinin sosyal statüsünü meşru kılmaya yönelik bir dizi ritüelde korunmuştu. Mark Lewis, İlkbahar-Sonbahar dönemi sırasında “Hükümdarları kitlelerden ayıran eylemler, bu sunakların ‘üstün hizmetleriydi’ ve söz konusu hizmetler şiddeti ritüeller aracılığıyla kurban, savaş ve avcılık biçiminde yöneltiyordu.” diye belirtmiştir.<a id="b2-6dn37" href="../Text/dipnot.xhtml#b2-6d37.">[37]</a>  Avcılıkta hayvanların atalara kurban edilmesi gerekirken, savaşta insanların kurban edilmesi gerekiyordu; bu Shang uygulaması Zhou döneminde M.Ö. dördüncü yüzyıla kadar devam etmişti. Askeri seferler, seferin başarılı olması için tapınaklarda kurban ve dua merasimi ile başlıyordu. Et ayinler sırasında ritüel olarak paylaşılıyor, savaş davullarını takdis etmek için mahkûmların kanı dökülüyordu; özellikle nefret edilen düşmanlardan et sosu yapılıyor ve bu sos saray veya ordu mensupları tarafından tüketiliyordu.<a id="b2-6dn38" href="../Text/dipnot.xhtml#b2-6d38.">[38]</a> </p>

<p>Erken Zhou dönemindeki Çin’de aristrokratik savaş hali son derece ritüelleştirilmişti. Bir klana diğer bir klanın hâkimiyetini kabul ettirme veya şerefine hakaret edenlerden intikam alma amacıyla savaş yapılıyordu. Ordular “atalarının miras bıraktığı başarıları” savunmak için yola çıkıyordu; lider bunu yapmaması halinde ölü bir ataya dönüştüğü zaman gerekli ayinlerden mahrum kalacaktı. Bunu tüm gücüyle ölümüne dövüşmekten ziyade, ayinsel kuvvet ve şeref testleri ile başarabiliyorlardı. Cepheler genellikle bir dizi karmaşık kurala uyan aristokrat grupları arasında önceden organize ediliyordu. Düşmanın savaş meydanında belirmesi, bir ordunun şerefsizlikle bağdaştırılması veya şerefsizlikten muzdarip olmasını gerektiriyordu ve bazen düşmanın en güçlü noktasına saldırmamak şerefsizlik olarak nitelendiriliyordu. Aksine, rakip tarafın lordu öldüğünde diğer tarafın yas görevlerini artırmamak için ordular savaş meydanından çekiliyordu. Erken İlkbahar-Sonbahar döneminde, aristokratlar savaşın büyük bir kısmını pahalı olan ve yüksek derecede kullanım ve bakım becerisi gerektiren iki tekerlekli savaş arabaları üzerinde yapıyordu.<a id="b2-6dn39" href="../Text/dipnot.xhtml#b2-6d39.">[39]</a>  Askeri strateji uzmanı Sun Tzu’nun sürpriz ve aldatmacaya dayanan “dolaylı yöntemi” kullanma tavsiyesi belli ki Çin tarihinin ilerleyen dönemlerinde ortaya çıkmıştı.</p>

<p>Çin, erken Zhou Hanedanı döneminde kabile düzeyi ile şeflik düzeyi arasında bir topluma dönüşmüştü. Hikâyelerde genellikle “devlet” olarak adlandırılan birimlerden hiçbiri gerçek devlet değildi. Zhou dönemindeki Çin, patrimonyal toplumun ders niteliğinde bir örneğiydi. Yani ülkenin tamamına bir dizi yerel derebeyi ve onların akraba grupları “sahipti”. Çin’in agnatik akrabalık kurallarının çizdiği sınırlar kapsamında, topraklar ve üzerinde yaşayan insanlar patrimoniydi (miras bırakılabilir mülkiyet) ve torunlara devredilebiliyordu. Bu toplumda kamu ile özel arasında ayrım yoktu; iktidardaki her sülale ordu yetiştiriyor, vergi alıyor ve adaleti uygun gördüğü şekilde dağıtıyordu. Ancak tüm bunlar yakın zamanda değişecekti.</p>
</body>
</html>