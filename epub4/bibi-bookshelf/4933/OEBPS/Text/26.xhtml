<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>26</h1>
<h2 id="sigil_toc_id_26">DAHA MÜKEMMEL BİR MUTLAKİYET ANLAYIŞINA DOĞRU</h2>

<div class="b">Moskof devletinin ortaya çıkışı ve Rus siyasi gelişimindeki tuhaflıklar; Rus köylüler monarşinin aristokrasiye bağlılığı sonucunda nasıl kademeli olarak köleleştirildi; mutlakiyet neden Avrupa’nın diğer yerlerinde değil de Rusya’da daha bütüncül bir zafer kazandı</div>

<p class="n">Rusya Federasyonu, özellikle 2000’lerin başında Vladimir Putin’in yükselişiyle, bazı siyaset bilimcilerin “seçimli otoriter” rejim olarak adlandırdığı rejime dönüştü.<a id="b4-26dn1" href="../Text/dipnot.xhtml#b2-26d1.">[1]</a>  Bu rejimde hükümet temelde otoriterdir ve siyasetçiler, resmi yetkililer ve ticari girişimlerden oluşan şaibeli bir ağ tarafından kontrol edilmesine rağmen gücünün devam etmesini meşrulaştırmak için demokratik seçimler düzenlemektedir. Rus demokrasisinin kalitesi oldukça düşüktür: Rejim neredeyse tüm başlıca yayın organlarını kontrol etmekte ve eleştiriye izin vermemekte, rakip adayların gözünü korkutarak diskalifiye etmekte, kendi adaylarını ve destekçilerini kayırmaktadır.</p>

<p>Demokrasisinin kalitesinden daha da beteri, hukukun üstünlüğüne ilişkin performansıdır. Resmi yolsuzluğu ortaya çıkaran veya rejimi eleştiren gazetecilerin sonu ölümle bitmekte ve katillerini bulmak için hiçbir gerçek çaba sarf edilmemektedir; kendi iradesi dışında rejim üyeleri tarafından yönetilmekle karşı karşıya kalan şirketler, varlıklarını teslim etmeye zorlayan hükümet temsilcilerinin sahte suçlamalarına maruz kalmaktadır; önemli resmi yetkililer kendilerine hiçbir hesap sorulmadan cinayetten yakayı kurtarabilmektedir. Dünya çapındaki yolsuzluk düzeylerine yönelik algılar hakkında sistematik anketler düzenleyen sivil toplum örgütü Transparency International’a göre, Rusya 180 ülke arasından 147. sırada olup Bangladeş, Liberya, Kazakistan ve Filipinler’den daha ileride, Suriye ve Orta Afrika Cumhuriyeti’nden bir nebze daha geridedir.<a id="b4-26dn2" href="../Text/dipnot.xhtml#b2-26d2.">[2]</a> </p>

<p>Pek çok kişi yirmi birinci yüzyıl Rusya’sı ile eski Sovyetler Birliği arasında bir devamlılık görmekte ve bu görüş bazı Ruslar tarafından Stalin’e ve Sovyet geçmişine yönelik olarak sıkça dile getirilen nostaljiyle desteklenmektedir. Komünizm, Bolşevik Devrimi’nden yetmiş yıl sonra Rusya’da kök salarak günümüzdeki Rusların tutumunu keskin bir biçimde şekillendirmiştir.</p>

<p>Ancak komünizmin ardında koca bir kaplumbağa yığını yatmaktadır. Çağdaş otoriter rejimi yirminci yüzyıl siyasetine dayandırmak, komünizmin neden Çin’de olduğu gibi Rusya’da da böylesine yaygın bir zafer kazandığı sorusunu doğurmaktadır. Elbette burada çok daha eski bir mutlakçı gelenek rol oynamıştır. Bolşevik Devrimi’nden önce Rusya güçlü bir merkezi devlet geliştirmişti; bu devlette yürütme yetkisi hukukun üstünlüğüyle veya hesap sorulabilir yasama meclisleriyle oldukça zayıf bir biçimde sınırlanıyordu. Bolşevik öncesi Rusya’da hayata geçirilen mutlakiyet yapısı, nitelik bakımından eski rejim dönemindeki Fransa ve İspanya’dan farklıydı ve modern öncesi Çin ve Osmanlı modellerine çok daha yakındı. Bunun nedeni esasen Rusya’nın siyasi kültürü üzerinde kalıcı bir etki yaratan fiziki coğrafyası ve konumuydu.</p>

<h4 class=" sigil_not_in_toc">RUSYA’DA MUTLAKİYETİN KAYNAKLARI</h4>

<p class="n">Rus devleti birinci milenyumun sonunda Kiev (Ukrayna) civarındaki bir bölgede kurulmuştu ve o zamanlar Kuzey Avrupa’yı Bizans İmparatorluğu ve Orta Asya’ya bağlayan önemli bir ticaret istasyonuydu. Ancak bu devletin sürekliliği 1230’larda Rusya’nın Batu Kağan ve Subutay liderliğindeki Moğollar tarafından işgal edilmesiyle bozuldu. Kiev büyük zarar görmüş, papanın sefiri Başpiskopos Carpini şehirden geçerken şunları yazmıştı: “Yerler ölü insanlardan kalan sayılamayacak kadar çok kafa ve kemikle doluydu; bu şehir bir zamanlar uçsuz bucaksız topraklara ve büyük bir nüfusa sahipken bugün hiçbir şey kalmamış: Taş çatlasa iki yüz ev ayakta kalmış ve buradaki insanlar en ağır köleliğe mahkûm edilmiş.”<a id="b4-26dn3" href="../Text/dipnot.xhtml#b2-26d3.">[3]</a> Bundan sonra Moğol işgali neredeyse 250 yıl sürdü. Günümüzdeki Rusların çoğu, devletlerinin ve siyasi kültürlerinin neden Batı Avrupa’dan bu derece ayrı düştüğü sorulduğunda hemen Moğolları suçlamaktadır. Ayrıca Rusya’yı gözlemleyen Batılı gözlemcilerin geçmişi de çok eskiye dayanmaktadır. Örneğin Marquis de Custine, Rusya’yı yalnızca Moğollarla değil, aynı zamanda Osmanlılar, Kumanlar ve diğer Asyatik halklarla etkileşime girerek şekillenen bir “Asyatik” güç olarak gördüğünü ısrarla belirtmiştir.<a id="b4-26dn4" href="../Text/dipnot.xhtml#b2-26d4.">[4]</a>  Daha yakın bir zamanda, bağımsız Moğolistan’ın ortaya çıkmasıyla bu fikir değişmiş ve Moğolların rolüne çok daha olumlu yaklaşan yeni bir revizyonizm dalgası ortaya çıkmıştır.<a id="b4-26dn5" href="../Text/dipnot.xhtml#b2-26d5.">[5]</a> </p>

<p>Her halükarda, Moğol istilası Rusya’nın ilerleyen dönemdeki siyasi gelişimini çoğunlukla negatif olmak üzere pek çok şekilde etkilemiştir.<a id="b4-26dn6" href="../Text/dipnot.xhtml#b2-26d6.">[6]</a>  Öncelikle, Rusya’nın Bizans ve Ortadoğu ile ticaretini ve entelektüel iletişimini, yani Rusya’nın din ve kültür kaynağını kesmiştir. Avrupa’yla iletişimi de engellemiş, bu nedenle Rusya batıya uzanan topraklarda Rönesans ve Reform gibi gelişmelere katılmamıştır.</p>

<p>İkincisi, Moğol işgali Rusya’nın siyasi gelişimini epeyce geciktirmiş ve siyasi gelişim günümüzde Ukrayna’da Kiev civarındaki Rusların ilk yerleşim bölgesi olan Kiev Knezliği’nin yok edilmesiyle baştan başlamak zorunda kalmıştı. Rus devleti zaten Moğollar gelmeden önce bölünmeye başlamış olsa da, Moğolların fethi siyasi otoritenin ufak tefek prenslere miras kalan ve onlar tarafından yönetilen küçük apanaj topraklarına dağıldığını kanıtlamıştı. Rusya’nın ağırlık merkezi, Karadeniz’in kuzeyindeki pontik Avrupa’dan Moskova Knezliği’nin merkezi siyasi aktör olarak baş gösterdiği kuzeydoğuya kaymıştı. Sekiz yüz yıllık bir dönemde evrilen Avrupa feodalizminin aksine, apanaj Rusya iki yüzyıldan biraz daha uzun süre ayakta kalmış (Tatar boyunduruğunun başladığı 1240’tan, III. İvan’ın tahta çıktığı 1500’ün ortalarına dek) ve ardından prensler merkezileşen monarşinin giderek büyüyen gücüyle tanışmak zorunda kalmıştı.</p>

<p>Son olarak, Moğollar Bizans’tan miras kalan tüm hukuki gelenekleri baltalıyor ve siyasi yaşamı giderek daha çetin ve zalim bir hale getiriyordu. Avrupa’daki Hıristiyan prenslerin aksine Moğol hükümdarlar kendilerini saf yırtıcı olarak görüyordu ve asıl amaçları hükmettikleri halklardan mümkün olduğunca kaynak sömürmekti. Kabile düzeyinde bir halk olan Moğollar, fethettikleri halklara yayabilecekleri gelişmiş siyasi kurumlara ya da adalet teorilerine sahip değildi. Derebeyliğinin yönetilenler için var olduğunu gösteren numaralar yapmıyorlardı; geleneksel tarım devletlerinin liderlerinin aksine kısa vadeli hedefleri vardı ve kaynaklarını sürdürülebilir olmayan düzeylerde sömürmek istiyorlardı. Kendilerine karşı çıkanları zalimce cezalandırıyorlardı ve sırf taşı gediğine koymak niyetiyle kasabaların tüm sakinlerini idam etmeye hazırlardı. Aralarında daha sonra Rus devletini inşa edecek Moskof prensin de bulunduğu Rus prensleri vergi tahsildarı olarak istihdam etmişlerdi. Böylece Moğollar nesiller boyunca Rus liderleri kendi yırtıcı taktikleriyle eğitmiş oldu. Üstelik Ruslarla evlenerek Rus halkıyla genetik olarak da kaynaştılar.</p>

<p>Tıpkı daha önce incelediğimiz neredeyse diğer tüm yönetimler gibi, Rus devlet inşası da savaşa maddi kaynak sağlama ihtiyacıyla doğmuştu. Île-de-France’daki Kapetler gibi, Moskova’daki Rurik hanedanı da dışa açılırken merkezi konumunu üs olarak kullanmış, diğer apanaj prensliklerin yanı sıra Moğollar, Litvanyalılar ve diğer yabancı güçlerle savaşarak kendi topraklarına katmışlardı. Devlet, Novgorod ve Tver’i topraklarına katan ve Rusya genelinde hükümdar unvanını alan III. İvan (1440-1505) yönetiminde büyük bir güce dönüşmüştü. Moskova prensliği I. İvan döneminde (1288-1340) altı yüz milkareden II. Basileios döneminde (1415-1462) on beş bin milkareye, III. İvan’ın hükümdarlığının sonunda ise elli beş bin milkareye ulaşmıştı.<a id="b4-26dn7" href="../Text/dipnot.xhtml#b2-26d7.">[7]</a> </p>

<p>Rusya’nın apanaj dönemindeki devlet oluşum süreciyle Çin ve Osmanlı arasında pek çok benzerlik mevcuttur. Tıpkı Batı Zhou kurucu hanedanı gibi, Kiev Knezliği’nin asil ailesinin soyu da Rusya’nın dört bir yanında çoğalmış ve özellikle Moğol istilasının ardından Rusya’nın feodalizm modelini oluşturan bir dizi küçük prensliğe ayrılmıştı. Her prens toprakları, ekonomik kaynakları ve birlikleri kontrol ediyordu ve özgür aristokratik boyar sınıfından hizmet almak için anlaşma yapabiliyordu.</p>

<p>Moskof devletinin gücü, nakit para yerine <i>pomest’ia</i> adı verilen toprak bağışlarıyla maaş alan süvarilerin oluşturduğu orta hizmet sınıfı etrafında şekilleniyordu. Her pomest’ia yalnızca beş veya altı köylü hanesinden oluşan işgücüyle destekleniyordu. Topraklar bol olduğundan, insanlar üzerindeki denetim toprak üzerindeki denetimden daha önemliydi. Süvariler düzenli bir ordu teşkil etmiyor, prens tarafından göreve çağrılıyor ve sefer döneminin sona ermesiyle memleketlerine dönmek zorunda kalıyorlardı. Rusya’daki pomest’ia sistemi ile Osmanlı’daki tımar sistemi arasındaki benzerlikler çarpıcıdır ve büyük olasılıkla tesadüf değildir; çünkü Ruslar bu dönemde Türklerle iletişimi artırmıştı. Tıpkı Osmanlı sipahileri gibi, Rus ordusunun temeli de Avrupa’nın diğer bölgelerinde alt soylular olarak adlandırılacak bir sınıftan oluşuyordu; askerler toprağa ve kaynaklara erişmek için devlete bağımlıydı. Rus süvari ordusu görece hafif ekipmanları ve manevra kabiliyetleri ile Osmanlı süvarilerini de andırıyordu; her ikisi de Batı Avrupa’nın ağır zırhlı şövalyelerinden epeyce farklıydı. Moskova rejiminin bu tür bir ordu kurma amacı Osmanlıların amacına benziyordu: yalnızca statü için kendisine bağlı olan ve nakit ödeme yapılması gerekmeyen bir askeri örgütlenme oluşturmuştu. Bu güç, kendi topraklarına ve kaynaklarına sahip prenslerin ve boyarların gücünü dengelemek için kullanılabiliyordu.<a id="b4-26dn8" href="../Text/dipnot.xhtml#b2-26d8.">[8]</a> </p>

<p>Burada Rusya ile Macaristan arasında çok önemli bir fark vardır. Rusya’da orta hizmet sınıfı doğrudan Moskof devleti için çalışmak üzere istihdam edilirken, Macaristan’da soylu sınıfına dahildi. Bu seçim muhtemelen iki toplumun ilerleyen zamanlardaki merkezileşme ve ademimerkezileşme yollarını belirlemek için yeterliydi. Orta hizmet sınıfının bölgedeki soylulara ait feodal yapılara bölünmekten ziyade doğrudan devlete bağlanmış olması, Rus toplumunun Batı Avrupa’daki toplumlara kıyasla Moskof devlet inşa projesinde çok daha az badire atlamış olmasının önemli nedenlerinden biridir.</p>

<p class="bosluk1"></p>

<div><img alt="rusyanyukselis" src="../Images/rusyanyukselis.jpg"/></div>

<p class="bosluk1"></p>

<p>Rus soylu sınıfının merkezi devletin gücünü sınırlamakta başarısız olmasının diğer bir nedeni de, Rusların feodalizm modelinin kök salacak kadar uzun süredir varlık göstermemesiydi. Rus tarih yazımında ülkenin feodalizmi yaşayıp yaşamadığına dair uzun soluklu bir tartışma vardır, çünkü Rus feodal toprakları Batı Avrupa’daki emsalleri gibi kendi kendini yöneten bir otoriteye sahip değildi.<a id="b4-26dn9" href="../Text/dipnot.xhtml#b2-26d9.">[9]</a>  Rus prensleri ve daha düşük unvanlı soyluların kale inşa etmeye vakti yoktu; dümdüz Rus ovaları ve step iklim, son derece hareketli olan hücum kuvvetlerine savunma kuvvetleri karşısında avantaj sağlıyordu.</p>

<p>Moskof devleti boyar ailelerinin ve aile içindeki bireylerin hiyerarşik sıralamasını temsil eden <i>mestniçestvo</i> sistemini resmen ilan ederek aristokrasi arasında kasıtlı olarak ayrışmayı teşvik etti. Tıpkı Fransızların ve İspanyolların unvan ve ayrıcalık satması gibi, mestniçestvo da soyluları doğrudan birbiriyle rekabete sokarak devletin iç bütünlüğünü baltalamıştı.<a id="b4-26dn10" href="../Text/dipnot.xhtml#b4-26d10.">[10]</a>  Bunun sonucunda, Rus soylular bir sınıf olarak bütünlüğünü kaybetmiş ve merkezileşen devlete toplu olarak direnmelerine imkân veren çok az sayıda kurum geliştirmişti. Kendilerini devamlı tüketen önemsiz iç kavgalarla ün kazanmışlardı.</p>

<p>Rusya’da hukukun üstünlüğü başından beri Batı Avrupa’dan daha zayıftı. Bölgesel hükümdarların yetki alanı dışında bir kanon hukuku oluşturan Katolik kilisesinin aksine, Rus Ortodoks kilisesi hiçbir zaman böyle bir rol oynamamıştı. Rusya’nın kilise-devlet ilişkileri modelini örnek aldığı Bizans İmparatorluğu sezaropapacıydı; doğu imparatoru, Konstantinopolis patriğini atayarak doktrin meselelerine müdahale ediyordu. Atama kavgası ve Gregoryen reformun eşdeğeri Bizans dünyasında hiçbir zaman gerçekleşmemişti. Doğu kilisesi, kanunları uygulamak için kullanabileceği devlet benzeri bir merkezileşmiş bürokrasi geliştirmeyi ve dini hükümlerini Katolik kilisesi gibi her yerde geçerli tek bir kanon hukukunda sistemleştirmeyi başaramadı. Moğol istilası nedeniyle Rus kilisesinin Bizans kaynaklarıyla bağı kesildiğinde, kilise Moskof devletinde yeni bir koruyucu buldu. Kilisenin çıkarlarıyla devletin çıkarları örtüşüyordu: devlet kiliseye patronaj ve güç verirken, kilise de devletin “Üçüncü Roma” merkezi olarak meşruiyetini destekliyordu. Rus kilisesi 1666’da Patrik Nikon’un görevden alınmasıyla tamamen sezaropapacı hale geldi ve 1721’de I. Petro’nun Kilise Reformu ile patrikhane tamamen kaldırılarak yerine doğrudan çar tarafından atanan Kutsal Sinod getirildi.<a id="b4-26dn11" href="../Text/dipnot.xhtml#b4-26d11.">[11]</a></p>

<p>Hukukun üstünlüğü uygulamasının Batı Avrupa’daki elitlere tanıdığı korumaların önemi hakkında şüpheye düştüğünüzde, Rus tarihinde karanlık bir dönem olan <i>opriçnina</i>’yı düşünmeniz yeterlidir. Bu dönem IV. İvan’ın hükümdarlığının (1530-1584) ikinci yarısında ortaya çıkmıştır ve Batı Avrupa tarihinde eşi benzeri yoktur. (IV. İvan daha sonra Ivan Grozny adıyla tanınmıştır; bu isim Korkunç İvan ya da Büyük İvan olarak tercüme edilebilir.) İvan’ın çok sevdiği karısı Anastasia’nın 1560’ta henüz genç yaştayken ölümü, prensin etrafındaki saray görevlileri hakkında çılgınca şüpheler beslemesine neden oldu. Moskova’yı beklenmedik bir şekilde terk eden prens, 1565’te geri döndüğünde boyarların opriçnina adı verilen özel bir idari bölge oluşturulmasını kabul etmesi talebinde bulundu. Bu bölgede günah işleyenlere ve hainlere müdahale etme yetkisi sadece prense ait olacaktı. Bu gücü prense verdiklerinde, prens terör dönemini başlatarak giderek daha fazla sayıda boyarı tüm ailesiyle birlikte tutuklattı, işkence yaptırdı ve infaz ettirdi. İvan <i>opriçniki</i> adı verilen, siyah kıyafetler giyen ve siyah atlara binen özel bir polis birliği kurdu. Bu birlik, prensin kanuni yetkiler dışındaki özel kurallarını uygulama aracıydı. Opriçnina dahilindeki özel mülkiyete devlet tarafından el koyuldu ve bu bölgenin sınırları devlet topraklarının yarısına ulaşana dek daha fazla toprak eklenmeye devam etti. Bu dönemde dört bin ila on bin boyarın öldürüldüğü tahmin edilmektedir. Eski soylu ailelerden yalnızca dokuzu hayatta kalmış ve topraklarının büyük bir kısmı müsadere edilmişti.<a id="b4-26dn12" href="../Text/dipnot.xhtml#b4-26d12.">[12]</a>  Görünüşe bakılırsa İvan duygusal dengesini tamamen kaybetmiş, hatta tahtın varisi olan oğlunu yaralayarak ölümüne neden olmuş ve oğlunun ölümünün ardından ülke resmen sarsılmıştı.<a id="b4-26dn13" href="../Text/dipnot.xhtml#b4-26d13.">[13]</a>  Opriçnina’nın 1930’ların ortalarından sonuna kadar Joseph Stalin’in Sovyet Komünist Parti tasfiyelerinin öncüsü olduğunu görmek zor değildir; bu dönemde partinin genel sekreteri, Stalin’in etrafındaki entrikalardan şüphelenerek devrimi gerçekleştirmesine yardımcı olan tüm eski Bolşevikleri katletmişti.<a id="b4-26dn14" href="../Text/dipnot.xhtml#b4-26d14.">[14]</a>  Ayrıca bu hikâye, aristokratik elitleri tasfiye eden imparatoriçe Wu gibi Çinli hükümdarları da anımsatmaktadır.</p>

<p>Rus siyasi gelişimi açısından şaşırtıcı bir soru, boyarların neden İvan’a bu özel güçleri vererek kendilerini tehlikeye atmış olmasıdır. Bunun cevaplarından biri, boyarların güce kendi başlarına sahip olamayacaklarını düşünmeleri ve hükümdarın güçlü otorite sergilememesi halinde doğacak sonuçlardan korkmalarıydı. Bu olasılık İvan’ın Moskova’dan tuhaf bir şekilde geri çekilmesiyle ortaya çıkmıştı. Rusların zayıf bir devletin peşinden kaos ve bölünme korkusu yaşaması absürt değildi; İvan’ın oğlu Fyodor’un 1598’de çocuk sahibi olmadan ölümüyle Rurik hanedanının sonunun geldiği ve Karışıklık Döneminin başladığı zaman tam olarak bu yaşanmıştı. Moskof devleti kıtlık ve yabancı istilası ile kuşatılmış, taht için rekabet eden “sahte Dimitri”lerle parçalara ayrılmıştı. Moskovalı prenslerin yarattığı devlet mekanizması uzun soluklu bir taht mücadelesine dayanabilecek güce sahip değildi, ayrıca prenslerin gücü zayıfladığı için daha ademimerkeziyetçi bir feodal yönetim biçimine dönmek de mümkün değildi. Sonuçta ortaya çıkan kuralsız şiddet ve yabancı hâkimiyeti ancak 1613’te Romanov hanedanının ortaya çıkmasıyla sona erdi.</p>

<h4 class=" sigil_not_in_toc">ÖZGÜR ALTERNATİFLER</h4>

<p class="n">Rus mutlakiyetinin yükselişi, Rus kültürü içindeki bir mantıkla önceden kararlaştırılmış değildi. Aslında Rus tarihinde Batı tarzı cumhuriyetçi kurumlar ya da temsilci meclisleri için alternatif Rus olasılıklarının vizyonunu sunan öncüller vardı. Kuzeybatının uzak kesimlerindeki Novgorod şehri Moğollar tarafından hiçbir zaman fethedilmemiş ve erken apanaj dönemi boyunca kuvvetli bir ticaret cumhuriyeti olarak kalmıştı. Baltık ticaretiyle sıkı sıkıya bütünleşmişti ve Rusya’ya giren Avrupa ürünleri için geçit görevi görüyordu. Novgorod prensi orduya komutanlık etse de, yetkileri şehrin aristokratları arasından belediye başkanı seçen halk meclisi <i>veçe</i> tarafından sınırlanıyordu. Tüm özgür vatandaşlar oy hakkına sahipti. Veçe vergiler, kanunlar ve dış ilişkiler üzerinde denetim sahibiydi ve prensi azledebiliyordu. Şehrin içinde dahi komşular kendi meselelerinin yönetiminde muazzam bir özerkliğe sahipti. Novgorod nihayet 1478’de III. İvan tarafından fethedildi ve Moskof devletine dahil edildi. III. İvan, Novgorod’un tüm eşsiz cumhuriyetçi kurumlarını sona erdirmiş, bu kurumların liderlerinin pek çoğunu hain olarak idam etmiş, çok sayıda boyar ve tüccar ailesini kraliyetin başka yerlerine sürgüne göndermişti.<a id="b4-26dn15" href="../Text/dipnot.xhtml#b4-26d15.">[15]</a> </p>

<p>İkinci temsilci kurum olan zemskiy sobor, Batı’daki Estates-General ve Cortés’e benzeyen bir soylular konseyiydi. Zemskiy sobor düzenli olarak toplanmasa da belirli anlarda kritik rol oynuyordu; örneğin IV. İvan’ın Livonya ile savaş gibi teşebbüslerini onayladığı zaman. Başka bir zemskiy sobor 1584’te IV. İvan’ın oğlu Fyodor’un çar olarak haleflik hakkını onaylamış ve 1598’de tahtı kral naibi Boris Godunov’a sunmuştu. Zemskiy sobor’un en önemli faaliyeti belki de 1613’te Mikhail Romanov’un çarlığını onaylayarak Karışıklık Dönemine son vermesiydi. On yedinci yüzyıl boyunca sayısız olayda savaş ve vergiler için onay vermek üzere toplanmaya devam eden bu konsey, I. Petro tarafından tecrit edilene dek varlığını sürdürdü.<a id="b4-26dn16" href="../Text/dipnot.xhtml#b4-26d16.">[16]</a>  Ardından temsilci kurumlar ta ki 1906’da Rus-Japon Savaşı sonrası kurulan Duma millet meclisine dek Rus tarihinden silindi.</p>

<p>Otoriteye karşı direnmenin nihai potansiyel kaynağı Rus kilisesiydi. Yukarıda belirtilen nedenlerden ötürü, Rus kilisesi çarlık dönemlerinden bugüne dek eleştirmenler tarafından Moskova’daki liderin yumuşak başlı bir aracı olarak görülmüş ve sıklıkla kınanmıştır. Ancak Patrik Nikon’un azledilmesinden önceki dönemde potansiyel olarak farklı bir yol çiziyordu. Rus Ortodoks kilisesi, Rusya’daki toprakların yaklaşık çeyreğine sahip olması nedeniyle özerklik kazanmıştı. Monastik emirleri laik hükümdarlar tarafından sık sık şüpheyle karşılanan Aziz Sergius’un reformundan doğan güçlü bir monastik geleneğe sahipti. Moskova metropoliti prens tarafından değil, Konstantinopolis’teki patrik tarafından atanıyordu. En azından 1441’de Floransa İttifakıyla tetiklenen krize kadar böyle devam etmiş, söz konusu krizin ardından metropolit Rus piskoposlardan oluşan bir konsey tarafından atanmaya başlamıştı.<a id="b4-26dn17" href="../Text/dipnot.xhtml#b4-26d17.">[17]</a>  Münferit kilise liderleri tiranlığa karşı kahramanca direniyordu; örneğin Moskova Metropoliti Philip, IV. İvan’ı kınadığı için huzuruna çıkmaktan men edilmiş ve çalışmalarından ötürü sonunda boğularak öldürülmüştü.<a id="b4-26dn18" href="../Text/dipnot.xhtml#b4-26d18.">[18]</a> </p>

<p>Bu örneklerin gösterdiği gibi, Rus geleneği aralıksız bir tiranlıktan ziyade özgür alternatiflerin filizlendiği ve periyodik olarak başarılı olduğu bir gelenekti. Daha özgür bir toplum vaadi komünizmin çöküşünden sonra yeniden ortaya çıkmıştır ve belki de gelecekte başarıya ulaşacaktır.</p>

<h4 class=" sigil_not_in_toc">KÖYLÜLERİN SAHİBİ KARTEL</h4>

<p class="n">On yedinci yüzyılın sonunda Rus devleti merkezileşmiş olsa da, Avrupalı emsallerinden çok daha az gelişmişti. Tutarlı bir merkezi bürokrasi yoktu, yalnızca çarın birbirinden farklı ve karmakarışık emirlerinden <i>(prikaz)</i> çelişkili ve tutarsız buyrukların derlendiği <i>prikazi</i> devlet daireleri mevcuttu.<a id="b4-26dn19" href="../Text/dipnot.xhtml#b4-26d19.">[19]</a>  Fransızların intendant sisteminin aksine, IV. İvan dönemine kadar yerel yönetim çarın <i>kormlenie</i> adı verilen ve “beslemeler” anlamına gelen atamalarına dayalıydı. Bu isim, kurumun ardında yatan gafletin ve yırtıcı emellerin nasıl birleştiğini göstermektedir. On altıncı yüzyıldaki yerel özerklik biçimleri IV. İvan’ın iktidarında kaldırılmıştı ve devlet, emirlerini yerine getirmesi için askeri valilerden oluşan <i>voyvoda</i> sistemine güveniyordu. Ordu da aynı şekilde ilkeldi; halen süvarilere dayanıyordu ve başkentte organize olan yeni piyade birliklerinin güvenilirliği şüpheliydi.<a id="b4-26dn20" href="../Text/dipnot.xhtml#b4-26d20.">[20]</a> </p>

<p>Rus devlet inşasının bir sonraki büyük raundu I. Petro (1672-1725) zamanında gerçekleşti. I. Petro başkenti Moskova’dan St. Petersburg’a taşıyarak Avrupa’dan bir dizi kurum ithal etti. Petro hem fiziksel anlamda hem de liderlik yeteneği açısından dev gibiydi ve toplumun yukarıdan aşağıya sosyal dönüşümüne ilişkin olasılıkların sınırlarını tek eliyle zorluyordu. Devlet inşasının başlıca gerekçesi yine savaştı ve özellikle İsveç’le yapılan Büyük Kuzey Savaşı sırasındaki büyük baskılardan kaynaklanıyordu. 1700’de Narva Muharebesinde XII. Karl tarafından yenilgiye uğrayan Petro, çağdaş Avrupa yöntemleriyle orduyu kapsamlı olarak yeniden organize etmeye başladı ve donanmayı sil baştan kurdu (tek bir gemiyle başlayıp sekiz yüzden fazla gemi içeren filosuyla İsveç donanmasını yenebilecek düzeye geldi). Ayrıca eski prikazi sistemini kaldırdı ve yerine İsveç’teki benzer kurumlarda şekillendirilen kolej sistemini getirerek Rusya’nın merkezi yönetimini modernleştirdi. Kolejler teknik uzmanlık çerçevesinde kuruluyordu -bu uzmanlık genellikle yabancılardan sağlanıyordu- ve politikaların tartışılması ve uygulanmasında bilinçli bir işlev görüyordu.</p>

<p>On beşinci ve on altıncı yüzyılda devlet inşasının ilk aşaması, soylu sınıfını bölen ve çok sayıda soylunun doğrudan devlete bağlı olmasını sağlayan orta hizmet sınıfının seferberliğine dayanıyordu. Petro daha da ileriye giderek tüm aristokrasiyi devlet hizmetinde görevlendirdi. Orduya giren alt soylu erkekler modern liyakat kriterlerine göre terfi ediyor ve hayatları boyunca birliklerle kalmaları gerekiyordu. Dolayısıyla hizmet soyluluğu fikri Rusya’da Avrupa’ya kıyasla çok daha uzun süre varlığını korumakla birlikte çok farklı bir şekilde uygulanmıştı. Devlete hizmet eden soylular vasallardan ve uşaklardan oluşan kendi maiyetiyle birlikte gelmiyor, makamlara merkezi hiyerarşi tarafından atanıyordu. Bu durum Rus toplumunun tamamının askerileşmesine neden oldu; görev, onur, hiyerarşi ve emre itaat ahlaki açıdan büyük önem taşıyordu.<a id="b4-26dn21" href="../Text/dipnot.xhtml#b4-26d20.">[21]</a></p>

<p class="bosluk1"></p>

<p>Rus mutlakiyetini destekleyen iç siyasi kuvvetler dengesi Şekil 4’te resmedilmiştir.</p>
<p>ŞEKİL 4. RUSYA</p>

<div><img alt="sekil4" src="../Images/sekil4.JPG"/></div>

<p class="bosluk1"></p>

<p>Petro, 1722’de eski mestniçestvo sistemini Rütbe Çizelgesi ile değiştirdi; bu hiyerarşik sistemde vatandaşların her biri kendi ayrıcalıkları ve yükümlülükleri bulunan, hukuki olarak tanımlanmış bir düzene giriyordu. İster bürokrat ya da asker olsun, soylu olmayan bir hizmetkar belirli bir kademeye ulaştığında, nesilden nesle devredilen soyluluk rütbelerine otomatik olarak geçiş yapıyordu. Bu da yeni giriş yapanlar için soyluluğa giden bir yol açıyordu; devletin muazzam boyutlardaki kadrolaşma ihtiyacını karşılamak için böyle bir hamle gerekliydi. Rütbe Çizelgesi, soyluların tüzel kimliğini ve kolektif eylem kapasitesini sağlamlaştırdı. Ancak hiçbir zaman kendini monarşik gücün rakibi olarak görmedi; bu anlamda çıkarları devlete sıkı sıkıya bağlıydı.<a id="b4-26dn22" href="../Text/dipnot.xhtml#b4-26d22.">[22]</a> </p>

<p>Soylular hizmet karşılığında vergiden muaf oluyor, toprak ve insan sahipliğine ilişkin özel hakların yanı sıra serfleri üzerinde daha fazla baskı uygulama fırsatı doğuyordu. Köylülerin kötüye giden koşullarıyla hizmetkar alt soyluların yükselişi arasındaki yakın ilişki, serfliğin ilk önce pomest’ia adıyla prens tarafından alt soylulara verilen topraklarda ortaya çıkmasından anlaşılmaktadır. Bu topraklar genellikle güney, güneydoğu ve batı sınır bölgelerinden oluşuyor ve burada komşu ülkelerden kazanılan yeni topraklar bulunuyordu. Savaşın olmadığı uçsuz bucaksız kuzey bölgelerinde köylülerin durumu çok daha iyiydi; bunlar genellikle özel bir derebeyinden ziyade devlete karşı yükümlülükleri olan devlet köylüleriydi.<a id="b4-26dn23" href="../Text/dipnot.xhtml#b4-26d23.">[23]</a> </p>

<p>On altıncı ve on yedinci yüzyılda vergi yükü köylülerin sırtına giderek daha fazla binmeye başlamıştı, ancak asıl önemli hukuki sınırlamalar hareket özgürlüğünü hedef alıyordu. Köylülerin bulundukları yerden ayrılma hakkı eski bir gelenek olmasına rağmen giderek daha fazla sınırlanmış ve sonunda bütünüyle kaldırılmıştı.<a id="b4-26dn24" href="../Text/dipnot.xhtml#b4-26d24.">[24]</a> Köylü hareketi üzerindeki bu sınırlamalar hem tutarlı bir Rus aristokrasisinin, hem de monarşiyle ittifakının oluşumunda büyük öneme sahipti.</p>

<p>Bunun nedeni, ironik olarak, Rusya’nın coğrafyasıyla ilişkiliydi. Rusya coğrafyası kuşatılamadığı için köleliğin gelişmesine hiç uygun değildi. Rusya’da göçü engelleyen az sayıda geçilmez nehir, dağlık arazi vb. vardı ve ülkenin genişlemesiyle sınır bölgeleri özellikle güney ve güneydoğu yönünde olmak üzere dışa doğru uzanmıştı. Güney Ukrayna’da ve Don havzasında yetişen özgür Kazak toplumlarının kaçak serfler tarafından kurulduğu söyleniyordu. Tıpkı Amerika’nın güneyinde kölelere sahip bölgelerin açık bir sınıra bitişik olması gibi, serflik kurumu da ancak serf sahipleri arasında serflerin hareketini sınırlayacak, kaçakları geri döndürecek ve yalnızca serfleri değil, kuralları ihlal eden toprak sahiplerini de şiddetli bir şekilde cezalandıracak güçlü bir anlaşma olması halinde geçerli kılınabiliyordu. Başlıca aktörlerden biri -örneğin derebeylerinden oluşan bir alt grup, bir özgür şehirler grubu veya kaçaklara koruma sağlayan kral- sistemden çıkarsa tüm sistem çöküyordu. Bu dönemde işgücünün yetersiz olması nedeniyle, toprak sahiplerinin koalisyondan kaçınması ve serflere daha iyi şartlar sunarak kendi bölgesine çekmesi son derece kârlı görünüyordu. Dolayısıyla toprak sahipliği kartelinin dayanışması güçlü statü ayrıcalıklarıyla ve köylülerin hareketine karşı duran kuralların uygulanmasına yönelik bağlayıcı taahhütlerle güçlendirilmek zorundaydı. Rus mutlakiyeti, hükümdarla üst ve alt soylu sınıfı arasında yapılan ittifak üzerine kurulmuş, herkes kendini köylüler pahasına kurallara bağlı kalmaya adamıştı.</p>

<p>Bu serf sahibi karteli sürdürme ihtiyacı, Rus siyasi gelişimi açısından pek çok soruya açıklama getirmektedir. Hükümet, serf sahibi olmayan bireylerin özgürce toprak sahibi olmasına giderek daha fazla kısıtlama getiriyordu. Mülkiyet sahibi olmak için soylu sınıfına girmek şarttı; böylece otomatik olarak serf sahibi oluyor ve sistemi sürdürmek için gereken yükümlülüklere uyması gerekiyordu. Bu da bağımsız ticaret şehirlerinde burjuvazinin büyümesini engelliyordu. Burjuvazi, Batı’da köylülere özgürlük verilmesini destekleme konusunda önemli bir rol oynamıştı. Dolayısıyla Rusya’daki kapitalist ekonomik gelişmede bağımsız burjuvaziden ziyade soylular başı çekiyordu.<a id="b4-26dn25" href="../Text/dipnot.xhtml#b4-26d25.">[25]</a>  Karteli sürdürme ihtiyacı, Rusların neden doğuya ve güneydoğuya açıldığını da açıklamaktadır; çünkü sınır boyunca uzanan özgür Kazak toprakları köylülerin kaçması için devamlı cazip bir fırsat sunuyordu ve bunların bastırılması gerekiyordu.</p>

<h4 class=" sigil_not_in_toc">PETRO’NUN ARDINDAN</h4>

<p class="n">I. Petro, Rusya’yı pek çok açıdan “Avrupalılaştıran” ve Avrupa siyasetinin başlıca aktörlerinden biri haline getiren büyük bir modernleştiriciydi. Ancak cebri ve yukarıdan aşağıya reform yöntemleri, Rus toplumunun temel yapısından doğan sınırlamalara takılıyordu. Örneğin iki kademeli vilayet ve ilçe sistemi ve yeni belediye kanunlarının oluşturulması yoluyla hükümet üzerinde vilayet düzeyinde, belediye düzeyinde ve yerel düzeyde reform yapma çabaları, gelişmekte olan çağdaş bir ülke bağlamında “kapasite eksikliği” olarak adlandırılıyordu. Yani yerel düzeyde eğitimli idareci sayısı yetersizdi ve var olan idareciler de inisiyatiften yoksundu. Merkezden bildirilen roller uygulamaya konulmuyordu, ayrıca rejimin yolsuzluğu ve keyfi yönetimi sonlandırması mümkün değildi.<a id="b4-26dn26" href="../Text/dipnot.xhtml#b4-26d26.">[26]</a> </p>

<p>Petro’nun ordu ve merkezi bürokrasi için liyakate dayalı modern bir terfi sistemi oluşturma çabaları da ölümünden sonra fazla dayanamamıştı. Reformlarının büyük bir kısmı Petro’nun kendi denetimi ve enerjisine dayanıyor, örneğin Petro kamu hizmetine giren adayların sınavlarına bizzat katılıyordu. Ölümünün ardından, idari sistem sarayın etrafındaki güçlü aileler tarafından yeniden patrimonyalleştirildi. Ardından gelen zayıf liderlerin yönetiminde askeriye ve bürokrasinin en yüksek rütbelerine terfi Dolgorukov, Narişkin, Golitsın, Saltıkov gibi büyük ailelerden birinin patronajına bağımlı hale geldi. Devlet siyasetinde giderek kontrolü ele alan aristokratlar 1762’de hizmet yükümlülüklerini kaldırtmayı başardı ve köylülere karşı daha fazla hak elde etti; örneğin köylüleri istedikleri gibi göç ettirilebilecek ve sürgüne gönderilebilecekti.<a id="b4-26dn27" href="../Text/dipnot.xhtml#b4-26d27.">[27]</a>  Aileler ve patronaj ağları arasındaki rekabet orduya da uzanmış, bu denetim mücadeleleri nedeniyle ordunun verimliliği azalmıştı.</p>

<p>Bu aristokrat ailelerin yükselişiyle Rus sisteminde güç dağıldı ve IV. İvan ile Petro’nun miras bıraktığı mutlakiyet geleneği yumuşatıldı. Bunun yanı sıra, Rus elitleri arasında Fransız kültürünün hâkimiyeti de Tolstoy’un <i>Savaş ve Barış</i> eserinde tarif edilen on dokuzuncu yüzyıl başındaki soylu toplumun Avrupalı gibi görünmesine yol açtı, iki yüz yıl önce böyle bir durum söz konusu değildi. Ancak bu güç dağılımı Batı’da meydana gelen modern idari devlet yükselişiyle karıştırılmamalıdır. Tarihçi John LeDonne’a göre “Aile ve yanaşma sistemlerinden oluşan ulusal bir çevrenin varlığı, bitmek bilmeyen idari düzen ve ‘kural uygunluğu’ arayışında yasama metinlerinin ortaya koyduğu katı hiyerarşiyle alay etmiştir. Bu çevre, Rus hükümetinin kanunlardan ziyade insanlara dayalı bir hükümet olduğunu açıklamaktadır.”<a id="b4-26dn28" href="../Text/dipnot.xhtml#b4-26d28.">[28]</a> </p>

<h4 class=" sigil_not_in_toc">MUTLAKİYET BAŞARISI</h4>

<p class="n">Rusya’nın bu dönemi, on sekizinci yüzyılın sonunda sağlam bir mutlakçı devletin ortaya çıkmasıyla sona ermiştir. Elbette bunun ardından hem on dokuzuncu yüzyıldaki liberal denemeler hem de yirminci yüzyılda totaliter devletin yükselişi açısından pek çok gelişme yaşanmıştır. Ancak Fransız İhtilali döneminde Rus yönetişimi belirli özellikleri nedeniyle bir yandan Fransa ve İspanyanın zayıf mutlakiyet sistemlerinden, öte yandan Çin ve Osmanlı devletlerinden keskin bir çizgiyle ayrılıyordu.</p>

<p>Rus devleti pek çok açıdan Fransız ve İspanyol emsallerinden daha güçlüydü. İspanyollar, en azından elitler, hukukun üstünlüğüne saygı duyuyordu ve bu durum Rusya’da söz konusu değildi. Fransız ve İspanyol hükümetler borç temerrütleri, döviz manipülasyonu ve hedefinden para sızdırmak üzere tasarlanan mahkeme duruşmaları aracılığıyla yapılan uydurma suçlamalarla mülkiyet haklarını yavaş yavaş aşındırıyordu. Ancak en azından mevcut hukuk sistemi çerçevesinde çalışmak zorunda olduklarını hissediyorlardı. Buna karşın, Rus hükümeti hiçbir hukuki gerekçeye dayanmaksızın özel mülkiyeti doğrudan kamulaştırıyor, tüm soylu sınıfını hükümete hizmet etmeye zorluyor ve yargı sürecine dikkat etmeden düşmanları ve hainleri ortadan kaldırıyordu. IV. İvan’ın opriçnina uygulaması bazı açılardan yirminci yüzyıldaki Komünist hükümete kadar aynı ölçekte tekrarlanmamış bir olaydı. Ancak ilerleyen dönemlerdeki Rus liderler için önemli temeller hazırlamış, bu liderler elitlere karşı Batı iktidarlarında görülmeyen aşırı bir yaptırım uyguladıklarını anlamıştı. Bu açıdan Rus hükümeti Batı’da ortaya çıkan hükümetlerden ziyade Çin imparatorluğuna çok daha yakındı. Rus hükümeti, Osmanlılarla paralellik gösteren pomest’ia gibi mutlakçı kurumlar geliştirmişti. Ancak hem Osmanlılar hem de Memlükler zirvede olduğu dönemde Rus hükümdarlara kıyasla hukukun üstünlüğüne daha fazla saygı gösteriyordu.</p>

<p>Öte yandan, Rus mutlakiyeti Çin ve Osmanlı modellerinden çok daha patrimonyaldi. Daha önce gördüğümüz gibi, Çinliler modern bürokrasiyi ve merkezileşmiş, gayrişahsi yönetimi icat etmişti. Çin tarihinin büyük bir bölümü devleti yeniden patrimonyalleştirme mücadelesine dayanmasına rağmen liyakate dayalı, gayrişahsi bir yönetim ideali M.Ö. üçüncü yüzyılda birleşik Çin’in ortaya çıkmasından bile önce varlığını koruyordu. Osmanlı’nın askeri kölelik sistemi liyakate dayalı bir idari sistem oluşturmayı başarmıştı; ülkeyi ziyaret eden Avrupalılar, bu sistemin en parlak döneminde patrimonyal etkilerden arınmış olmasını hayranlıkla karşılamıştı. Büyük Petro da Rusya’da buna benzer bir sistem oluşturmaya çalışmış, ancak kısmen başarılı olmuştu. Rus hükümeti, politikayı şekillendirmek için sahne arkasından kesinlikle şeffaf olmayan yollara başvuran patrimonyal güçlerin eline kolaylıkla yeniden geçmişti.</p>

<p>Günümüzdeki Rusya ile Büyük Petro’nun ölümünden yüz yıl sonra ortaya çıkan toplum arasındaki paralellikler çarpıcıdır. Modern Rusya’nın resmi anayasası ve yazılı kanunlarına rağmen, ülke imparatorluk döneminde Rusya’yı kontrol eden Saltıkov ve Narişkin ailelerine benzer şüpheli elit gruplar tarafından yönetilmektedir. Bu elitler, kanunlarla veya prosedür düzenlemeleriyle tanımlanmayan yöntemler kullanarak güce erişmektedir. Ancak Çin’in aksine, Rusya’daki pek çok kıdemli elit, ulusun tamamına karşı ahlaki hesap verebilirlik hissine sahip değildir. Çin’de siyasi hiyerarşide yükseldikçe yönetim kalitesi artmakta, ancak Rusya’da azalmaktadır. Günümüz elitleri milliyetçiliği kendi güçlerini meşrulaştırmak için kullanmaya hevesli olsa da, neticede bunu asıl kendileri için yapmaktadır.</p>

<p>Rusya hiçbir zaman tarihine sıkışıp kalmamıştır. IV. İvan, Petro ve Stalin tarafından ortaya koyulan mutlakiyet örneklerini liberalizasyon dönemleri izlemiştir. Bugün toplum eski rejimde görülmeyen bir seferberliğe sahiptir ve kapitalizmin gelişi elitlerin ellerindeki iskambil kağıtlarını periyodik olarak yeniden karmasına izin vermektedir. Günümüzde yozlaşmış ve karmaşık bir nitelik gösteren seçimli otoriter rejim, Rusların geçmişte deneyimlediği vahşi diktatörlüğe hiç benzememekte, Rus tarihi daha fazla özgürlüğe açılan ve reform örnekleri olarak kabul edilebilecek pek çok alternatif yol sunmaktadır.</p>
</body>
</html>