<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>5</h1>
<h2 id="sigil_toc_id_5">LEVİATHAN’IN GELİŞİ</h2>

<div class="b">Devlet düzeyindeki toplumların kabile toplumlarından farkı nedir; “el değmemiş” devlet oluşumuna karşı rekabetçi devlet oluşumu; devlet oluşumu hakkında farklı teoriler, örneğin devletin neden dünyanın bazı kısımlarında erken ortaya çıkıp bazılarında çıkmadığına dair bir açıklama sunan “sulama” gibi çıkmazlar.</div>

<p class="n">Devlet düzeyindeki toplumları kabile düzeyindeki toplumlardan ayıran birkaç önemli fark vardır.<a id="b1-5dn1" href="../Text/dipnot.xhtml#b1-5d1.">[1]</a> </p>

<p>İlk olarak kral, başkan ya da başbakan gibi merkezi bir otorite kaynağı mevcuttur. Bu otorite kaynağı, toplumun tamamı üzerinde kurallar uygulamaya muktedir bir (en azından prensipte) astlar hiyerarşisi tayin eder. Bu otorite kaynağı, kendi toprakları üzerinde tüm yetkiyi elinde tutar, yani <i>egemendir.</i> Düşük rütbeli reisler, yüksek rütbeli memurlar veya yöneticiler gibi tüm idari düzeyler, karar verme yetkisini egemenle aralarındaki resmi ilişkiden alır.</p>

<p>İkincisi, bu otorite kaynağı ordu ve/veya polis şeklinde meşru yaptırım gücüne sahip bir tekel tarafından desteklenir. Devletin gücü aşiretlerin, kabilelerin veya bölgelerin ayrılmasını veya kendi aralarındaki bağları koparmalarını önlemek için yeterlidir. (Devletle reislik arasındaki fark budur.)</p>

<p>Üçüncüsü, devlet otoritesi akrabalık değil toprak bazındadır. Dolayısıyla Fransa, Merovenj Hanedanlığı döneminde Fransa kralı tarafından değil de Frenklerin kralı tarafından yönetildiği sırada gerçek bir devlet değildi. Bir devlette vatandaşlık akrabalığa dayanmadığı için kabileden çok daha fazla büyüyebilir.</p>

<p>Dördüncüsü, devletler kabile toplumlarına kıyasla çok daha katmanlı ve eşitliksizdir; hükümdar ve idari ekibi genellikle kendilerini toplumun geri kalan kısmından ayrı tutar. Bazı durumlarda kalıtım yoluyla elit olurlar. Kölelik ve serflik kabile toplumlarında da bilinmekle birlikte, devletlerin himayesinde aşırı ölçüde yayılmıştır.</p>

<p>Son olarak, devletler çok daha ayrıntılı dini inanç biçimleriyle meşru kılınmıştır ve dini inancın koruyucusu din yetkililerinden oluşan ayrı bir sınıftır. Bazen bu din yetkilileri sınıfı gücü doğrudan elinde tutar, bu durumda devlet bir teokrasidir. Bazen laik bir yönetici tarafından kontrol edilir, bu durumda devlet sezaropapist olarak adlandırılır. Bazen de laik yönetimle bir arada var olur ve gücü paylaşır.</p>

<p>Devletin ortaya çıkmasıyla, akrabalık sisteminden ayrılıp siyasi gelişme alanına giriyoruz. Önümüzdeki bölümlerde Çin, Hindistan, İslam dünyası ve Avrupa’nın akrabalıktan ve kabilecilikten daha gayrişahsi devlet kurumlarına nasıl geçiş yaptığını yakından inceleyeceğiz. Devletler oluşmaya başladığında, akrabalık siyasi gelişmenin önünde bir engeldir; çünkü siyasi ilişkileri kabile toplumlarında görülen küçük çaplı, kişisel bağlara dönüştürme riski taşır. Dolayısıyla bir devlet geliştirmek tek başına yeterli değildir. Devlet, yeniden kabileleştirilmekten veya benim deyişimle yeniden patrimonyalleştirilmekten (soydaşlığa dönüşten) kaçınmalıdır.</p>

<p>Dünyadaki tüm toplumlar devlet sistemine geçişi kendi başına gerçekleştirmemiştir. Melanezya’nın büyük bir kısmı, on dokuzuncu yüzyılda Avrupalı sömürge güçlerinin gelişinden önce lidersiz kabile toplumlarından oluşuyordu (yani merkezi otorite yoktu); aynı durum Kuzey Afrika’nın hemen hemen yarısı ile Güney ve Güneydoğu Asya’nın bazı kısımları için de geçerliydi.<a id="b1-5dn2" href="../Text/dipnot.xhtml#b1-5d2.">[2]</a>  Bu bölgelerin uzun bir devlet geçmişine sahip olmaması, yirminci yüzyılın ikinci yarısında bağımsızlık kazandıktan sonra, özellikle de devlet geleneklerinin derine gömülü olduğu sömürgeleştirilmiş Doğu Asya bölgelerine kıyasla, kalkınma ihtimallerini epeyce etkilemişti. Papua Yeni Gine’de daha uzun süredir yerleşik hayat sürülüyor olmasına rağmen, neden Çin tarihinin erken bir döneminde devlet geliştirilmiş olmasına karşın Papua Yeni Gine’nin bunu başaramadığı sorusuna cevap bulmayı umuyorum.</p>

<h4 class=" sigil_not_in_toc">DEVLET OLUŞUM TEORİLERİ</h4>

<p class="n">Antropologlar ve arkeologlar, “ilksel” ve “rekabetçi” devlet oluşumu olarak adlandırdıkları kavramlar arasında ayrım yapmaktadır. İlksel devlet oluşumu, kabile düzeyindeki toplumdan çıkan ilk devlet (veya reislik) oluşumudur. Rekabetçi oluşum, yalnızca ilk devlet başladıktan sonra ortaya çıkar. Devletler genellikle etraflarında bulunan kabile düzeyindeki toplumlardan çok daha iyi örgütlenmiştir ve çok daha güçlüdür; bu nedenle ya bu toplumları fethedip topraklarına katarlar ya da fethedilmek istemeyen komşu kabilelerle rekabete girerler. Tarihte rekabetçi devlet oluşumuna dair çok sayıda örnek bulunmakla birlikte, bugüne kadar hiç kimse ilksel modeli gözlemlememiştir. Dolayısıyla felsefeciler, antropologlar ve arkeologlar ilk devletin veya devletlerin nasıl ortaya çıktığına dair ancak spekülasyonlarda bulunabilir. Toplum sözleşmesi, sulama, nüfus baskısı, savaş ve şiddet, kuşatma gibi çeşitli açıklayıcı kategoriler mevcuttur.</p>

<p class="arab">Gönüllü Toplum Sözleşmesi Olarak Devlet</p>

<p>Hobbes, Locke ve Rousseau gibi toplum sözleşmesi teorisyenleri, ilk önceleri devletin nasıl ortaya çıktığı hakkında ampirik hikâyeler anlatmaya çalışmıyordu. Daha ziyade, devletin meşruiyet temelini anlamaya çalışıyorlardı. Ancak yine de ilk devletlerin merkezi otorite kurmak üzere kabile erkekleri arasında yapılan bir çeşit açık sözleşme yoluyla kurulmuş olup olamayacağını düşünmek gerek.</p>

<p>Thomas Hobbes, devletin temelinde yatan esas “akdi” gözler önüne sermektedir: vatandaşın her istediğini yapma hakkından vazgeçmesine karşılık, devlet (yani Leviathan) bir tekel olarak her vatandaşa temel güvenlik garantisi verir. Ayrıca devlet örneğin mülkiyet hakkı, yol, para birimi, genel ağırlık ve ölçü birimleri, dış savunma gibi vatandaşların kendi başına elde edemeyeceği başka türden kamu hizmetleri de sağlar. Bunun karşılığında, vatandaşlar devlete vergi hakkı, askerlik hakkı gibi kendilerinden talep edilenleri verir. Kabile toplumları bir dereceye kadar güvenlik sağlayabilse de, merkezi otoritenin bulunmaması nedeniyle yalnızca sınırlı ölçüde kamu hizmetleri sağlayabilir. Bu durumda devlet toplum sözleşmesiyle ortaya çıkmışsa, tarihin bir noktasında bir kabile grubunun kendilerini yönetmesi için bir bireye diktatörlük yetkileri vermeyi gönüllü olarak kabul ettiğini öne sürmek zorundayız. Bu yetki, kabile reisi seçiminde olduğu gibi geçici değil, krala ve kral soyundan gelen herkese kalıcı olarak verilecekti. Ve kabile aşiretlerinin tümü üzerinde oy birliği temeline dayalı olması gerekiyordu, her aşiret akdi beğenmemesi halinde ayrılma fırsatına sahipti.</p>

<p>Eğer ilk devletin ortaya çıkmasını motive eden başlıca sebep örneğin mülkiyet haklarının korunması veya kamu hizmetlerinin sağlanması gibi salt ekonomik bir sebepse, ilk devletin açık bir toplum sözleşmesinden doğma ihtimali oldukça düşük görünmektedir. Kabile toplumları eşitlikçidir ve birbirine yakından bağlı akraba grupları açısından düşünüldüğünde oldukça özgürdür. Devletler ise aksine baskıcı, otoriter ve hiyerarşiktir; işte bu nedenle Friedrich Nietzsche devlet için “bütün soğuk canavarların en soğuğu” demiştir. Özgür bir kabile toplumunun ancak yabancı bir istilacıdan gelen yakın zamanlı istila ve soykırım tehlikesi gibi aşırı baskı altındayken yetkiyi tek bir diktatöre verdiğini veya toplumun tamamını yok etmeye hazır bir salgın hastalığın ortaya çıkması halinde bir din görevlisine verdiğini hayal edebiliriz. Romalı diktatörler de Cumhuriyet döneminde bu şekilde seçilmişlerdi; örneğin M.Ö. 216’da Cannae Muharebesinin ardından şehrin Hannibal tarafından tehdit edildiği zaman gibi. Ancak bu durum, devlet oluşumunun asıl tetikleyicisinin şiddet veya şiddet tehdidi olduğu ve toplum sözleşmesinin nihai amaçtan ziyade verimli bir amaç olduğu anlamına gelmektedir.</p>

<p class="arab">Hidrolik Mühendislik Projesi Olarak Devlet</p>

<p>Hakkında gereksiz yere bolca mürekkebin harcandığı toplum sözleşme teorilerinden biri de Karl Wittfogel’in “hidrolik” devlet teorisidir. Eski bir Marksist iken komünizm karşıtına dönüşen Wittfogel, Marx’ın Asya tipi üretim tarzı teorisini genişleterek, Batı dışında diktatörlüklerin ortaya çıkmasına ekonomik bir açıklama getirdi. Mezopotamya, Mısır, Çin ve Meksika’da devletin ortaya çıkışının nedeni olarak, ancak merkezi bir bürokratik devlet tarafından idare edilebilecek büyük ölçekli sulama ihtiyacını gösterdi.<a id="b1-5dn3" href="../Text/dipnot.xhtml#b1-5d3.">[3]</a> </p>

<p>Hidrolik hipotezle ilgili pek çok sorun bulunmaktadır. Yeni filizlenen devletlerin bulunduğu bölgelerdeki ilk sulama projelerinden çoğu ufaktı ve yerel olarak idare ediliyordu. Çin’deki Büyük Kanal gibi muazzam mühendislik çalışmaları ancak güçlü bir devlet inşa edildikten sonra yürütülmüştü ve dolayısıyla bunlar devlet oluşumunun nedenlerinden ziyade sonuçlarıydı.<a id="b1-5dn4" href="../Text/dipnot.xhtml#b1-5d4.">[4]</a>  Wittfogel’in hipotezinin doğru olması için, günün birinde bir grup kabile üyesinin toplanarak birbirine “Yüce özgürlüğümüzü dünyada henüz eşi benzeri görülmemiş büyük bir hidrolik mühendislik projesini idare etmekten sorumlu olacak bir diktatöre devredersek çok daha zengin olabiliriz. Ve özgürlükten yalnızca proje sırasında değil tamamen vazgeçeceğiz, çünkü gelecek nesillerin de iyi bir proje yöneticisine ihtiyacı olacaktır” dediğini hayal etmek zorundayız. Bu senaryo makul olsaydı, Avrupa Birliği uzun zaman önce devlete dönüşmüş olurdu.</p>

<p class="arab">Nüfus Yoğunluğu</p>

<p>Nüfusbilimci Ester Boserup, nüfus artışının ve yüksek nüfus yoğunluklarının teknolojik yenilikleri de beraberinde getiren önemli faktörler olduğunu öne sürmüştür. Mısır, Mezopotamya ve Çin’deki nehir sistemleri etrafında bulunan yoğun nüfuslar, büyük ölçekli sulamayı, daha verimli yeni mahsulleri ve farklı aletleri içeren yoğun tarım sistemleri meydana getirmiştir. Nüfus yoğunluğu, elitlerle elit olmayan gruplar arasında uzmanlığa ve iş bölümüne izin vermek suretiyle devlet oluşumunu teşvik eder. Düşük yoğunluklu boy veya kabile düzeyindeki toplumlar, bir arada var olamayacaklarını anladıklarında birbirlerinden ayrılarak ve aşiretleri dağıtarak uzlaşmazlığı kolayca çözebilir. Yeni oluşturulan kent merkezlerindeki yoğun nüfuslar bu seçeneğe sahip değildir. Toprak azlığı ya da belli başlı kamusal kaynaklara erişim imkânının kısıtlı olması gibi unsurların anlaşmazlıkları tetikleme ihtimali oldukça yüksektir; bu da kontrol için daha merkezi siyasi otorite biçimleri gerektirebilir.</p>

<p>Ancak devlet oluşumu için gereken koşullardan biri nüfus yoğunluğunun daha yüksek olması ise, yine iki cevapsız soruyla baş başa kalıyoruz: Öncelikle nüfus yoğunluğunun artmasının nedeni nedir? Ve devletlerle yoğun nüfusları birbirine bağlayan mekanizma nedir?</p>

<p>İlk sorunun cevabına Malthus teorisi ile basitçe yanıt verilebilir: Nüfus artışı, örneğin tarım devrimi gibi teknolojik bir yenilik sonucunda ortaya çıkar; bu devrim, belirli bir toprak parçasının taşıma kapasitesini büyük ölçüde artırır ve bu da ebeveynlerin daha fazla çocuk sahibi olmasına yol açar. Buradaki sorun, bir dizi avcı-toplayıcı toplumun, yerel ortamlarının uzun vadeli üretim kapasitesinden çok daha azını kullanıyor olmasıdır. Yeni Gine’nin dağlık kesimlerinde yaşayanlar ve Amazon yerlileri tarımı geliştirmiştir, ancak teknik kapasiteye sahip olmalarına rağmen kendilerine yetecek kadarından fazlasını üretmemektedir. Yani verimlilik artışının, mahsul artışının ve beraberinde gelen nüfus artışının salt teknolojik olma <i>olasılığı,</i> asıl ortaya çıkış nedenine kesin bir açıklama getirmemektedir.<a id="b1-5dn5" href="../Text/dipnot.xhtml#b1-5d5.">[5]</a>  Bazı antropologlar, belirli avcı-toplayıcı toplumlarda besin stoklarındaki artışın daha az çalışmaya neden olduğunu öne sürmektedir; çünkü bu toplumların üyeleri dinlenmeye çalışmaktan daha fazla önem vermektedir. Tarım toplumlarında yaşayanlar ortalamaya bakınca daha zengin olabilir, ancak çok daha fazla çalışmak zorundadırlar ve takas cazip gelmeyebilir. Alternatif olarak, avcı-toplayıcılar iktisatçılar tarafından düşük düzeyli denge tuzağı olarak adlandırılan durumda sıkışıp kalmış olabilir. Yani tohum ekmek ve tarıma geçmek için gereken teknolojiye sahip olmalarına rağmen, üretim fazlasını paylaşmaya yönelik sosyal beklentiler nedeniyle özel teşebbüslerin yüksek verimlilik düzeylerine tırmanması hızla engellenmiştir.<a id="b1-5dn6" href="../Text/dipnot.xhtml#b1-5d6.">[6]</a> </p>

<p>Belki de buradaki neden-sonuç ilişkisi tersine dönmüştür: Erken toplumlardaki insanlar, kendilerinden üstün olan hükümdarlar tarafından zorlanmadıkça kendi başlarına fazladan üretim yapmıyordu. Efendileri ise çok çalışmak istemeyebiliyordu, ancak başkalarını çalışmaya zorlamaktan son derece mutluydu. Bu durumda, hiyerarşinin ortaya çıkması ekonomik faktörlerden ziyade askeri zafer veya baskı gibi siyasi faktörlerin sonucu olmaktadır. Örneğin Mısır’daki piramitlerin inşası gibi.</p>

<p>Dolayısıyla, nüfus yoğunluğu devlet oluşumunun esas amacından ziyade henüz tanımlanmamış başka bir faktörün sonucunda doğan bir ara değişken olabilir.</p>

<p class="arab">Şiddet ve Zorbalık Sonucunda Kurulan Devletler</p>

<p>Esas odak noktası iktisadi olan tüm açıklamalardaki zayıflıklar ve boşluklar, devlet oluşumunun bariz kaynağı olarak şiddeti gösterir. Yani kabileden devlete geçiş sürecinde büyük bir özgürlük ve eşitlik kaybı yaşanmıştır. Toplumların büyük potansiyele sahip sulama avantajları elde etmek için olsa bile tüm bunlardan vazgeçtiğini hayal etmek zordur. Alınan risk çok daha yüksek olmak zorundadır; örneğin organize şiddetin neden olduğu yaşam tehdidi dendiğinde çok daha kolayca açıklanabilir.</p>

<p>Başta kabile düzeyinde olmak üzere neredeyse tüm insan toplumlarının şiddete başvurduğunu biliyoruz. Bir kabile aşireti diğerini fethederek topraklarının kontrolünü ele aldığında hiyerarşi ve devlet ortaya çıkmış olabilir. Fethedilen kabile üzerinde siyasi kontrolü sürdürme gereksinimleri, fethedenlerin merkezi baskıcı kurumlar kurmasına yol açmış, bu kurumlar da zamanla ilksel devletin idari bürokrasisine dönüşmüştür. Bilhassa kabile grupları dil veya etnik köken açısından farklılık gösteriyorsa, galip tarafın mağlup taraf üzerinde bir baskı ilişkisi kurması olasıdır ve bu sınıflandırma kalıcı hale gelecektir. Bu tür bir fethin yabancı bir kabile tarafından gerçekleştirilme tehdidi bile, kabile gruplarının daha kalıcı ve merkezi emir-komuta biçimleri oluşturmasını teşvik edecektir; bunun bir örneği Şayen ve Pueblo yerlilerinde görülmüştür.<a id="b1-5dn7" href="../Text/dipnot.xhtml#b1-5d7.">[7]</a> </p>

<p>Bir kabilenin yerleşik bir toplumu fethetmesine dayanan bu senaryo kayıtlı tarihte sayısız kez ortaya çıkmış; Tangutlar, Hitaylar, Hunlar, Rurzhenler, Aryanlar, Moğollar, Vikingler ve Germenler devletlerini bu temel üzerine kurmuştur. Bu durumda tek soru, ilk devletlerin bu şekilde mi ortaya çıktığı sorusudur. Papua Yeni Gine ve Güney Sudan gibi yerlerde yüzlerce yıl süren kabile savaşları sonucunda devlet düzeyinde toplumlar ortaya çıkmamıştır. Antropologlar, kabile toplumlarının uzlaşmazlık sonrasında yetkiyi yeniden dağıtmak için eşitleme mekanizmalarına sahip olduğunu öne sürmüştür; örneğin Nuerler düşmanlarını yönetmek yerine onları bünyesine katmaktadır. Dolayısıyla, devletlerin yükselişini açıklamak için daha farklı nedensel faktörler de gereklidir. Daha merkezi siyasi birimlerin kurulması ancak vahşi kabile gruplarının Asya’nın iç kesimlerindeki steplerden, Arap çölünden ya da Afganistan dağlarından dışarı dökülmesiyle mümkün olmuştur.</p>

<p class="arab">Kuşatma ve Diğer Coğrafi-Çevresel Faktörler</p>

<p>Antropolog Robert Carneiro, savaş halinin devlet oluşumu için evrensel ve gerekli bir koşul olabileceğini, ancak yeterli olmadığını belirtmiştir. Carneiro’ya göre, ancak nehir vadisi gibi coğrafi olarak etrafı kuşatılmış bir bölgede verimlilik artışı yaşanması ya da düşman kabilelerin başka bir kabilenin topraklarını etkili biçimde kuşatması halinde hiyerarşik devletlerin ortaya çıkışını açıklamak mümkün olur. Etrafı kuşatılmamış, düşük nüfus yoğunluğuna sahip bölgelerde daha zayıf kabileler veya bireyler kolaylıkla kaçabilir. Ancak Nil vadisi gibi etrafı çöllerle ve okyanusla çevrili olan yerlerde ya da çevresi çöllerle, cangıllarla ve yüksek dağlarla kuşatılmış dağlık Peru vadilerinde bu seçenek mevcut değildir.<a id="b1-5dn8" href="../Text/dipnot.xhtml#b1-5d8.">[8]</a>  Kuşatma aynı zamanda yüksek verimliliğin neden nüfus yoğunluğunun artmasına sebep olduğunu da açıklar, çünkü insanların göç etme seçeneği yoktur.</p>

<p>Yeni Gine’nin dağlık kesimlerindeki kabileler tarımla uğraşmakta ve etrafı kuşatılmış vadilerde yaşamaktadır, dolayısıyla bu faktörler devletlerin yükselişini açıklamak için yeterli değildir. Mutlak ölçek de önemli olabilir. Mezopotamya, Nil vadisi ve Meksika Vadisi nispeten büyük tarım alanları olmasına rağmen yine de etrafları dağlarla, çöllerle ve okyanuslarla çevriliydi. Daha büyük ve daha konsantre askeri birlikler yetiştirilebilir ve bu birlikler özellikle de atları veya develeri evcilleştirdiyse daha geniş bölgelerde güçlerini sergileyebilir. Dolayısıyla, bir devletin oluşup oluşmayacağını belirleyen faktörler yalnızca etrafının kuşatılmış olması değil, aynı zamanda kuşatılan alanın boyutu ve erişilebilir olmasıydı. Kuşatma, erken dönem devlet kurucularına başka bir şekilde daha yardımcı oluyordu; onları nehir vadisinin veya adanın dışındaki yabancı düşmanlardan koruyor ve bu sırada hiç olmadığı kadar büyük kuvvetler organize ediliyordu. Okyanusya civarında reislikler ve proto-devletler yalnızca Fiji, Tonga ve Hawaii gibi büyük adalarda kuruluyor; Solomon Adaları, Vanuatu ve Trobriand Adaları gibi küçük yerlerde kurulmuyordu. Yeni Gine büyük bir ada olmasına rağmen aşırı derecede dağlıktı ve on binlerce küçük mikroortamdan oluşuyordu.</p>

<p class="arab">Karizmatik Otoriteyle Kurulan Devlet</p>

<p>Siyasetin kökeni hakkında spekülasyonda bulunan arkeologlar, din gibi kültürel faktörlerden ziyade teknoloji düzeyi ve çevre gibi materyalistik açıklamalara başvurma eğilimindedir; bunun nedeni ilk toplumların somut çevresi hakkında daha fazla bilgiye sahip olmamızdır.<a id="b1-5dn9" href="../Text/dipnot.xhtml#b1-5d9.">[9]</a>  Ancak erken devlet oluşumunda dini fikirler çok büyük ihtimalle hayati önem taşıyordu, çünkü kabile toplumlarının hiyerarşiye geçişleri ve özgürlüklerini kaybedişlerini etkili bir biçimde meşru kılabiliyorlardı. Max Weber <i>karizmatik</i> otoriteyi geleneksel veya modern-rasyonel otoritelerden ayırmıştır.<a id="b1-5dn10" href="../Text/dipnot.xhtml#b1-5d10.">[10]</a>  Yunancada <i>karizma</i> sözcüğü “Tanrı eli değmiş” anlamına gelir; karizmatik bir lidere yetki verilmesinin sebebi, kabile üyeleri tarafından liderlik yeteneğinden ötürü seçilmiş olması değil, Tanrı tarafından görevlendirilmiş olduğuna inanılmasıdır.</p>

<p>Dini otorite ve askeri cesaret arasında çok yakın bir ilişki vardır. Dini otorite, kabile liderinin bir grup özerk kabileyi birleştirmede yaşanan büyük ölçekli kolektif eylem sorununu çözmesine olanak sağlar. Dini otorite, özgür bir kabile üyesinin neden yetkilerini kalıcı olarak tek bir bireye ve bu bireyin akrabalarına devretmeye gönüllü olduğu sorusuna ekonomik faydadan çok daha iyi bir açıklama getirebilir. Lider daha sonra otoritesini kullanarak merkezi bir askeri mekanizma oluşturur ve kabile içindeki huzuru ve güvenliği sağladıktan sonra düşman kabileleri fethedebilir; böylece liderin dini otoritesi olumlu bir geri bildirim döngüsünde güçlenir. Ancak tek sorun, atalara tapmanın ve diğer çeşitli tapınma biçimlerinin kendi içsel kısıtlamalarını bastıracak yeni bir tür dinin gerekli olmasıdır.</p>

<p>Bu sürecin ortaya çıkmasına dair somut bir tarihi vaka söz konusudur: Ataerkil ve Emevi halifelerin yönetimi altında Arap devletinin yükselişi. Kabile halkları Arap yarımadasında yüzyıllardır ikamet ediyordu ve Mısır, Pers İmparatorluğu, Roma/Bizans gibi devlet düzeyindeki toplumlarla sınır komşusuydu. Bulundukları çevrenin çetin koşulları ve tarıma elverişsizliği, neden asla fethedilemediklerini ve dolayısıyla neden kendilerini merkezi bir devlete dönüştürecek askeri baskıyı asla üzerlerinde hissetmediklerini açıklıyordu. Civardaki yerleşik toplumlar arasında tüccar ve aracı görevi görmelerine rağmen kendileri için yeterli miktardan fazla üretim yapamıyorlardı.</p>

<p>Ancak M.S. 570 yılında Peygamber Muhammed’in Mekke adlı Arap şehrinde doğması ile her şey tamamen değişti. İslam geleneğine göre, Muhammed kırk yaşındayken Tanrı’dan ilk vahiy geldi ve Mekke kabilelerine vaaz vermeye başladı. O ve takipçileri Mekke’de zulüm gördüklerinden 622’de Medine’ye göç ettiler. Muhammed’in ihtilaf halindeki Medine kabileleri arasında uzlaşıyı sağlaması istenmiş, Muhammed de bunun için kabileye sadakatin ötesine geçen evrensel bir mümin toplumunu, yani ümmeti tanımlayan Medine Anayasasını düzenlemiştir. Muhammed’in yönetim şekli henüz gerçek bir devletin tüm özelliklerine sahip olmasa da, akrabalığa dayalı sistemleri fetih temelinde değil de, peygamberin karizmatik otoritesi ile desteklenen toplumsal bir sözleşme yazmak suretiyle terk etmişti. Yıllarca süren savaşların ardından, yeni Müslüman yönetim anlayışı destekçiler kazandı ve Mekke’yi fethederek Orta Arabistan’ı devlet düzeyindeki tek bir toplumda birleştirdi.<a id="b1-5dn11" href="../Text/dipnot.xhtml#b1-5d11.">[11]</a> </p>

<p>Normalde fetih devletlerinde kurucu kabile liderinin sülalesi hükümdar hanedanlığına dönüşür. Bu durum Muhammed için geçerli değildi, çünkü Muhammed’in Fatıma adında tek bir kızı vardı ve oğlu yoktu. Dolayısıyla yeni devletin liderliği Muhammed’in Kureyş kabilesindeki paralel aşiretlerinden biri olan Emevi klanında yaşayan sahabelerden birine devredildi. Emeviler bir hanedanlığa dönüşmedi ve Emevi devleti Osman ve Muaviye’nin yönetimi altında hızla Suriye, Mısır ve Irak’ı fethederek önceden beri var olan devlet düzeyindeki toplumlara Arap hâkimiyetini empoze etti.</p>

<p>Fikirlerin siyaset üzerindeki önemini en iyi resmeden örnek, Peygamber Muhammed’in yönetimi altında Arap devletinin doğuşudur. Arap kabileleri bu ana dek dünya tarihinde tamamen marjinal bir rol oynamıştı; birleşmelerine ve Ortadoğu ve Kuzey Afrika genelinde güçlerini sergilemelerine olanak sağlayan tek şey Muhammed’in karizmatik otoritesiydi. Kabilelerin belirgin bir iktisadi temeli yoktu; iktisadi gücü dini fikirlerin ve askeri örgütlenmenin etkileşimi yoluyla kazandılar ve ardından kendilerine yetecek miktardan fazla üretim yapmayan tarım toplumlarını ele geçirmeyi başardılar.<a id="b1-5dn12" href="../Text/dipnot.xhtml#b1-5d12.">[12]</a>  Bu yalnızca ilksel devlet oluşumunun saf bir örneği değildi, çünkü Arap kabilelerinin etrafında Pers İmparatorluğu ve Bizans İmparatorluğu gibi yerleşik devlet örnekleri vardı ve böylece önce onlarla rekabet edip nihayetinde ele geçirebilmişlerdi. Ayrıca kabilecilik öylesine güçlüydü ki, daha sonraki Arap devletleri bunun üstesinden hiçbir zaman tam anlamıyla gelmeyi veya kabile siyasetinden ağır biçimde etkilenmeyen devlet bürokrasileri oluşturmayı başaramadı (bkz. bölüm 13). Bu durum, daha sonra Arap ve Türk hanedanlarını akrabalık ve kabile bağlarının etkisinden kurtulmak için olağanüstü önlemlere başvurmak zorunda bırakacak; bunun için köle orduları kurulacak ve tamamen yabancılardan oluşan yöneticiler göreve getirilecekti.</p>

<p>İlk Arap devletinin kuruluşu dini fikirlerin siyasi gücünün çarpıcı bir göstergesi olsa da, hemen hemen diğer tüm devletler kendisini meşru kılmak için dine bel bağlamıştır. Yunan, Roma, Hindu ve Çin devletlerinin kuruluş efsanelerinin hepsi, rejimin soyunu ilahi bir güce veya en azından yarı-tanrı bir kahramana dayandırır. Erken devletlerdeki siyasi güç, hükümdarın kontrol ettiği ve yetkisini meşru kılmak için kullandığı dini ritüellerden ayrı olarak düşünülemez. Örneğin <i>Şarkılar Kitabında.</i> Çin’deki Shang Hanedanı’nın kurucusuna yazılmış şu kasideyi düşünün:</p>

<p class="bosluk1"></p>

<p><i>Cennet kırlangıca alçalıp</i></p>

<p><i>Shang’ımızın [babasını] doğurma görevi verdi</i></p>

<p><i>[Onun soyundan gelenler] Yin topraklarında yaşadı ve yüceldi.</i></p>

<p><i>[Ardından] Ti uzun zaman önce</i></p>

<p><i>sınırları dört bir yandan düzenlemek için savaşçı T’ang’ı görevlendirdi...</i></p>

<p class="bosluk1"></p>

<p>Başka bir şiirde şu anlatılır:</p>

<p class="bosluk1"></p>

<p><i>Shang [lordları] deryalar kadar bilgeydi</i></p>

<p><i>Ve uzun zaman önce [hanedanlığın] kehanetleri gerçeğe dönüştü;</i></p>

<p><i>Tufanla yayılan sular etrafı kapladıkça</i>,</p>

<p><i>Yu toprağı bölgelere ayırarak düzenledi.</i><a id="b1-5dn13" href="../Text/dipnot.xhtml#b1-5d13.">[13]</a></p>

<p class="bosluk1"></p>

<p>Görünüşe göre, ilksel devlet oluşumu için giderek daha kapsamlı bir açıklamaya yaklaşıyoruz. Çeşitli faktörlerin kesişmesine ihtiyacımız var. Öncelikle, geçinmek için gereken üretim fazlalığını oluşturma olanağı bulmak için yeterince kaynak bolluğu gereklidir. Bu bolluk doğal kaynaklı olabilir: Pasifik Kuzeybatı öylesine çok av hayvanı ve balıkla doluydu ki, burada avcı-toplayıcı düzeyindeki toplumlar devlet olmasa da reislik kurabilmişlerdi. Ancak genellikle tarım gibi teknolojik gelişmeler yoluyla bolluk mümkün hale gelmektedir. İkincisi, toplumun mutlak ölçeği, temel bir işçi sınıfı ve iktidarda olan bir elit sınıfın ortaya çıkmasına izin verecek büyüklükte olmalıdır. Üçüncüsü, bu nüfusun fiziki açıdan sınırlandırılmış olması gereklidir; bu sayede teknolojik fırsatlar ortaya çıktığında yoğunluğu artar ve baskı altındaki halkın kaçamaması kesin olarak sağlanır. Son olarak, kabile grupları özgürlüklerini devlet otoritesine bırakmaya motive edilmelidir. Bu, git gide daha iyi örgütlenen diğer gruplar tarafından fiziksel olarak yok edilme tehdidi ile gerçekleşebilir. Veya dini bir liderin karizmatik otoritesi sonucunda da olabilir. Hepsi birden düşünüldüğünde, bunlar Nil vadisi gibi yerlerde devletin ortaya çıkmasına yol açan makul faktörler olarak görünmektedir.<a id="b1-5dn14" href="../Text/dipnot.xhtml#b1-5d14.">[14]</a> </p>

<p>Thomas Hobbes, devletin yani Leviathan’ın endemik şiddet sorununu çözmek ve savaş haline son vermek isteyen bireyler arasında yapılan rasyonel bir toplumsal sözleşme sonucunda ortaya çıktığını öne sürmüştü. 2. bölümün başında, bu fikirde ve bugüne dek tüm liberal toplumsal sözleşme teorilerinde temel bir yanılgı olduğunu, çünkü insanların izole bireyler olarak yaşadığı toplum öncesi bir tabiat halini önceden farz ettiğini belirttim. Bu tür bir ilkel bireyselcilik hali asla var olmamıştır; insanlar doğası gereği sosyaldir ve kendilerini gruplar halinde örgütlemek için çıkarcı bir karar vermelerine gerek yoktur. Toplumsal örgütlenmenin aldığı biçim genellikle yüksek gelişme düzeylerindeki rasyonel müzakerenin sonucudur. Ancak düşük düzeylerde, insan biyolojisinin yarattığı yapıtaşlarından spontane olarak evrilir.</p>

<p>Ama Hobbes teorisinin yanılgısında madalyonun bir de öteki yüzü vardır. Kuralsız bir tabiat halinden düzenli bir sivil topluma geçiş hiçbir zaman sorunsuz gerçekleşmediğinden, insan şiddeti sorununa tam olarak bir çözüm asla bulunamamıştır. İnsanoğlu rekabet etmek için işbirliği yapar ve işbirliği yapmak için rekabet eder. Leviathan’ın doğuşu şiddet sorununu kalıcı olarak çözmedi; yalnızca daha üst düzeye taşıdı. Kabile aşiretlerinin birbiriyle savaşması yerine, artık git gide büyüyen savaşlarda devletler başlıca rolü üstleniyordu. Ortaya çıkan ilk devlet galip taraf için barış yaratmış olabilir ama zamanla aynı siyasi teknikleri ödünç alan yeni rakip devletler ilk devletin hâkimiyetine meydan okumak üzere ortaya çıkmıştır.</p>

<h4 class=" sigil_not_in_toc">DEVLETLER NEDEN EVRENSEL DEĞİLDİ?</h4>

<p class="n">Artık devletlerin Afrika ve Okyanusya gibi belirli bölgelerde neden ortaya çıkmadığını ve kabile toplumlarının neden Afganistan, Hindistan ve Güneydoğu Asya’nın yukarı kesimleri gibi bölgelerde varlığını sürdürdüğünü anlayabilecek durumdayız. Siyaset bilimci Jeffrey Herbst, Afrika’nın birçok bölgesinde yerli devletlerin olmayışını birkaç tanıdık faktörün birleşmesine bağlamıştır: “Afrika’da devlet kurucularının karşılaştığı temel sorun -bu kurucular ister sömürge kralı, sömürge valisi ya da bağımsız dönemdeki başkanlar olsun- görece daha az nüfus yoğunluğu bulunan yaşanması zor bölgelerde otorite sergilemekti.”<a id="b1-5dn15" href="../Text/dipnot.xhtml#b1-5d15.">[15]</a>  Herbst, popüler kanının aksine, kıtadaki toprakların yalnızca yüzde 8’inde tropikal iklim olduğunu ve yüzde 50’sinin düzenli tarıma destek verecek kadar yağmur almadığını belirtmektedir. İnsan türü Afrika’da ortaya çıkmış olsa da, insanoğlu dünyanın diğer bölgelerinde daha başarılı olmuştur. Modern tarımın ve tıbbın gelişine dek kıtada nüfus yoğunlukları daima düşüktü; Afrika’nın nüfus yoğunluğu 1975 yılına gelindiğinde Avrupa’nın 1500 yılındaki nüfus yoğunluğuna ancak erişmişti. Afrika’nın bu genellemeye istisna oluşturan kısımları -örneğin verimli Büyük Göller bölgesi ve Büyük Rift Vadisi- çok daha yüksek nüfus yoğunluklarını desteklemiş ve gerçekten de merkezi devletlerin ilk ortaya çıkışına tanıklık etmiştir.</p>

<p>Afrika’nın fiziki coğrafyası aynı zamanda gücün sergilenmesini de zorlaştırmıştır. Kıtada uzun şeritler halinde uzanan az sayıda nehir vardır (yine örneğin aşağı Nil gibi istisnalar da bu noktayı desteklemektedir, çünkü burası dünyanın ilk devletlerinden birine ev sahipliği yapmıştır). Büyük Sahil çölleri, Avrasya’nın daha az kurak olan step topraklarının aksine hem ticaret hem de fetih için büyük bir engel oluşturmaktadır. Bu engeli geçmeyi başaran atlı Müslüman savaşçılar, kısa süre sonra çeçe sineğinden yayılan ansefalit nedeniyle atlarının öldüğünü fark etmiştir; bu da Batı Afrika’nın Müslüman kesimlerinin neden Nijerya, Fildişi Sahili, Gana vb.’nin kuzey kesimleriyle sınırlı kaldığını açıklamaktadır.<a id="b1-5dn16" href="../Text/dipnot.xhtml#b1-5d16.">[16]</a>  Afrika’nın tropikal ormanlarla kaplı kesimlerinde, yol inşası ve bakımının zorluğu devlet oluşumunda önemli bir engeldi. Romalıların Britanya’da inşa ettiği sert yüzeyli yollar, bu topraklardaki Roma iktidarının çökmesi üzerinden bir milenyumdan uzun süre geçmiş olmasına rağmen kullanılmaya devam etmiştir; tropik bölgelerde çok az sayıda yol ancak birkaç mevsim kadar dayanabilir.</p>

<p>Afrika’da fiziki coğrafyasından ötürü etrafı tamamen kuşatılmış olan görece az sayıda bölge vardır. Bu da toprak hâkimlerinin yönetimlerini iç kesimlere taşımasını ve nüfusu kontrol etmesini olağanüstü biçimde zorlaştırmıştır. Düşük nüfus yoğunluğu, yeni toprakların genellikle müsait olduğu anlamına gelmektedir; insanlar fetih tehdidi karşısında kolaylıkla kırsal kesimlere doğru çekilebilir. Devletin fetih savaşlarına dayanarak güçlendirilmesi Afrika’da hiçbir zaman Avrupa’daki kadar yaygın görülmemiştir; bunun sebebi fetih nedenlerinin ve olasılıklarının çok daha kısıtlı olmasıydı.<a id="b1-5dn17" href="../Text/dipnot.xhtml#b1-5d17.">[17]</a>  Yani kabileye dayalı güç anlayışından Avrupa’daki gibi açıkça belirlenmiş idari sınırların olduğu bölgesel güç anlayışına geçiş meydana gelmemiştir.<a id="b1-5dn18" href="../Text/dipnot.xhtml#b1-5d18.">[18]</a>  Kıtanın Nil vadisi gibi etrafı kuşatılmış kesimlerinde devletlerin ortaya çıkışı, temeldeki yönetimle tamamen tutarlı bir istisnadır.</p>

<p>Avustralya’da Aborijinlerin bulunduğu kesimlerde devlet olmayışının nedeni, Afrika için geçerli nedenle aynı olabilir. Avustralya kıtasının büyük bir kısmı aşırı derecede kuraktır ve belirleyici özelliklere sahip değildir; burada yaşamış insanların ömrü uzun olmasına rağmen nüfus yoğunluğu daima aşırı derece düşüktür. Tarımın ve doğal olarak, kuşatılmış bölgelerin olmayışı, kabile ve sülale düzeyini aşan siyasi yapıların neden ortaya çıkmadığını açıklayabilir.</p>

<p>Melanezya’daki durum daha farklıdır. Bölge tamamen adalardan oluştuğu için doğal bir kuşatma söz konusudur; ayrıca bu bölgede tarım uzun zaman önce icat edilmiştir. Burada sorun adalardan çoğunun dağlık tabiatı nedeniyle ölçek sorunu ve gücü sergileme zorluklarıdır. Adaların bölündüğü dağlık vadiler küçüktür ve yalnızca sınırlı bir nüfusu destekleyebilecek kapasitededir; uzun mesafeler boyunca güç sergilemek aşırı derecede zordur. Daha önce belirtildiği üzere, Fiji ve Hawaii gibi daha geniş verimli ovaların bulunduğu daha büyük adalarda reislikler ve devletler ortaya çıkmıştır.</p>

<p>Dağlar ayrıca kabile tipi örgütlenme biçimlerinin dünyanın pek çok yüksek bölgesinde varlığını sürdürmesini de açıklamaktadır. Bunlar arasında Afganistan; Türkiye, Irak, İran ve Suriye’nin Kürt bölgeleri; Laos ve Vietnam’ın dağlık kesimleri ve Pakistan’daki kabile temsilcilikleri bulunmaktadır. Dağlar nedeniyle söz konusu bölgelerin devletler ve ordular tarafından fethi ve elde tutulması zorlaşmaktadır. Türkler, Moğollar ve Persler; ardından İngilizler, Ruslar ve şimdi de Amerikalılar ve NATO kuvvetleri Afganistan’daki kabileler üzerinde baskı kurmayı, bu kabileleri yatıştırmayı ve burada merkezi bir devlet kurmayı denemiş olsa da neredeyse hiçbir başarı sağlayamamıştır.</p>

<p>İlksel devlet oluşumunun meydana geldiği koşulları anlamak ilginçtir, çünkü devletlerin ortaya çıktığı somut koşulların bir kısmını tanımlamaya yardımcı olmaktadır. Ancak neticede devletlerin ne zaman ve nasıl oluştuğuna dair güçlü ve önsezili bir teori geliştirebilmek için birbiriyle etkileşim halinde olan çok sayıda faktör vardır. Bunların varlığı ve yokluğuna dair bazı açıklamalar, kulağa Kipling’in Öylesine Hikâyeler’i gibi gelmeye başlamıştır. Örneğin Melanezya’nın bazı kesimlerindeki çevre koşulları hiçbir devletin ortaya çıkmadığı, tarımı destekleyen potansiyel olarak yoğun nüfusların bulunduğu büyük adalar olan Fiji ve Tongaya oldukça benzemektedir. Belki de sebep dinle ya da geçmişte meydana gelen ve telafi edilmesi mümkün olmayan bazı kazalarla ilişkilidir.</p>

<p>Ancak dünya genelindeki devletlerin büyük bir kısmı ilksel devlet oluşumundan ziyade rekabetçi devlet oluşumunun ürünleri olduğundan, bu tür bir teori geliştirmenin ne kadar önemli olduğu net değildir. Üstelik pek çok devlet, yazılı kayıtların bulunduğu tarihi dönemlerde kurulmuştur. Özellikle Çin devlet oluşumu son derecede erken zamanda, Mısır ve Mezopotamya’dan bir süre sonra başlamış olup, Akdeniz ve Yeni Dünya civarındaki devletlerin yükselişiyle eşzamanlıdır. Üstelik erken Çin tarihine ilişkin çok sayıda yazılı ve arkeolojik kayıt bulunmaktadır ve bunlar bize Çin siyaseti hakkında çok daha bağlanalı fikirler vermektedir. Ancak en önemlisi, Max Weber’e göre Çin’de ortaya çıkan devlet herhangi başka bir yerdeki rakiplerinden çok daha moderndi. Çinliler ne Yunanistan’da ne de Roma’da görülmemiş tek tip ve çok katmanlı idari bürokrasiyi yaratmıştı. Çinliler açıkça ailecilik karşıtı bir siyasi doktrin geliştirmişti ve ilk hükümdarları gayrişahsi yönetimi sağlamak adına yerleşik ailelerin ve akraba gruplarının gücünü baltalamanın yollarını arıyordu. Bu devlet, güçlü ve tek tip bir kültür yaratan ulus oluşturma projesinin bir parçasıydı. Söz konusu kültür, iki milenyum boyunca siyasi çöküntüye ve dışarıdan gelen saldırılara dayanacak kadar güçlüdür. Çin’in siyasi ve kültürel alanı, Romalılarınkinden çok daha geniş bir nüfusa uzanmaktadır. Romalılar vatandaşlığı öncelikle İtalyan yarımadasındaki az sayıda insanla sınırlayan bir imparatorluk kurmuştur. İmparatorluk Britanya’dan Kuzey Afrika, Almanya ve Suriye’ye kadar genişlemekle birlikte, belirli bir dereceye kadar özerk olmasına izin verilen heterojen insan topluluklarından oluşuyordu. Çin hükümdarı ise tam tersine kendini kraldan ziyade imparator olarak adlandırmasına rağmen, yönetim şekli daha ziyade krallığa ve hatta tek tip olması açısından devlete benziyordu.</p>

<p>Çin devleti merkezi, bürokratik ve aşırı derecede despottu. Marx ve Wittfogel, Çin siyasetinin bu özelliğini kendi tabirleriyle “Asya tipi üretim tarzı” ve “Oryantal despotizm” olarak adlandırmıştı. İlerleyen bölümlerde, Oryantal despotizm adı verilen kavramın siyasi açıdan modern bir devletin vaktinden önce ortaya çıkışı ile birebir aynı olduğunu anlatacağım. Çin’de bölgeye bağlı kalıtsal aristokrasi, organize köylüler, tüccar sınıfına dayalı şehirler, kiliseler veya farklı özerk gruplar gibi diğer toplumsal etmenler kendilerini kurumsallaştırmadan önce devlet konsolide edilmişti. Romanın aksine, Çin ordusu kati suretle devlet kontrolü altında tutuluyordu ve asla siyasi otoritesine karşı bağımsız bir tehdit oluşturmadı. Bu ilk güç dengesi çarpıklığı daha sonra uzun bir süre boyunca kilitli kaldı, bunun sebebi güçlü devletin hem ekonomik hem de siyasi alternatif güç kaynaklarının ortaya çıkışını engellemek üzere harekete geçebilmesiydi. Bu güç dağıtımını altüst edebilecek hiçbir dinamik modern ekonomi yirminci yüzyıla kadar ortaya çıkmadı. Güçlü yabancı düşmanlar periyodik olarak ülkenin bir kısmını ya da tamamını fethetse de, bunlar genellikle daha az gelişmiş kültürlere sahip kabile halkları oluyordu ve kendi halkları tarafından kısa sürede absorbe edilip Çinlileştiriliyordu. On dokuzuncu yüzyılda Avrupalılar gelene kadar, Çin kendi devlet merkezli kalkınma yolunu zora sokacak yabancı modellerle gerçek anlamda uğraşmak zorunda kalmamıştı.</p>

<p>Çin’in siyasi gelişme modeli Batı modelinden farklıdır; bunun sebebi, erken gelişen modern devlette gelişimin hukukun üstünlüğü gibi bu gelişimi zorlayabilecek diğer kurumsallaşmış yetki merkezleri ile dengelenmemiş olmasıydı. Ancak bu bağlamda Hindistan’la da arasında büyük bir fark vardı. Marx’ın en büyük hatalarından biri, Çin ve Hindistan’ı tek bir “Asya tipi” paradigma altında birlikte ele almasıydı. Çin’in aksine fakat Avrupa’ya benzer şekilde, Hindistan’ın birbirine karşı olan toplumsal aktörleri -organize din görevlisi sınıfı ve akrabalık yapılarının kast sistemine metastasizasyonu- kurumsallaştırması, yetki birikimine karşı devlet tarafından yapılan bir fren görevi gördü. Sonuç olarak, Çin’de geçtiğimiz 2.200 yıl boyunca geçerli olan siyasi düzen iç savaş, istila ve çöküş dönemlerinin araya girdiği birleşik bir imparatorluk iken, Hindistan’ın geçerli düzeni kısa birlik ve imparatorluk dönemlerinin araya girdiği, küçük siyasi birimlere ayrılmış bir sistemdi.</p>

<p>Çin devlet oluşumunun temel faktörü, büyük sulama projeleri yaratma ihtiyacı ya da karizmatik bir dini liderin yükselişi değil, durmak bilmeyen savaş haliydi. 10.000 siyasi birimden oluşan bir sistemin 1.800 yılda tek bir devlete dönüştürülmesine yol açan, kalıcı bir eğitimli bürokrat ve yönetici sınıfı oluşturulmasını motive eden ve siyasi örgütlenmenin temeli olarak akrabalıktan uzaklaşılmasını meşrulaştıran gerekçe, savaş ve savaş gereksinimleriydi. Avrupalı Charles Tilly’nin daha geç bir dönemde Çin için dediği gibi “devletler savaş yapar, savaşlar devlet kurar.”</p>
</body>
</html>