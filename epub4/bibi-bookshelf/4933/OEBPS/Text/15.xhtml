<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>15</h1>

<h2 id="sigil_toc_id_15">OSMANLI DEVLETİNİN İŞLEYİŞİ VE ÇÖKÜŞÜ</h2>

<div class="b">Osmanlılar, gücü Avrupalı hükümdarları saf dışı bırakacak şekilde nasıl merkezileştirdi; Osmanlılar köleler ordusu sistemini nasıl mükemmelleştirdi; Türk devletinin dengesizliği ve devamlı yabancı genişlemeye dayanması; Osmanlı sisteminde çürümenin nedenleri; gelişimin önünde engel yaratan köleler ordusu</div>

<p class="n">Niccoló Machiavelli’nin siyaset konusundaki ünlü kitabı <i>Prens</i> 1513’te yazılmıştı. Osmanlılar o sırada gücünün zirvesindeydi ve Macaristan’ı fethetmek, Habsburg İmparatorluğunun kalesi olan Viyana’yı ilk defa kuşatmak üzereydi. 4. bölümde Machiavelli aşağıdaki gözlemde bulunur:</p>

<p class="ara">Bizim zamanımızda iki farklı tipte hükümet var. Biri Türkler, diğeri ise Fransa kralı. Türklerin tüm monarşisi tek bir lord tarafından yönetiliyor; kalan herkes onun hizmetkarları. Krallığını sancaklara (vilayetlere) bölerek bunlara farklı yöneticiler gönderiyor ve yöneticileri istediği gibi değiştiriyor. Oysa Fransa kralı, eyalette itibar sahibi olan ve halk tarafından sevilen birçok imtiyazlı lordun ortasında duruyor: lordların ayrıcalıkları var ve kral kendini tehlikeye atmadan onlara el süremiyor. Dolayısıyla Türk devletini ele geçirmek isteyen birisi bunu başarmakta zorlanacaktır, fakat bir kez fethedecek olursa elde tutması kolaydır. Aksine Fransa devletini ele geçirmek daha kolay, elde tutmak ise daha zor olacaktır.<a id="b2-15dn1" href="../Text/dipnot.xhtml#b2-15d1.">[1]</a> </p>

<p>Machiavelli, Osmanlı devletinin özünü anlamıştır: 16. yüzyılın başında Fransa’dan çok daha merkezi biçimde ve gayrişahsi olarak yönetiliyordu; bu anlamda çok daha moderndi. 16. yüzyılın sonlarında, Fransız hükümdarlar benzer bir merkezi ve homojen yönetime sahip bir rejim oluşturmak amacıyla yerleşik aristokrasinin ayrıcalıklarına saldırdı. Tıpkı sancağı yöneten Türk beyi (vali) gibi, Fransa kralı da krallığı doğrudan yönetmek için yerel patrimonyal elitlerin yerine Paris’ten -modern valilerin öncülleri olan- idareciler gönderdi. Osmanlı Devleti’nin kullandığı kurumlar farklıydı, devşirme usulüne ve köleler ordusu sistemine dayanıyordu. Fakat Osmanlılar o dönemde Avrupa’daki tüm güç odaklarına rakip çıkan oldukça kuvvetli ve istikrarlı bir devlet kurmayı başarmış ve Arap halifeleri ya da sultanlarının kurduğu her şeyden daha büyük bir imparatorluğun başına geçmişti. Osmanlı toplumu, devletin güçlü ve merkezi olması ve devlet dışındaki toplumsal aktörlerin görece zayıf ve örgütlenmemiş olması yönünden çağdaş Ming Hanedanı dönemindeki Çin’e benziyordu. (Ancak siyasi gücün kanunlarla denetim altında tutulması açısından Çin’den farklıydı.) Osmanlı Devletinin kurumları modernliğin ve patrimonyalliğin ilginç bir karışımıydı; patrimonyal unsurlar kök salarak modern unsurların önüne geçtiğinde kurumlar bozulmaya başladı. Osmanlılar Memlüklerin esirler ordusu sistemini mükemmelleştirmiş olsa da, nihayetinde elitlerin mevkilerini ve kaynaklarını çocuklarına geçirme yönündeki doğal insani arzusuna teslim oldular.</p>

<h4 class=" sigil_not_in_toc">TEK NESILLIK ARİSTOKRASİ</h4>

<p class="n">Machiavelli’nin açıkladığı, Türk hükümdarın her vilayete kendi istediği yöneticileri atayıp azledebildiği idari sistemin kökenleri, Osmanlı Devletinin eskiden kalma kurumları devralmak yerine en baştan yeni kurumlar oluşturabilen görece yeni bir fetih hanedanı olmasıydı. 13. yüzyıldaki Moğol fetihleri nedeniyle, bazı Türkmen kabileleri Orta Asya ve Ortadoğu’dan çıkarak Batı Anadolu’nun sınır bölgesine sürüklendi ve batıdaki Bizans İmparatorluğu ile doğudaki Selçuklu sultanlığı (1243’ten, Moğol İlhanlıların vasal devleti) arasında sıkıştı. Bu sınır kabileleri, Bizanslılara karşı <i>gaza</i> denen savaşa girdi. Bu gazi liderlerden biri olan Osman, 1302’de Koyunhisar’da Bizans ordusunu mağlup etmeyi başararak ününü pekiştirdi ve böylece diğer tüm sınır beylerinin önüne geçerek onları sancağı altında topladı. Böylelikle Osmanlı hanedanı, doğu ve batıda yeni topraklar fethederek etrafındaki yerleşik devletlerin kurumlarını ödünç alabilen sonradan görme bir sınır devleti olarak kurulmuş oldu.<a id="b2-15dn2" href="../Text/dipnot.xhtml#b2-15d2.">[2]</a> </p>

<p>15. yüzyılda gelişen Osmanlı vilayet yönetimi sistemi, sipahi adını taşıyan süvarilere ve bunlara tahsis edilen <i>tımara</i> (at tımarlama anlamında) dayanıyordu. En küçük tımarlar, tek bir sipahiyi atı ve donanımıyla birlikte beslemeye yetecek kadar vergi geliri olan köy veya köylerden oluşuyordu. Tımar sisteminin bir üstü olan <i>zeamet</i>, <i>zaim</i> adı verilen orta seviyedeki subaylara veriliyordu. Üst düzey subaylar ise <i>has</i> adı verilen bir araziye sahip oluyordu.Her sipahi veya zaim kendi arazisinde yaşıyor ve yerli köylülerden vergi topluyordu; vergiler genellikle her köylüden yılda bir vagon dolusu odun ve yem ile yarım vagon dolusu saman olarak alınıyordu. Bizanslılar tarafından kullanılan bu sistemi Osmanlılar aynen benimsemişti. Tıpkı Avrupa’daki manor lordu gibi, tımar sahibi de güvenlik ve adalet dağıtımı gibi yerel yönetim işlevlerini sağlıyordu. Sipahinin görevi, ayni ödemeleri nakde dönüştürerek bu parayı kendine ekipman sağlamak için kullanması ve sefer mevsimi için zamanında cepheye doğru yola çıkmasıydı. Büyük arazilerin sahipleri, seyislerle ve ekipmanla birlikte ikinci bir donanımlı asker yetiştirmek zorundaydı. Sistemin tamamına <i>dirlik</i> adı veriliyordu ve adıyla müsemma bir işleve sahipti: henüz tam olarak para basmamış bir ekonomide, birliklere para ödemek için vergi gelirlerini yükseltmek zorunda kalmadan sultanın ordusunun devamını sağlayabiliyordu.<a id="b2-15dn3" href="../Text/dipnot.xhtml#b2-15d3.">[3]</a> </p>

<p>Vilayet düzeyindeki hükümet sancak etrafında örgütlenmişti. Sancaklar, binlerce metrekarelik bir alana ve yüz bin civarında nüfusa sahipti. Yeni topraklar fethedildikçe sancaklar şeklinde organize ediliyor ve ayrıntılı vilayet kadastro incelemelerine tabi tutuluyordu; bu incelemeler insan ve ekonomik kaynaklarını köy köy titizlikle listeliyordu. İncelemelerin amacı, vergi tabanını oluşturmak ve tımar olarak dağıtılacak toprakları buna göre bölüştürmekti. Önceleri her vilayetin düzenlemeleri vilayet koşullarına göre farklılık gösterirken, zamanla yeni topraklar hızla eklendi ve daha homojen bir kanun ve düzenleme sistemine geçiş yapıldı.<a id="b2-15dn4" href="../Text/dipnot.xhtml#b2-15d4.">[4]</a>  Sancak valisi olarak görev yapan beyler, tıpkı Çinli valiler gibi yerel olarak değil de İstanbul’daki merkezi yönetim tarafından atanıyor ve üç yıl boyunca hizmet ettikten sonra yeni bir atama yapılıyordu.<a id="b2-15dn5" href="../Text/dipnot.xhtml#b2-15d5.">[5]</a>  <i>Sancak beyi</i>, bölgesinin sipahilerini savaşta komuta eden subaydı.<a id="b2-15dn6" href="../Text/dipnot.xhtml#b2-15d6.">[6]</a>  Sancakların üst kademesinde, imparatorluğun başlıca bölgelerini kapsayan ve <i>beylerbeyilik</i> olarak bilinen bir yönetim kademesi bulunuyordu.</p>

<p>1500’lerde Osmanlı İmparatorluğu Dirlik sistemi ile Avrupa feodalizmi arasındaki tek önemli fark, Machiavelli’nin de belirttiği gibi, Avrupa’nın aksine Türk tımarlarının miras olarak bırakılabilecek özel mülkiyete dönüştürülememesi ve sipahilerin soyundan gelenlere verilememesiydi. İmparatorluktaki toprakların büyük bir kısmının kısa süre önce yeni bir hanedan tarafından fethedilmiş olması nedeniyle, bu toprakların çoğu -1528’de yüzde 87’si- devlet mülkiyetinde kalmıştı ve tımar sahibine yalnızca ömrü boyunca tahsis ediliyordu. Tımarlar askeri hizmete karşılık tahsis ediliyordu; hizmet yerine getirilmezse geri alınabiliyordu, ancak geri alabilecek tek kişi sultandı. Büyük arazilerin sahipleri, Avrupa’da olduğu gibi topraklarını başkasına kiralayamıyordu. Sipahi hizmet edemeyecek kadar yaşlandığında veya öldüğünde toprakları devlete geri dönüyor ve yeni bir sipahiye tahsis edilebiliyordu. Aslında sipahi mevkisi de miras bırakılamıyor, askerlerin çocukları sivil hayata dönmek zorunda kalıyordu.<a id="b2-15dn7" href="../Text/dipnot.xhtml#b2-15d7.">[7]</a> Tımar ve zeamet sahipleri için arazide çalışan köylüler ise aksine toprakları üzerinde yalnızca intifa hakkına sahipti, ancak lordlarının aksine bu hakları çocuklarına devredebiliyordu.<a id="b2-15dn8" href="../Text/dipnot.xhtml#b2-15d8.">[8]</a>  Osmanlı Devleti böylece tek nesillik bir aristokrasi yaratarak, kendi kaynak tabanına ve miras yoluyla geçen ayrıcalıklara sahip güçlü bir aristokrasi sınıfının oluşmasını önlemişti.<a id="b2-15dn9" href="../Text/dipnot.xhtml#b2-15d9.">[9]</a> </p>

<div><img alt="osmanlimp" src="../Images/osmanlimp.jpg"/></div>

<p>Soyluluğun bölgesel olarak kök salmasını engelleyen başka faktörler de vardı. Osmanlılar devamlı savaş halindeydi ve her sipahinin yaz ayları boyunca görev bildiriminde bulunması bekleniyordu. Dolayısıyla yerel derebeyi her yıl birkaç ay boyunca toprağından uzak kalıyor, bu da köylüleri bazı yüklerinden kurtarıyor ve sipahi ile toprağı arasındaki bağı zayıflatıyordu. Bazen sipahinin kış aylarını tımarından başka bir yerde geçirmesi gerekiyordu. Evde kalan karısı ve çocukları kendilerini geçindirmek zorunda kalıyor ve askerler genellikle kamp hayatının sağladığı yeni eşler ve fırsatları benimsiyordu. Bu koşulların hepsi, Avrupa’nın gelişiminde kritik bir öneme sahip olan aristokrat ile toprak arasındaki bağın kopmasına neden oldu.<a id="b2-15dn10" href="../Text/dipnot.xhtml#b2-15d10.">[10]</a> </p>

<h4 class=" sigil_not_in_toc">MÜKEMMELLEŞTİRİLEN KÖLELER ORDUSU</h4>

<p class="n">Dirlik sistemi, köleler ordusu sistemine dayanıyordu ve bu sistem olmadan düzgün bir şekilde yönetilmesi mümkün değildi. Osmanlılar, Abbasilerin ve Memlüklerin kurduğu köleler ordusu sistemlerine ve diğer Türk hükümdarlar tarafından kullanılan sistemlere dayanmakla birlikte, Memlük sistemini işlevsiz kılan pek çok özelliği saf dışı bırakmıştı.</p>

<p>İlki ve en önemli özelliği, artık sivil ve askeri otorite arasında net bir ayrım olması ve askeri otoritenin tartışmasız biçimde sivil otorite emrinde olmasıydı. Köle askerler ilk olarak Eyyübi Memlüklerde olduğu gibi sultanın kendi hanesinde filizlendi. Ancak Memlüklerin aksine, Osmanlı’nın yönetim hanesi imparatorluğun oldukça geç dönemlerine kadar köle hiyerarşisinin kontrolü altında kaldı. Hanedanlık prensibi yalnızca Osmanlı’nın hükümdar ailesi içinde uygulanıyordu; rütbesi ve yeteneği ne olursa olsun, bir köle asla sultan olma ümidine kapılamaz ve askeriye içinde kendi ufak hanedanlığını kurma beklentisine giremezdi. Sonuç olarak, sivil otoriteler asker alımı, eğitim ve terfiye yönelik kesin kurallar koyabiliyordu. Bu kurallar, kurumun bizzat güç kazanması konusunda endişeye mahal vermeksizin etkili bir askeri ve idari kurum oluşturmaya odaklanıyordu.</p>

<p>Askeriye içinde hanedan oluşmasını önleme çabası, çocuklar ve mirasla ilgili katı kurallar konulmasına yol açtı. Yeniçerilerin oğullarının yeniçeri olması yasaktı; hatta imparatorluğun ilk dönemlerinde yeniçerilerin evlenmesine ve çocuk sahibi olmasına da izin verilmiyordu. Bab-ı Ali’nin elit sipahilerinin oğullarının içoğlanı olarak sipahioğlan birliğine girmesine izin verilse de, torunlarının girmesi kesinlikle mümkün değildi. Osmanlılar en başından beri köleler ordusunun miras yoluyla sonraki kuşaklara aktarabilen köklü bir elit tabaka oluşmasını engellemek üzere tasarlanması mantığını kavramışlardı. Kölelik sisteminde askere alma ve terfi liyakate ve hizmete dayalıydı; bu durumda köleler vergi muafiyetleri ve toprakla ödüllendiriliyordu.<a id="b2-15dn11" href="../Text/dipnot.xhtml#b2-15d11.">[11]</a>  Kutsal Roma İmparatoru V. Charles’ın Kanuni Sultan Süleyman’ın sarayına gelen elçisi Ogier Ghiselin de Busbecq, kan bağına dayalı soyluluk mertebesinin olmayışı sayesinde sultanın kölelerini seçebildiğini ve yeteneklerine göre yükseltebildiğini söylüyordu: “Şanlı sadrazamlık makamına yükselen çoban, Avrupalı gözlemcileri daima büyülemiştir.”<a id="b2-15dn12" href="../Text/dipnot.xhtml#b2-15d12.">[12]</a> </p>

<p>Osmanlılar, devletin idari kademelerine alınan ve <i>askeri</i> adı verilen Müslüman olmayan köleler ile imparatorluğun geriye kalanını oluşturan ve <i>reaya</i> adı verilen Müslüman ve Müslüman olmayan vatandaşları arasındaki katı ayrımı koruyarak Memlük sistemini geliştirdi. Reayanın fertleri aile kurabilir, mülk sahibi olabilir, mülkünü ve toprak haklarını çocuklarına ve sonraki tüm nesline miras olarak bırakabilirdi. Reaya ayrıca kendini <i>millet</i> adı verilen, sekter münasebete dayalı yarı özerk, kendi kendini yöneten toplumlar olarak da örgütlenebilirdi. Fakat reayadan hiç kimse yönetici elit sınıfının bir üyesi olmaya, silah taşımaya ya da Osmanlı idaresinde asker veya bürokrat olarak hizmet vermeye öykünemezdi. Askeri kadrolar, aileleriyle tüm bağlarını koparan ve Osmanlı devletine sadık olan yeni Hıristiyan askerleri geldikçe yıldan yıla devamlı yenilenmek durumundaydı. Askeriye içinde hiçbir lonca, fraksiyon ya da kendi kendini yöneten birlik yoktu; yalnızca yönetici hanedana sadakat göstermeleri gerekiyordu.<a id="b2-15dn13" href="../Text/dipnot.xhtml#b2-15d13.">[13]</a> </p>

<h4 class=" sigil_not_in_toc">OSMANLI DEVLETİNDE HÜKÜMET KURUMU</h4>

<p class="n">Kanıtlara bakılırsa, yükselme döneminde Osmanlılar azami düzeyde vergi almaya çalışmıyor, aksine asgari düzeyde vergi alarak köylüleri organize suç örgütü gibi davranma eğilimi gösteren elitlerin zorla topladığı vergilerden koruyordu. Bu çıkarıma, Osmanlı tarihinin sonraki dönemlerinde mali güçlük nedeniyle sultanların vergi düzeylerini çok daha yükseğe çekmesinden varıyoruz.</p>

<p>Fakat vergilerde sınırlamaya gitme ihtiyacı Osmanlı devlet teorisinin esasını teşkil ediyordu ve daha önceki Ortadoğu rejimlerinden miras kalmıştı. Pers hükümdarı I. Hüsrev’in (531-579) deyişiyle, “Adalet ve temkinle halk daha fazla üretir, vergi gelirleri yükselir ve devlet zenginleşip güçlenir. Adalet güçlü bir devletin temelidir”.<a id="b2-15dn14" href="../Text/dipnot.xhtml#b2-15d14.">[14]</a>  Bu bağlamda “adalet”, vergi oranlarındaki ılımlılık anlamına gelmektedir.<a id="b2-15dn15" href="../Text/dipnot.xhtml#b2-15d15.">[15]</a>  Bunu, Reagan yönetimi zamanında popüler bir hale gelen Laffer eğrisinin önceki dönemlere ait Ortadoğu versiyonu olarak görebiliriz; burada düşük vergi oranları, daha yüksek toplam vergi gelirlerinin elde edilmesini sağlamakta ve bireylere daha fazla üretim desteği vermekteydi. Bu hissiyat, erken zamanlardaki Türk yazarlar<a id="b2-15dn16" href="../Text/dipnot.xhtml#b2-15d16.">[16]</a>  tarafından da dile getirilmiş ve sekiz öneri etrafında şekillenen bir eşitlik çemberi düzenlenmişti:</p>

<p class="bosluk1"></p>

<p><b>1.</b>    Ordu olmadan hükümdarlığın otoritesi olmaz.</p>
<p><b>2.</b>    Varlık olmadan ordu olmaz.</p>
<p><b>3.</b>    Varlığı reaya üretir.</p>
<p><b>4.</b>    Sultan, adaleti sağlayarak reayayı ayakta tutar.</p>
<p><b>5.</b>    Adalet dünyada uyum gerektirir.</p>
<p><b>6.</b>    Dünya bir bahçedir, duvarları devlettir.</p>
<p><b>7.</b>    Devletin dayanağı dini kurallardır.</p>
<p><b>8.</b>    Hükümdarlık otoritesi olmadan dini kuralların desteği yoktur.</p>

<p class="bosluk1"></p>

<p>Bu öneriler genellikle bir çember etrafına yazılıyordu ve sekizinci madde birinci maddeye geri dönüyordu; böylece hükümdarlık otoritesinin (1. madde) desteklenmesi için dini meşruiyet (8. madde) gerekli oluyordu.<a id="b2-15dn17" href="../Text/dipnot.xhtml#b2-15d17.">[17]</a>  Askeri güç, ekonomik kaynaklar, adalet (vergi oranları dahil) ve dini meşruiyet arasındaki ilişkiler bu sözle alışılmadık, kısa ve öz bir biçimde ifade ediliyordu. Türk hükümdarların hedefleri dar bir bakış açısıyla ekonomik rantların maksimizasyonu olarak değil; güç, kaynak ve meşruiyetin dengelenmesi yoluyla tüm devlet gücünün maksimizasyonu olarak gördüğünü savunmaktadır.<a id="b2-15dn18" href="../Text/dipnot.xhtml#b2-15d18.">[18]</a> </p>

<p>Osmanlı devletini o dönemdeki Avrupa monarşilerinden potansiyel olarak daha dengesiz kılan tek büyük zaafı, başarı sağlamak için köklü primogenitur sistemine veya diğer prosedürlere dair kesin bir sisteme sahip olmayışıydı. Eski bir Ortadoğu geleneğine göre, hükümdar ailede saltanatın geçişi Tanrının elindeydi ve saltanat düzenini belirlemek Tanrının emrine karşı çıkmak demekti.<a id="b2-15dn19" href="../Text/dipnot.xhtml#b2-15d19.">[19]</a>  Saltanatın geçiş dönemleri boyunca farklı adayların yeniçerilerden, saray görevlilerinden, ulemadan (dini bürokrasi) ve yönetim mekanizmasından destek alması gerekiyordu. Sultanın oğulları ergenlik döneminde öğretmenleri ile birlikte farklı illere gönderiliyor ve burada yöneticilik deneyimi kazanmaları sağlanıyordu; başkente en yakın olanlar, yeniçerilerin ve sarayın siyasetini kendileri lehine etkileme fırsatına sahipti. Bu durum sultanın ölümünden sonra oğulları arasında periyodik iç savaşlara neden oluyor, babası henüz hayattayken gücü ele geçirerek aceleci davrananlara da rastlanıyordu. Bu koşullar altında genellikle kardeş katli gerçekleşiyordu. III. Mehmed (1595-1603) tahta geçtiğinde sarayda on dokuz kardeşini katlettirmişti. Oğullarını vilayetlere gönderme uygulamasına son vererek onları sarayın özel bir bölmesinde hapis tutmuş ve oğulları burada mahkûm hayatı yaşamıştı.<a id="b2-15dn20" href="../Text/dipnot.xhtml#b2-15d20.">[20]</a>  Bu sistemin en zalim ve en güçlü oğlu yeni sultan olarak tahta çıkarmak üzere tasarlandığını söylemek mümkündür. Fakat saltanatın geçişini belirleyen kurumsal bir mekanizmanın olmayışı büyük zaaf yaratmış, imparatorluğu taht mücadeleleri sırasında yabancı tehditlere açık hale getirmiş ve sistemdeki aktörlere, örneğin sultanın temsilcisi olmaktan ileri gitmeyen yeniçerilere gereksiz yere nüfuz kazandırmıştı.</p>

<p>Kaos içindeki Osmanlı halefiyet mekanizması, tüm sistemlerinin ne derece kurumsal olduğu sorusunu akla getirmektedir. Çin’de olduğu gibi, Max Weber Osmanlı sistemini modernden ziyade patrimonyal olarak tanımlamıştır. “Patrimonyal” sözcüğünden kasıt, tüm yönetimin liderin hanesinden seçilmesi ve liderin kaprislerine tabi olması anlamındaysa bu ifade doğrudur. Bu, Osmanlı sistemi için bariz olarak doğruydu. Devletin neredeyse tüm çalışanlarının resmi unvanının köle olması, sultanın bürokrasi üzerinde tamamen isteğe bağlı kontrol sahibi olduğunu göstermektedir. Tıpkı Çin imparatoru gibi, sadrazam bile olsa herhangi bir görevlinin idam emrini verebiliyordu. Sultanların başlıca kurumsal kuralları istediği gibi değiştirme gücü de vardı, örneğin Süleyman’ın yeniçerilerin aile kurmasına yönelik kuralları gevşetme kararı gibi.</p>

<p>Öte yandan, teoride sultan ne kadar güçlü olursa olsun, hükmettiği sistemin kurallara sıkı sıkıya bağlı olduğu ve vereceği kararların önceden belli olduğu aşikardır. Öncelikle, Osmanlı sultanı hem teoride hem de pratikte dini İslam hukuku şeriata bağlıdır. Tıpkı Ortaçağ’daki Hıristiyan hükümdarlar gibi, sultan da Tanrının egemenliği ve Tanrının hukukunu resmi olarak tanıyordu ve güçleri yalnızca vekalet yoluyla veriliyordu. Hukukun koruyucusu büyük ve muhterem bir kurum olan ulemaydı; bunlar hukuku yorumlayan ve aile, evlilik, miras gibi pek çok kişisel mesele hakkında yargı yetkisi bulunan dini mahkeme sistemini yöneten alimlerdi. Sultan bu aşamada hukukun günlük yönetimine müdahale etme hakkına sahip değildi. Özel mülkiyet hakları ve devlet toprakları üzerindeki intifa hakları da benzer şekilde korunuyordu (bkz. bölüm 19). Kaos içindeki taht mücadeleleri bile, saltanatın babadan en büyük oğula geçişine dayalı primogenitur prensibini yasaklayan İslami hukuk tarafından belirli bir düzeyde ele alınıyordu.</p>

<p>Ayrıca, vekalet gereksinimleri sonucunda sistem giderek kurallara bağlı hale gelmişti. Tüm mutlak liderlerin temsilcilerine güç ve otorite tahsis etmek zorunda olması ve aracıların uzmanlıkları ve yetenekleri sonucunda kendi çapında nüfuz kullanacak düzeye gelmesi hayatın basit bir gerçeğiydi. Özellikle Osmanlı Devleti gibi büyük, karmaşık ve çeşitlilik barındıran bir devleti yönetmek zorunda olanlar için bu daha da geçerliydi.</p>

<p>İlginçtir ki devşirme ve köleler ordusu sistemi, Osmanlı sisteminin en modern özelliklerinden biriydi. İşlevsel açıdan Çin’in bürokrasiye giriş için düzenlenen sınav prosedürü ile aynı amacı taşıyordu: devlet sisteminde gayrişahsi olarak yer edinme kaynağıydı ve adayların devlete sadık olmasını, aile ve akrabalık bağlarından arındırılmış olmasını sağlıyordu; üstelik yalnızca yüksek liderlik düzeylerine terfi için en uygun kişileri zalimce seçiyordu. Alınan elemanların yalnızca yabancılarla sınırlanması açısından Çin sisteminden daha az rasyoneldi. Öte yandan, bu sınırlamanın asıl nedeni aileye ve yerli halka güçlü bağlarla bağlanmış olan yerli elitlere bel bağlama ihtiyacını ortadan kaldırarak sistemin patrimonyalleşmesini engellemekti.<a id="b2-15dn21" href="../Text/dipnot.xhtml#b2-15d21.">[21]</a> </p>

<p>Sistemin ne düzeyde modern olduğunun bir göstergesi de, imparatorluk genelinde aynı idari kanunların ve prosedürlerin geçerli olmasıydı. Çin elbette bu konuda altın standart belirlemiş, oldukça erken bir dönemden itibaren büyük ölçüde tek tip bir idari sistem oluşturmuştu ve bu sistemde genel kurallara yönelik istisnalar görece daha azdı. Osmanlı sistemi daha fazla çeşitliliğe izin veriyordu. İmparatorluğun merkez bölgeleri Anadolu ve Balkanlar, icar, vergilendirme, adalet gibi konularda görece tutarlı kurallarla yönetiliyordu. Osmanlılar köle askerlerini zorla İslamiyet’e geçirse de, vilayet yönetiminde kendi toplumsal sistemlerini empoze etmeye çalışmıyordu. Rum ve Ermeni Hıristiyanlar ile Yahudiler, Müslüman reaya ile aynı hukuki haklara sahip olmasalar da, millet sistemi kapsamında belirli bir dereceye kadar özerk olmalarına izin veriliyordu. Bu cemaatlerin dini liderleri mali konulardan, eğitimden ve hukuki idareden sorumluydu; özellikle de medeni hukuk ve kişisel meselelerle ilgili konularda yetkiliydi.<a id="b2-15dn22" href="../Text/dipnot.xhtml#b2-15d22.">[22]</a>  İmparatorluk merkezinden uzaklaştıkça sistemdeki çeşitlilik artıyordu. 1517’de Memlüklerin mağlubiyetinden sonra, imparatorluğa Ortadoğu’nun Mısır, Suriye ve Hicaz (günümüzdeki Suudi Arabistan’ın Kızıldeniz kıyısındaki batı bölgesi) gibi önemli bölgeleri eklendi. Memlükler Osmanlı egemenliğini tanımakla birlikte, kendi köle-asker sistemlerini muhafaza etmelerine izin verildi. Hicaz’ın kendi özel kurallarına göre yönetilmesi şarttı, çünkü içinde Osmanlıların artık korunmasından sorumlu olduğu kutsal Müslüman kentleri Mekke ve Medine bulunuyordu.</p>

<h4 class=" sigil_not_in_toc">YENİDEN PATRİMONYALLEŞME VE BOZULMA</h4>

<p class="n">Osmanlı sisteminin bozulması hem dış hem de iç faktörler yüzünden gerçekleşti. Dış faktörler, imparatorluğun fiziki sınırlarına ulaşmasıyla ve yalnızca Türk topraklarını değil, 16. yüzyılın sonu ile 17. yüzyılın başlarında tüm büyük tarım imparatorluklarını etkileyen geniş kapsamlı demografik ve çevresel değişimlerle ilişkiliydi. İç faktörler ise askeri kölelik sisteminin çöküşü ve yeniçerilerin devlet otoritesinin bir aracı olmaktan çıkıp yerleşik bir çıkar grubuna dönüşmesi ile alakalıydı.</p>

<p>Gördüğümüz gibi, bir fetih hanedanı olarak başlayan Osmanlı sistemi vergi gelirlerinin ve yeni tımarlar için toprağın kaynağı olarak yeni fetihlerin devam etmesine bağımlıydı. 16. yüzyılın otuzuncu yılının sonunda Osmanlılar neredeyse 3.200 kilometreyle ayrılan iki temel sınıra komşuydu: Doğu Avrupa’da Avusturyalılar ve Safevi Hanedanı yönetiminde yeniden canlanan Pers İmparatorluğu. Osmanlılar imparatorlukta oldukça büyük bir orduyu seferber edebilse de, yıl boyunca orada tutamıyordu. O zamanın teknolojisine kıyasla gelişmiş bir lojistik sistemi kursalar da, orduların ilkbaharda yola çıkması ve sınıra doğru yaklaşık 1.100 kilometre yürümesi gerekiyordu. Birinci Viyana kuşatması, ordunun 27 Eylül 1529’a kadar şehrin eteklerine ulaşamamış olmasından ötürü başarısız oldu; birliklerin kış gelmeden önce topraklarına ve ailelerine dönebilmesi için kuşatma üç haftadan kısa bir süre içinde mecburen sona erdirildi. Benzer kısıtlamalar Pers sınırında da görüldü.<a id="b2-15dn23" href="../Text/dipnot.xhtml#b2-15d23.">[23]</a> </p>

<p>Osmanlılar bunun karşılığında Macaristan’da yıl boyunca garnizon kurdu ve Akdeniz’deki faaliyetler için deniz ordusunu geliştirdi. 17. yüzyıla kadar fetihlere devam etti (örneğin Kıbrıs ve Girit adaları). Fakat 16. yüzyılın ortasında kolay toprak kazanmalarının sağlandığı günler sona ermek üzereyken; silahlı dışa dönük yırtıcılık, rejim için iyi bir ekonomik rant kaynağı olmayı bıraktı. Bu da içeride önemli yönetişim sonuçları doğurdu, çünkü yüksek düzeyde kaynak edinimi artık sınırlar yerine imparatorluğun kilit bölgelerinden gelmek zorundaydı. Ve yeni Hıristiyan topraklarının olmayışı, devşirme sistemiyle sağlanan yeni kölelerin sayısını düşürdü.</p>

<p>Büyük dış gelişmelerden bir diğeri de uzun vadeli fiyat enflasyonu ve nüfus artışıydı. Bu iki olgu birbiriyle ilişkiliydi. 1489’dan 1616’ya kadar Anadolu’daki tahıl fiyatları sabit gümüş birimiyle %400 artmıştı. Pek çok alim, fiyat yükselişini İspanya’nın Yeni Dünya varlıklarından elde edilen altın ve gümüş akınına bağlasa da, Jack Goldstone’un deyişine göre Osmanlı enflasyonunun parasal bir durum olmadığını işaret eden sağlam gerekçeler de vardı. Osmanlı topraklarına yeni külçelerin gelişine dair neredeyse hiç kanıt yoktu. Hatta hükümet gümüş yokluğundan ötürü tedavüldeki paranın değerini devamlı düşürmek zorunda kalıyordu. Enflasyonu tetikleyen faktör, hızlı nüfus artışına bağlı talep artışıydı. Anadolu’da nüfus 1520 ila 1580 yılları arasında %50-70 oranında artmış, İstanbul’un nüfusu tek başına 1520 ila 1600 arasında 100.000’den 700.000’e yükselmişti. Çin’de ve Avrupa’da da görülen bu nüfus artışının nedenleri belirsizdir. Kesin faktörlerden biri 15. yüzyıl boyunca Avrasya genelinde toplumları kırıp geçiren veba dalgalarının düşüşe geçmesidir; Goldstone’un iddiaları iklim değişikliğiyle ve toplumların hastalık bağışıklığının artmasıyla da ilgili olabilir.<a id="b2-15dn24" href="../Text/dipnot.xhtml#b2-15d24.">[24]</a> </p>

<p>Bu değişiklikler Osmanlı kurumları üzerinde büyük etki yarattı. Enflasyon nedeniyle tımar sistemi git gide karlı olmaktan çıktı. Tımar sahibi sipahiler topraktan uzak yaşasa da, toprakları ve askeri ekipmanları nedeniyle maddi harcamalar yapmak zorundaydılar ve bu harcamaları karşılamak giderek imkânsız hale geliyordu. Çoğu sefere gitmeyi reddetti; diğerleri sahip olduklarını bırakıp kırsal kesimdeki köylüler ve toprak sahiplerinden avlanan eşkıya grupları kurmaya başladı. Kentteki yeniçeri birliklerinin geçimlerini sağlamak için zanaatkarlık veya tüccarlık gibi sivil meslekler edinmesine izin verildi; böylece eskiden ordu ve reaya sınıfları arasında mevcut olan belirgin çizgi ortadan kalktı.</p>

<p>Bazı yeniçeriler mali görevlere atanmayı da garantiye almıştı; burada tımar kayıtlarını kendi lehlerine manipüle edebiliyor, toprakları kendilerine ve hatta bu imtiyaz için para ödeyen reayaya tahsis ediyordu.<a id="b2-15dn25" href="../Text/dipnot.xhtml#b2-15d25.">[25]</a> </p>

<p>Merkezi devlet de 16. yüzyılın sonunda bir mali krizle yüz yüze kaldı. Ateşli silahların kullanıma geçmesi, 15. yüzyılda Osmanlı ordularının belkemiği olan sipahileri etkisiz hale getirdi. Devlet hızla sipahileri azaltarak piyadeleri artırmak zorunda kaldı; yeniçerilerin sayısı 1527 ila 1609 arasında 5.000’den 38.000’e, 1669’a kadar ise 67.500’e yükseldi. Ayrıca rejim <i>sekban</i> adı verilen topraksız köylüleri geçici süreyle silahşor olarak istihdam etmeye başladı.<a id="b2-15dn26" href="../Text/dipnot.xhtml#b2-15d26.">[26]</a>  Kendi kendinin geçimini sağlayan eski sipahi kuvvetlerinin aksine, bu yeni piyade kuvvetlerinin modern silahlarla donatılması ve maaşların nakit ödenmesi gerekiyordu. Hükümet, gelirlerini ayni ödemelerden nakit ödemelere geçirmek zorundaydı; nakit ödemeler, ekonomi genelindeki tüm işlemlerde temel kullanıma geçiyordu. Piyade sayısı arttıkça sipahi sayısı azalıyordu ve terk edilen tımarlar özel sivil girişimcilere kiralanan mülklere dönüştürülmüştü. Bu da nakit vergilerin askeri sınıf dışından istihdam edilen vergi memurları tarafından toplanmasına olanak sağlıyordu. Rejim çaresizce gelir aramaya başladığından, köylülerden gelir elde edilmesi üzerindeki eski sınırlamalar gevşetildi.<a id="b2-15dn27" href="../Text/dipnot.xhtml#b2-15d27.">[27]</a> </p>

<p>Bu mali darboğaz nedeniyle, askeri kölelik sistemini yöneten iç kuralların ortadan kalkması belki de kaçınılmazdı. Memlüklerde köle askerlerin mevkisini ve kaynaklarını çocuklarına devretmelerini önleyen kuralların uygulanmasının çok zor olduğunu, çünkü insan doğasının belirli gerçekliklerine aykırı düştüğünü görmüştük. Asıl Osmanlı sistemi çok daha katıydı, yeniçeriler arasında bekarlığı şart koşuyor ve aile kurmalarını yasaklıyordu. Kurumun içinden bu kuralların gevşetilmesine dair devamlı baskı geliyordu. Rejim devamlı mali baskıyla yüz yüze kaldığı için tam olarak şunlar yaşandı: Yeniçerilerin evlenmesine ve aile kurmasına ilk kez izin veren Yavuz Sultan Selim (1512-1520) ve Kanuni Sultan Süleyman (1520-1566) döneminde süreç başladı. Bu yeniçeriler daha sonra oğullarının orduya girmesine izin vermesi için mahkemeye baskı yaptı. Bu durum II. Selim döneminde (1566-1574) yeniçerilerin oğulları için bir kota konduğunda meydana geldi. Sultan IV. Murat, 1638’de bir askeri istihdam sistemi olan devşirme sistemini resmen ortadan kaldırarak yeniçerilerin mevkilerini kendi çocuklarına bıraktığı mevcut duruma onay verdi. Artık reayanın da askeri sınıflara girmesine izin veriliyordu.<a id="b2-15dn28" href="../Text/dipnot.xhtml#b2-15d28.">[28]</a> Devlet sisteminde yükselme git gide kurallardan ziyade şahsi bağlantılara dayanır olmuştu. Eskiden yalnızca saray siyasetinin üst düzeyleriyle sınırlı olan patrimonyalizm, artık sistemin bütününe yayılıyordu.<a id="b2-15dn29" href="../Text/dipnot.xhtml#b2-15d29.">[29]</a> </p>

<p>Burci Memlükler gibi, yeniçerilerin kendi refahlarıyla ve ailelerinin refahıyla meşgul olması ve tıpkı kendi menfaatini gözeten bir çıkar grubu gibi davranmaya başlamasıyla yeniçerilerin sultana karşı ahlaki bağları yıprandı. Disiplin ortadan kalktı ve yeniçeriler başkentte gecikmiş ödemeler için sık sık isyan çıkarmaya, ödemelerin değeri düşürülmüş para ile yapılmasını protesto etmeye başladı. Tıpkı Memlükler gibi, ticari veya mesleki çıkarlar edinerek ya da kontrolünü ele geçirdikleri terk edilen tımarlardan kira geliri toplayarak sivil ekonomiyle bağ kurdular.<a id="b2-15dn30" href="../Text/dipnot.xhtml#b2-15d30.">[30]</a> </p>

<p>Pek çok tarihçi, Osmanlıların 17. yüzyılın başından itibaren kaçınılmaz bir düşüşe geçtiği fikrine karşı çıkmaktadır. Rejim gerçekten de sonraki 300 yıl boyunca, 1908’deki Jön Türk hareketinin yükselişine kadar duraksamada kaldı. Osmanlıların sürpriz bir canlanma gösterdiği de oluyordu, örneğin 17. yüzyılın ikinci yarısında Köprülüler vezirliği döneminde olduğu gibi. Bu dönemde imparatorluğun merkez vilayetlerinde yeniden düzen sağlanmış, ayrıca Girit’in fethi ve 1683’te Viyana’ya karşı düzenlenen yeni bir kuşatma girişimi ile Akdeniz’de genişleme devam etmişti.<a id="b2-15dn31" href="../Text/dipnot.xhtml#b2-15d31.">[31]</a>  Fakat bu canlanmanın kendisi de geriye dönüktü. İran’daki Şii Safevi hanedanının yükselişi, Sünnilerle Şiiler arasındaki güçlü rekabeti yansıtan uzun bir mücadeleye yol açarak imparatorluk genelinde tutucu Sünniliğin uygulanmasını teşvik etti ve bu durum imparatorluğun dışarıdan gelen yeni fikirlere kapanmasına neden oldu. Osmanlılar, komşu Avrupa imparatorluklarının öncülük ettiği teknolojik ve organizasyonel yeniliklere git gide daha fazla ayak uyduramadıklarını anladı ve yıllar içinde devamlı topraklarını onlara bırakır oldu. Buna rağmen, Türkiye İngilizleri Gelibolu’da mağlup etmeyi başardı ve 20. yüzyılda Avrupa siyasetinin önde gelen oyuncularından biri olarak kaldı.</p>

<h4 class=" sigil_not_in_toc">OSMANLI GELENEĞİ</h4>

<p class="n">Osmanlılar, Müslüman dünyasında ortaya çıkan gelmiş geçmiş en başarılı rejimdi. Yarattıkları kurumlarla bölgede iktidarı eşi görülmemiş derecede merkezileştirdiler. Oldukça kısa bir sürede kabile düzeyinden devlet düzeyinde topluma geçiş yaptılar ve ardından pek çok modern özelliği barındıran devlet kurumları geliştirdiler. Sınırlı yabancı istihdamına dayanmakla birlikte, seçimlerini ve terfilerini gayrişahsi liyakat kriterine göre yapan merkezi bir bürokrasi sistemi ve ordu kurdular. Bu sistem, Ortadoğu toplumlarına egemen olan kabile yapısının empoze ettiği sınırlamaların üstesinden gelmeyi başardı.</p>

<p>Ayrıca, Osmanlılar merkezden kontrol edebildikleri bir vilayet yönetim sistemi oluşturdu. Bu sistem sayesinde, günlük ekonomik yaşamı düzenleyen görece tek tip kurallar koymayı ve muazzam büyüklükteki imparatorluk dönemi boyunca barışı korumayı başardılar. Osmanlılar hiçbir zaman Avrupa’daki feodalizm döneminde olduğu gibi yerel kaynaklardan güç alan ve siyasi iktidarı bölen bir asiller sınıfının ortaya çıkmasına izin vermedi. Bu nedenle, sultanlar asla ilk modern Avrupalı krallar gibi aristokrasinin iktidarını bastırmak zorunda kalmadı. Osmanlı kurumları 15. yüzyılda Avrupalı çağdaşlarının çoğundan çok daha sofistikeydi.</p>

<p>İktidarı merkezileştirme ve hükmettiği toplumu domine etme yeteneği sayesinde, Osmanlı devleti çağdaş Avrupa devletlerinden veya Hindistan altkıtasında kurulan yerli Hindu devletlerinden ziyade Çin imparatorluk devletiyle benzerlik gösteriyordu. Çin’de olduğu gibi, devletten bağımsız olarak iyi örgütlenmiş toplumsal grup sayısı nispeten daha azdı. Machiavelli’nin belirttiği gibi eskiden kalma bir asiller sınıfı yoktu; kendi tüzüklerine, milislerine ve hukuk sistemlerine sahip bağımsız ticaret şehirleri yoktu. Hindistan’ın aksine, köyler eskiden kalma dini toplumsal kurallara göre örgütlenmemişti.</p>

<p>Osmanlı devletinin ve kendisinden önce gelen Arapların Çin’den tek farkı, en azından teorik olarak devletten bağımsız, kanun koyucu bir dini kuruma sahip olmasıydı. Bu kurumun devlet gücünün merkezileşmesini ne kadar sınırladığı, neticede dini otoritenin ne kadar kurumsallaştığıyla ilgiliydi. (21. bölümde hukukun üstünlüğünün kökenlerinden bahsederken bu konuya döneceğim.)</p>

<p>Osmanlı devletinin merkezinde yatan askeri kölelik kurumu, küresel siyasi gelişme açısından bir çıkmaz teşkil ediyordu. Çin’in Mandarin sınav sistemini icat ederek bürokrasiye eleman alırken bu sisteme tabi tutmasının sebebi de aynı koşullardı. Çin sisteminin işlevsel bir dengi, günümüzde Avrupa ve Asya’daki bürokrasilere giriş şartlarında ve örneğin ABD’deki Akademik Yeterlilik Testleri ve Fransa’daki <i>bakalorya</i> gibi genel nitelik testlerinde varlığını sürdürmektedir. Askeri kölelik kurumu ise tam aksine dünya siyasetinden silinmiş ve ardında hiçbir iz bırakmamıştır. Müslüman dünyası dışında hiç kimse, yabancıları önce köle olarak alıp ardından onları devlette yüksek mevkilere getirmenin meşru olduğunu düşünmemiştir. Sorun köleliğin kendisi değildi; söz konusu kurum herkesin bildiği gibi 19. yüzyıla kadar Batı’da meşru görülüyordu. Ancak hiçbir Avrupalı veya Amerikalı, kölelerini yüksek devlet makamlarına getirmeyi aklına bile getirmemişti.</p>

<p>Askeri kölelik sistemi, 14. yüzyıldan 15. yüzyıla geçerken Osmanlıların gücünün hızla artmasının başlıca faktörü olmakla birlikte, iç çelişkilere maruz kalmış ve imparatorluğun 16. yüzyılın sonunda karşılaştığı değişen dış koşullar karşısında ayakta kalamamıştı. Osmanlılar hiçbir zaman uzun dönemde verimlilik artışını sürdürebilen yerel kapitalizmi geliştiremedi ve dolayısıyla mali kaynaklar için dışarıya bağımlı kaldı. Ekonomi ve dış politika hataları birbirini besledi ve yerel kurumların ayakta kalmasını imkânsız hale getirdi. Yirminci yüzyıla kadar ayakta kalabilmeleri, reform yanlısı sultanların Batı kurumlarını adapte etmeleri ve nihayetinde Jön Türkler sayesinde oldu. Neticede bu da rejimi korumak için yetersiz kaldı ve ardından gelen Türkiye Cumhuriyeti tamamen farklı kurumsal ilkelere dayandırıldı.</p>
</body>
</html>