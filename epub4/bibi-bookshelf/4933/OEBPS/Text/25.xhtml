<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h1>25</h1>
<h2 id="sigil_toc_id_25">ELBE’NİN DOĞUSU</h2>

<div class="b">Macaristan neden hesap sorulabilirliğin sağlanamamasına karşı alternatif bir yol olarak ilgi çekmektedir; serflik Batı’da kaldırıldığı sırada Doğu Avrupa’da nasıl empoze edilmiştir; Macaristan’da meşrutiyetin ve soylu iktidarının doğuşu; özgürlüğün filizlenmesi için neden güçlü bir merkezi devletin yanı sıra bu devlet üzerinde sınırlamalar getirmek gereklidir</div>

<p class="n">Erken modern Fransa ve İspanya, zayıf mutlakiyete ve başarısız hesap sorulabilirlik girişimine örnek teşkil ediyordu. On altıncı ve on yedinci yüzyılda kurulan devletlerin mutlakçı olmasının nedeni, monarşilerinin gücü bir parlamentoya ya da başka bir temsilci organa resmi olarak hesap verilmeyecek şekilde merkezileştirmesiydi. Parlamentolar, Cortés, comunerolar ve Frondeur’lar gibi devletin merkezileştirme projesine karşı çıkan siyasi ve toplumsal aktörler bulunsa da, nihayetinde hepsi mağlup olmuştu. Mağlup olma şekilleri, mutlakçı otoritenin temelinde yatan zayıflığın altını çizmektedir. Elit aktörlere devletten bir parça vererek tek tek bastırılmaları gerekiyordu. Böylece kolektif eylemde bulunma kapasiteleri zayıflıyor, ancak devletin kendilerine karşı uyguladığı otorite de sınırlanıyordu. Mülkiyetleri ve ayrıcalıkları devamlı zora düşmesine ve yıpranmasına rağmen büyük ölçüde sağlam kalıyordu.</p>

<p>Bunun aksine, Macaristan ve Rusya hem birbirinden hem de Fransa ve İspanya modellerinden farklı olan iki alternatif gelişme yolu sunmaktadır. Bu örneklerin dördünün de sonu, siyasi hesap sorulabilirliğin yokluğuna çıkmaktadır. Macaristan’da mutlakçı proje ilk aşamada başarısız olmuş, çünkü güçlü ve iyi örgütlenmiş soylu sınıfı kralın otoritesi üzerinde anayasal sınırlamalar koymayı başarmıştı. Tıpkı İngiliz emsali gibi, Macaristan’daki Diet de Macar kralını kendisine hesap verebilir hale getirmişti. Hesap sorulabilirlik tüm ülke adına değil, özgürlüklerini kullanarak kendi köylülerini daha fazla baskı altında bırakmak ve merkezi devlete külfetli vergiler ödemekten kaçınmak isteyen küçük çaplı bir oligarşi sınıfı adına talep ediliyordu. Sonuçta elit olmayanlar arasında serflik giderek daha da sertleşmiş ve devlet zayıflayarak ülkeyi Türklere karşı savunmayı başaramamıştı. Diğer bir deyişle, tek bir sınıfa verilen özgürlük geriye kalan herkesin özgürlükten yoksun kalmasıyla ve ülkenin güçlü komşular arasında bölünmesiyle sonuçlanmıştı.</p>

<p>Macaristan örneğini ele almamızın nedeni basittir: merkezi hükümet gücü üzerindeki anayasal sınırlamaların illa ki siyasi hesap sorulabilirlik doğurmadığını göstermek. Macaristan soylu sınıfının beklediği “özgürlük” kendi köylülerini daha fazla sömürme özgürlüğüydü ve güçlü bir merkezi devlet bulunmadığı için buna hak kazanmışlardı. Merkezi bir diktatörlük tarafından işlenen Çin’in tiranlık modeli herkes tarafından anlaşılmaktadır. Ancak tiranlık merkezi olmayan oligarşik hâkimiyetten de doğabilir. Gerçek özgürlük bir toplumun elit aktörleri arasındaki güç dengesinin çatlaklarından doğmaktadır ve Macaristan bunu hiçbir zaman başaramamıştır.</p>

<h4 class=" sigil_not_in_toc">LORDLUK VE SERFLİK</h4>

<p class="n">Avrupa tarihinin en büyük bilmecelerinden biri, Avrupa’nın erken modern döneminin başlangıcıyla on altıncı ve on yedinci yüzyıllar arasında efendi ve köle arasındaki ilişkilerin tamamıyla birbirinden farklı gelişimidir. Elbe Nehrinin batısındaki topraklarda -batı Alman devletleri, Aşağı Ülkeler, Fransa, İngiltere ve İtalya- ortaçağ boyunca köylüler üzerinde uygulanan serflik kademeli olarak kaldırılmıştı. İspanya, İsveç ve Norveç’te ise zaten hiçbir zaman görülmemişti. Buna karşın, nehrin doğusunda (Bohemya, Silezya, Macaristan, Prusya, Livonya, Polonya, Litvanya ve Rusya) neredeyse aynı tarihi dönemde eskiden özgür olan köylüler giderek serfleştirilmişti.<a id="b4-25dn1" href="../Text/dipnot.xhtml#b4-25d1.">[1]</a>  Tıpkı feodalizm gibi serflik de çeşitli şekillerde tanımlanmıştır. Tarihçi Jerome Bluma göre “Bir köylü kendisini küçük düşüren ve sosyal bakımdan etkisizleştiren, ayrıca efendisinin iradesine efendiyle köylü arasında bir anlaşma veya sözleşmenin sonucundan ziyade toprağın hukuki ve sosyal yapısının temel bir parçası olarak görülen bağlarla bağlıysa özgürlüğü elinden alınmış olarak kabul ediliyordu.” Köylü üzerinde hukuki yetkiye sahip olan kişi devlet değil efendiydi; ayrıca ilişkileri ayrıntılı örf ve adet kurallarıyla tanımlanması mümkün olsa da, efendiler bu kuralları köylülerin dezavantajına olacak şekilde değiştirebiliyordu. Serfler kendilerini köleden ayıran asgari hukuki haklara sahipti ama pratikte bu ayrım pek iyi sayılmazdı.<a id="b4-25dn2" href="../Text/dipnot.xhtml#b4-25d2.">[2]</a> </p>

<p>Batı Avrupa’daki serfler özgürlüklerini on ikinci yüzyıldan itibaren farklı zamanlarda ve farklı ölçülerde kazanmıştı. Serfler genellikle önce efendilerinin mülkiyetinde kiracı statüsüne sahip oluyordu; bu statüdeki serflerin intifa hakları bazen sadece yaşamları boyunca geçerli oluyor, bazen de çocuklarına devredilebiliyordu. Toprak üzerindeki bazı haklar mainmortable idi; yani ancak çocuklarının bu haklarla yaşamını sürdürmesi halinde çocuklarına aktarılıyor, aksi halde toprak sahibine iade ediliyordu. On sekizinci yüzyılda mainmort’un kaldırılması liberal reformcuların en büyük sebeplerinden biri oldu. Diğer vakalarda, köylüler toprak sahibi statüsüne yükseliyor ve topraklarını istedikleri gibi alma, satma ve devretme hakkına tamamen sahip oluyordu. Fransız İhtilalinin arifesinde köylüler Fransa’daki toprakların yüzde 50’sine sahipti ve bu rakam soyluların iki katından fazlaydı.<a id="b4-25dn3" href="../Text/dipnot.xhtml#b4-25d3.">[3]</a>  Tocqueville’e göre efendiler köylülerinin yönetiminde gerçek bir rol oynamayı uzun zaman önce bırakmıştı; dolayısıyla çeşitli ücretler toplamak veya köylüleri değirmenlerini ya da şarap preslerini kullanmaya zorlamak gibi geri kalan hakları köylülerin zoruna gidiyordu.<a id="b4-25dn4" href="../Text/dipnot.xhtml#b4-25d4.">[4]</a> </p>

<p>Doğu Avrupa’da ise bunun tam tersi gerçekleşti. Ortaçağın sonunda buradaki özgürlük batıya kıyasla çok daha yüksek düzeydi; bunun asıl nedeni bölgenin büyük bir kısmının seyrek nüfuslu sınır bölgesi olması, Batı Avrupa ve Avrasya’dan gelen sömürgecilerin burada kendi kanunlarına göre yaşayabilmesiydi. Ancak on beşinci yüzyılın başında Doğu Avrupa genelinde köylülerin hareket serbestliğini kısıtlayan yeni kurallar konuldu. Köylülerin topraklarını terk etmesi yasaklandı, aksi halde büyük cezalarla tehdit ediliyorlardı; kaçaklara yardım edenler için ağır cezalar getirildi ve şehirlerin köylüleri manor yükümlülüklerinden koruma yetileri sınırlandırıldı.</p>

<p>Dünyanın hiçbir yerinde köylülerin özgürlüğü Rusya’daki kadar ellerinden alınmamıştı. On ikinci yüzyılda Kiev Knezliği zamanında da köleler ve serfler vardı, ancak on beşinci yüzyılda Moskof devletinin yükselişiyle köylülerin yükümlülükleri başlı başına artmıştı. Hareket özgürlükleri azaltılmış, hatta yılda sadece bir kez olmak kaydıyla Durdevdan günü ile sınırlanmış (borçlarının ödenmiş olması şartıyla); ancak sonraki yüzyılda bu fırsat da iptal edilmişti.<a id="b4-25dn5" href="../Text/dipnot.xhtml#b4-25d5.">[5]</a>  Rus lordlarının serfler üzerindeki hakları on sekizinci yüzyılın sonunda iyiden iyiye artıyor, bu sırada Batı genelinde İnsan Hakları doktrini yayılıyordu. Serfler sahiplerine kalıcı olarak bağlı hale gelmişti; hareket hakları yoktu ve bir mülkiyetten diğerine keyfi olarak götürülebiliyor ya da Siberya’ya sürgün edilerek ardından yine keyfi şekilde geri getiriliyorlardı. Rusya’nın iktidar sınıfı, statüsünü bir bireyin sahip olduğu serf sayısına göre ölçmeye başlamıştı. Rus soylu sınıfının üst kademeleri şoke edici bir biçimde zengindi: Kont N. R Sheremetov 185.610 serfe sahipken, oğlu Kont D. N. Sheremetov bu rakamı 300.000’in üzerine çıkarmayı başarmıştı. Kont Vorontsov on sekizinci yüzyılın sonunda her iki cinsiyetten 54.703 serfe sahipti; halefi ise on dokuzuncu yüzyılın ortasında sertliğin kaldırılmasından önceki on yıl içinde 37.702 erkek serfe sahipti.<a id="b4-25dn6" href="../Text/dipnot.xhtml#b4-25d6.">[6]</a> </p>

<p>Serflik kurumu Avrupa’nın iki yarısında neden böylesine farklı gelişmiştir? Bu sorunun açıklaması, serfliği batıda savunulamaz ve doğuda son derece kârlı hale getiren ekonomik, demografik ve siyasi faktörlerin birleşiminde yatmaktadır. Batı Avrupa’da nüfus çok daha yoğundu ve 1300 yılında doğudaki nüfusun üç katıydı. On birinci yüzyılda başlayan ekonomik canlanma döneminde kentleşme de büyük ölçüde arttı. Kuzey İtalya’dan yukarıdaki Flandre’ye kadar uzanan kent merkezleri, siyasi zayıflığın birinci ve en önemli sonucuydu ve krallar rakipleri olan büyük toprak lordlarının gücünü azaltmak için şehirlerin bağımsızlığını korumayı faydalı görüyordu. Şehirler eskiden kalma feodal haklarla da korunuyordu ve Roma döneminden kalan kent geleneği hiçbir zaman tam anlamıyla kaybolmamıştı. Bu şekilde korunan şehirler, giderek büyüyen ticaret vasıtasıyla manor ekonomisinden bağımsız olarak kendi kaynaklarını geliştiren bağımsız komünlere dönüştü.<a id="b4-25dn7" href="../Text/dipnot.xhtml#b4-25d7.">[7]</a>  Özgür şehirlerin varlığı da serfliğin korunmasını giderek zorlaştırdı; bu şehirler serflerin özgürlüklerini kazanmak için kaçabilecekleri bir iç sınır bölgesi gibiydi (“Şehir havası sizi özgür kılar” anlamına gelen “Stadtluft macht frei” sözü buradan gelmektedir).<a id="b4-25dn8" href="../Text/dipnot.xhtml#b4-25d8.">[8]</a>  Buna karşın, Doğu Avrupa’nın daha az nüfusa sahip kısımlarında şehirler daha küçüktü ve tıpkı Çin’de ve Ortadoğu’da olduğu gibi mevcut siyasi güçlerin idari merkezleri olarak görev yapıyordu.</p>

<p>Batıda özgürlük ve doğuda özgürlüğü kaybetme yönündeki eğilim, on dördüncü yüzyılda doğudan daha erken tarihte ve daha şiddetle Batı Avrupa’yı vuran veba dalgalarına ve kıtlığa bağlı korkunç nüfus azalmasıyla tetiklenmişti. On beşinci yüzyılda ekonomik büyüme yeniden canlanınca Batı Avrupa’daki kasabalar ve kentler tekrar oluşmaya başladı. Kasabalar ve kentler, soyluların köylülere daha fazla baskı yapmasını önleyen bir sığınak görevi görmenin yanı sıra ekonomik fırsatlar da sunuyordu. Lordlar topraklardaki işgücünü korumak için köylülere daha fazla özgürlük vermek zorunda kalmış ve bu da modern işgücü piyasasının kapılarını aralamıştı. Bölgenin merkezileşen monarşileri, şehirlerin ve kasabaların haklarını koruyarak aristokrat rakiplerini zayıflatabileceklerini fark etti. Talep artışı, Doğu ve Orta Avrupa’dan yiyecek ve değerli maden ithal ederek karşılanmak zorunda kaldı. Ancak Elbe’nin doğusundaki bağımsız şehirlerin ve kralların zayıflığı, soylulara köylülerinin sırtından tarım ihracatını geliştirme izni verdi. Tarihçi Jenö Szöcs’ün sözleriyle “Elbe’nin ötesindeki bölgeler uzun vadede Batı’daki iyileşmenin bedelini ödedi ... Yasalara göre ‘ikinci serflik’ belirtileri Brandenburg (1494), Polonya (1496), Bohemya (1497), Macaristan (1492 ve 1498) ve Rusya’da (1497) muhteşem bir eşzamanlılıkla ortaya çıktı.”<a id="b4-25dn9" href="../Text/dipnot.xhtml#b4-25d9.">[9]</a> </p>

<p>Bu açıklama, Avrupa’nın iki yarısında köylü haklarına ilişkin farklı örnekleri konu alan en dikkat çekici açıklamadır. Batıda aristokrasinin gücü, giderek güçlenen kralların desteklediği şehirlerin varlığıyla dengelenmişti. Fransa ve İspanya’daki krallar bu uzun mücadelenin sonunda galip gelmiş olsa da, elitler arasındaki rekabet, yerli derebeylerine kin besleyen veya fikir ayrılığına düşen köylüler ve diğer sosyal aktörler için büyük fırsatların kapısını açtı. Doğu Avrupa’da şehirler ve krallık gücü zayıftı, dolayısıyla soylu sınıfı köylüleri üzerinde serbestçe baskı uygulayabiliyordu. Kralların soylu sınıfı tarafından seçildiği Macaristan ve Polonya’da ortaya çıkan model buydu. Devletler doğuda iki yerde güçlüydü: On beşinci yüzyıldan itibaren Rusya ve on sekizinci yüzyıldan sonra Brandenburg-Prusya. Ancak her iki örnekte de devlet avamların tarafını tutarak aristokrasiye karşı gelememişti. Bunun yerine, devlet köylülere ve burjuvaziye karşı aristokrasiyle işbirliği yaptı ve soyluları kendi hizmetine alarak gücünü artırdı.</p>

<p>Sonraki yıllarda, köylüler örneğin 1861’de Çar II. Alexandr’ın özgürlük manifestosu gibi çığır açan jestlerle özgürleştirilmiştir. Ancak elit olmayanlar için asıl özgürlük -buna köylülerin yanı sıra zanaatkarlar ve şehir burjuvazisi de dahildir- mevcut elit aktörler arasındaki güç çıkmazına veya güç dengesine bağlıydı. Elit olmayan bu gruplar iki koşul altında eziliyordu: Macaristan ve Polonya’daki gibi merkezi olmayan bir oligarşinin aşırı güçlenmesi ve Rusya’daki gibi merkezi hükümetin aşırı güçlenmesi.</p>

<h4 class=" sigil_not_in_toc">MACARİSTAN’DA MEŞRUTİYET VE GERİLEME</h4>

<p class="n">Bugünkü Macaristan bir zamanların uçsuz bucaksız ortaçağ krallığının yalnızca küçük bir bölümünü teşkil etmektedir; bu topraklar zamanında günümüzdeki Avusturya, Polonya, Romanya, Hırvatistan, Bosna, Slovenya, Slovakya ve Sırbistan’ı içeriyordu. Macarlar birinci milenyumun sonuna kadar Avrupa’yı istila eden bir kabile halkıydı. Yedi kabileden oluşan bu halkın başındaki kabile olan Megyeri’nin yöneticileri iktidardaki Árpád hanedanını oluşturmuştu. Árpád prensi István 1000 yılında Hıristiyan olarak vaftiz edilmiş ve Macaristan tahtına oturmuştu. Ülkenin Hıristiyanlığa geçişini yöneten István, daha sonra Macaristan’ın koruyucu azizi olarak Aziz Stefan adıyla kutsanmıştı.<a id="b4-25dn10" href="../Text/dipnot.xhtml#b4-25d10.">[10]</a> </p>

<p>Macaristan’da süregelen oligarşik hâkimiyet modeli, monarşiyi tüketen ve zayıflatan hanedan mücadelelerinin öteki yüzünü oluşturuyordu. Monarşi ilk başta kabilelerin ortak mülkiyetinin dağılmasıyla çok büyük toprakların sahibi oldu; ayrıca kraliyet madenlerinden elde edilen gelir de Macar hükümdara Fransa ve İngiltere krallarıyla kıyaslanabilecek kaynaklar sağlamıştı. Krallık özellikle Kral III. Béla döneminin sonuna doğru (yaklaşık 1148-1196) kraliyet topraklarını, ülkeyi oluşturan büyük kontluk segmentlerini, gümrükten ve festivallerden elde edilen geliri vb. hediye etmeye başladı. Bu bağışlar Batı Avrupa’da olduğu gibi hizmet karşılığında feodal hibeler olarak değil, daha ziyade yükselen baron sınıfının sınırlama olmaksızın doğrudan sahip olduğu mülkiyet hibeleri olarak veriliyordu. Kraliyet topraklarının dağıtılması Béla’nın halefleri arasındaki güç mücadeleleri boyunca sürdü. Halefler aristokrasiye hediye bağışlamak için adeta birbiriyle yarışıyordu.<a id="b4-25dn11" href="../Text/dipnot.xhtml#b4-25d11.">[11]</a> </p>

<p>Bu durum, 1222’de Kral II. Andrew’ın daha önce bahsedilen Altın Ferman isimli bildirisine zemin hazırladı.<a id="b4-25dn12" href="../Text/dipnot.xhtml#b4-25d12.">[12]</a>  Bildiri farklı toplumsal aktörlerin teşvikiyle ortaya çıkmış olsa da, aslında kralın gücünü sınırlayan bir meşrutiyet belgesiydi. Magna Cartada, tüm ülke adına konuşan güçlü İngiliz baronlar Kral John’u kendileri üzerindeki otoritesine yönelik sınırlamaları kabul etmek zorunda bırakmıştı. Altın Ferman yalnızca Macaristan’ın baronları tarafından değil, aynı zamanda kralın kendilerini baronların gücünden korumasını isteyen kontluk kalelerindeki kraliyet askerleri ve garnizonları tarafından da zorlanmıştı.<a id="b4-25dn13" href="../Text/dipnot.xhtml#b4-25d13.">[13]</a>  Gregoryen sonrası güçlü papalık tarafından desteklenen Macar kilisesi de kraliyet siyasasında değişiklik yapılması için baskı uygulayan önemli bir siyasi aktördü. Kilise kendi topraklarını ve ayrıcalıklarını daha fazla yıpranmaktan korumak istiyor, aynı zamanda Müslüman ve Yahudi tüccarların krallıktan atılmasını ve yerine Hıristiyanların gelmesini arzuluyordu. Dolayısıyla Altın Ferman siyaseti, Macar toplumunun devlet dışında baronlar, üst soylular, alt soylular ve din adamları gibi güçlü rakip gruplar halinde nasıl örgütlenmiş olduğunu göstermektedir.<a id="b4-25dn14" href="../Text/dipnot.xhtml#b4-25d14.">[14]</a> </p>

<p>Bu merkezi otorite zayıflığının ilk sonucu, Macaristan’ın Moğollar tarafından bozguna uğratılmasıydı. Moğollar Rusya’yı fethettikten sonra 1241’de Macaristan’a girdiğinde Kral IV. Beling Béla çok sayıda pagan Kuman’ı Macaristan’a davet ederek elini güçlendirmeye çalışmış,<a id="b4-25dn15" href="../Text/dipnot.xhtml#b4-25d15.">[15]</a>  bunun sonucunda soylular öfkelenerek kral adına savaşmayı reddetmişti. Kumanlar hiçbir cephede savaşmayı başaramamış ve Macar ordusu Mohi Muharebesi’nde mağlup edilmişti. Moğollar ülkenin tamamını işgal etse de, Moğolistan’daki büyük kağanın ölüm haberini alınca geri dönmek zorunda kalmıştı.</p>

<p>Macaristan’ın askeri zayıflığı devlet inşasını bir nebze de olsa tetiklemişti.<a id="b4-25dn16" href="../Text/dipnot.xhtml#b4-25d16.">[16]</a> Macarlar Moğolların ne zaman dönebileceğini ya da doğudan gelen yeni bir işgalcinin saldırısına uğrayıp uğramayacaklarını hiç bilmiyordu. Gelecekteki tehditleri sezen I. Louis gibi krallar, Macaristan’ın Balkanlar ve hatta Napoli’ye varan topraklar üzerindeki mülkiyet hakkını genişletmek için büyük askeri operasyonlar düzenledi. Devlet kendini saldırılardan korumak için çok sayıda reform yaptı. Bunlar arasında Moğollar karşısında zayıflıkları tescillenen ahşap ve kerpiç yapıların yerine taş kaleler ve güçlendirilmiş şehirler inşa etmek, ayrıca ordunun hafif süvari sınıfını Batı Avrupa modelindeki gibi daha ağır zırhlı şövalyelerle değiştirmek vardı.</p>

<p class="bosluk1"></p>

<div>
<img alt="macaristan" src="../Images/macaristan.jpg"/>
</div>

<p class="bosluk1"></p>

<p>Askeri baskı sonucunda Macar kralı alt soyluların çıkarlarını korumaya yöneldi. Fakat askerlerden ve memurlardan oluşan bu sınıf, merkezi devlet yapısına doğrudan dahil edilmedi. İlerleyen yıllarda zayıf krallar alt soyluların büyük baronların hizmetine girmesine izin vererek tek ve büyük bir soylu sınıfının ortaya çıkmasını kolaylaştırdı. 1300’lerde Altın Ferman’ı desteklemiş olan kraliyet askerleri ve kale muhafızları, çıkarlarının kralla değil baronlarla aynı doğrultuda olduğunu gördü.<a id="b4-25dn17" href="../Text/dipnot.xhtml#b4-25d17.">[17]</a> </p>

<p>Sonuçta devlet aşırı derecede zayıfladı ve toplum oligarşik toprak sahipliği çıkarlarının hâkimiyeti altında güçlendi. Yakın zamanda soyluluk kazanan alt soylular dahil olmak üzere, Macar soylu sınıfı mülkiyete doğrudan sahipti ve krala karşı hizmet yükümlülüğü yoktu. 1301’de Árpád hanedanının yıkılmasıyla, kral seçilmiş olmasına rağmen kukladan farksız hale gelmişti; kendine ait hiçbir önemli kuvveti ya da kaynağı bulunmuyordu ve geride güçlü bir merkezi bürokrasi bırakmamıştı. Başarılı Angevin hanedanı döneminde ademimerkeziyetçilik süreci geçici olarak tersine döndürülse de, Angevin soyu 1386’da tükenince soylular hızlı bir geri dönüş yaptı.</p>

<p>İnsan yapımı kurumların tesadüfi oluşunu sergileyen bir örnek de, on altıncı yüzyılın sonunda Moskova knezliğindeki kurucu hanedanın devamlı erkek varis doğurarak güçlü bir devletin büyümesine destek olmasıdır. Buna karşın Macaristan kısa ömürlü hanedanları ve pek çok kralının yabancı kökenli olması nedeniyle tekrarlayan taht kavgalarıyla karşı karşıya kalmıştır.<a id="b4-25dn18" href="../Text/dipnot.xhtml#b4-25d18.">[18]</a>  Taht üzerinde hak iddia eden sahtekarlar ancak kaynakları soylulara geri aktararak güç kazanmıştır; Kral Sigismund’un yönetiminde monarşinin çok sayıda kalesi yeniden soyluların kontrolüne geçmiştir.<a id="b4-25dn19" href="../Text/dipnot.xhtml#b4-25d19.">[19]</a> </p>

<p>Macaristan’daki soylu meclis aslında gücünü Diet şeklinde kurumsallaştırmayı başarmıştı; Diet’in gücü Fransa’daki yüce mahkemelerden, İspanya’daki Cortés’ten ya da Rusya’daki zemskiy sobor’dan fazlaydı.<a id="b4-25dn20" href="../Text/dipnot.xhtml#b4-25d20.">[20]</a>  John Locke’un tahminine göre, soylu meclisi “kralın ortak çıkara uymak istememesi halinde kraliyetin refahını krala karşı bile savunma hakkına sahip olduğunu iddia ediyordu” ve buna dayanarak kralı hapse gönderdiği de oluyordu.<a id="b4-25dn21" href="../Text/dipnot.xhtml#b4-25d21.">[21]</a>  Diet’in kökenleri Altın Ferman günlerine kadar dayanıyor ve 1400’ün ortalarında ulusal Diet yılda bir kez toplanarak kralı seçme yetkisine sahip oluyordu. Ancak İngiliz Parlamentosunun aksine Macaristan’daki Diet’in geneli soylu toprak sahiplerinden oluşuyordu ve yalnızca soylu sınıfının çıkarlarını temsil ediyordu. Tarihçi Pal Engel’in deyişiyle “Yeni sistemin esası, karar verme hakkının teoride krallığın tüm toprak sahiplerini, fakat pratikte siyaset sahnesindeki toprak sahiplerini kapsayacak şekilde radikal bir genişlemeye gitmesiydi.”<a id="b4-25dn22" href="../Text/dipnot.xhtml#b4-25d22.">[22]</a>  Şehirlerin katılımına daha önce izin verilmiş olsa da, etkileri azaldığı için yavaş yavaş buna son verildi.<a id="b4-25dn23" href="../Text/dipnot.xhtml#b4-25d23.">[23]</a>  (Ortaçağda Macaristan’daki siyasi güç yapılanması Şekil 3’te gösterilmiştir.)</p>

<p class="bosluk1"></p>

<p>ŞEKİL 3. MACARİSTAN</p>
<table border="1">
<tbody><tr><td style="vertical-align:bottom;">
<p>Üst Soylular</p>
</td>
<td style="vertical-align:bottom;">
<p>Alt Soylular</p>
</td>
<td style="vertical-align:bottom;">
<p>Üçüncü Sınıf</p>
</td>
</tr>
<tr><td>
<p></p>
</td>
<td>
<p>Devlet</p>
</td>
<td>
<p></p>
</td>
</tr>
<tr><td>
<p></p>
</td>
<td style="vertical-align:bottom;">
<p>Köylüler Sınıfı</p>
</td>
<td>
<p></p>
</td>
</tr>
</tbody>
</table>

<p class="bosluk1"></p>

<p>Macaristan’da daha güçlü bir devlet yaratma ihtimali son olarak on beşinci yüzyılın ikinci yarısında Osmanlı’nın güneydoğuyu hedef alan tehdidiyle doğmuştu. Diet tarafından 1446’da kral naibi seçilen soylu toprak sahibi János Hunyadi, Türkler karşısında bir dizi askeri zaferin mimarı olarak büyük prestij kazandı. Bu zaferler arasında 1456’da Belgrad’ın savunulması da bulunuyordu.<a id="b4-25dn24" href="../Text/dipnot.xhtml#b4-25d24.">[24]</a>  Sonuç olarak, János’un oğlu Mátyás (Matthias Corvinus) 1458’de kral seçildi ve otuz yılı aşkın bir süre tahtta kalarak merkezi Macar devletini modernleştirmeyi başardı. Bu kapsamda askeri kapasitenin temelini oluşturan disiplinsiz, yarı özel soylu ordularının yerine kralın doğrudan denetlediği güçlü bir Kara Ordu oluşturuldu; kraliyet yüksek mahkemesi eski soylu patrimonyal makam sahipleri yerine üniversitede eğitim görmüş memurlar istihdam edilerek geliştirildi; milli gümrük vergilerinin ve dolaysız vergilerin uygulanması ve vergi yükündeki keskin artış da merkezi hükümet tarafından yürürlüğe kondu.<a id="b4-25dn25" href="../Text/dipnot.xhtml#b4-25d25.">[25]</a>  Bu yeni güç mekanizmalarını kullanan Mátyás Hunyadi, Bosna’da ve Transilvanya’da Türklere karşı, ayrıca Avusturyalılara, Polonyalılara ve Silezyalılara karşı önemli askeri zaferler kazanmayı başardı.<a id="b4-25dn26" href="../Text/dipnot.xhtml#b4-25d26.">[26]</a> </p>

<p>Mátyás Hunyadi, orduda dönemin diğer modernleştirici, mutlakçı hükümdarlarının yaptıklarını yapması gerektiği güdüsüyle hareket ediyordu. Ancak Fransa ve İspanya krallarının aksine, hâlâ son derece güçlü ve iyi örgütlenmiş bir soylu meclisiyle karşı karşıyaydı. Kendisini seçen Diet’e düzenli olarak danışmak zorunda kalıyordu. Askeri başarıları nedeniyle soylular tarafından kendisine mecburen büyük bir yetki alanı verilse de, soylular kralın kendilerine uyguladığı giderek artan vergi yüküne ve karar almaya ilişkin etkilerinin zayıflamasına içerlemişlerdi. Sonuç olarak, 1490’da Mátyás öldüğünde soylular yüzyılın ilk yarısında merkezi devletin sağladığı kazançların büyük bir kısmını geri aldı. Ayrıcalıklarını kaybettikleri için kızıyorlar ve önceki duruma dönmeyi hevesle bekliyorlardı. Baronlar tahta zayıf bir yabancı prens oturttu, Kara Ordu’nun ödeneklerini kesti ve ardından Türklerle savaşmaya yolladı; ordu bu savaşın ardından yok edilmişti. Soylu meclisi vergi yükünü yüzde 70-80 kadar indirmeyi başarsa da, bu durum ülkenin kendini savunma yetisine mâl olmuştu.</p>

<p>Macaristan yeniden ademimerkeziyetçi, aristokratik bir yapıya döndü. Bunun sonucu kısa sürede hissedildi; soylulara dayalı disiplinsiz ordu 1526’daki Mohaç Meydan Savaşında Kanuni Sultan Süleyman tarafından mağlup edildi ve Macar kralı öldürüldü. Tıpkı Moğolların fethinde olduğu gibi, ülkeyi savunmak yerine devlete karşı gündem yaratmakla ilgilenen tartışmaya meraklı baronların oluşturduğu tablo kendini tekrarlıyordu. Macaristan ulus olarak bağımsız varlığını kaybetti ve Avusturyalı Habsburglar, Osmanlılar ve Transilvanya’daki bir Türk vasal devletinin denetiminde üç parçaya ayrıldı.</p>

<h4 class=" sigil_not_in_toc">ÖZGÜRLÜK VE OLİGARŞİ</h4>

<p class="n">Görece basit bir noktayı vurgulamak için Macaristan örneğini ayrıntılı olarak ele aldım: siyasi özgürlük illa ki merkezi iktidarın gücüne karşı dayanabilecek güçlü, tutarlı ve tam teçhizatlı bir sivil toplum tarafından kazanılmak zorunda değildir. Yönetim otoritesi üzerinde katı hukuki sınırlar koyan anayasal bir düzenlemeyle sağlanacağı da kesin değildir. Macaristan bunların hepsine bir örnek teşkil ediyordu ve merkezi otoriteyi ülke kendini bariz bir yabancı düşmandan savunamayacak raddeye gelene kadar zayıflatmayı başarmıştı. Benzer bir durum zayıf kralların soylu konseyi tarafından denetlendiği Polonya’da da gerçekleşti ve Macaristan’dan iki yüzyıl sonra Polonya da milli bağımsızlığını kaybetti.</p>

<p>Macaristan’ın milli bağımsızlığı kaybetmesi, yalnızca özgürlük kaybı anlamına gelmiyordu. Macaristan, Güneydoğu Avrupa’daki komşu krallıkların ve prensliklerin çoğunu ülkesine katmış olan büyük ve iyi örgütlenmiş Türk imparatorluğuyla karşı karşıya kalmıştı. Daha merkezi ve modern bir ülke bile Türklerin şiddetli saldırısına direnemeyebilirdi. Fakat merkezi Macar devletinin zayıflığı, Macar köylü sınıfını ve şehirlerini de köleliğe mahkûm etti. Moğol istilasından kaynaklanan kaos ve nüfus azalmamın ardından, geniş kraliyet topraklarında yaşayanlar başta olmak üzere köylüler büyük ölçüde özgür insanlardı. Kraliyet “misafirleri” olarak sabit hakları ve yükümlülükleri vardı; ister asker olarak hizmet veriyor, ister hizmetin karşılığı olan vergiyi ödüyorlardı. En önemli özgürlük hareket özgürlüğüydü; bunun yanı sıra kendi hâkimlerini ve rahiplerini seçme hakkına da sahiplerdi.<a id="b4-25dn27" href="../Text/dipnot.xhtml#b4-25d27.">[27]</a> </p>

<p>Ancak hem normal hem de dini toprak sahipleri, köylülerini toprağa bağlamak ve onları satılabilir bir varlığa dönüştürmek istiyordu. On üçüncü yüzyıldan itibaren kraliyet topraklarının özel kişilere devredilmesiyle, giderek daha fazla sayıda köylü toprak sahiplerinin kararma ve keyfi kurallarına maruz kalıyordu. On altıncı yüzyılın başında başlayan gıda fiyatlarındaki yükseliş, toprak sahiplerini kölelerinin borçlu olduğu ayni derebeylik ödemelerini artırmaya itmişti. Ayrıca zorunlu corvée hizmeti önceki yüzyılda haftada bir günle sınırlıyken 1520’de bu rakam üç güne kadar çıkmıştı. Köylülerin kendi yerel hâkimlerini ve rahiplerini seçme hakkı sınırlanmış ve derebeyinin kontrolüne verilmişti.<a id="b4-25dn28" href="../Text/dipnot.xhtml#b4-25d28.">[28]</a>  Hatta toprak sahipleri köylülerin bir derebeyinden diğerine özgürce geçiş yapmasını engellemeye ya da köylülerin köyden pazar kasabasına göç etmesini önlemeye başlamıştı. Köylülerin kötüye giden durumu 1514’te büyük bir köylü isyanına yol açtı. Bu isyan çok şiddetli bir şekilde bastırıldı, isyan liderinin başı “kazığa geçirildi” ve yandaşları liderin yanan etini yemeye zorlandı.<a id="b4-25dn29" href="../Text/dipnot.xhtml#b4-25d29.">[29]</a>  Türk istilasının arifesinde gerçekleşen bu isyan, Osmanlı’nın başarısına katkıda bulunan faktörlerden biriydi.<a id="b4-25dn30" href="../Text/dipnot.xhtml#b4-25d30.">[30]</a> </p>

<p>Kademeli serfleştirme bu bölümün başında belirtildiği gibi Macaristan’la sınırlı değildi. Bohemya, Polonya, Prusya, Avusturya ve Rusya’da da gerçekleşmişti. Bölgenin dört bir yanındaki soylular kendilerine bağlı halkın vergilerini artırmak, özgürlüklerini çalmak ve hareketlerini sınırlamak için baskı yapıyordu. Yirminci yüzyıl bize tiranlığın merkezileştirilmiş güçlü devletler tarafından uygulandığını düşünmeyi öğretmiştir, ancak tiranlık yerel oligarşi yöneticilerinin de eseri olabilir. Günümüzde Çin’deki köylü haklarının en korkunç istismarları, çevre ve emniyet kanunlarının ihlali ve büyük yolsuzluk vakaları Pekin deki merkezi hükümetin eseri değil, onlarla işbirliği yapan yerel parti yetkililerinin veya özel işverenlerin eseridir. Merkezi hükümetin sorumluluğu, oligarşiye karşı kendi kanunlarını uygulamaktır; özgürlük devlet çok güçlü olduğunda değil, çok zayıf olduğunda kaybedilir. ABD’de II. Dünya Savaşından sonraki yirmi yıl içinde Jim Crow kanunları ve ırk ayrılığı ancak federal hükümetin Güney’deki eyaletlere karşı anayasayı uygulama gücünü kullanmasıyla sona ermişti. Siyasi özgürlük yalnızca devletin gücü sınırlandığında değil, güçlü bir devlet gücünü sınırlamak isteyen eşit derecede güçlü bir toplumla karşı karşıya kaldığında da kazanılmaktadır.</p>

<p>Bu tür bir denge ihtiyacı Amerika’nın Kurucu Babaları tarafından anlaşılmıştır. Alexander Hamilton, Federalist No. 17’de eyaletlerin haklarıyla federal hükümetin haklarını karşılaştırırken şöyle yazmıştır:</p>

<p class="ara">Hükümdarın vasalları üzerinde nihayet galip geldiği durumlarda, başarısı öncelikle bu vasalların kendilerine bağlı olanlar üzerindeki tiranlığına dayanıyordu. Baronlar veya soylulara, aynı şekilde iktidar düşmanları ve sıradan halka baskı uygulayanlara karşı her ikisi de korku ve tiksinti besliyor; müşterek tehlike ve müşterek çıkar yoluyla kurdukları birlik aristokrasinin gücünü öldürecek etkiyi yaratana kadar bu korku ve tiksinti sürüyordu. Soylular merhamet ve adalet yoluyla uşaklarının ve takipçilerinin sadakatini ve içten bağlılığını muhafaza etseydi, prensle aralarındaki mücadele neredeyse daima kendi lehlerine sonuçlanırdı ve kraliyet otoritesi zayıflayarak çökerdi.</p>

<p>Hamilton ayrıca federal bir yapıdaki eyaletlerin feodal baronluklarla kıyaslanabileceğini söylemektedir. Merkezi hükümetten bağımsızlıklarını ne kadar koruyabilecekleri, kendi vatandaşlarına nasıl davrandıklarına bağlıdır. Güçlü bir merkezi hükümet özünde ne iyi ne kötüdür; özgürlük üzerindeki nihai etkisi, alt siyasi otoritelerle arasındaki karmaşık etkileşime bağlıdır. ABD tarihinde de, Macaristan ve Polonya tarihinde de bu gerçek öne çıkmaktadır.</p>

<p>Öte yandan, güçlü bir devlet güçlü bir oligarşiyle birlik olduğunda özgürlüğü bilhassa ciddi bir tehdit beklemektedir. Bu durum Macaristan devletinin sona erdiği yüzyılda Rusya’da Moskova prensliğinin yükselmesiyle ortaya çıkmıştır.</p>
</body>
</html>