<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_21">VII</h1>

  <p class="block_21">İşte tuhaf bir şey</p>

  <p class="block_22"><span class="text_12">Stuart</span> <span class="text_1">İşte tuhaf bir şey. Bu sabah işe gidiyordum. Herhalde size metro istasyonuna yayan gitmenin iki yolu olduğunu açıklamadım. Bir tanesi St Mary’s Villas ve Barrowclough Road’dan geçiyor, eski belediye hamamlarının ve yeni DIY ile boya toptancıları merkezinin önünden devam ediyor; ötekisi Lennox Gardens’tan kestirmeden geçtikten sonra, adını hep unuttuğum şu sokaktan Rumsey Road’a sapıyor ve sonra da bir dizi dükkânın önünden geçerek High Street’e açılıyor. Her iki yolda da saat tuttum, aralarında yirmi saniyeden fazla bir fark yok. Bu yüzden bazı sabahlar birinden, bazı sabahlarsa ötekinden gidiyorum. Evden çıkarken hangi yoldan gideceğim konusunda bir çeşit yazı tura oyunu oynuyorum. Bütün bunları size tamamlayıcı bir bilgi olarak veriyorum.</span></p>

  <p class="block_1">İşte, bu sabah, Lennox Gardens’tan geçmiş, sonra o Adsız Sokak’a sapmış, sonra da Rumsey Road’a çıkmıştım. Durmadan sağıma soluma bakınıyordum. Anlıyorsunuz ya Gill’le birlikte yaşadığımdan beri ortaya çıkan birçok yenilikten biri de bu: Daha önce hiç dikkat etmeyeceğim şeyleri görmeye başlıyorum. Bir Londra sokağında yürürken gözlerinizi asla otobüsün üst katından daha yukarıya kaldırmadığınıza mutlaka dikkat etmişsinizdir. Yürürsünüz ve öteki insanlara, dükkânlara, trafiğe bakarsınız, hiçbir zaman yukarıya bakmazsınız, gerçekten <i class="calibre1">yukarıya</i> bakmazsınız. Ne diyeceğinizi biliyorum, yukarıya bakmış olsaydınız herhalde ya bir köpek pisliğine basardınız ya da bir sokak lambasına toslardınız, ama ben ciddiyim. Gözlerinizi her zamankinden birazcık daha yukarıya kaldırın mutlaka bir şey göreceksiniz: Tuhaf bir çatı, Victoria dönemine ait dekoratif bir ayrıntı. Ya da gözlerinizi aşağı indirin. Geçen gün, öğle yemeği vaktinde, Farringdon Road’dan yukarıya doğru çıkıyordum. Birdenbire önünden defalarca geçmiş olmam gereken bir şey dikkatimi çekti. Duvara diz hizasında yerleştirilmiş olan, krem rengine boyanmış ve üzerinde siyah harflerle aşağıdakilerin yazılı olduğu bir plaket. Şöyle deniyordu:</p>

  <p class="block_12"> </p>

  <p class="block_">Bu Bina</p>

  <p class="block_">Dünya Savaşı Sırasında</p>

  <p class="block_">8 Eylül 1915 Tarihinde</p>

  <p class="block_">Bir ZEPLİN AKINI Sonucunda</p>

  <p class="block_">Tümüyle Yıkılmıştır</p>

  <p class="block_9"> </p>

  <p class="block_15">John Phillips</p>

  <p class="block_">1917’de yeniden inşa edilmiştir.</p>

  <p class="block_15">Genel Müdür</p>

  <p class="block_23"> </p>

  <p class="block_1">İlginç olduğunu düşündüm bunun. Plaketi niçin bu kadar aşağıya koymuşlar diye merak ettim. Belki de yeri değiştirilmişti. Aklıma gelmişken söyleyeyim, şayet bunu görmek istiyorsanız 61 numarada. Teleskoplar satılan dükkânın tam yanında.</p>

  <p class="block_1">Her neyse, söylemek istediğim şu ki, çevremle eskisinden çok daha fazla ilgileniyorum. Rumsey Road’daki o çiçekçinin önünden yüzlerce kez geçmiş olmalıyım, ama içerisine bakmak şöyle dursun, gerçekte vitrinine bile asla şöyle bir bakmamışımdır. Ancak bu kez baktım. Ve ne gördüm? Bir salı sabahı saat 8.25’teki olağanüstü ödülüm neydi? Oliver! Gözlerime inanamıyordum. Oliver oradaydı! Oysa Oliver’ı kentin bu yanlarına sürüklemek her zaman çok güç bir şey olmuştur - şaka yollu bir pasaporta ve bir tercümana ihtiyacı olduğunu iddia eder. Ama oradaydı işte, kucaklar dolusu çiçek seçmekte olan satıcı kızın yanında, dükkânda dolanıp duruyordu.</p>

  <p class="block_1">Vitrine vurdum ama ikisi de başını çevirip bakmadı, bu yüzden dükkâna girdim. Şimdi kasanın önünde ayakta duruyorlardı; kız hesabı hazırlıyor, Oliver da cüzdanını çıkarıyordu.</p>

  <p class="block_1">“Oliver!” dedim. Döndü ve gerçekten de şaşırmış göründü. Hatta yüzü bile kızarmaya başladı. Biraz rahatsız edici bir durumdu bu -daha önce hiç kızardığını görmemiştim- bu yüzden bir şaka yapmaya karar verdim. “Demek sana ödünç verdiğim bütün paraları böyle harcıyorsun!” Biliyor musunuz, bu lafım üzerine, gerçekten de kızardı. Yüzü pancar gibi kıpkırmızı oldu. Halta kulakları bile kırmızılaşmıştı. Şimdi düşününce, şakamın pek de nazik kaçmadığını kabul ediyorum, ama doğrusu gerçekten tuhaf bir biçimde tepki gösterdi. Belli ki şu sıralar keyfi pek yerinde değil.</p>

  <p class="block_1"><i class="calibre1">“Pas devant”</i><sup class="text_7"><sup class="noteref" id="back_note_54"><a class="calibre3" href="../Text/index_split_074.html#note_54" title="54">54</a></sup></sup> dedi sonunda, bana satıcı kızı göstererek, <i class="calibre1">“Pas devant les enfants.”</i><sup class="text_7"><sup class="noteref" id="back_note_55"><a class="calibre3" href="../Text/index_split_075.html#note_55" title="55">55</a></sup></sup> Kız, nelerin olup bittiğini merak ederek, her ikimize de hayretle bakıyordu. Yapılacak en iyi şeyin Oliver’ın canını daha fazla sıkmamak olduğunu düşündüm ve kulağına, işe dönmem gerek anlıyor musun, türünden bir şeyler fısıldadım.</p>

  <p class="block_1">“Hayır,” dedi ve kolumdan tuttu. “Hayır!” Ona baktım, ama başka hiçbir şey söylemedi. Para tezgâhın üzerine düşene kadar boş eliyle cüzdanını sarsmaya başladı. “Acele edin! Acele edin!” dedi kıza.</p>

  <p class="block_1">Satıcı kız faturayı hazırlamaya devam ederken (20 sterlinden fazlaydı, dikkat etmekten kendimi alamadım) Oliver hâlâ ceketimden tutuyordu; derken kız parasını aldı, üstünü geri verdi, çiçekleri ambalajladı ve Oliver’ın koltuğunun altına tutuşturdu. Oliver boşta kalan eliyle cüzdanını aldı ve beni adeta kapıya kadar itekledi.</p>

  <p class="block_1">“Rosa!” dedi bana, kaldırıma vardığımızda. Sonra, itiraf etmesi gereken her şeyi itiraf etmiş gibi, yapıştığı ceketimi bıraktı.</p>

  <p class="block_1">“Rosa mı?” Başını evet anlamında salladı ama bana bakmaya cesaret edemedi. Rosa, Shakespeare School’daki şu uğruna kovulduğu kızdı. “Onun için mi çiçekler?”</p>

  <p class="block_1">“Burada bir yerde oturuyor. Babası onu sokağa atmış. Her zamanki gibi, hep Ollie’nin kabahati.”</p>

  <p class="block_1">“Oliver!” Birdenbire kendimi ondan çok daha yaşlı hissetmeye başladım. “Akıllıca bir şey mi bu?” Neler olup bitiyordu Allah aşkına? Kızcağız neler <i class="calibre1">düşünecekti?</i></p>

  <p class="block_1">“Hiçbir şey <i class="calibre1">akıllıca</i> değil,” dedi Oliver, hâlâ bana bakmadan. <i class="calibre1">“Akıllıca</i> bir şey yapmayı beklesen sakalın dizine iner. Milyonlarca yıldır yazı makinelerinde bir şeyler yazan şebekler takımı asla bu işten <i class="calibre1">akıllıca</i> bir şey çıkaramayacaklar!”</p>

  <p class="block_1">“Ama sen... onu sabahın bu saatinde mi görmeye gidiyorsun?”</p>

  <p class="block_1">Bana çabucak bir bakış attı, sonra gözlerini yeniden eğdi. “Dün gece onunla birlikteydim.”</p>

  <p class="block_1">“Ama, Oliver!” dedim, bütün bu hikâyeden bir anlam çıkarmaya ve aynı zamanda da bir espri yapmaya çalışarak, “Bir kıza giderken çiçek götürülür, sonradan değil; böyle değil midir âdet?”</p>

  <p class="block_1">Ne yazık ki, bu lafım da pek iyi kaçmadı. Çünkü Oliver çiçekleri saplarını kıracak kadar sertçe sıkmaya başladı. “Korkunç bir fiyasko!” dedi sonunda. “Dün gece korkunç bir fiyaskoya dönüştürdüm her şeyi. Tıpkı bir istiridyeyi bir park sayacının yarığına sokmaya uğraşmak gibi bir şey.”</p>

  <p class="block_1">Daha fazlasını dinlemesem iyi olacaktı, ancak Oliver yine ceketimin koluna yapışmıştı. “Bedenin ihaneti çok çirkin bir şey olabilir,” dedi. “Ve Latin ırkları, haklı ya da haksız, ilk geceki temas sırasında sinirlerin gevşemesine daha az alışıklar. Bu yüzden de daha az hoşgörülüler,” diye sürdürdü sözünü.</p>

  <p class="block_1">Bütün bunlar oldukça can sıkıcı bir durumdu ve en azından altı farklı görüş açısından. Her şeyi bir yana bırakırsak, benim işe gitmem gerekiyordu. Sonra, Oliver’ın bana bu tür bir itirafta bulunacağını asla beklemezdim. Ama sanırım, insan hem işini hem de saygınlığını kaybettiğinde... sonra son zamanlarda hiç kuşku yok ki çok fazla içki içiyordu; malum, hiçbir şeyi halletmiyor bu. Ah Tanrım! Ollie şu sıralar ipin ucunu gerçekten de kaçırmış gözüküyordu!</p>

  <p class="block_1">Ne yapacağımı ya da diyeceğimi bilemiyordum. Orada öyle kaldırımda dururken, bir doktora gitmesini önermek de içimden gelmiyordu. Sonunda Oliver ceketimin kolunu bıraktı.</p>

  <p class="block_1">“Büronda iyi bir gün geçirmeni dilerim azizim,” dedi ve der demez de ortadan kayboldu.</p>

  <p class="block_1">Bu sabah metroda gelirken gazetemin tek bir satırını okumadım. Ayakta dikilip Oliver’ı düşündüm durdum sadece. Ne felaketler dizisi ama! Onu okuldan kovduran şu İspanyol kızına geri dönmek... ve sonra, gerçekten, bilemiyorum. Oliver ve kızlar - onun yutturmak istediğinden de karmaşık bir mesele olmuştur bu hep. Ama bu kez gerçekten de baltayı taşa vurmuş gözüküyor. Evet, şurası kesin ki, ipin ucunu kaçırdı.</p>

  <p class="block_12"> </p>

  <p class="block_24"><span class="text_4">Oliver</span> <i class="calibre1">Oh! Harika! Bravo!</i> Bana Büyük İllüzyonist diyebilirsiniz! Beni Harry Houdini diye çağırın. Selam Thalia, Komedi’nin Esin Perisi. Oh, Allahım, şöyle tempolu bir alkışı hak ettim! Oh, Allahım, Gauloise’larla ciğerlerime bayram ettirmeye nasıl da ihtiyacım var! Olup bitenlerden sonra bir tane içmeme nasıl karşı çıkabilirsiniz!</p>

  <p class="block_1">Pekâlâ, pekâlâ, kendimi biraz kötü hissediyorum, ama siz benim yerimde olsaydınız ne yapardınız? Biliyorum, ilkin, orada olmazdınız. Ama ben ordaydım ve sizinle benim aramdaki temel fark da hep bu olacak, değil mi? Yine de, cakamın farkına vardınız, öyle değil mi? Kendimi kutlamam gerekiyor ve ben de kutluyorum. Şu Eski Denizciyi<sup class="calibre4"><sup class="noteref" id="back_note_56"><a class="calibre3" href="../Text/index_split_076.html#note_56" title="56">56</a></sup></sup> çağrıştıran kolundan yakalama hikâyesine ne diyorsunuz? Gerçekten de iyi işledi bu numara, öyle değil mi? Hep şunu söylemişimdir, eğer bir İngiliz’i zıvanadan çıkarmak istiyorsanız, kendisine dokunulmasını istemediği anda ona dokunun. Elinizle koluna dokunma, artı duygusal bir itiraf. İşte buna katlanamaz Anglolar, kasılırlar, ürperirler, onlara ne söylerseniz yutarlar. ‘Tıpkı bir istiridyeyi bir park sayacının yarığından içeri sokmaya uğraşmak gibi bir şey.’ Stuart’tan ayrıldığımda yüzünü gördünüz mü? Sevecen bir ilgiyle dolu gerçek bir mücevher!</p>

  <p class="block_1">Sevinçten göbek attığımı falan düşünmeyin. Şey, sadece bir <i class="calibre1">soupçon</i><sup class="text_7"><sup class="noteref" id="back_note_57"><a class="calibre3" href="../Text/index_split_077.html#note_57" title="57">57</a></sup></sup> bu. Kendimi daha rahatlamış hissediyorum; bütün söylenebilecek olan bu. Ve eğer sizin sempatinizi muhafaza etmeyi istiyorsam bütün bunları size anlatmamakla herhalde daha iyi ederim. (Peki bu sempatiyi kazandım mı? Bunu söylemek zor sanırım. Peki istiyor muyum bu sempatiyi? İstiyorum, istiyorum!) Görüyorsunuz işte, espri yapamayacak kadar -en azından sizinle birlikte espri yapamayacak kadar- olan bitenlere çok kapıldım. Yapmam gereken şeyleri sürdürmeye yazgılıyım ve bunu yaparken de sonunda beni onaylamamanıza yol açmamayı umuyorum. Yüzünüzü çevirmeyeceğinize söz verin: Eğer <i class="calibre1">siz</i> beni algılamama yoluna saparsanız, o zaman gerçekten de var olmaktan <i class="calibre1">çıkacağım.</i> Beni öldürmeyin! Zavallı Ollie’ciği esirgeyin ki o sizi yine eğlendirebilsin!</p>

  <p class="block_1">Özür dilerim, gene birazcık aşırılığa kaçtım. Tamam, tamam. İşte dediğim gibi Stoke Newington adında bir <i class="calibre1">terra incognita</i>’da<sup class="calibre4"><sup class="noteref" id="back_note_58"><a class="calibre3" href="../Text/index_split_078.html#note_58" title="58">58</a></sup></sup> bulunuyordum. Stuart, bu semtte ev fiyatlarının mutlaka belli bir pirim yapacağı konusunda güvence veriyor, ama ben şimdilik başlan omuzlarının altında duran insanlardan başka hiç kimse görmüyorum orada. Peki ben niye oradayım? Çünkü çok basit bir şey yapmam gerekiyor. Bir adamın karısını -bir adam mı! En iyi arkadaşım!- görmeye gitmem gerekiyor, az önce metro istasyonuna gitmek üzere benden ayrılan en iyi arkadaşımın karısını. Altı haftalık karısını görmeye gitmek ve onu sevdiğimi söylemek zorundayım. Beceriksizce sarılıp sarmalanmış sapları bir işeme lekesini düşündürtecek şekilde pantolonumu ıslatmış olan, sol kolumun altındaki mavi beyaz bitki örtüsünün sebebi hikmeti de bu. Ve nasıl da yerinde bir imge bu: Zira, çiçekçi dükkanının kapı zili ciddi bankacının içeriye gireceğini muştuladığında, gerçekten de altıma işeyeceğimi sandım!</p>

  <p class="block_1">Pantolonum kurusun diye birazcık çevrede dolaştım ve bu arada, Gillian kapıyı açlığında ona ne söyleyeceğim konusundaki kararsızlığım sürüyordu. Çiçekleri arkamda saklamalı ve onları birden tıpkı el çabukluğu hüneri sergileyen bir hokkabaz gibi mi çıkarmalıydım? Yoksa onları kapı eşiğine koyup Gillian kapıyı açmaya gelmeden önce ortadan kaybolsa mı idim? Belki de bir arya çok uygun düşerdi! - <i class="calibre1">Deh vieni alla fınestra...</i></p>

  <p class="block_1">Böylelikle, hava sıcaklığının 60/40 ipek/viskoz karışımı pantolonumun ıslaklığını çekmesini bekleyerek, ticaretle uğraşan kişilerin oturduğu şu içler acısı kulübeler arasında dolaştım. Şayet bilmek istiyorsanız, benim de çoğu kez kendi içimde hissettiğim oran bu: yüzde 60 ipek ve yüzde 40 viskoz. Parlak ama kırışmaya yatkın. Oysa Stuart yüzde 100 insan elinden çıkma viskoz: Kırışmaya dayanıklı, yıkanması kolay, kurutması basit, leke tutmaz. İkimiz farklı kumaşlardan yaratılmışız, Stu ve ben. Ve <i class="calibre1">benim</i> kumaşım üzerinde, eğer acele etmezsem, su lekelerinin yerini çok geçmeden ter lekeleri alacaktı. Tanrım, nasıl da heyecanlıydım! Kaynatılmış kediotu gibi bir şeyler içmeye ihtiyacım vardı; ya ona ya da koskoca bir Manhattan’a. Sakinleştirici bir şeye ya da süper uyarıcı bir şeye, biri ya da ötekine. Hayır, gerçekte ihtiyaç duyduğum şey bir avuç dolusu beta-blokan’dı. Ne olduğunu biliyor musunuz bunların? Çeşitli adlarından biri de propranolol. Sinir zayıflığı çeken piyanistler için geliştirilmiş. İcrayı bozmadan heyecanı denetim altında tutmaya yarıyor. Sizce seks için de işe yarar mı? Rosa ile birlikte geçirdiğim <i class="calibre1">nuit blanche</i><sup class="text_7"><sup class="noteref" id="back_note_59"><a class="calibre3" href="../Text/index_split_079.html#note_59" title="59">59</a></sup></sup> hakkında söylediklerimden sonra belki Stuart bana bunlardan biraz bulur. Kırılmış bir kalbin acısını kimyasal maddelerle dindirmeye kalkışmak tam da onun yapacağı bir şey. Ama <i class="calibre1">ben</i> bunlara ihtiyaç duyuyorsam, yanıp tutuşan ama el değmemiş olan kalbimi, az sonra 68 numaradaki kapının ziline cevap verecek olan kadına teslim etmek için duyuyordum. Kapının bir köşesine büzülmüş, dudaklarında bilgiççe bir gülümseme ve kocaman açılmış avucuyla, hali tavrı biraz şüpheli bir satıcı gibi olmayacak mıydım? <sup class="calibre4">İ</sup>şte 40 mg propranolol, dostum, bu işlerde ustayım ve işte cüzdanım, işte kapaklı Rolex ‘im, her şeyi alın... ah, hayır, onları almayın! Onlar <i class="calibre1">benim</i> çiçeklerim. Çiçeklerim dışında her şeyi alın!</p>

  <p class="block_1">Ama şimdi çiçekler Gillian’ın. <i class="calibre1">Le</i> <i class="calibre1">moment suprême</i><sup class="text_7"><sup class="noteref" id="back_note_60"><a class="calibre3" href="../Text/index_split_080.html#note_60" title="60">60</a></sup></sup> ışığında (bunu kısaca Stuartvari şekilde dile getirmeme izin verin: harekete geçtiğimde), hiçbir güçlük çıkmadı. Ollie’yi biraz fazla barok bulabilirsiniz, ama bu sadece bir dış görünüş. İçine nüfuz edin ve orada bir süre elinizde rehberle dolaşın, sakinliğiyle neo klasik bir şey, bilgece orantılı ve dingin bir şey bulacaksınız. Tanıtım broşüründe belirtildiği gibi, Santa Maria della Presentazione ya da Le Zitelle kilisesinin içindesiniz. Giudecca, Venedik, Palladio, Ey sizler, ruhumun gezginleri! <sup class="calibre4">İ</sup>şte içerden böyleyim ben. Dışa yansıttığım gürültülü patırtılı yanım ise sadece kalabalıkları çekmek için.</p>

  <p class="block_1">Olup bitenler işte şunlar. Çiçeklerimi, ileriye doğru uzattığım kollarımın üzerine yaymış olarak kapının zilini çaldım. Teslimat yapan biri gibi görünmek istemiyordum. Daha çok, yalnızca tanrıça Flora’nın yardım ettiği, iş istemeye gelmiş basit ve kırılgan biri gibiydim. Gillian kapıyı açtı. Tam ânıydı, tam ânı!</p>

  <p class="block_1">“Seni seviyorum,” dedim.</p>

  <p class="block_1">Bana baktı ve gözlerinin dingin limanındaki denizi bir ürküntüdür aldı. Onu yatıştırmak için elimdeki buketi uzattım ve sessizce, “Seni seviyorum,” diye yineledim. Bunu der demez de, ayrıldım.</p>

  <p class="block_1">Başardım! Başardım! Mutluluktan aklımı yitirmiş gibiyim. Bulutlarda uçuyorum. Seviniyorum, korkuyorum, endişeleniyorum, ödüm bokuma karışıyor.</p>

  <p class="block_12"> </p>

  <p class="block_19"><span class="text_4">Michelle (16)</span> İnsan bu işte gerçekten de tuhaf kişilerle karşılaşıyor. İşin güç yanı da bu. Çiçekler değil, onları satın alan insanlar.</p>

  <p class="block_1">Bu sabahki gibi. Keşke ağzını açmamış olsaydı! Dükkândan içeri girdiğinde kendi kendime: Sen, beni haftanın herhangi bir günü dansa götürebilirsin, diye düşündüm. Gerçekten de zevk sahibi birine benziyordu, uzun ve parlak siyah saçları vardı, takım elbisesi de parlaktı. Birazcık Jimmy White’i andırıyordu, demek istediğimi anlıyor musunuz? Dosdoğru tezgâha gelmedi, bana başıyla hafifçe bir selam verdi ve çiçekleri incelemeye koyuldu, çok yakından, sanki onlardan çok iyi anlıyormuş gibi. Benim oynadığım bir oyun vardır, Linzi ile ben her ikimiz de oynarız bu oyunu: Bir adamın ne kadar arzulanır biri olduğuna karar veririz. Eğer pek de arzulanır biri değilse, “O yalnızca salılık,” deriz; yani bu kişi bizi çıkmaya davet ederse, ona haftanın yalnızca bir gecesini ayırabileceğimizi söylemez isteriz. Tabii en iyisi, birisi için “Haftanın Yedi Günü,” diyebilmektir, eğer sizinle çıkmayı talep ederse haftanın bütün günlerini ona ayırabileceğiniz anlamına gelir bu. İşte bu oğlan da zambaklara bakıyor, ben de göz ucuyla onu seyrederek içimden, “sen pazartesinden cumaya kadarsın, oğlum” diye düşünerek yüklü bir siparişin KDV’sini hesaplıyordum.</p>

  <p class="block_1">Derken benden kendisiyle birlikte dükkânda şöyle bir dolanmamı istedi ve istisnasız hepsi de mavi ya da beyaz çiçekleri seçti. Çok güzel pembe şebboylardan da seçmesini önerecek oldum, omuzlarını silkerek: “Iııııh!” diye söylendi. Tanrı aşkına, kendini ne sanıyordu burnu Kaf dağındaki bu oğlan? Sanki daha önce hiç kimse yapmamış gibi yalnızca tek bir gül satın almak için gelmiş olan şu oğlanlardan birine benziyordu. Bir oğlan bana tek bir kırmızı gül verecek olsa, ona “öteki dördünü ne yaptın, öteki sevgililerine mi verdin?” derdim.</p>

  <p class="block_1">Derken yeniden tezgâha döndük ve o horoz gibi kasıntılı bir havayla bana doğru eğildi ve çenemi açıktan açığa tutarak, “Niye böyle surat asıyorsun, güzelim?” dedi. Dükkânda yalnızdım, onun için makası kaptım ve içimden, bana bir kez daha dokunacak olursan dükkândan bir yerlerin eksilmiş olarak ayrılırsın diyordum ki, bu sırada kapının çıngırağı çaldı ve içeriye, takım elbise giymiş, sıkıcı yuppie görünüşlü öteki oğlan girdi. Bunun üzerine kasıntı oğlan anında bozum oldu, çünkü bu yeni gelen onu hem tanıyordu, hem de onu bir tezgâhtar kızı tavlamaya çalışırken görmüştü ki besbelli bu kendi tarzı değildi; kasıntı oğlanın her yanı kızardı, kulaklarına kadar kıpkırmızı kesildi, dikkatimden kaçmadı bu.</p>

  <p class="block_1">Derken iyice sakinleşti, bana para uzattı ve acele etmemi, öteki oğlanla birlikte bir an önce dükkândan çıkmak istediğini söyledi. Ancak ben ağırdan aldım. Kendisine sormaya bile gerek duymadan, çiçekleri selofanlı ambalaj kâğıdıyla sarmaya koyuldum ve bunu yaparken iyiden iyiye ağır davrandım, KDV’yi hesaplarken galiba bir yanlış yaptığımı söyledim. Ve bütün bu süre zarfında düşünüp duruyordum: “Ağzını ne diye açtın ki? O ana kadar pazartesinden cumaya kadardın sen. Şimdi anca otuzbir çekersin.”</p>

  <p class="block_1">Çiçekleri seviyorum. Ama burada uzun süre kalmayacağım. Linzi de kalmayacak. Onları satın alan insanlara katlanamıyoruz.</p>

  <p class="block_12"> </p>

  <p class="block_19"><span class="text_4">Gillian</span> Bugün garip bir şey oldu. Çok garip bir şey. Ve gariplik öyle bir kez olup sona ermedi, eğer ne demek istediğimi anlıyorsanız. Öğleden sonra ve akşamleyin de garipliğini sürdürdü.</p>

  <p class="block_1">Saat dokuza çeyrek falan vardı, resim sehpamın önünde oturmuş, bir City<sup class="calibre4"><sup class="noteref" id="back_note_61"><a class="calibre3" href="../Text/index_split_081.html#note_61" title="61">61</a></sup></sup> kilisesinin resmedildiği bir tablo üzerinde -ince bir tahta üzerine yapılmıştı- hazırlık denemeleri yapıyordum. Arkamdaki Radyo 3’ten şu Bach olmayan Bach’lardan biri tarafından bestelenmiş bir şeyler çalınıyordu kulağıma. İşte o sırada zil çaldı. Temizleme bezimi bir yana bırakırken, zil ikinci bir kez daha çaldı. Herhalde küçük çocuklardır, diye düşündüm, onlar böyle çalarlardı ancak. Arabanızı yıkamayı önermeye gelmiş olabilirlerdi. Ya da evin arkasından dolanıp gizlice girmeden önce evde birisinin bulunup bulunmadığından emin olmak istemiş olabilirlerdi.</p>

  <p class="block_1">Keyfim biraz kaçmış bir halde, dosdoğru aşağıya kapıyı açmaya indim ve ne göreyim beğenirsiniz? Selofan bir ambalaj kâğıdıyla sarılmış, hepsi de mavi ve beyaz, koskoca bir çiçek demeti. “Stuart!” diye düşündüm - yani demek istiyorum ki, çiçekleri Stuart’ın göndermiş olduğunu düşündüm. Ve onları Oliver’ın tutmakta olduğunu görünce de düşündüğümün bu işin en olası açıklaması olduğuna inanmaya devam ettim - Stuart, Oliver’dan bana bu çiçekleri getirmesini rica etmiş olmalıydı.</p>

  <p class="block_1">“Oliver!” dedim. “Bu ne sürpriz. İçeriye gir!”</p>

  <p class="block_1">Ama o, bir şeyler söylemeye çalışarak, orada sadece duruyordu. Yüzü mum gibi beyazdı ve kollarını ileriye doğru bir raf gibi kaskatı uzatmıştı. Dudakları kıpırdıyor ve ağzından birtakım mırıltılar çıkıyordu ama bunlara hiçbir anlam vermiyordum. Tıpkı insanların kalp krizi geçirdikleri şu filmlerdeki gibiydi - çok önemli bir şeyler mırıldandıkları belli olan ama onları hiç kimsenin anlamadığı şu filmler. Oliver’a baktım; bana büyük bir sıkıntı içindeymiş gibi gözüktü. Çiçekler pantolonunun her yanını sırılsıklam yapmıştı, yüzü insanı korkutacak ölçüde renksizdi, tir tir titriyordu ve konuşmaya çabalarken dudakları sanki birbirine yapışıyor gibiydi.</p>

  <p class="block_1">Çiçekleri elinden alırsam belki ona yardımı dokunur diye düşündüm, bu yüzden kollarımı uzattım ve saplarının ucunu kendimden uzak tutarak çiçekleri dikkatlice kaldırdım. İtiraf edeyim ki, salı içgüdüsel bir davranıştı bu, zira üstümde çalışma giysilerim vardı ve birazcık su sıçramasının da onlara hiçbir zararı dokunmazdı.</p>

  <p class="block_1">“Oliver,” dedim. “Ne oluyor? İçeriye girmek istemiyor musun?”</p>

  <p class="block_1">Orada hâlâ, tepsi almayı unutmuş robot bir garson gibi kolları ilerde, öylece duruyordu. Ve derken, ansızın ve avazı çıktığı kadar: “Seni seviyorum,” diye bağırdı.</p>

  <p class="block_1">Aynen öyle. Tabii, elbette, güldüm. Saat sabah dokuza çeyrek vardı ve konuşan Oliver’dı. Güldüm - ama küçümsercesine ya da öyle bir tavırla değil, sadece yarı yarıya anladığım bir fıkra gibiymişçesine.</p>

  <p class="block_1">Fıkranın öteki yarısını anlamayı beklerken, Oliver çekip gitti. Topukları üzerinde döndü ve çekip gitti. Gerçekten de aynen söylediğim gibi. Koştu. Ve ben orada, kapı eşiğinde, elimde o koskoca çiçek demetiyle, öylece kaldım. Onları içeriye götürüp suya koymaktan başka yapacak bir şey yoktu. Bir hayli de çiçek vardı, sonunda üç vazoya ve Stuart’ın iki büyük bira bardağına anca sığdırdım. Sonra da yeniden işime döndüm.</p>

  <p class="block_1">Hazırlık denemelerini bitirdim ve gökyüzünü temizlemeye başladım. Çalışma yöntemim her zaman böyledir. Fazla yoğunlaşma gerektirmiyordu iş; bütün sabah boyunca, gözümün önünde hep, kapının eşiğinde hiçbir şey söylemeden öylece dikilen, sonra da neredeyse avazı çıktığı kadar “Seni seviyorum!” diye bağıran Oliver’ın görüntüsü gelip durdu. Şu sıralar mutlaka son derece kötü bir durumda olmalı.</p>

  <p class="block_1">Sanırım, olup bitenler üzerinde adamakıllı düşünüp taşınmam onun son zamanlarda bir hayli gergin olduğunu bildiğimizden ötürü -sözgelimi, havaalanındaki o tuhaf davranışı- bu kadar zaman aldı. Düşünüp taşınmaya başladığımda da işime hiç yoğunlaşamaz olduğunu fark ettim. O akşam Stuart ile aramda geçecek konuşmaları gözümde canlandırıp durmaya başladım.</p>

  <p class="block_1">“Bak hele, amma da çok çiçek.”</p>

  <p class="block_1">“Mımmm.”</p>

  <p class="block_1">“Gizli bir hayranımız var, öyle mi? Gerçekten de öylesine çok ki hayranımız!”</p>

  <p class="block_1">“Onları Oliver getirdi.”</p>

  <p class="block_1">“Oliver mı? Ne zaman?”</p>

  <p class="block_1">“Sen işe gittikten on dakika sonra. Kıl payı kaçırdın onu.”</p>

  <p class="block_1">“Ama niçin? Demek istiyorum ki, bütün çiçekleri bize niye verdi?”</p>

  <p class="block_1">“Bizim için değil onlar, benim için. Bana âşık olduğunu söylüyor.”</p>

  <p class="block_1">Hayır, bu tür bir konuşma düşünülecek şey değildi. Aramızda böylesi bir konuşma geçmesi mümkün olamazdı. Yani bu çiçeklerden kurtulmam gerekiyordu. Aklıma gelen ilk düşünce onları çöp kutusuna atmak oldu. Ama ya Stuart da çöpe bir şey atmak isterse ne olacaktı? Çöp kutunuzu ağzına kadar taptaze çiçeklerle dolu bulsanız siz ne düşünürdünüz? Derken yolun karşı tarafına geçip onları bir çöp konteynırına atmayı düşündüm - ne var ki bu da çok tuhaf kaçacaktı. Oturduğumuz sokakta henüz hiç dostumuz yok, sadece birkaç komşuyla merhabamız var ve açık konuşmak gerekirse onların beni bu kadar çiçeği bir konteynıra attığımı görmelerini istemezdim.</p>

  <p class="block_1">Sonunda onları alıp çöp imha makinesine tıktım. Oliver’ın çiçeklerini taç yapraklarından başlayarak öğütücüye soktum ve koca buket sadece birkaç dakika içinde bir çeşit sulu çamura dönüştü. Makineden bir süre güçlü bir koku geldi, ama sonra yavaş yavaş azaldı. Selofan ambalaj kâğıdını alıp dertop ettim ve çöp kutusunu açıp onu daha önce atmış olduğumuz bir yulaf kutusunun içine tıktım. Bundan sonra ellerimi yıkadım, iki büyük bira bardağı ile üç vazoyu kuruladım ve sanki hiçbir şey olmamış gibi, onları her zamanki yerlerine koydum.</p>

  <p class="block_1">Yapmam gerekeni yaptığımı hissediyordum. Oliver gerçekten de bir çeşit depresyon geçiriyor olabilirdi, bu durumda her ikimizin de desteğine ihtiyaç duyabilirdi. İlerde bir gün Stuart’a, bütün bu çiçek meselesinden, onları ne yaptığımdan söz edeceğim ve umarım birlikte katıla katıla güleceğiz, tabii Oliver da bizimle birlikte gülecek.</p>

  <p class="block_1">Sonra çalışmamın başına döndüm ve akşam yemeğini hazırlayacağım vakit gelene kadar da çalıştım. Stuart her zamanki gibi saat 6.30’a doğru eve dönmeden önce bilmem neden içimden bir bardak şarap içmek geldi ve içtiğime de memnun oldum. Stuart bütün gün boyunca bana telefon etmek için büyük bir arzu duyduğunu, ama çalışmamı engellememek için etmediğini söyledi. Metro istasyonuna giderken köşedeki çiçekçi dükkânında Oliver’la nasıl karşılaştıklarını anlattı. Oliver son derece sıkıntılı görünüyormuş, ki bunda da şaşılacak bir yan yokmuş, çünkü Oliver önceki gece yattığı ama ne yazık ki başarısız olduğu bir kızın gönlünü almak için çiçek satın almaktaymış. Üstelik, söz konusu kız, Shakespeare School’dan kovulmasına neden olan şu İspanyol kızmış. Görünüşe bakılırsa babası onu evden kovmuştu ve şimdi o bizim eve çok yakın bir yerde yaşamaktaymış. Kız Oliver’ı önceki akşam evine davet etmiş, ama işler Oliver’ın umduğu gibi iyi gitmemiş. <sup class="calibre4">İ</sup>şte Stuart, Oliver’ın kendisine anlattığı şeyler konusunda bunları söyledi bana.</p>

  <p class="block_1">Bu hikâyeye Stuart’ın beklediği gibi tepki göstermedim herhalde. Anlattıklarını can kulağıyla dinlediğim söylenemez. Şarabımdan birkaç yudum aldım ve akşam yemeğini hazırlamaya devam ettim; bir ara, kitaplığa doğru gittim ve orada duran bir taç yaprağı hiç düşünmeden aldım. Mavi bir taç yaprağıydı. Yaprağı ağzıma soktum ve yuttum.</p>

  <p class="block_1">Kafam iyice karışık. Ne yaptığımı hiç mi hiç bilmiyorum.</p>

  <p class="block_20" id="calibre_pb_10"> </p>
</body>
</html>
