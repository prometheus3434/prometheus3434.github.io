<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_36">XV</h1>

  <p class="block_28">Çekidüzen</p>

  <p class="block_22"><span class="text_12">Stuart</span> <span class="text_1">Gidiyorum. Yazgım bu benim. Beni burada tutan hiçbir şey yok.</span></p>

  <p class="block_1">Üç şeye katlanamıyorum.</p>

  <p class="block_1">Evliliğimin başarısızlıkla sonuçlanmış olmasına katlanamıyorum. Yok, daha açık konuşayım. <i class="calibre1">Kendimin</i> başarısızlığa uğramış olmasına katlanamıyorum. İnsanların bu tür şeylerden söz etme biçimleri birdenbire dikkatimi çekmeye başladı. “Evlilik başarısızlığa uğradı,” ya da “Evlilik bozuldu,” derler. Ah, demek, her şey <i class="calibre1">evliliğin</i> hatasıydı, öyle mi? Dinleyin beni, ‘evlilik’ diye bir şey yoktur, tamam mı? Yalnızca siz ve o varsınızdır. Bunun sonucu olarak, hata ya onundur ya da sizin. O zamanlar bunun onun hatası olduğunu düşünürken, şimdi hatanın bende olduğunu görüyorum.</p>

  <p class="block_1">Onu düş kırıklığına uğrattım. Kendimi düş kırıklığına uğrattım. Çekip gitmesini olanaksız kılacak kadar mutlu kılamadım onu. Bunu başaramadım. Bu yüzden kendimi utanç içinde hissediyorum. Bununla karşılaştırıldığında kamışımın kalkıp kalkmaması vız geliyor tırıs gidiyor bana.</p>

  <p class="block_1">Düğünde olanlara katlanamıyorum. Gillian’ın çığlığı hâlâ beynimin içinde yankılanıyor. Her şeyi berbat etmeyi istemiyordum ben. Yalnızca orada olmak istedim, görülmeden seyretmek istedim. Her şey ters gitti. Nasıl bağış dileyebilirim? Alıp başımı gitmek dışında.</p>

  <p class="block_1">Benim dostum olmak istediklerini söylemelerine katlanamıyorum. Eğer söylediklerinde ciddi değillerse, ikiyüzlülük bu; eğer gerçekten de böyle düşünüyorlarsa, daha da kötü bu. Bütün olup bitenlerden sonra nasıl olur da böyle bir şeyi söyleyebilirler? Günahlarım bağışlanıyor. Çok kısacık bir an Romeo ile Juliet’in arasına girmek gibi koskoca bir densizliğin günahı bağışlanıyor! Hadi, ikiniz de siktir olup gidin! Böyle bağışlanmayı kabul ediyor falan değilim ve <i class="calibre1">ben de sizi bağışlamıyorum,</i> duyuyor musunuz beni? Buna dayanamasam bile.</p>

  <p class="block_1">Bu yüzden çekip gidiyorum.</p>

  <p class="block_1">İlginçtir, özleyeceğim tek kişi Mme Wyatt. Başlangıçtan beri bana karşı son derece dürüstçe davrandı. Gideceğimi söylemek ve düğündeki davranışımdan ötürü özür dilemek için dün gece ona telefon ettim.</p>

  <p class="block_1">“Bunu düşünmeyin Stuart,” dedi bana. “Yardımı bile dokunmuş olabilir bunun.”</p>

  <p class="block_1">“Nasıl yani?”</p>

  <p class="block_1">“Belki de insan bir felaketle yüz yüze gelirse, geçmişi hatırlamak ve bir zamanlar her şeyin mükemmel olduğunu ileri sürmek için daha az sebep bulur.”</p>

  <p class="block_1">“Siz bir filozofsunuz, Mme Wyatt, bunu biliyor muydunuz?”</p>

  <p class="block_1">Daha önce hiç işitmediğim bir şekilde güldü.</p>

  <p class="block_1">“Evet, evet, gerçekten,” dedim. “Siz çok bilge bir kadınsınız.”</p>

  <p class="block_1">Bilmem neden, bu sözüm onu daha da güldürdü. Birdenbire onun gençlik günlerinde erkekleri peşinde koşturan biri olduğunu kavradım.</p>

  <p class="block_1">“Beni arayın, Stuart,” diye ekledi.</p>

  <p class="block_1">Çok ince bir davranıştı bu, siz de öyle düşünmüyor musunuz? Zaten ben de dediği gibi yapacaktım.</p>

  <p class="block_12"> </p>

  <p class="block_22"><span class="text_12">Oliver</span> <span class="text_16">De temps en temps</span><sup class="text_18"><sup class="noteref" id="back_note_112"><a class="calibre3" href="../Text/index_split_132.html#note_112" title="112">112</a></sup></sup> <span class="text_1">yaşamın ironik bir yanının olduğunu fark etmemek olanaksız, öyle değil mi? İşte, bir yanda, neşeli bankacı Stuart (</span><span class="text_16">I Banchieri Giocosi</span> <span class="text_1">- ticarete dair niye bu kadar az opera var, merak ediyorum, gerçekten merak ediyorum); kapitalizmin ufak tefek ancak sağlam kalesi, piyasa güçlerinin koşuşturan yaltakçısı, şirket devirleri uzmanı, yeniden alımların ve satımların bezirgânı. Ve öte yanda da, ben; rastlantı eseri ve gözleri kapalı oy veren safdil liberal, barış sanatlarının sevecen kalpli organizatörü, güçlülere karşı zayıfların doğal destekçisi, Japon balıkçı teknelerinin kovaladığı balina, oduncu gömleği giymiş bir deri yüzücüsüne karşı yavru bir fok, koltukaltı deodorantlarının kurbanı yağmur ormanı. Yine de, bu rakip felsefelerin yandaşları dikkatlerini aşk meselelerine yönelttiklerinde, aralarından biri birdenbire korumacılığa ve Tekel Komisyonları’na inanıyor, ötekisi ise serbest piyasa güçlerinin doğal erdemlerini savunuyor. Kimin ne olduğunu tahmin edin bakalım?</span></p>

  <p class="block_1">Bütün bunlar aynı zamanda şu lamba lumba işleri, binbir sıkıntıya neden olan şu uzayabilir ufak doku parçası için de geçerli. Küçük büyük bütün halk şairlerinin terennüm ettikleri şu kalbin tanrısal coşkuları bile, aslında, unutmayalım ki dosdoğru düzüşme-ye götürüyor bizi. Burada muzaffer bir ton takınmaktan (az da olsa) kaçınmalıyım, ancak bir serbest piyasa yandaşının korumacı olduğu da dikkatlerimizden kaçacak değil, çünkü belki de bu kişi <i class="calibre1">malının iyi olmadığını</i> kavramış bulunuyor. Çünkü kahvaltıda yenilen mısır gevreği kutusunu şaka-şak-şaka-şak diye sallayıp durmak <i class="calibre1">inamorata’</i>ları<sup class="text_7"><sup class="noteref" id="back_note_113"><a class="calibre3" href="../Text/index_split_133.html#note_113" title="113">113</a></sup></sup> günbatımına kadar titretmeye yetmiyor. Çünkü ötekinin, yaz ortasında bir sahra göğü altında bir şimşeğin çakmasını beklediği anlar var. Orada, tepemizde, hâlâ akan yıldızlar varken kim gider de plastik pervaneli ve kauçuktan bir model uçağı seçer? İnsan ırkı kendisinden aşağı hayvan türlerinden, <i class="calibre1">yüksek bir gaye edinme</i> yeteneğiyle ayrılmıyor mu?</p>

  <p class="block_1">Ne var ki sevgi söz konusu olduğunda, insan zorunlu olarak, biraz da yavru fokların katillerine benziyorsa, içimizde uyuklayan Japon balina avcısının işini yapmak için Güney denizlerine açılması gerekiyorsa, limana döndüğümüzde vahşi bir hayvan gibi davranmaya devam etmemiz anlamına da gelmiyor bu. Zavallı Stuart - ona hâlâ dostluk elini uzatıyorum. Gerçeği söylemek gerekirse, telefon ettim ona. Yanağımda, aramızdaki küçük contretemps’ın<sup class="calibre4"><sup class="noteref" id="back_note_114"><a class="calibre3" href="../Text/index_split_134.html#note_114" title="114">114</a></sup></sup> yara izi hâlâ görülür halde (ama iyi bir şeydi bu: Ben Yarı İşsiz Suç Kurbanı Oliver Russell değil, Gözüpek Düellocu Ollie’ydim), telefon aygıtının yanında durmuş, onu doğru yola getirmeye çabalıyordum.</p>

  <p class="block_1">“Mer’aba, ben Oliver.”</p>

  <p class="block_1">Uzunluğu bir yorum yapmayı güçleştiren bir duraklama oldu ve sonra bu duraklamayı daha az belirsiz bir söz izledi: “Siktir ol Oliver.”</p>

  <p class="block_1">“Dinle beni...<span class="text_8">”</span></p>

  <p class="block_1">“Siktir ol.”</p>

  <p class="block_1">“Gayet iyi anlıyorum ki...<span class="text_8">”</span></p>

  <p class="block_1">“SİKTİR OL. SİKTİR OL. SİKTİR OL.”</p>

  <p class="block_1">Herkes <i class="calibre1">onu</i> kendisinden özür dilemek için aradığıma, <i class="calibre1">onun</i> evlilik törenini bozan kişinin <i class="calibre1">ben</i> olduğuna inanabilirdi. Eski Denizci, Stu’ya, kiliseye yakın bir köşede gizlice dikildiği sonra da bizi restorana kadar takip ettiği için kızabilirdi. Gerçekte onu tutuklatmam gerekirdi, biliyor musunuz! Memur Bey, şu kılıksız serseriyi içeri atar mısınız? Öldürülen bir martı hikâyesiyle canımızı sıkıp duruyor. Lütfen onu buradan götürür müsünüz ya da daha iyisi, Majestelerinin Zevki için bir geceliğine Newgate zindanlarına tıkar mısınız?</p>

  <p class="block_1">Ama bu tür sözlerden kaçındım, makul davrandım ve aldığım teşekkür sözleri de şu oldu: SiktirOl. SiktirOl. Tıpkı suda eriyen bir Earex tableti gibi iki kez cız cız sesi yaparak. Üstelik, başından çekip gitmem için sürekli yinelenen bu buyrultuların, karısına aşkımı ilan ettiğim mat siyah deri kaplı taşınır telefon aygıtı aracılığıyla bana ulaştığı düşünülürse, bu laflar daha da kaba gözüküyorlardı. Dostum telefon hattında biraz daha kalmış olsaydı, işin bu kara mizah dolu yanını da onunla paylaşabilirdim.</p>

  <p class="block_1">Elbette, Stuart’ın numarasını - <i class="calibre1">Gillian</i>’ın numarasını, kendi inisiyatifimle çevirmedim! Bütün yaptığım kadranın üstündeki o kutsal 1 No’lu bellek tuşuna basmaktı sadece. Yücegönüllüler kimi zamanlar bir <i class="calibre1">accoucheuse’e</i><sup class="text_7"><sup class="noteref" id="back_note_115"><a class="calibre3" href="../Text/index_split_135.html#note_115" title="115">115</a></sup></sup> ihtiyaç duyarlar. Aramamı Gillian önermişti.</p>

  <p class="block_1">Gillian hakkında yanlış fikirlere kapılayım demeyin sakın. Onu düşlediğinizde, ışığa tuttuğunuz diyapozitif konusunda en küçük bir fikrim bile olmadığını söylemek istemiyorum. Sadece onun benden daha güçlü olduğunu biliyorum. Bunu öteden beri biliyorum.</p>

  <p class="block_1">Ve bundan hoşlanıyorum. Beni ipek bir iple bağlayınız, <i class="calibre1">lütfen.</i></p>

  <p class="block_12"> </p>

  <p class="block_22"><span class="text_12">Gillian</span> <span class="text_1">Oliver, Stuart’ın kendisiyle konuşmak istemediğini söyledi. Ben de onu aramayı denedim. Telefonuma yanıt verdi. “Ben, Gillian,” dedim. İç çekti ve telefonu yüzüme kapattı. Onu gerçekten de kınayamam, öyle değil mi?</span></p>

  <p class="block_1">Stuart ev hissemi benden satın aldı. Paranın ve eşyaların paylaşımı adil oldu. Ne yaptığını biliyor musunuz Stuart’ın? Gerçekten de beni şaşırtan bir şey. Boşanmaya karar verdiğimizde -daha doğrusu, o boşanmamıza izin verme kararı aldığında- ona avukatların eve girdiklerini görmekten, kimin neyi alacağına karar vermelerinden ne kadar nefret ettiğimi, her şeyin zaten yeteri kadar sıkıntı dolu olduğunu, avukatların her bir kuruşumuz için savaşmamızda ısrar edeceklerinden ötürü durumu daha da zorlaştıracaklarını söyledim. Stuart’ın tepkisi ne oldu biliyor musunuz? “Niye kararı Mme Wyatt’a bırakmıyoruz ki?”</p>

  <p class="block_1">“Maman’a mı?”</p>

  <p class="block_1">“Hayatta hiçbir yasa adamına duymadığım güvenden daha fazlasını duyuyorum ona.”</p>

  <p class="block_1">Olağanüstü ölçüde şaşırtıcı değil miydi bu? Böylelikle onun önerisine uydum ve avukatlara görüş birliğine vardığımız söylendi. Sonra da mahkeme kararı onayladı.</p>

  <p class="block_1">Bir şey daha var. Ayrılışımızın cinsel bir sorunla hiç ilgisi yoktu. Sizler ne düşünürseniz düşünün, benim ayrıntıya girmeye niyetim yok ve size şunu söylemekle yetineceğim: Eğer bir insan, erkek ya da kadın, sevişme tekniğine tümüyle hakim olmadığını düşünürse, o zaman o erkek ya da kadın muhtemelen bu konuda çaba harcar, öyle değil mi? Öte yandan o erkek ya da kadın bu işin çantada keklik olduğunu düşünürse, o erkek ya da kadın tembelleşmeye, hatta halinden hoşnutluk duymaya başlayacaktır. Öyle ki onlarla birlikte olan kişi için bu fark pek büyük gözükmeyebilir. Özellikle de gerçekten önemli olan onların kişilikleriyse.</p>

  <p class="block_1">Ben evden ayrıldıktan sonra, Stuart eski atölyeme gelmeye devam edebileceğimi söyledi. Kira almayı da kabul etmedi. Oliver bundan hoşlanmadı. Stuart’ın bana saldırabileceğini söyledi. Elbette, böyle bir şey olmadı.</p>

  <p class="block_1">Eşyaları paylaşırken Stuart, Maman’ın bana vermiş olduğu bardakların bende kalmasında ısrar elli. Ya da en azından o bardak takımından geriye kalanların. Eskiden altı taneydi bu bardaklar, şimdiyse yalnızca üç tane kalmış. Tuhaf, tekini bile kırdığımı anımsamıyorum.</p>

  <p class="block_12"> </p>

  <p class="block_22"><span class="text_12">Mme Wyatt</span> <span class="text_1">Düğün giysisi konusunda başgösteren olaya üzülüyorum. Gillian’ı üzmek gibi bir niyetim yoktu, gelgelelim düşüncesi çok saçmaydı. Hatla saçmanın da ötesi, bir budalanın düşüncesiydi adeta. Aynı elbiseyle iki kere evlenmek - duyulmuş şey değil! Bu yüzden kimi zamanlar bir annenin anne gibi davranması gerekiyor.</span></p>

  <p class="block_1">Düğün bir <span class="text_20">felaket</span> oldu. Her şey öyle ters gitti ki abartmak mümkün değil. Şampanyanın Champagne yöresinden olmadığı dikkatimden kaçmadı, sözgelimi. Sonra yemeğe, bir cenaze törenine daha uygun düşecek siyah bir şeyler yemekle başladık. Derken, Stuart’la ilgili şu tatsızlık başgösterdi. Tam bir felaket. Sonra da, adeta her şeye tüy dikercesine, Oliver ancak hasta bir çocuğun göğsünü ovuşturmakta kullanılabilecek türden <i class="calibre1">digestif</i><sup class="text_7"><sup class="noteref" id="back_note_116"><a class="calibre3" href="../Text/index_split_136.html#note_116" title="116">116</a></sup></sup> bir İtalyan içkisi içmemizde ısrar etti. Ama insanın bunu gırtlağından geçirmesi mümkün değildi! Dünyada böyle bir şey yapmazdım. Tam bir felaketti, dediğim gibi.</p>

  <p class="block_12"> </p>

  <p class="block_22"><span class="text_12">Val</span> <span class="text_1">Ben bir yıl diyorum. Evet, evet, ciddiyim, Bu konuda bahse girerim. Bir rakam söyleyin: Bir sterlin mi, elli mi, yüz mü? Ben bir yıl diyorum.</span></p>

  <p class="block_1">Bir düşünün, tam koca olmak için yaratılmış bir adam olan Stuart, şu soğuk nevale karıyla bu kadar az zaman başedebilmişse, ne parası ne de geleceği olan ve aslında ibne olan Oliver’la bu kadının bir arada yaşayabilme şansı nedir ki? Oliver karıyla yatağa girdikten hemen sonra telefona sarılıp Stuart’ı aramaya başlarsa bu evlilik ne kadar yürür?</p>

  <p class="block_1">Ve bir şey daha var...</p>

  <p class="block_12"> </p>

  <p class="block_22"><span class="text_12">Oliver ve Stuart</span> <span class="text_1">Dışarı!</span></p>

  <p class="block_1">Şu orospuyu buradan dışarı çıkarın!</p>

  <p class="block_1">Hadi!</p>

  <p class="block_1">Dışarı!</p>

  <p class="block_1">Dışarı!</p>

  <p class="block_1">DIŞARI!</p>

  <p class="block_12"> </p>

  <p class="block_22"><span class="text_12">Val</span> <span class="text_1">Bunu bana yapamazlar. Bunu bana yapmalarına izin</span> <span class="text_16">veremezsiniz.</span> <span class="text_1">Onlar kadar hakkım var benim...</span></p>

  <p class="block_26"> </p>

  <p class="block_22"><span class="text_12">Oliver ve Stuart</span> <span class="text_1">DIŞARI. Ya o ya biz. Dışarı diyorum sana, orospu! DIŞARI! O ya da biz.</span></p>

  <p class="block_26"> </p>

  <p class="block_22"><span class="text_12">Val</span><span class="text_17">:</span> <span class="text_1">Bunun kurallara karşı olduğunu biliyor musunuz?</span></p>

  <p class="block_1">Demek istiyorum ki, burada ne yapmakta olduğunuzun farkında mısınız? Bunun sonuçlarının ne olabileceği konusunda bir fikriniz var mı? Bu sonuçları hiç düşündünüz mü? Buna oyuncu gücü derler. Hey <i class="calibre1">siz!</i> - idareci olan kişi değil misiniz siz, bütün bu lanet olası kumpanyanın <i class="calibre1">sahibi</i> değil misiniz siz?</p>

  <p class="block_12"> </p>

  <p class="block_22"><span class="text_12">Oliver</span> <span class="text_1">Bir boyunbağın var mıydı, Stu?</span></p>

  <p class="block_12"> </p>

  <p class="block_22"><span class="text_12">Val</span> <span class="text_1">Neler olup bittiğini görmüyor musunuz? Otoritenize doğrudan bir meydan okuma bu. Yardım edin bana. Lütfen. Eğer bana yardım ederseniz, size onların matrakukalarından bahsederim.</span></p>

  <p class="block_12"> </p>

  <p class="block_22"><span class="text_12">Oliver</span> <span class="text_1">Ben onu tutarım, sen ağzına tıkarsın.</span></p>

  <p class="block_12"> </p>

  <p class="block_22"><span class="text_12">Stuart</span> <span class="text_1">Tamam.</span></p>

  <p class="block_12"> </p>

  <p class="block_22"><span class="text_12">Val</span> <span class="text_1">Acınacak bir haldesiniz, biliyor musunuz bunu? İkiniz de.</span> <span class="text_16">A-cı-na-cak.</span></p>

  <p class="block_1">Stuart...</p>

  <p class="block_1">Ol..............</p>

  <p class="block_12"> </p>

  <p class="block_22"><span class="text_12">Oliver</span> <span class="text_1">Öfff be! İyi spor oldu doğrusu bu. Mağlup Valda. Öfff! Öfff!</span></p>

  <p class="block_1">Stuart, bak<span class="text_8">...</span></p>

  <p class="block_12"> </p>

  <p class="block_22"><span class="text_12">Stuart</span> <span class="text_1">HAYIR.</span></p>

  <p class="block_12"> </p>

  <p class="block_22"><span class="text_12">Oliver</span> <span class="text_1">Tıpkı eskiden olduğu gibiydi, değil mi, azizim? Tıpkı eskiden olduğu gibi. Anımsıyor musun?</span> <span class="text_16">Juies ve Jim!</span></p>

  <p class="block_12"> </p>

  <p class="block_22"><span class="text_12">Stuart</span> <span class="text_1">Siktir ol Oliver.</span></p>

  <p class="block_12"> </p>

  <p class="block_22"><span class="text_12">Oliver</span> <span class="text_1">Boyunbağını geri aldığımda, sana yollayayım mı?</span></p>

  <p class="block_12"> </p>

  <p class="block_22"><span class="text_12">Stuart</span> <span class="text_1">Siktir ol Oliver.</span></p>

  <p class="block_1">Ağzını bir kez daha açacak olursan, ben senin...</p>

  <p class="block_1">Hadi, siktir ol git.</p>

  <p class="block_12"> </p>

  <p class="block_22"><span class="text_12">Oliver</span> <span class="text_1">Şostakoviç’in anılarını okuyorum. Valda’nın oyunculuk gösterileri bana, bestecinin yalnızca gerçeği söylemeye çalışacağına söz verdiği, kitabın ilk sayfasını çağrıştırdı. Şostakoviç birçok önemli olay yaşamış ve çok sayıda kalburüstü kişiyle tanışmış. Bütün bunları dürüstçe kâğıda dökmeye çalışacağını ve hiçbir şeyi çarpıtmayacağını ya da olduğundan farklı göstermeyeceğini söylüyor: Bir görgü tanığının şahitliği olacakmış onunki. Pekâlâ. Mükemmel. Sonra, şöyle devam ediyor sözüne bu az tanınan hiciv ustası: “Şöyle bir atasözümüz olduğu unutulmasın: ‘Bir görgü tanığı gibi yalan söylüyor.’ “</span></p>

  <p class="block_1">Val tam da buna benziyor işte! Bir görgü tanığı gibi yalan söylüyor.</p>

  <p class="block_1">Açıklanacak bir başka nokta. Ya da daha doğrusu, bana biraz vakit ayırabilecek durumda olabilseydi, Stuart’ın tartışmaktan hoşlanabileceği bir şey. Şostakoviç, Lady <i class="calibre1">Macbeth</i> operası hakkında şunları yazıyor: “Bu opera aynı zamanda, dünya iğrenç şeylerle dolup taşmasaydı aşk nasıl bir şey olurdu temasını işlemektedir. Aşkı yok eden iğrençliktir. Ve aynı zamanda yasalar, maddi şeyler, parasal sorunlar ve polis devleti. Eğer koşullar farklı olsaydı, aşk farklı olurdu.” Elbette. Koşullar aşkı değiştirir. Peki, en aşırı uçtaki koşullar için, sözgelimi Stalinist Terör için ne diyeceğiz? Şostakoviç sözünü sürdürüyor: “Her birimiz de aşka ne olacak diye kaygılanır gözüküyorduk. Sanırım her zaman böyle olacak, sürekli aşkın son günlerinin yaklaştığı söylenir.”</p>

  <p class="block_1">Düşünün hele bir: Aşkın ölümü. Pekâlâ mümkün bu. Stuart’a şunu söylemek istedim: Biliyor musun, senin önünde piyasa güçleri ve aşk hakkında geliştirdiğim şu tez var ya, doğrusu, o zamanlar haklı olduğumdan pek emin değildim. Daha çok bir şaka gibiydi söylediklerim. Ama şimdi, gerçek bir keşif yapmış olduğumu anlıyorum: “Eğer koşullar farklı olsaydı, aşk farklı olurdu.” Doğru, çok doğru. Bu konuda ne kadar da az düşünüyoruz! Aşkın ölümü: Mümkün bu, düşünülebilir bir şey, böyle olmasına dayanamam. “Yedeksubay Russell, orduya niçin katılmak istiyorsunuz? Çünkü dünyayı aşk için güvenilir kılmak istiyorum. Ciddiyim efendim, ciddiyim!”</p>

  <p class="block_12"> </p>

  <p class="block_22"><span class="text_12">Mrs Dyer</span> <span class="text_1">Şu genç adamın evimde kalmasından hoşlanıyordum. Ah, tabii, bir yığın saçma sapan şey anlatıp duruyordu, sonra, göndermeye söz verdiği son iki haftanın kirasını da hâlâ almış değilim.</span></p>

  <p class="block_1">Bana sorarsanız, kafadan birazcık çatlaktı. Odasında kendi kendine konuştuğunu işitirdim. Ve uydurup durduğu şu saçma sapan hikâyeler! Gerçekten filmler için senaryo yazdığına inanmıyorum. Sonra arabasını da bu sokağa hiç park etmezdi. Peki siz onun AİDS’li falan olduğunu düşünüyor musunuz? Bu hastalığın insanları delirttiğini söylüyorlar. İzahı bu olabilir bunun. Yine de, çok sevimli bir delikanlıydı.</p>

  <p class="block_1">Ayrılırken, bahçedeki ağaçtan küçük bir dal kesip kesemeyeceğini sordu bana. Bir andaç olsun diye, dedi. Elinde, küçük bir maymunçıkmaz dalıyla gitti.</p>

  <p class="block_12"> </p>

  <p class="block_22"><span class="text_12">Gillian</span> <span class="text_1">Stuart uzaklara gidiyor. Bunun akıllıca bir karar olduğuna eminim. Zaman zaman bizim de aynı şeyi yapmamız gerektiğini düşünüyorum. Oliver hep yapmakta olduğu yeni başlangıçlardan söz ediyor ama hâlâ her ikimiz de aynı kentte yaşıyoruz, aynı işleri yapıyoruz. Belki de çekip</span> <span class="text_16">gitmeliyiz</span> <span class="text_1">sadece.</span></p>

  <p class="block_12"> </p>

  <p class="block_22"><span class="text_12">Oliver</span> <span class="text_1">Test sonucu elbette negatif çıktı. Böyle olacağını biliyordum. Benim adıma gerçekten de</span> <span class="text_16">endişe</span> <span class="text_1">duymuyordunuz, değil mi?</span> <span class="text_16">Mes excuses.</span><sup class="text_18"><sup class="noteref" id="back_note_117"><a class="calibre3" href="../Text/index_split_137.html#note_117" title="117">117</a></sup></sup> <span class="text_1">Gerçekten de duygulandım. Eğer bunu fark etmiş olsaydım, öğrenir öğrenmez söylerdim size.</span></p>

  <p class="block_12"> </p>

  <p class="block_22"><span class="text_12">Mme Wyatt</span> <span class="text_1">Bana onlar hakkında ne düşündüğümü, Stuart ile Oliver’dan, hangisini tercih ettiğimi soruyorsunuz, öyle mi? Ama ben Gillian değilim ve önemli olan da bu. Şöyle demişti Gillian bana: “Sanırım sevilmenin ne olduğunu biliyordum, ama tapılmanın ne olduğundan haberim yoktu.” “O zaman ne diye böyle surat asıyorsun?” diye karşılık verdim ona. Siz İngilizlerin dediği gibi: Her kim ki surat asar, belayı başına toplar.</span></p>

  <p class="block_1">Ayrıca, sanırım olaylar hiçbir zaman beklenildiği gibi gelişmiyor. Benim de her anneninki gibi önyargılarım var. Stuart ile ilk karşılaştığımda ve daha sonra evlendiklerinde; sakın kızıma bir zarar vereyim deme! diye düşünüyordum. Stuart önümde hep sanki bir doktor tarafından muayene ediliyormuş, yahut bir öğretmenin ya da bu türden birinin önünde oturuyormuş gibi otururdu. Hatırlıyorum, ayakkabıları her zaman pırıl pırıl cilalanmış olurdu ve bunu fark etmediğimi düşündüğünde, ayakkabılarının çizilip çizilmemiş olduğunu görmek için gözlerini hafifçe aşağı doğru eğerdi. Gözüme girmeye öyle hevesliydi ki! Bunu dokunaklı buluyordum, ama elbette kendimi kaptırmamak için biraz direndim. Evet, evet, kızımı şimdi seviyorsun, bu gün ışığı gibi ortada, evet, bana karşı da çok naziksin, ayakkabılarını da cilalıyorsun, ama sence mahzuru yoksa birkaç yıl beklemeyi tercih ederim. Çu-En-Lay’a Fransız İhtilali’nin dünya tarihi üzerindeki etkisi ne oldu, diye sorulduğunda, “Bunu söylemek için çok erken,” diye cevap vermiş. Doğrusu, Stuart için düşündüğüm de bu. Onu belki biraz sıkıcı ama dürüst bir delikanlı olarak görüyordum, Gillian’a bakabilecek kadar para kazanıyordu ve bu da iyi bir başlangıçtı. Ne var ki onu kendi düşündüğü gibi inceleyecek olduğumda, şu neticeye varıyordum: Bir şey söyleyebilmek için çok erken, bundan birkaç yıl sonra söz ederiz. Bekleyecektim, gözlemleyecektim. Ve kendime şu soruyu bir kere olsun tersinden sormuş değildim: Yani aslında Stuart’a zarar veren kızım olmasın? Bu yüzden öyle pek de bilge bir kadın değilim, görüyorsunuz işte. Ben, bütün toplarını düşmanın geleceği düşünülen noktaya çevirmiş, ancak düşman arkadan baskın verdiğinde savunmasız kalan şu kaleler gibiyim.</p>

  <p class="block_1">Ve şimdi de önümde Stuart’ın yerine Oliver var ve sizler bana onun hakkında ne düşündüğümü soruyorsunuz? Ayakkabılarını boyamanın beni kendisinden hoşlanmaya ikna etmenin en iyi yolu olduğunu düşünmeyen Oliver. Tam tersine, Oliver sanki kendisinden hoşlanmamam olanaksızmış gibi davranıyor. Sanki birbirimizi öteden beri hep tanıyormuşuz gibi davranıyor. <i class="calibre1">Bouillabaisse</i><sup class="text_7"><sup class="noteref" id="back_note_118"><a class="calibre3" href="../Text/index_split_138.html#note_118" title="118">118</a></sup></sup> için <i class="calibre1">(bouillabaisse’i</i> sevip sevmediğimi bile sormuyor) bulamayacağım Akdeniz balıklarının yerine en iyi hangi İngiliz balıklarının geçeceği konusunda bana öğütler veriyor. Sanırım, bir bakıma, benimle flört ediyor. Ve kızımın evliliğini bozduğu için kendisini tasvip etmeyebileceğimi bir an bile aklından geçirmiyor. Benim -nasıl diyeyim?- benim, mutluluğunun bir parçası olmamı istiyor. Tuhaf bir şey bu ve biraz da dokunaklı.</p>

  <p class="block_1">Geçen gün bana ne dediğini biliyor musunuz? “Maman,” dedi bana -kızımın evliliğini bozduğundan beri bana Mme Wyatt yerine böyle hitap ediyor ve ben de bunu biraz tuhaf buluyorum- “Maman, niye size bir koca bulmuyoruz?”</p>

  <p class="block_1">İçinde bulunduğumuz şartlan göz önünde tutarsak, Gillian ona, söylenebilecek en kötü şeyi söylemiş gibi baktı ama ben aldırış etmedim dediğine. Bunu da, sanki kızımla tanışmadan önce beni görmüş olsaydı, bana evlenme teklifinde bulunurdu gibisinden, flörtçü bir edayla söyledi. Ne yüzsüzlük! Evet, doğru ama bu yüzden ona yine de kızamadım.</p>

  <p class="block_1">“Bir daha evlenebileceğimi zannetmiyorum,” demekle yetindim.</p>

  <p class="block_1">“Un oeuf<sup class="calibre4"><sup class="noteref" id="back_note_119"><a class="calibre3" href="../Text/index_split_139.html#note_119" title="119">119</a></sup></sup>” yeterli mi?” diye karşılık verdi ve kendi şakasına kıkır kıkır gülmeye başladı. İyi bir şaka bile değildi bu. Gillian da ona katıldı ve şimdiye kadar ondan hiç işitmediğim kadar güldü. Orada olduğumu unutuvermişlerdi ve aslında o an için en iyisi de buydu.</p>

  <p class="block_1">Görüyorsunuz işte, bir daha evlenmeyi düşünmüyorum. Ah, bir daha âşık olmayacağımı söylemek istemiyorum, o bambaşka bir mesele. Ne denirse densin, her birimiz de, ölene kadar, bu tür şeylere açığızdır. Ama evlilik denilen şey... Gordon’la birlikte geçirdiğim bunca yıldan sonra, düşünebileceğinizin aksine çoğunlukla mutluluk dolu olan bunca yıldan sonra, size vardığım sonucu söyleyeyim. Şuydu vardığım sonuç: İnsan birisiyle birlikte yaşadıkça, yavaş yavaş birlikte yaşadığı kişileri mutlu kılma gücünü yitiriyor, ama buna karşılık onları kırma kapasitesi hiç azalmadan kalıyor. Tabii, tersi de geçerli bunun.</p>

  <p class="block_1">İyimser bir görüş değil bu, öyle değil mi? Ama insanın, kendine karşı değil, başkalarının gözünde iyimser olma görevi vardır. Hadi canım, diyeceksiniz -Oliver kesinlikle böyle derdi!- bu sadece Gordon için doğruydu, o sizi un ufak etti, bu yüzden hükmünüz tarafsız olamaz, sıfırdan başlayın güzelim! Doğrusunu söylemek gerekirse, sadece Gordon’la yaşadığım tecrübeden ötürü böyle bir karara varmadım: Başka evlilikleri de gördüm. Size tüm samimiyetimle şunu söyleyeyim. Size bir kere gösterildiği takdirde katlanabileceğiniz bazı gerçekler vardır. Bu şekilde sizi baskı altında tutmaz bu gerçekler, yanlarında daima bir soru işaretine yer vardır. Ama böyle bir gerçek ikinci kez gösterilirse, o zaman sizi bastırır ve boğar. Ben bunun ikinci kere doğru olmasına katlanamam. Bu yüzden kendimi bu gerçekten, ikinci kere evlenmekten uzak tutuyorum. <i class="calibre1">Un oeuf</i> yeterli. Peki siz ne diyorsunuz? Yumurtaları kırmadan omlet yapamazsınız. O zaman, benim için omlet yok demek.</p>

  <p class="block_27" id="calibre_pb_18"> </p>
</body>
</html>
