<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_21">IX</h1>

  <p class="block_21">Seni sevmiyorum</p>

  <p class="block_19"><span class="text_4">Stuart</span> Arkadaşım Oliver’a son zamanlarda bir şeyler oldu. Koşmayı alışkanlık edindiğini söylüyor; sigarayı bıraktığını söylüyor; ona ödünç vermiş olduğum parayı geri ödeyeceğini söylüyor. Gerçekte bunların hiçbirisine inanmıyorum, ama sırf bunları söylemiş olması bile ona bir şeylerin olduğunu gösteriyor.</p>

  <p class="block_1">Sözgelimi, şu telefon işi. Geçen akşam, birdenbire, piyasada bulunan bütün yeni araba telefonu çeşitleri hakkında sorular sormaya başladı bana - nasıl işlediklerini, konuşma menzillerinin ne olduğunu, kaç paraya mal olduklarını. Sanırım araba diye kullandığı şu külüstür şeye bir tane koydurtmak niyetinde. Oliver’dan bekleyeceğim son şey bu aslında. Öylesine... geri kafalıdır ki! Ne kadar geri kafalı olduğunu kavradığınızı sanmıyorum. Muhtemelen kendini sanata düşkün ve biraz bohem biri gibi gösteriyor, ama gerçekte durumu göründüğünden çok daha kötü. İçtenlikle konuşmak gerekirse, onun modern çağa ayak uydurabilecek biri olduğunu sanmıyorum. Paradan ya da işten, politikadan ya da makinelerden hiçbir şey anlamıyor; sert ve esnek plastikten yapılma siyah plakların CD’lerden daha iyi ses verdiklerini düşünüyor. Böyle bir insanla ne yapabilirsiniz ki?</p>

  <p class="block_12"> </p>

  <p class="block_19"><span class="text_4">Oliver</span> Gill’in yanında olmalıyım, anlıyor musunuz? Onu kazanmalıyım, ona layık olmalıyım, ama önce onun yanında olmalıyım.</p>

  <p class="block_1">Halk onayı ardında koşan şu acımasız ve inatçı kişilerin, sonunda onları Westminster Sarayı’nın yeşil deri kaplı sıralarına götüren ve onlara birbirlerine hakaretler yağdırma hakkı veren şu zahmetli dolaşma işine katlanırlarken neler hissettiklerini anladığımı sanıyorum. Fuller marka fırça satıcıları ya da eski zamanların ise batıp çıkmış baca tamircileri gibi kapı kapı dolaşıyorlar. Tek fark şu ki bu bacacılar, kuşlar gibi kuğurdayan içi yağlı küçük ekmeleri satanlarla, az konuşan bileyciler ve az bir para karşılığında evlerdeki ufak tefek işleri gören güleç Yavrukurtlarla birlikte sokaklarımızı terk edeli aradan bir hayli zaman geçti. Pitoresk eski meslekler, Mutlu Aileler ortalıktan nasıl da kayboluyorlar! Bugün kapınızı çalmaya kim geliyor? Yalnızca evde olmadığınız zamanı kollayan gözünü para hırsı bürümüş hırsız; Kıyamet Günü’nden önce inanç değiştirmenizi talep eden sinirli köktendinci; pazarlamacılık ağzını kapmış, ıvır zıvır türden mallar satan ev kadını; bir leke çıkarıcının tek kullanımlık numunesi ve gece çalışan sahtekâr bir taksi sürücüsünün kartviziti; bunlar ve bir de milletvekili adayı. Oyunuza güvenebilir miyim, efendim? Siktir git, osuruk suratlı! Ah, ne kadar da ilginç! Bir dakikanız varsa size partimizin bu konudaki görüşlerini açıklamak isterdim. Küt! Ardından bitişik evin kapısına; oradakiler sinsi sinsi, verdiğiniz posteri kabul ederler ve siz sırtınızı döner dönmez de çöp tenekesine atarlar; ve sonra öteki evin kapısına, bu kez, eğer partiniz, beyaz derili olmayan belli insanlara işkence etmeyi, onları hapse atmayı, hatta tercihan idam etmeyi garanti ederse size destek verileceği söylenir. Nasıl katlanırlar buna? Bunu niçin sürdürüp dururlar?</p>

  <p class="block_1">Hiç olmazsa benim bulunduğum seçim bölgesi küçük bir bölgeydi ve bu yüzden de aşağılanma olasılıkları sınırlıydı. Beni bir hırsız gibi, hali tavrı terbiyeli bir ırz düşmanı gibi, kovası olmayan bir araba yıkayıcısı gibi, çift pencere camı işiyle uğraşan bir satış elemanı gibi karşılıyorlardı; tabii ‘Çatınızdaki birçok kiremit kaymış, Ham’fendi, biz de uzun bir merdivenle burada olduğumuza göre, niye bu işi seksen papele yapmayalım?’ diyen kokuşmuş biri gibi karşılamıyorlarsa. Ne var ki ben, mütevazı bir kiracı adayından başka bir şey değildim. Birkaç aylık bir süre için arada sırada kullanılmak üzere bir oda arıyordum yalnızca, para elbette peşin olacaktı; hayır, özür dilerim, çocuk bakıcılığı yapmıyordum. Yüzlerinden bir iki meraklı bakış eksik olmazdı ve ev sahiplerinin kafalarından, benim bir yığın pek de uyanık olmayan kızla <i class="calibre1">outré</i><sup class="text_7"><sup class="noteref" id="back_note_67"><a class="calibre3" href="../Text/index_split_087.html#note_67" title="67">67</a></sup></sup> bir düzüşme yeri kiralamak istediğim fikrini kovmam gerekirdi. Görüyorsunuz işle, senaryo yazarıyım, stüdyoların taleplerine uymam gerekiyor, temel ve mutlak bir yalnızlık, eve istediğim gibi gelip gidebilmem, çoğunlukla evde bulunmamak, dahilere özgü gezintiler ve bu amaçla düzenlenen yolculuklar, Oxbridge kolejlerinin başkanlarından, Shakespeare Schools müdürlerinden, hatta antetli bir kağıda Avam Kamarası’ndan alınan çok sayıda uydurma referans. Başıboş biri değil, bir hırsız değil, sadece sapına kadar Orson Welles, Hanımcığım yardım edeceğiniz kişi bu ve söz veriyorum, telefonunuzu da hiç kullanmam gerekmeyecek.</p>

  <p class="block_1">Az daha 67 numaraya yerleşiyordum, ki bu ideal olurdu. Gelgelelim ev sahibesi bana evin çatısında, arkaya bakan, güneşli çok güzel bir oda gösterdi. Bu yüzden ben de Bay Güneş’in insanı delip geçen ışınlarını düşündükçe cesaretimi yitirdiğimi ileri sürdüm. Benim duyarlı yeteneğimin kuzey ışığının yardımına ihtiyacı vardı. Acaba ön tarafa bakan... Hayır, ne yazık ki. Böylelikle bin-bir zorlukla 55 numaraya kadar gittim, evin ön bahçesinde bir maymunçıkmaz ağacı kıpır kıpır oynuyordu ve pencereler ıstırap verici bir katarakttan mustaripti. Bahçenin giriş kapısı gıcırdadı ve dikensi pas el ayamda imzasını bıraktı (kapıyı onartacağım, Hanımcığım!); kapı zili ancak başparmağınızı eğik olarak kuzey-kuzey-batı doğrultusunda bastığınızda çalıyordu. Mrs Dyer ufak tefek bir kadındı; başı omurgasının üzerinde bir ayçiçeği duruşuyla sarkıyordu; ve saçları da, ağarma aşamasını geçip, çingenelerin kirli işaretparmağı rengini almıştı. Kuzeye bakan bir odası vardı; gözlerinin artık pek iyi görmediği günlere kadar kendisi de, ‘filmler’den çok hoşlanmıştı; peşinen hiç para istemiyordu. Ben de buna dayanamıyordum. İçimden bir ses şöyle diyordu: “Bana güvenmeyin, beni tanımıyorsunuz, insanların size anlattıklarına inanmak tehlikeli bir şey, siz çok çelimsizsiniz, bense çok gürbüzüm!” İçimdeki öteki ses ise şöyle diyordu: “Sizi seviyorum, hadi yanıma gelin, dizime oturun, sizi hiç unutmayacağım. Siz geçmişinizle, bense geleceğimle öylesine doluyuz ki!”</p>

  <p class="block_1">Bunları demek yerine, “İsterseniz bahçe kapınızı onarırım,” dedim.</p>

  <p class="block_1">“Aksayan bir yanı yok kapının,” diye yanıt verdi oldukça kararlı bir sesle. İçimde ona karşı dile gelmez bir sevecenlik hissettim.</p>

  <p class="block_1">Bir hafta sonra işte buradayım, yukarıda, maymunçıkmaz ağacımın gölgeliği altında, gözlerimi kararan sokaklara dikmiş, sevgilimin eve dönmesini bekliyorum. Birazdan elinde bir yığın mutfak havlusu, süt ve yağ, reçeller ve turşular, ekmekler ve balıklar, rengi yeşile çalan bulaşık deterjanı ve Stuart’ın her sabah kahvaltıda ilgisiz bir havayla kastanyet çalar gibi <i class="calibre1">takada takada takada</i> diye çalkalamaya bayıldığı şu koskoca iğrenç gevreklerden biriyle gelir. Kendimi nasıl tutabileceğim? Gill’in küçük arabasını boşaltmasına yardım etmek için dallara tutunarak aşağı inmekten nasıl alıkoyacağım kendimi?</p>

  <p class="block_1">Ekmekler ve balıklar. Bahse girerim ki Stuart onu aslında evinin alışverişlerini yapan küçük, uslu bir kızdan başkası olarak görmüyor. Oysa benim için mucizeler yaratıyor o.</p>

  <p class="block_12"> </p>

  <p class="block_19"><span class="text_4">Gillian</span> Satın aldığım şeyleri arabadan indiriyordum ki telefon çaldı. Telefonun evin içinde çalıp durduğunu işitiyordum. Her bir elimde bir alışveriş torbası, kolumun altında bir ekmek, ağzımda evin anahtarları, cebimde de arabanın anahtarları vardı. Arabamın kapısını ayağımla iterek kapattım, bir torbayı yere koydum, arabayı kilitledim, torbayı yerden aldım, koşar adım yokuşu çıktım, kapının önünde durdum, ekmeği düşürdüm, ev anahtarlarımı bulamadığımdan, torbaları yere koydum, anahtarların ağzımda olduğunu anımsadım, kapıyı açtım, içeriye koştum ve tam o sırada telefon sustu.</p>

  <p class="block_1">Gerçekte aldırış etmiyordum. Eskiden canımı sıkan şey artık o kadar sıkmıyor canımı ve alışveriş yapmak gibi çok daha sıkıcı şeyler bile, neredeyse eğlenceli geliyor. Acaba şunu denesek mi? Acaba Stuart tatlı patatesten hoşlanır mı? Bunun gibi şeyler işte. Rutin işler.</p>

  <p class="block_1">Telefon yine çalmaya başladı. Almacı kaldırdım.</p>

  <p class="block_1">“Özür dilerim.”</p>

  <p class="block_1">“Anlayamadım?”</p>

  <p class="block_1">“Özür dilerim, diyorum. Ben, Oliver.”</p>

  <p class="block_1">“Merhaba Oliver.” Bir kez daha Küçük Kararlı Hanımkız oluverdim. “Niçin özür diliyorsun ki?”</p>

  <p class="block_1">Sanki ona çok önemli bir soru sormuşum gibi, bir sessizlik oldu. Derken şöyle dedi: “Ah, şey, meşgul olduğunu düşündüm. Özür dilerim.’’</p>

  <p class="block_1">Birdenbire hatla bir bozukluk oldu ve birtakım cızırtılı sesler çıkmaya başladı. Oliver’ın sesi çok çok uzaklardan geliyor gibiydi. Çekip uzaklara gitmiş olabileceğini ve ettiği önceki telefonlar için özür dilediğini düşündüm.</p>

  <p class="block_1">“Oliver, neredesin?”</p>

  <p class="block_1">Yine, uzun bir sessizlik oldu. “Ah, şey, herhangi bir yerde olabilirim.”</p>

  <p class="block_1">Ansızın gözümün önüne şöyle bir görüntü geldi: Aşırı dozda ilaç almıştı ve bana elveda demek için telefon ediyordu. Niye böyle düşünmüştüm acaba?</p>

  <p class="block_1">“İyi misin Oliver?”</p>

  <p class="block_1">Derken sesi yeniden açık seçik işitilir oldu. “İyiyim,” dedi, “Uzun süredir olmadığım kadar iyiyim.”</p>

  <p class="block_1">“Mükemmel. Stuart senin için endişe ediyor. Her ikimiz de ediyoruz.’’</p>

  <p class="block_1">“Seni seviyorum. Seni hep seveceğim. Hiç sona ermeyecek sevgim.”</p>

  <p class="block_1">Telefonu kapadım. Siz olsaydınız ne yapardınız?</p>

  <p class="block_1">Ona cesaret verip vermediğimi düşünmeye çalışıyorum durmadan. Asla böyle bir niyetim olmadı. Peki niçin suçlu hissediyorum kendimi? Doğru değil bu. Ben kötü hiçbir şey yapmadım.</p>

  <p class="block_1">Sonunda Oliver’ı benimle birlikte alışveriş yapma fikrinden caydırdım. Daha doğrusu, bunun anlamı olmadığını söyledim ona. Şimdi de gelip beni çalışırken görmeyi istediğini söylüyor. Bu konuda düşüneceğimi söyledim ona. Bundan böyle Oliver’a karşı çok kararlı, kesin tavırlı ve işbilir olacağım. Böylelikle etrafımda dolanıp bana âşık olduğunu iddia etmenin hiçbir işe yaramayacağını anlayacak. Ama bundan Stuart’a söz etmeyeceğim. Sanırım bu tür bir hikâye onu... allak bullak eder. Ya da kafasına çok fazla takar. Ve Oliver beni görmek isterse -onu yanlış yolda olduğuna ikna edebilmem koşuluyla bu da iyi bir fikir aslında- ancak önce Stuart’la açık yüreklilikle konuştuktan sonra bunu yapacağım.</p>

  <p class="block_1">İşte böyle. Bunu yapacağım. Kararım bu.</p>

  <p class="block_1">Ama kendimi niçin suçlu hissettiğimi biliyorum. Belki de tahmin ettiniz. Kendimi suçlu hissediyorum çünkü Oliver’ı çekici buluyorum.</p>

  <p class="block_12"> </p>

  <p class="block_19"><span class="text_4">Mrs Dyer</span> Çok sevimli bir delikanlı. Evin içinde genç insanların olmasından hoşlanıyorum. Gidip gelmelerini işitmek hoşuma gidiyor. Filmler için bir şeyler yazdığını söylüyor. Açılış için bana bedava bir bilet vereceğini vaat etti. Önlerinde gelecek var gençlerin, onlarda hoşuma giden de bu. Bahçe kapısını onarmayı önerdi, ama buna gerek yok. Şunun şurasında ne kadar ömrüm kaldı ki!</p>

  <p class="block_1">Geçen gün alışverişten dönüyordum ki onu arabasından inerken gördüm. Belediye hamamlarının yakınındaki Barrowclough Road’dayım. Arabasından indi, kapısını kilitledi ve önüm sıra yürümeye koyuldu. Eve vardığımda o odasına çoktan çıkmış neşeli neşeli ıslık çalıyordu. Acaba arabasını niçin Barrowclough Road’da bıraktı. Buradan iki sokak ötede ve evimize yakın park edilecek birçok yer var.</p>

  <p class="block_1">Belki de arabasından utanıyor. Ben bile paslanmakta olduğunu görebildim onun.</p>

  <p class="block_12"> </p>

  <p class="block_19"><span class="text_4">Oliver</span> Ben biraz mogadoncuydum,<sup class="calibre4"><sup class="noteref" id="back_note_68"><a class="calibre3" href="../Text/index_split_088.html#note_68" title="68">68</a></sup></sup> ama böyle olmamın nedeni korkudan ödümün patlamasıydı. Yine de, dediğimi yaptım. İşte kanıtı!</p>

  <p class="block_1">Mudgee River’dan gelme sert bir Avustralya şarabıyla terbiye ettiğim kayısılı kuzu <i class="calibre1">tagine</i>’sini hazırladıktan sonra, onları her zamanki konutumda akşam yemeğine davet ettim. Oldukça çılgın bir bileşimdi bu - her halükârda Stu ve Gill ikilisinden daha çılgın, burası kesin. Kendimi, Tatyana’sına övgüler terennüm eden şu can sıkıcı Prens’i dinleyen Yevgeni Onegin gibi hissettim. Derken Gillian Stuart’a, kendisini çalışırken gelip seyretme tasarımı açtı.</p>

  <p class="block_1">“Sus, bir tanem,” diye fısıldadım hemencecik, <i class="calibre1">“Pas devant”</i><sup class="text_7"><sup class="noteref" id="back_note_69"><a class="calibre3" href="../Text/index_split_089.html#note_69" title="69">69</a></sup></sup></p>

  <p class="block_1">Gelgelelim Stuart bugünlerde öylesine taşkın, öylesine Allah’ın belası <i class="calibre1">méthode champenoise</i><sup class="text_7"><sup class="noteref" id="back_note_70"><a class="calibre3" href="../Text/index_split_090.html#note_70" title="70">70</a></sup></sup> biri olmuştu ki, karısının ayakları dibinde diz çökecek olsam onun eteğinin kenarını düzeltiyorum açıklamamı bal gibi yutabilirdi. “Mükemmel bir fikir!” dedi. “Bunu yapmayı ben de hep istemişimdir. Çok lezzetli bir şey bu!” diye sözünü sürdürdü (Gill’in nefasetine imada bulunmadan). “Süt dana mı?”</p>

  <p class="block_1">Kahve faslından sonra başımı Morfeus’un<sup class="calibre4"><sup class="noteref" id="back_note_71"><a class="calibre3" href="../Text/index_split_091.html#note_71" title="71">71</a></sup></sup> tüylü omzuna koymak istediğimi belirttim, bunun üzerine palamarı çözdüler. Onlara üç dakikalık bir süre tanıdım, arkalarından Bogartvari bir edayla, benim külüstürün motorunu gür gür çalıştırdım. (Doğrusunu söylemek gerekirse, asık suratlı ve kabız motor blokumdan isteksiz bir kıvılcım sökmeyi başaramadan önce epey dil döküp gönlünü almam gerekti. Ama, söyleyin, yaşam da biraz bir arabayı sürmek gibi değil mi?) Şimdi, şu kadarını bilin ki, Stuart Londra’nın tam ortasında tek bir otobüs yoluyla karşılaşmak zorunda kalmadan kendi yolunu bulma konusundaki kibirinden kasım kasım kasılıyor. Oysa bütün sürücülüğü Kilburn’ün kestirme yollarından geçmek ve uyuyan polislerle dolup taşan arka sokaklara hoş dalışlar yapmaktan ibaret. Buna karşılık, Ollie, bugün Londra’da öyle kestirme yollara girmenin marifet olmadığını anlamış bulunuyor: Bütün arka yollar Stu gibi usta haritacılarla, benzinden tasarruf etmeye giden ve sanki bir paten alanında gidiyorlarmış gibi Oldsmobile Mantra’larını kurnazca U dönüşlerine sokan, acaip düşünceli adamlarla tıkış tıkış dolu. Ne var ki bütün bu kişiler, külüstür arabasını (kesinlikle bir Lagonda değil!) keyifle Bayswater Road’dan aşağı süren, Piccadilly’de kökleyen ve hatta bu çekişmeye bir spor karşılaşması havası verebilmek için de tenha Euston Road’da yavaşlayan Ollie tarafından sezilmiş bulunuyorlar.</p>

  <p class="block_1">Ani bir gece esinine uğramış biri gibi ıslık çalarak odama çekilmeden önce Mrs Dyer’e Norman Wisdom’ın<sup class="calibre4"><sup class="noteref" id="back_note_72"><a class="calibre3" href="../Text/index_split_092.html#note_72" title="72">72</a></sup></sup> daha az tanınan başyapıtları üzerine konferans verecek vakit buldum. Odama çekildikten sonra da ışığı söndürdüm ve maymunçıkmaz ağacının fırın küreklerini çağrıştıran yeşil yaprakları arasında pencereme yerleştim. Neredeydiler? Neredeydiler? Kaplumbağa karanlık bir çıkmaz sokakta su kaplumbağasına mı dönüşmüştü? Şayet Stuart... Ama, hayır, işte beklediğim metalik ışıltı oradaydı! Ve işte Gill’in profili de oradaydı! Olup bitenleri bilememenin iç parçalayıcılığı içinde...</p>

  <p class="block_1">Araba durdu. Stuart aceleyle arabadan indi ve Gillian kapısını açmak üzere arabanın çevresinden dolandı. Gill arabadan inerken Stuart, başını, yuvasına dönen bir hayvan gibi Gill’in göğsüne gömdü.</p>

  <p class="block_1">İnsanın bağırsaklarını buran bir görüntü. O gece eve dönerken keyfim hiç de iyi değildi.</p>

  <p class="block_12"> </p>

  <p class="block_24"><span class="text_4">Gillian</span> Çok sakindi. Ben ise heyecanlıydım. Sanırım onun üzerime atlamasını ya da onun gibi bir şey yapmasını bekliyordum. Küçük taburenin üzerinde duran radyoyu gördü ve bana çalışırken çalıp çalmadığımı sordu. Çaldığımı söyledim.</p>

  <p class="block_1">“O zaman yine çal da dinleyelim,” dedi alçak sesle.</p>

  <p class="block_1">Haydn’ımsı bir sonat çalıyordu, daha önce hiç işitmemiş olsanız bile iniş ve çıkış gamlarını az çok tahmin edebileceğiniz hoş bir piyano parçasıydı. Birazcık gevşemeye başladım.</p>

  <p class="block_1">“Neler yaptığını söyle bana.”</p>

  <p class="block_1">Durdum ve ona doğru döndüm.</p>

  <p class="block_1">“Hayır,” dedi. “İşini yaparken konuş benimle sadece.”</p>

  <p class="block_1">Resme geri döndüm. Küçük bir kış manzarasıydı - bir kıyısından ötekine kadar donmuş Thames, kayak yapan insanlar ve buz üzerinde yakılmış bir şenlik ateşinin çevresinde oyun oynayan çocuklar. Neşeli bir havası olan tuval yüzyıllardır bir belediye loncasının şölen salonunda asılı kaldığı için oldukça kirlenmişti.</p>

  <p class="block_1">Oliver’a ilk önce çerçevenin kenarında denemeler yapmak gerektiğini, küçük bir bez parçasını ıslatarak işe başladığımı ve sonra çeşitli çözücüler kullanarak yavaş yavaş nasıl yukarı çıktığımı, cila için en uygun çözücüyü bulmak gerektiğini açıkladım. Cilanın, tablonun yüzeyinde nasıl değişiklikler gösterebileceğinden; bazı boya maddelerinin nasıl ötekilerden daha kolay çıkabildiğinden (amonyak kullandığımda kırmızılar ve siyahlar her zaman daha kolay çözünür gözüküyorlardı); işe ilkin gökyüzü gibi sıkıcı bölümlerden başladığımdan daha sonra kendimi bir çehre ya da beyazlık gibi daha ilginç parçalarla nasıl ödüllendirdiğimden; işin bütün zevkinin, müstesna durumlar dışında, rötuşlardan değil de temizleme işleminden kaynaklandığından (Oliver’ı şaşırtmıştı bu); eski resimlerin nasıl sağlıklarına kavuştuğundan, bir XVII. yüzyıl resmini temizlemenin gerçekte bir XIX. yüzyıl resmini temizlemekten çok daha kolay olduğundan (bu da şaşırmıştı Oliver’ı) söz ettim. Ve bütün bu konuşmalarım sırasında, temizleme bezlerimi donmuş Thames’in üzerinde sürekli ileri geri sürüp duruyordum.</p>

  <p class="block_1">Bir süre sonra artık soru sormaz oldu. Çalışmayı sürdürdüm. Pencere camının üzerine yavaş yavaş yağmur düşmeye başladı. Piyanonun ezgileri havaya yayılıyorlardı. Elektrik ocağının teli zaman zaman cızırdayıp duruyordu. Oliver, arkamda oturmuş, sessizce, beni seyrediyordu.</p>

  <p class="block_1">Çok huzur dolu bir ortamdı. Ve bir kez olsun beni sevdiğini söylemedi.</p>

  <p class="block_12"> </p>

  <p class="block_25"><span class="text_4">Stuart</span> Sanırım Oliver’ın böyle arada sırada Gillie’yi görmesi gerçekte çok iyi bir fikir. Kendisini yatıştıracak birine ihtiyacı var onun. Gillie’yle benimle konuşamadığı bir biçimde konuşabileceğini umuyorum.</p>

  <p class="block_1">“Galiba Rosa’ya uğradıktan sonra seni görmeye gelecek,” dedim.</p>

  <p class="block_1">“Kime uğrayacak?”</p>

  <p class="block_1">“Rosa. Uğruna okuldan kovulduğu kız.” Gill yanıt vermedi. “Sana ondan hiç söz etmiyor mu, demek istiyorum? Söz ettiğini sanıyordum ben.”</p>

  <p class="block_1">“Hayır,” dedi. “Bana Rosa’dan söz etmiyor.”</p>

  <p class="block_1">“Şey, onu buna teşvik etsen iyi edersin. Herhalde söz etmek istiyor ama bunu bir türlü beceremiyor.”</p>

  <p class="block_12"> </p>

  <p class="block_25"><span class="text_4">Oliver</span> Harika. O çalışırken gidip yanında oturuyorum. Aç bakışlarım onun o kocaman fırça kavanozunun, çözücü -ksilen, propanol, aseton- şişelerinin, canlı renklerdeki boya kavanozlarının ve insanı kızdıracak bir bayağılıkla Pretty’nin ürettiği ucuz bir kumaştan başka bir şey olmadığı anlaşılan o özel tablo onarım bezinin çevresinde dolanıp duruyor. Sehpasının önünde hafifçe kamburunu çıkartarak oturuyor, kasvetli bir Londra gökyüzünden üç yüzyılı yavaş yavaş silip temizlemeye çalışıyor. Üç yüzyıllık neyi? Sararmış cilayı, odun ateşinin isini, yağı, mum sızıntılarını, sigara dumanını ve sinek pisliklerini. Şaka etmiyorum. Kapalı bir gökyüzüne acele ve ayrıntılara pek özen göstermeyen bir el tarafından resmedilmişe benzeyen ve benim uzaklarda uçan kuşlar sandığım şeyin -evet kuş sandığım bu lekelerin- sinek pisliği olduğu ortaya çıktı. Yukarıda saydığım çözücülerin -belki öğrenmek isteyebilirsiniz- <i class="calibre1">mouche</i><sup class="calibre4"><sup class="noteref" id="back_note_73"><a class="calibre3" href="../Text/index_split_093.html#note_73" title="73">73</a></sup></sup> dışkısı üzerinde hiçbir etkileri yok; bu yüzden eğer kendi ev hayatınızda bu türden bir problemle karşılaşırsanız, tükürük ya da amonyak kullanın, şayet bunlar da bir işe yaramazsa, o zaman dışkıları bir skalpelle kazımak en iyi hal çaresi.</p>

  <p class="block_1">Temizleme işleminin rutin bir angarya olduğunu ve rötuş çalışmalarının da bir çeşit zevk kaynağı olduğunu düşünür dururdum, ama görünen o <i class="calibre1">ki, vice versa</i><sup class="text_7"><sup class="noteref" id="back_note_74"><a class="calibre3" href="../Text/index_split_094.html#note_74" title="74">74</a></sup></sup> ve <i class="calibre1">tête-bêche.</i><sup class="text_7"><sup class="noteref" id="back_note_75"><a class="calibre3" href="../Text/index_split_095.html#note_75" title="75">75</a></sup></sup> Gillian’a mesleki tatmininin kaynakları konusunda daha fazla sorular sordum.</p>

  <p class="block_1">“Fazlalık boyaları kazıdığında, daha önce orada olduğunu bilmediğin bir şeyi bulmak, en keyiflisi bu. İki boyutlu bir şeyin yavaş yavaş üç boyutlu bir şeye dönüştüğünü seyretmek. Tıpkı bir yüz modelinin belirmeye başlaması gibi. Sözgelimi, şimdi, sabırsızlıkla şu noktaya başlamayı bekliyorum.” Bez parçasının ucuyla, korkuyla bir sandalyenin kollarına sıkı sıkıya yapışarak buz üzerinde kayan küçük bir çocuk siluetini gösterdi bana.</p>

  <p class="block_1">“Hadi o zaman başla. <i class="calibre1">Aux armes, citoyenne!</i><sup class="text_7"><sup class="noteref" id="back_note_76"><a class="calibre3" href="../Text/index_split_096.html#note_76" title="76">76</a></sup></sup> ”</p>

  <p class="block_1">“Bunu daha hak etmedim.”</p>

  <p class="block_1">Günümüzde her şeyin ne kadar da anlamlı olduğunu, bu dar-ı dünyada her şeyin nasıl da uyumlu olduğunu görüyor musunuz? Bu, benim hayatımın hikâyesi. Orada olduğunu bilmediğin şeyi keşfediyorsun. İki boyut üç boyuta dönüşüyor. Yüzlerdeki üçüncü boyutu fark ediyorsun. Ama bütün bunları hak etmiş olman gerek. Pekâlâ, ben bunları hak edeceğim.</p>

  <p class="block_1">Ona, bütün bu temizleme ve Pretty’den alınma ucuz bez parçasının yardımıyla küçük dokunuşlar ve ovuşturmalarla aklama görevini kesinkes yerine getirdiğinden nasıl emin olduğunu sordum.</p>

  <p class="block_1">“Ah, daha bir on beş günümü alır bu.”</p>

  <p class="block_1">“Hayır, demek istiyorum <i class="calibre1">ki,</i> işin gerçekten bitmiş olduğunu nasıl <i class="calibre1">bitebiliyorsun?” _</i></p>

  <p class="block_1">“Ama öyle bir an olmak zorunda... bütün kiri pası, cilayı, boya fazlalıklarını kazıyıp kaldırdığında; Arabistan misvaklarının görevlerini yerine getirdiklerini gördüğünde ve gözlerinin önünde gördüğün şeyin yüzyıllar yüzyıllar önce resmi yapan adamcağızın fırçasını elinden bıraktığında önünde gördüğü şey olduğunu <i class="calibre1">anladığın</i> noktada... renkler tıpkı onun bıraktığı gibidir.”</p>

  <p class="block_1">“Hayır.”</p>

  <p class="block_1">“Hayır mı?”</p>

  <p class="block_1">“Hayır. Zorunlu olarak biraz fazla uzağa gitmek ya da yeterince uzağa gitmemek durumundasın. <i class="calibre1">Tam olarak</i> bilmenin hiçbir yolu yoktur.”</p>

  <p class="block_1">“Yani, o resmi dört parçaya bölecek olsan -ki bu, fikrimi sorarsan, yaşamın olumlanması açısından çok militanca bir jest olurdu-ve bu parçaları dört farklı resim onarıcısına verecek olsan, her biri işi farklı bir noktada bitirirlerdi mi demek istiyorsun?”</p>

  <p class="block_1">“Evet. Demek istiyorum ki, çok kabaca hepsi de aynı düzeyde işlerini tamamlarlardı. Ama nerede durulacağı sorunu, bilimsel olmaktan çok sanatsal bir karar. Hissedilen bir şey bu. Eğer sözü getirmek istediğin nokta buysa, orada altta ifşa edilmeyi bekleyen hiçbir ‘gerçek’ resim yok.”</p>

  <p class="block_1">Evet, öyle. Gerçekten öyle. Harika bir şey değil mi bu? Ey görkemli görecelik! <i class="calibre1">Orada altta ifşa edilmeyi bekleyen hiçbir ‘gerçek resim yok.</i> Ben de yaşamın kendisi konusunda hep bunu söyleyip durdum. Ksilen, propanol ve aseton sayesinde gerçeğin sonunda görülebilir olduğunu ilan ettiğimiz âna kadar kazıyarak, tükürerek, küçük dokunuşlar yaparak ve ovuşturarak canımız burnumuzdan geliyor. Bakın, işte kanıtı: Hiç sinek pisliği yok! Ama doğru değil bu! Tüm dünyanın sözüne karşı benim sözüm yalnızca bu!</p>

  <p class="block_12"> </p>

  <p class="block_22"><span class="text_12">Mrs Dyer</span> <span class="text_1">Ve yaptığı bir şeyi daha söyleyeyim. Odasında kendi kendine konuşuyor. İşinim bunu. Yaratıcı insanların biraz çatlak olduklarını söylerler. Ama onun her yanından çekicilik fışkırıyor. Eğer elli yaş daha genç olsaydım dedim ona. Alnıma bir öpücük kondurdu ve bir gün sunağa yürümeyi becerecek olursa mutlaka beni koluna takacağını söyledi.</span></p>

  <p class="block_26"> </p>

  <p class="block_25"><span class="text_4">Oliver</span> Size söyledim, yaşamıma çekidüzen veriyorum. Şu koşma işi hevesten başka bir şey değildi, itiraf ediyorum - eminim ki Nike marka jogging ayakkabılarını ayağıma geçirirken parmaklarım davul gibi şişer, çöker kalırdım. Ama öte yandan... Bakın, yapmam gereken iki şey var. Birincisi, kendisiyle birlikte olmama izin verdiği takdirde pazartesiden cumaya bütün öğleden sonralarımın boş olmasını sağlamak. İkincisi, hem batıdaki Babilvari dairemi hem de kuzeydeki Sparta yalınlığındaki kiralık katımı idare edecek kadar para kazanmak. Ve bunun yanıtı – <i class="calibre1">sapristi</i>!<sup class="calibre4"><sup class="noteref" id="back_note_77"><a class="calibre3" href="../Text/index_split_097.html#note_77" title="77">77</a></sup></sup> - şu: Hafta sonlarında çalışıyorum. Her şeyi bir yana bırakırsak bu beni, Stoke Newinglon’lı keseli hayvanı ve onun o küçük kapitone yatak odasını düşünmekten kurtarıyor.</p>

  <p class="block_1">İşimi değiştirdim. Şimdi Mr Tim’in College of English’inde çalışıyorum. Okulun adı, Mr Tim’in kendisinin İngiliz olmadığı kuşkusunu uyandırıyor insanda. Gelgelelim ben, kendilerini onun merhametine sunan bütün şu Babil dilleriyle Mr Tim’in tam bir düşlemsel sempati içinde alışverişi olabileceği gibisinden insancıl bir görüş açısını benimsiyorum. College şimdilik resmi anlamda <sup class="calibre4">İ</sup>ngilizce Dil Okulu olarak onaylanmış değil - Mr Tim çobanvari sorumluluklarla öylesine dolu ki British Council’in onayını istemek için başvuruda bulunmayı sürekli unutuyor (aşağılık Shakespeare School bile bu onayı almış). Sonuç olarak, sınıflarımız Suudi prensleriyle dolup taşmıyor. Bazı veletlerin okul ücretlerini nasıl ödediklerini biliyor musunuz? Kendilerine benzeyen kişilere Mr Tim’in College of English’inin övgüsünü yapan broşürler dağıtarak Londra’nın insan kaynaşan ana arterlerini arşınlayıp duruyorlar. Balık kendi kuyruğunu yiyerek besleniyor, anlayacağınız. Şunu da belirtmeden geçmeyeyim: Mr Tim, dil laboratuvarları gibi modern anlayışlara sıcak bakmıyor; kitaplarla dolu bir kütüphane gibi eski bir anlayışa da taraf çıkmıyor; kaldı ki öğrencileri yeteneklerine göre ayırmak gerekliğine de inanmıyor. Oliver Russell’ın normalde şeffaf olan <i class="calibre1">Weltanschauung</i>’una<sup class="calibre4"><sup class="noteref" id="back_note_78"><a class="calibre3" href="../Text/index_split_098.html#note_78" title="78">78</a></sup></sup> hiç de hoş olmayan bir biçimde bir nebze ahlak ateşinin sızdığını fark ediyor musunuz? Belki de ediyorsunuz. Belki de sadece işimi değiştirmekle kalmıyorum. YDOİ aslında yaptığım iş. Buradaki komikliğin hiç kimse farkında değil gibi: Yabancı Dil Olarak İngilizce. Neresi mi komik? Diyeceğimi bir cümle içinde ifade edeyim isterseniz: İngilizce’yi Yabancı Dil Olarak öğretiyorum ben. Bakın, bütün mesele şu, eğer İngilizce böyle öğretiliyorsa, eski mezunlarımızın çoğunun Bayswater’a gitmek için bir otobüs bileti almaktan bile aciz olmalarına şaşmamak gerek. İngilizce’yi niye İngilizce olarak öğretmiyorlar, benim bilmek istediğim bu.</p>

  <p class="block_1">Özür dilerim. Niyetim böyle köpürmek değildi. Her neyse, Hamlet Akademisi’nden aldığım aroma kokulu sahte referansı Mr Tim’in gözlerine sokmak, sıralarına yerleşmiş kozmopolit <i class="calibre1">virginibus puerisque</i>’lerin<sup class="calibre4"><sup class="noteref" id="back_note_79"><a class="calibre3" href="../Text/index_split_099.html#note_79" title="79">79</a></sup></sup> önünde arz-ı endam etmem için yetti. Portekiz’ in altını faktörü, artık önceki kadar iyi değil, zira bu Mr Tim mıhsıçtının teki. <i class="calibre1">Shakespeare School’</i>ın cömertçe verdiği 8 sterlin yerine onun kesesinden istemeye istemeye 5.50 sterlin çıkıyor sadece. Bu gidişle zavallı Ollie’cik sonunda galiba ortalık temizliği falan yapacak.</p>

  <p class="block_1">Niçin, diye sordu Mr Tim, Berlitz dil kasetlerinin çiklet çiğneme sesini çağrıştıran bir aksanla, niçin öğleden sonralarımın boş kalmasını bu kadar istiyordum? Bereket versin ki ihtiyar beybabacığım bir kez daha imdadıma koştu. Babamla ben birbirimize Akilleus ile Patroklus kadar yakındık (yaptığım göndermeyi Mr Tim’in anlayamayacağını biliyordum). O eşsiz kayın ağaçlarına, dik koyağa, şırıldayan ırmağa, dilek kuyusuna, yeşil çayıra bakan pencerenin yanındaki yaşlı atamın yanında olmam gerekiyordu öğleden sonraları... O İhtiyar Budala Bosch’un abartmadığını, <i class="calibre1">Ölümün Zaferi</i> adlı tablosunun gerçeklikle karşılaştırıldığında beş para etmez bir karikatür olmadığını keşfetsin istiyordum. Ama şimdi <i class="calibre1">bu</i> konularda ağzımı açtırmayın <i class="calibre1">lütfen.</i></p>

  <p class="block_1">Ve öğleden sonraları, izin verdiğinde, gidip yanında oturuyorum. Bez parçasının sürülmesi, fırçanın hışırtıları, elektrik ocağının cızırdaması (bu elektrik ocağı konusunda şimdiden son derece duygusalım), Radyo 3’ün mırıltısı ve o; saçları, kulak memesi gözükmeyen bir kulağının arkasında atılmış, dörtte üç gözüken profiliyle orada otururken.</p>

  <p class="block_1">“Bu Rosa hikâyesi doğru değil, değil mi?” diye sordu dün bana.</p>

  <p class="block_1">“Doğru olmayan ne?”</p>

  <p class="block_1">“Buraya yakın bir yerde oturduğu ve senin de onu görmeye gittiğin?”</p>

  <p class="block_1">“Hayır, doğru değil. Onu görmüyorum... o zamandan beri...” Daha fazla bir şey diyemedim. Çok zor bir duruma düşmüştüm fark etmiş olabileceğiniz gibi, Oliver Russell’ın psişesinden Halley Kuyrukluyıldızı’nın geçişi kadar ender görülen bir ruh durumuydu bu. Bir zamanlar Rosa ile birlikte dansını yaptığım o iğrenç erotik anlayışsızlık gavotunu aklıma getirmekten hoşlanmıyordum, <i class="calibre1">onunla burada</i> bir odada bulunuşumu <i class="calibre1">ötekiyle orada</i> bir odada bulunuşumla karşılaştırmaktan -Gill’i karşılaştırmayı tahayyül etmekten-hoşlanmıyordum. Çok zor... bir duruma düşmüştüm. Daha fazla ne diyebilirim? Bu durumun ortaya sırf Gill’e çıplak gerçeği söylemek istediğimden ötürü çıkması dışında söylenebilecek bir şey yok. Bakın makyajsız ben! Ollie’nin şerefi üzerine söz veririm, kalbimi açtım işte size.</p>

  <p class="block_1">Bulaşıcı bir şey bu. Evine gidiyorum, odasında oturuyorum, sakin sakin duruyorum, hiç soytarılık yapmıyorum, hiç sigara içmiyorum ve birbirimize gerçeği söylüyoruz. Hım-mm-mmm. Keman sesleri mi işitiyorum? Bir çigan havasının ritimli tımbırtısı, tam vaktinde geçen bir çiçek satıcısı, gözü biraz yükseklerde kibritçi kızın mum ışığında aydınlanmış hüzünlü gülümsemesi. Hadi, beni biraz daha zor bir duruma düşürün, Ollie darbelere dayanıklıdır, buna yavaş yavaş alışıyor.</p>

  <p class="block_1">Bakın, gerçeği, geleneksel İngiliz garnitürlerinden daha fazla fanteziyle sunmak konusunda bir üne sahip olduğumu biliyorum. İki sebze ve biraz da Oxo sosu, hayır, bu benim tarzım değil. Ama Gillian söz konusu olduğunda, durum farklı.</p>

  <p class="block_1">Ve gerçekten de şu hoş metaforu keşfettim: Resim restorasyonu âlemindeki modalar -çok yeni ama tartışma götürmez bir otoriteye dayanarak konuşuyorum- değişme eğilimindeler. Bir dönem yalnızca Brillo temizleme bezi kullanılmış; ovarak temizle de temizle, temizle de temizle. Bir başka dönemde, bir dekoratör fırçasıyla rötuş yapmak, her bir çatlağı boyayla doldurmak ve bunun gibi işlemler söz konusu olmuş. Günümüzün tılsımlı restorasyon anlayışı ise <i class="calibre1">geriye dönebilirlik.</i> Bu, resim onarımı yapan kişinin yalnızca (meseleyi biraz basitleştirsem bir şey demezsiniz, değil mi?) daha sonraları başkaları tarafından tekrar silinebilir, temizlenebilir şeyler yapması gerektiği anlamına geliyor. Onarım yapan kişi, emin olduğu şeylerin yalnızca geçici, erek diye bellediği şeylerin eğreti olduklarına teslim etmeli. Bir örnek: Yürürlükteki yasaların şu ya da bu zararlı maddesinin ancak değerli bir başyapıtı vandallık yapıp ortadan kaldırırsa iptal edileceğine inanmış eli mızraklı bir sosyopat, sizin bir Ucello’nuza saldırdı. Sanat yapıtlarının iyileştirildiği hastanede, kertikler onarılıyor, delikler ve çatlaklar macunla dolduruluyor ve rötuş yapma aşamasına geliniyor. Peki resim onarımcısı ilk ne yapıyor? Onarımcı tatbik ettiği boyanın daha sonraki bir tarihte -sözgelimi modanın, resmin estetik değeri kadar, uğradığı tarihsel değişimleri de sergilemeye yöneldiği bir tarihte- güçlük çekmeden kazınabilmesi için <i class="calibre1">bir yalıtıcı cila</i> kullanıyor. İşte <i class="calibre1">geriye dönebilirlik</i> kavramından anladığımız da bu.</p>

  <p class="block_1">Her şeyin nasıl da denk düştüğünü görmüyor musunuz? Hoş bir şey değil mi? Şu haberin her yana yayılmasına yardım edeceksiniz, tamam mı? Bugün yorumlanması gereken metin şu: <i class="calibre1">Hiçbir zaman yapmamamız gereken şeyleri iptal edilebilir şekilde yapacağız ve böylelikle de sağlığımıza kavuşacağız.</i> Geriye dönebilirlik. Bütün kiliselere ve bütün nikâh dairelerine yalıtıcı cila dağıtımı işini organize etmeye giriştim bile ben.</p>

  <p class="block_1">Gitme zamanının geldiğini söylediğinde, onu sevdiğimi söyledim ona.</p>

  <p class="block_12"> </p>

  <p class="block_25"><span class="text_4">Gillian</span> Bunun sona ermesi gerek. Böyle olacağını düşünmemiştim. Gelip bana sıkın<span class="text_15">t</span>ılarından söz edeceğini sanıyordum. Ama aslında, neredeyse konuşan hep <i class="calibre1">benim.</i> O sadece orada, sessiz sakin oturuyor, benim çalışmamı seyrediyor ve konuşmamı bekliyor.</p>

  <p class="block_1">Genellikle radyoyu açık bırakıyorum. Yoğunlaşmam gerekiyorsa onu pekâlâ duymayabiliyorum. Oliver gibi biriyle birlikte çalışabileceğimi hiç düşünmemiştim, ama çalışabiliyorum işte.</p>

  <p class="block_1">Kimi zamanlar keşke üzerime atılsa diye içimden geçirdiğim oluyor. Hadi, Oliver, deliğinden çık artık, evet, sen, Stuart’ın en iyi arkadaşı, hadi, <i class="calibre1">üzerime atıl</i>! Ama üzerime atılmıyor ve ben de şayet böyle yapacak olsa göstereceğim tepkiye gitgide daha <span class="text_15">az</span> inanır oluyorum.</p>

  <p class="block_1">Geçen gün bana hoşça kal derken bakış tarzından benimle konuşmak istediğini hissettim. “Hayır, Oliver,” dedim ona, yeniden Kararlı Küçükhanım kimliğime bürünerek, “Hayır!”</p>

  <p class="block_1">“Pekâlâ. Seni sevmiyorum.” Yüz ifadesi değişmiş değildi. “Seni sevmiyorum. Sana tapmıyorum. Hep seninle birlikte olmak istemiyorum. Seninle bir ilişkimin olmasını istemiyorum. Seninle evlenmek istemiyorum. Seni sonsuza kadar dinlemek istemiyorum.”</p>

  <p class="block_1">“Dışarıya!”</p>

  <p class="block_1">“Seni sevmiyorum. Pekâlâ.” Kapıyı kapamaya koyuldu. “Seni sevmiyorum.”</p>

  <p class="block_12"> </p>

  <p class="block_25"><span class="text_4">Oliver</span> Maymunçıkmaz ağacı düğümsü parmaklarını akşam göğüne doğru uzatıyor. Yağmur yağıyor. Arabalar su fışırtısı sesi çıkararak geçiyorlar. Penceremin önünde ayakta duruyorum. Seyrediyorum ve bekliyorum. Seyrediyorum ve bekliyorum.</p>

  <p class="block_27" id="calibre_pb_12"> </p>
</body>
</html>
