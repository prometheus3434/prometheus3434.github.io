<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_28">X</h1>

  <p class="block_28">Buna inanacağımı sanmam</p>

  <p class="block_25"><span class="text_4">Stuart</span> Buna inanacağımı sanmam. Zaten, ‘bunun’ ne olduğundan da tam olarak emin değilim.</p>

  <p class="block_1">Bu, ‘hiçbir’ şey mi (Gill’in beni inandırmaya çalıştığı gibi), yoksa ‘her şey’ mi?</p>

  <p class="block_1">Bilgelikleri kuşaktan kuşağa aktarılan ve her şeyi bilen şu Allah’ın belası herifçioğulları ne diyorlar: Koca, her zaman ilk kuşkulanan ve son bilendir.</p>

  <p class="block_1">Her ne olursa olsun... her ne olursa olsun, incinecek olan benim.</p>

  <p class="block_1">Ha, şey, bir sigara ister miydiniz?</p>

  <p class="block_12"> </p>

  <p class="block_25"><span class="text_4">Gillian</span> İkisinin de tek bir isteği var: Kendileriyle birlikte olmam. Oysa ben iki şey istiyorum. Ya da daha doğrusu, değişik zamanlarda değişik şeyler istiyorum.</p>

  <p class="block_1">Tanrım! Dün Oliver’a baktım ve aklıma şu tuhaf düşünce geldi: Saçlarını yıkamak hoşuma giderdi. Evet, aynen böyle. Birdenbire kendimi çok mahcup olmuş hissettim. Saçları kirli değildi - aslı aranırsa çok temiz ve derli topluydu. Harika bir siyahlıkta Oliver’ın saçları. Birden kendimi, onun küvetin içinde oturduğunu benim de saçlarını yıkadığını hayal ederken yakaladım. Böyle bir şeyi Stuart’a yapmayı hiç aklımdan geçirmemiştim.</p>

  <p class="block_1">Ortada kalan benim, her gün iki yandan sıkıştırılan. İncinecek olan benim.</p>

  <p class="block_12"> </p>

  <p class="block_25"><span class="text_4">Oliver</span> Suçlanan niye hep ben oluyorum? Gönülleri kıran Ollie, evlilikleri bozan Ollie. Vahşi köpek, kan emici, otların arasına çöreklenen yılan, asalak, leşçi, akbaba, çakal. Ama ben böyle değilim ki! Sizlere kendimi nasıl hissettiğimi söyleyeyim. Gülmeyin. Ben başını Allah’ın belası bir pencere camına çarpıp duran Allah’ın belası bir pervaneyim. Başını çarpıp duran, çarpıp duran, çarpıp duran. Size o kadar tatlı gözüken, ama benim bağırsaklarımı deşen şu yumuşak sarı ışık!</p>

  <p class="block_1">Başını çarpıp duran, çarpıp duran, çarpıp duran. İncinecek olan benim.</p>

  <p class="block_27" id="calibre_pb_13"> </p>
</body>
</html>
