<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2"><br /></span></h2>

  <p style="text-align: right;"><a id="a19"><i>23 Şubat 1962</i></a><br /></p>

  <p><span class="font2" style="font-style:italic;">''...Benim yerime tasalanmayın! Ben kendim için tasalanabilecek yaşta ve güçteyim... Şayet üzülmemden korktuğunuzu sanmamı istiyorsanız,&nbsp;boşuna! Siz beni üzmekten filan korkmuyorsunuz. Gelecekte sizi üzmemden korkuyorsunuz. Korkmakta da haklısınız; benden her şeyi bekleyin!</span></p>

  <p><span class="font2" style="font-style:italic;">Ama benim adıma korkmayın!</span></p>

  <p><span class="font2" style="font-style:italic;">Korkacaksanız, kendi adınıza korkun!"</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">19. Bölüm</span></h2>

  <h2><span class="font2"><br /></span></h2>

  <p><span class="font2"><b>Şubat 1962, İzmir</b></span></p>

  <p><span class="font2"><br /></span></p>

  <p><span class="font2">Aralık ayının ilk iki haftasını, evden işe, işten eve gidip gelerek geçirdim.</span></p>

  <p><span class="font2">Artık İzmir' de bir evim vardı. Okullar tatile girince, Meral çocuklarla yanıma taşınacaktı. Büyük oğlan tıp okumak istiyordu; İzmir' de okursun demiştik. Küçüğü de liseyi burada tamamlayacaktı.</span></p>

  <p><span class="font2">Arkeoloji Müzesi'nde, yazı çizi işlerinden başka yapacak pek bir şey yoktu. Aslına bakılırsa, iş çıkışlarında, bir kısmını önceden&nbsp;de tanıdığım iş arkadaşlarımla bir iki tek rakı içtiğimiz Kemeraltı&nbsp;meyhanelerindeki sohbetler dışında, bana burada ihtiyaç da yoktu. Bir çeşit erken emeklilikti bu. Meral'le çocuklar da gelince tablo tamamlanacak, o tablonun içinde kendime uygun bir yer bulup&nbsp;oturacaktım.</span></p>

  <p><span class="font2">Herr Gnobel, haftada bir İzmir'e geliyordu; geldiğinde mutlaka görüşüyorduk. Bazen Yorgo'yla, Mehmet Ali Bey'le,&nbsp;Yüzbaşı Osman Bey'le telefonlaşıyor; kasabadan, İstanbul'dan,&nbsp;Giresun'dan haberler alıyordum.</span></p>

  <p><span class="font2">Münevver ortadan kaybolmuştu; neredeyse bir aydır görmüyordum onu. O kısa mektupta yazdıklarına inandığım, akıntısına kapıldığım için kendime kızıyordum. Olacak şey miydi bu? Dünyadan habersiz, yirmi beşinde, kasabalı bir kızın, geçkin bir&nbsp;adama duyduğu ilgi ne kadar gerçek olabilirdi ki? Benimkisi, herhalde kırk yaş kriziydi. Genç bir kadının yakınlaşmasına hayır diyememiş, aptalca davranıp onu ciddiye almıştım. Öğle paydoslarında&nbsp;hastaneye gidiş gelişlerimi hatırlayınca kendimden utanıyordum.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Yorgo, on altı aralıkta, iş için İzmir'e gelip bir gece kaldı. İki sinemadaki film makinelerini tamir edecek, bir gün sonra İstanbul' a dönecekti.</span></p>

  <p><span class="font2">O akşam Karşıyaka'da bir restorana götürdüm onu. Yazdığı mektuıplarda, telefonda, Kıbrıs meselesinden ötürü huzurunun&nbsp;kaçtığından, babasından kalan dükkânı satıp Atina'ya, amcasının&nbsp;yanına gitmek istediğinden söz etmişti. Güya, derdini dinleyecek,&nbsp;doğru bir karar verebilmesi için ne yapacağını konuşacak, ertesi&nbsp;sabah da İstanbul'a yolcu edecektim.</span></p>

  <p><span class="font2">Görüşmeyeli bir yıl olmuşhı. Mayısta, İstanbul'a gittiğimde bir türlü buluşamamıştık; onu özlemiştim. Fakat ne özlediğimi anlatabildim, ne de dertlerini paylaşabildim. Masaya oturur ohırmaz&nbsp;uzun uzun yüzüme baktı.</span></p>

  <p><span class="font2">"Sende bir şey var, Cahit," dedi.</span></p>

  <p><span class="font2">"Ne olacak? İzmir'deyim işte!" dedim. "Çocukları özledim; onlar geldiğinde rahatlarım..."</span></p>

  <p><span class="font2">"Yok yok. .. Sende bir şey var..."</span></p>

  <p><span class="font2">Yedi yaşından beri beraberiz. Sigaraya beraber başladık, beraber bıraktık. İlk içkimizi beraber içtik; bırakmadık. Meral'i ilk ona gösterdim; çocukların doğumunda benimle hastane koridorunda&nbsp;o bekledi. Bu dünyada, kandırabileceğim en son insan oydu.</span></p>

  <p><span class="font2">Her şeyi olduğu gibi anlattım. Münevver'e yakınlık gösterdiğim için pişman olduğumu da...</span></p>

  <p><span class="font2">Gecenin sonunu evde getirmiş, iyice sarhoş olmuştuk.</span></p>

  <p><span class="font2">"Niye kaygılanıyorsun birader; burası dünya," dedi. "Her şey tuhaf ve hiçbir şey tuhaf değil... Gün gelir, bu pişmanlıktan daha&nbsp;büyük pişmanlıklar da yaşarsın."</span></p>

  <p><span class="font2">Karşılıklı of çekip yataklarımıza gittik.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Yirmi aralıkta, çıkış saatime yakın, müzedeki çalışma odamın kapısı çalındı ve Münevver içeri girdi. Siyah, büyük bir gözlük&nbsp;takmıştı. Siyah bir elbise giymişti. Kapıda bir süre, hiçbir şey söylemeden durdu.</span></p>

  <p><span class="font2">"Kitabımız basıldı mı?" dedi sonra.</span></p>

  <p><span class="font2">Beni, yeniden ortaya çıkması kadar sevindirecek ve endişelendirecek başka bir şey olamazdı. Kitapçığın şubat ayında basılacağını biliyordu; bu sorusuna cevap vermemin bir anlamı yoktu.</span></p>

  <p><span class="font2">Ayağa kalkıp yanına gittim. Onu ilk kez yanaklarından öptüm ve masanın karşısındaki koltuğa oturttum.</span></p>

  <p><span class="font2">"Nasılsınız?" dedim.</span></p>

  <p><span class="font2">İyi değildi.</span></p>

  <p><span class="font2">İş çıkışında gittiğimiz lokantada gözlüklerini çıkardı. Kaşının üstünde belirgin bir morluk ve dikiş izi vardı.</span></p>

  <p><span class="font2">"Çok çirkinim, değil mi," dedi. "Ama babam öldü, o yüzden böyleyim..."</span></p>

  <p><span class="font2">Çok güzeldi. Olağanüstüydü...</span></p>

  <p><span class="font2">"Hayır," dedi, "çirkinim, ama önemli değil..."</span></p>

  <p><span class="font2" style="font-style:italic;">"Hayır..."</span></p>

  <p><span class="font2">Bu kelime onun ağzında bir kokuya, bir renge dönüşüyordu.</span></p>

  <p><span class="font2">Artık İzmir'de kalacaktı. Bir resim atölyesine gidiyordu.</span></p>

  <p><span class="font2">Dağlara tırmanmaktan filan söz etti.</span></p>

  <p><span class="font2">"Birlikte gider miyiz," dedi.</span></p>

  <p><span class="font2">Bütün bunlar bana normal gelmiyordu. Karşımdaki kadının kaşında dikiş vardı ama nedenini sormuyordum. Öte yandan, bütün bunlar normaldi; hayatta her şey olabilirdi. Burası dünyaydı.</span></p>

  <p><span class="font2">O gece, içimde ona yönelik bir kabul oluştu. Eskidenlik gibi bir şey... Yorgo gibi, Meral gibi, annem gibi...</span></p>

  <p><span class="font2">Sonra onu evine bıraktım.</span></p>

  <p><span class="font2">Kapıda, "Gözümün niye böyle olduğunu sormadınız ama," dedi.</span></p>

  <p><span class="font2">"Gözünüzde bir tuhaflık yok ki," dedim.</span></p>

  <p><span class="font2">Ellerimi tutup bana baktı.</span></p>

  <p><span class="font2">"Şimdi oldu," dedi.</span></p>

  <p><span class="font2">Ayrıldık.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Sonraki günlerde hep buluştuk. Onun sevinciyle tanıştım. Bu, benim bildiğim sevinçlere benzemiyordu. Dizginsizdi. Resim&nbsp;atölyesinden ana kucağı gibi söz ediyor, troleybüse binmeyi bir&nbsp;ayini anlatırmış gibi anlatıyordu. Karşılaştığı insanların yüzlerinden, yaşlılardan, çocuklardan birer resimmiş gibi bahsediyordu.</span></p>

  <p><span class="font2">Anlattıkları karşısında kendimi yetersiz hissediyordum. Allah bana dünyayı anlama yeteneği vermemiş diye hayıflanıyordum.&nbsp;İşte o anlıyordu! Bir çocuk ne, gülmek ne, öfke ne; düşünmek,&nbsp;ayırt edilmek, sahipsiz olmak ne?</span></p>

  <p><span class="font2">Ben bunları bilmiyordum. Bilmediğim için kendime acıyor, Münevver'i karşıma çıkardığı için talihime şükrediyordum.</span></p>

  <p><span class="font2">"Yılbaşı gecesi ne yapacaksın," dedi bir gün.</span></p>

  <p><span class="font2">Düşünmeden cevap veremedim. Yılbaşı gecesi çocuklarla Meral gelecekti. Ben düşünürken atıldı.</span></p>

  <p><span class="font2">"Sahi, siz evlisiniz, değil mi?" dedi.</span></p>

  <p><span class="font2">"Evet," dedim.</span></p>

  <p><span class="font2">Ertesi sabah, Meral'i arayıp yılbaşı için gelmemesini, işimin çıktığını söyledim.</span></p>

  <p><span class="font2">Yılbaşı gecesinden sonra, bana hemen hemen her gün mektup yazdı. İki üç günde bir buluşup sinemaya, tiyatroya; pazar günleri yakınlardaki sayfiye yerlerine, bir şeyler yemeye gidiyorduk.&nbsp;Görüştüğümüz günlerde bile mektup yolluyordu.</span></p>

  <p><span class="font2"><br /></span></p>

  <p><span class="font2" style="font-style:italic;">''Beni kafası kırık, yarısı toprağa gömülmüş bir testinin içinde bulmuşlar. Vücudum dışarı çıkmış ama ruhumu çıkaramamışlar.&nbsp;Gittim, gördüm, aldım, geldim; artık ruhum benim sayılır.</span></p>

  <p><span class="font2" style="font-style:italic;">Sizden korkmadığımı söyledim mi? Vapurda elinizi tuttum ya; siz de bulutları göstermek için elinizi kaçırdınız ya, (bu hiç&nbsp;adil değildi, zekice de değildi; trajikti) işte o zaman da sizden&nbsp;korkmadım. Ama nefret ettim. Bir akşam elma kokmuştum. Pazar&nbsp;günü, İnciraltı'ndayken de kavun... Elmadan da, kavundan da&nbsp;nefret ettim. Bu sayfayı kapatıyorum.</span></p>

  <p><span class="font2" style="font-style:italic;">Bugün üç kere Karşıyaka'ya gittim, geldim. Sonuncusunda vapurun kıçında bir kuytuya saklandım, bilet parası vermedim.&nbsp;Benim gibi biri daha vardı; ezik bir kadın demek istiyorum...&nbsp;Sordum, o da çömlekten çıkmış ama bir daha ruhunu almaya gitmemiş. Sonra birlikte çatı katıma iltica ettik. Kağıt çıkarıp resmini&nbsp;yaptım; benden iki lira istedi, iki buçuk lira verdim. 'Bununla bir&nbsp;taksiye bin, çömleğini bulmaya git,' dedim. Anladı, 'olur,' dedi.&nbsp;Kim olsa anlardı zaten. Siz hariç...</span></p>

  <p><span class="font2" style="font-style:italic;">Bugün bir karakaleminiz var; lütfen saklayın."</span></p>

  <p style="text-align: right;"><span class="font2" style="font-style:italic;">Münevver</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">Kâğıdın altına, kırmızı rujla bir öpücük kondurmuş... "Bunlar benim dudaklarım, dokunabilirsiniz, hatta öpebilirsiniz," yazmış&nbsp;yanına. İkinci bir kâğıda kendi yüzünü çizmiş. Gözlerini alabildiğine açmış, yanaklarını şişirmiş; kaşının üstünde dikiş izi var...&nbsp;Ruj lekesini öptüm.</span></p>

  <p><span class="font2"><br /></span></p>

  <p><span class="font2" style="font-style:italic;">''Orda mısınız Üsküdarlı kâtip? Dün sabahki çıkışınızı beğenmedim; benden yine korktunuz... Geceleri daha şefkatli ve samimi olduğunuza karar verdim.</span></p>

  <p><span class="font2" style="font-style:italic;">Akşam rüzgâr çıktı ya, balkondaki mandal kutum aşağı düşmüş. Bütün gün mandal topladım. Sizce ağlamadan kaç gün yaşayabilirim ? Siz gittikten sonra rüya gördüm. Siz ve ben Basmane garındayız. Bavullarımız kaybolmuş. Bir yere gidiyoruz. Galiba&nbsp;Amerika'ya... Basmane'den Amerika'ya gidilir mi? Sizin yanınızda bir yığın eşya var; onlar kaybolmamış. Bir tane koskocaman&nbsp;kadın heykeli var. Vagon penceresinden bakıyor. Kafasına çivi çakılmış heykelin. Bunu siz mi yaptınız? Yani işiniz bu mu, heykellerin kafasına çivi çakmak mı? Ya da kadınların kafasına...</span></p>

  <p><span class="font2" style="font-style:italic;">Sonra ben de kayboldum; siz beni aradınız. Yani, ben öyle sanıyordum. Ama aslında heykeli arıyormuşsunuz; onu kaybetmişsiniz. Sonra, bizim kasabadaki evde buldunuz onu. Çok şaşırdım. Dedemin&nbsp;yatağının altına saklamışsınız; sizi izliyordum. Bağırıyordum ama&nbsp;siz beni duymuyordunuz... 'Hey, Şahika, Şahika,' diye bağırıyordum. İlkokulda Şahika diye bir kız arkadaşım vardı; ismiyle namüsemma... (Bunu seversiniz) Meğer siz, Şahika olmuşsunuz ya da&nbsp;Şahika, önceden sizmiş... Sonrasını hatırlamıyorum.</span></p>

  <p><span class="font2" style="font-style:italic;">Bir köpek almaya karar vermeye karar verdim. Bana bir kitap hediye edin!</span></p>

  <p><span class="font2" style="font-style:italic;">Sizi niye sevdiğimi biliyor musunuz? Başka bir kitap değil de, Madam Bovary'yi verdiğiniz için... Ama büyük bir ihtimalle onu&nbsp;okumadınız, öyle değil mi? Ya da en iyi ihtimalle okudunuz ama&nbsp;anlamadınız. Anlasaydınız bazı şeylere mutlaka inanırdınız.</span></p>

  <p><span class="font2" style="font-style:italic;">Bugün cinaslı, redifli bir mâniniz var; lütfen saklayın! Çünkü sizin ağzınızdan yazıldı.</span></p>

  <p><span class="font2" style="font-style:italic;">Üşüdün mü kara basan</span></p>

  <p><span class="font2" style="font-style:italic;">Beyaz basan kara basan</span></p>

  <p><span class="font2" style="font-style:italic;">Eller sevdadan tutuşmuş</span></p>

  <p><span class="font2" style="font-style:italic;">Ben görürüm karabasan. "</span></p>

  <p><span class="font2" style="font-style:italic;"><br /></span></p>

  <p><span class="font2">Evvelsi gece görüştük. Bir tiyatro oyunu seyrettikten sonra, Kordon'a bir şeyler yemeye gittik.</span></p>

  <p><span class="font2">Bana ilk defa çocukluğundan, babasından, abisinden, okuma isteğinden ve bunu niye gerçekleştiremediğinden bahsetti. Kaşındaki dikiş izini anlattı. Abisi, İzmir'de kalmak istemesini bir&nbsp;aşk ilişkisi olmasına yormuş, evdeki ve bağdaki işlere bakan karı-kocayı sorguya çekmiş.</span></p>

  <p><span class="font2">"Ama aramızda bir şey yoktu ki," dedim. "Sadece bir mektup göndermiştin..."</span></p>

  <p><span class="font2">"Ne fark eder ki," dedi. "Önemli olan benim hissettiklerim... Kitabı sana Gülizar Abla getirmişti, değil mi? Bir şeyi saklayamayacağın insanlardan o şeyi saklamamalısın; bilirler..."</span></p>

  <p><span class="font2">"O kadın biliyor muydu?"</span></p>

  <p><span class="font2">"Tabii ki biliyordu, ne sanıyorsun? Kocası Nuri Abi de biliyordu..."</span></p>

  <p><span class="font2">"O zaman, abin onlardan öğrendi."</span></p>

  <p><span class="font2">"Öğrenmiş olsaydı şimdi burada olamazdım," dedi.</span></p>

  <p><span class="font2">"Niye vurdu peki sana?"</span></p>

  <p><span class="font2">Güldü.</span></p>

  <p><span class="font2">"Sen ibreti bilmiyor musun, İstanbul adamı," dedi, "hiç okulda sıra dayağı yemedin mi?"</span></p>

  <p><span class="font2">Elindeki şarap kadehini benimkine dokundurdu.</span></p>

  <p><span class="font2">"Nuri Abi'yle Gülizar'a içelim," dedi.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Yalnızca beş kelimelik bir mektup yazmış bugün.</span></p>

  <p><span class="font2"><br /></span></p>

  <p><span class="font2" style="font-style:italic;">''Ben hamileyim, seni çok seviyorum."</span></p>
</body>
</html>
