<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a7"><i>16 Ocak 1962</i></a><br /></p>

  <p><span class="font2" style="font-style:italic;">''...Evim hoşuma gidiyor. Evimde olmak hoşuma gidiyor. Akşamüstü sırtıma bir battaniye atıp terasa çıktım. Sandalyeye&nbsp;oturup denizi seyrettim. Bu zamana kadar niye yalnız yaşamadım ben?</span></p>

  <p><span class="font2" style="font-style:italic;">Yalnızlıktan şikayet edenleri affetmeyeceğim...</span></p>

  <p><span class="font2" style="font-style:italic;">Sizi daima affedeceğim; çünkü çok güzel kokuyorsunuz."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">7. Bölüm</span></h2>

  <h2><span class="font2"><br /></span></h2>

  <p><span class="font2"><b>Şubat 1961, Kasaba</b></span></p>

  <p><span class="font2"><br /></span></p>

  <p><span class="font2">Nihayet bir ev buldum.</span></p>

  <p><span class="font2">Geçen gece, kulüpte, kasabadaki piyade taburunun komutanı yüzbaşıyla tanışmıştım. Müzeciler olarak ayrı bir yere oturmak üzereydik ki, haber gönderip masasına çağırdı; biz de davete icabet ettik.</span></p>

  <p><span class="font2">Yüzbaşı, uzun boylu, atletik, çevresi tarafından seviliyor görünmekten hoşlanan bir adam... Biraz züppe görünüşlü fakat yakından tanıdığınızda ahbaplık edilmeyecek biri değil. Benim&nbsp;İstanbullu olduğumu öğrenince gözlerinin içi güldü.</span></p>

  <p><span class="font2">"Ben Bakırköylüyüm, orada doğup büyüdüm," dedi.</span></p>

  <p><span class="font2">Kore'deki komutanının babası olduğunu sonradan öğrendiğim yaşlı bir adam ve Kaymakam'la birlikte rakı içiyor, iki üç masa ötede, kalabalık bir grupla oturan eski Belediye Reisi'ni çekiştiriyordu.</span></p>

  <p><span class="font2">Aralarındaki husumetten, kasabaya ilk geldiğim gün, Mehmet Ali Bey bahsetmişti. Yüzbaşı, geçen yıl, ihtilal sırasında, Demokrat&nbsp;Parti'nin ileri gelenleriyle birlikte Belediye Reisi'ni de birkaç defa&nbsp;gözaltına almış; jandarma karakolunda ıslak havluyla dövmüş,&nbsp;diş köprüsünü kırmış... Mehmet Ali Bey'in anlattıklarına bakılırsa, Reis Bey kendi halinde, Demokrat Partili olmaktan başka bir&nbsp;suçu olmayan, çalışkan bir adam... Fakat Yüzbaşı ona hâlâ, 'elime&nbsp;bir fırsat geçse de seni yine sigaya çeksem' der gibi bakıyordu.</span></p>

  <p><span class="font2">Gecenin sonunda vedalaşırken, "Yarın sabah alaya gel, Cahit Abi! Bizim altımızdaki iki daire boş; birini ayarlarız," dedi.</span></p>

  <p><span class="font2">Ev aradığımı öğrenmişti.</span></p>

  <p><span class="font2">Samimiyetinden hoşlanmadım desem yalan olur.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Salı sabahı, ilk işim piyade alayının bulunduğu tepeye gitmek oldu.</span></p>

  <p><span class="font2">Kahvaltı bile etmemiştim. Otel Kâtibinin getirdiği çayın yarısını içmiş, otelden ayrılmıştım.</span></p>

  <p><span class="font2">Alaya gittiğimde Osman Bey içtimadaydı. Bana eşlik eden erle birlikte, kırmızı yangın kovalarının dizildiği bir koridordan geçip&nbsp;soğuk bir odaya girdim.</span></p>

  <p><span class="font2">Osman Bey az sonra geldi.</span></p>

  <p><span class="font2">"Bir çay içelim, sonra eve bakarız," dedi.</span></p>

  <p><span class="font2">Çay içerken pek çok şey anlattı.</span></p>

  <p><span class="font2">Tuhaf bir adamdı; bir gece önce, alkollüyken tanıştığı birine yakınlık göstermekten çekinmiyordu. Dahası, hayatında ne olup&nbsp;bittiyse anlatıyordu. Kara Harp Okulu'ndan elli dörtte mezun olmuş, Erzurum'da görev yaptıktan sonra sekiz ay Kore'de kalmıştı. İhtilal sırasında Ondörtler'in peşine takılmıştı ama Ankara'dan&nbsp;uzakta olduğu için tahkikata ve tenzil-i rütbeye uğrarnamıştı.&nbsp;"Sicilim bozulduysa sivile terfi ederim," deyip kahkaha atıyordu.</span></p>

  <p><span class="font2">Çaylarımızı içtikten sonra, kışladan çıkıp göçmen mahallesine doğru yürüdük.</span></p>

  <p><span class="font2">Osman Bey, eski postane binasını ve pamuk depolarını geçince durdu. Eliyle, yeni yapılmış iki apartmandan birini işaret etti.</span></p>

  <p><span class="font2">"Ben ikinci katta oturuyorum, siz de hemen altımda oturacaksınız," dedi. "Mal sahibiyle ben konuşurum. Seksen lira kirası var; sakın fazlasını vermeyin!"</span></p>

  <p><span class="font2">Şaşırdım. Henüz evi görmüş değildim. Gerçi görmeden de kiralamaya razıydım ama ev sahibinin beni kiracı olarak kabul edip etmeyeceğini bilmiyordum.</span></p>

  <p><span class="font2">"Peki, Osman Bey!" dedim.</span></p>

  <p><span class="font2">Birlikte evine girdik, karısıyla tanıştık. Çocuklar babaları gelince sevindiler.</span></p>

  <p><span class="font2">"Daireler hep aynı," dedi Osman Bey. "Mutfak geniş, odalar geniş. Tek mesele şu ki, yeni bina olduğu için kış aylarında ısıtamıyoruz. Çocuklar salonda, sobanın yanında yatıyorlar."</span></p>

  <p><span class="font2">Salonu, odaları gezdim; demek böyle bir evim olacaktı...</span></p>

  <p><span class="font2">"Kısmetse, bu benim İstanbul dışındaki ilk evim olacak," dedim Osman Bey'e.</span></p>

  <p><span class="font2">Kısmetmiş. Ayrıldıktan iki saat sonra müzeye telefon geldi. Osman Bey, ev sahibiyle konuştuğunu, seksen beş liraya anlaştığını&nbsp;söyledi.</span></p>

  <p><span class="font2">Bir kez daha şaşırdım. Bu kadar kolay mıydı? Maaşımın neredeyse onda biri... Kalanıyla geçinir, karıma, çocuklara para yollarım.</span></p>

  <p><span class="font2">Gerçi Meral'in ailesi zengindir, kızlarını da, beni de severler, bir dediğimizi iki etmezler ama Meral gönderdiğim parayı bir köşeye koyarsa ilerde çocukların işine yarar.</span></p>

  <p><span class="font2">Öğleye doğru, Mehmet Ali Bey, mutadı olduğu üzere, çay içip laflamak için odama girdi.</span></p>

  <p><span class="font2">"Ev işini hallettik," dedim.</span></p>

  <p><span class="font2">Biraz bozuldu. Kirasını çok pahalı buldu.</span></p>

  <p><span class="font2">"O evi biliyorum; ısıtamazsınız," dedi.</span></p>

  <p><span class="font2">Bu sabah, saat yedide öyle bir uyandım ki, cıva gibiyim. Üşenmedim, aşağı indim; Kâtip'i uyandırıp banyonun anahtarını&nbsp;aldım. Bir haftadır yıkanmıyordum.</span></p>

  <p><span class="font2">Otelden çıktığımda, vakit işe gitmek için erkendi. Ana caddeyi boydan boya yürüyüp Cumhuriyet Meydanı'ndaki kahvehanelerden birine oturdum.</span></p>

  <p><span class="font2">Meydana pazar kurulmuş. Manavlar, manifaturacılar tentelerini, tezgâhlarını açıyorlar. Kasaları boşaltıp sergilerini düzenliyorlar.</span></p>

  <p><span class="font2">Kahvemi içerken, caminin önünde toplanan bir grup insan dikkatimi çekti. Ne olup bittiğini anlamak için kalkıp yanlarına&nbsp;gittim.</span></p>

  <p><span class="font2">Çoğu, çevre köylerden alışveriş yapmak için gelen köylü kalabalığı halka olmuş, ortada duran Kaymakam'ı, İmam'ı ve uzun kavalını bir tüfek gibi omuzuna asmış, kepenek giymiş bir çobanı izliyordu. Safları aralayıp öne çıkınca, çobanın, kucağında bir&nbsp;kuzu taşıdığını gördüm. Ama kuzu normal değildi; iki kafalıydı.&nbsp;Köylüler hayret içinde kuzuya, birbirlerine ve en çok da İmam'a&nbsp;bakıyorlardı. Kaymakam, bir yandan, kısa bir süre sonra her şeyi&nbsp;açıklayacağını vaat eden el hareketleriyle kalabalığı yatıştırmaya&nbsp;çalışıyor, bir yandan da İmam'ın bir şeyler söylemesini bekliyordu. İmam oralı değildi; belli ki bu hilkat garibesinin tuhaflığı, köylüler kadar onun da aklını başından almıştı. Bu küçük yanlışlığın&nbsp;bir kıyamet alameti olmaması umuduyla dua ederek, ürkerek kuzunun başını okşuyordu. Bir ara, görülmeye değer bir cesaretle&nbsp;hayvanın arka bacaklarını araladı ve Kaymakam'a döndü:</span></p>

  <p><span class="font2">"Bu, erkek!" dedi.</span></p>

  <p><span class="font2">Elinden geleni yapmış, kuzunun erkek olduğunu tespit etmişti; sıra Kaymakam'daydı.</span></p>

  <p><span class="font2">Aslında kuzucuk, çobanın kucağında, kasaba sokaklarında dolaştırıldığı iki üç saat içinde, İmam'la Kaymakam'ın tezgâhına&nbsp;gelene kadar, genel bir görgü çerçevesinde, zımnî de olsa bir kabul&nbsp;görmüştü.</span></p>

  <p><span class="font2">Kaymakam, bir daha sahip olamayacağı bu fırsata hiç de ilahi olmayan birkaç kelimeyle heba ederken, kalabalık mesafeli sessizliğini koruyordu.</span></p>

  <p><span class="font2">"Bunlar tabiatın cilveleridir," dedi Kaymakam. "Aslına bakarsanız, bizim tek kafalı doğmuş olmamız bile tabiatın bir cilvesidir..."</span></p>

  <p><span class="font2">O konuşurken, beni görüp de dikkati dağılmasın diye, kalabalığın arasında küçüldüm. Ne de olsa Şehir Kulübü'nden briç arkadaşım. Böyle garip bir durumda selamlaşmak doğru olur mu?</span></p>

  <p><span class="font2">Kalabalığın ilgisi gitgide tükendi. Kasap önlüğü giymiş biri, kuzuyu çobanın kucağından çekip aldı.</span></p>

  <p><span class="font2">Müzeye gitmek üzere pazar yerinden ayrıldım. Yolda yürüyordum ki, bir cemsenin önünde giden askeri bir cip yanımda durdu.</span></p>

  <p><span class="font2">"Atla Cahit Abi," dedi Yüzbaşı Osman.</span></p>

  <p><span class="font2">Cipe bindim. Meğer o gün taşınma günümmüş. Bilmiyordum, öğrendim.</span></p>

  <p><span class="font2">"Ama benim hiç eşyam yok, Osman Bey," diyecek oldum.</span></p>

  <p><span class="font2">"İyi ya, bir şeyler ayarlarız," dedi.</span></p>

  <p><span class="font2">Önce, kasabanın tek eskicisi Münir Bey'in, bir mağarada yirminci yüzyılda da ticaret yapılabileceğinin delili olan, duvarları rutubetten yosun tutmuş dükkânına gittik. İki kişilik bir karyola,&nbsp;bir yemek masası ve altı sandalyeyle bir büfe ve üç parçalık bir&nbsp;koltuk takımı aldık.</span></p>

  <p><span class="font2">"Osman Bey, ne yapıyorsunuz? Benim bunları alacak param yok," dedim ama oralı olmadı. Eskici Münir Bey'e döndü:</span></p>

  <p><span class="font2">"Bu beyefendi bizim misafirimiz; müzemizin yeni müdürü," dedi. "Her ay on beş lira ödeyecek sana, kabul mü?"</span></p>

  <p><span class="font2">Zavallı adam boynunu büktü.</span></p>

  <p><span class="font2">"Siz nasıl isterseniz, komutanım," dedi.</span></p>

  <p><span class="font2">Cemseden çıkan erler eşyaları yüklendiler. Yolda, zücaciyeciye, gaz ocağı bayiine ve birkaç yere daha uğrayıp eve yollandık. Henüz evi görmüş değildim.</span></p>

  <p><span class="font2">Görünce beğendim; üst katın aynıydı. Akşamüstüne doğru ta</span><span style="text-indent: 0.3in;">burdan yorgan döşeğim de gelince, her bir şey tamam oldu. Osman Bey, gerçekten becerikli bir adam...</span></p>

  <p><span class="font2">"Sizin hakkınızı ödeyemem," dedim.</span></p>

  <p><span class="font2">Ayrılmak üzere el sıkışırken, "Burası tuhaf bir yer, dikkatli ol Cahit Abi," dedi.</span></p>

  <p><span class="font2">Güldüm.</span></p>

  <p><span class="font2">"Biliyorum," dedim, "sabahleyin iki başlı bir kuzu gördüm."</span></p>
</body>
</html>
