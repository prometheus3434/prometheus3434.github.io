<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a11"><i>19 Şubat 1962</i></a><br /></p>

  <p><span class="font2" style="font-style:italic;">"...Siz tercüman değil misiniz Cahit Adamı? Kaçak Adamı, Korkak Adamı... Yani, işiniz bu değil ama pekâlâ becerebiliyorsunuz... Öyleyse niye bizi birbirimize çevirmiyorsunuz? Hiç&nbsp;olmazsa anlaşamayız."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">11. Bölüm</span></h2>

  <h2><span class="font2"><br /></span></h2>

  <p><span class="font2"><b>Eylül 1961, Kasaba</b></span></p>

  <p><span class="font2"><br /></span></p>

  <p><span class="font2">Üç aydan fazla oldu; haziran başında bir perşembe akşamıydı. Kasaba pazarı dağılmış, pazarcılar tezgâhlarını kaldırmışlardı.</span></p>

  <p><span class="font2">Osman Bey'in alaydan getirttiği sandalyelerin yanınıa kahvehanelerdekileri de koyunca, kasaba meydanı bir açık hava sinemasına benzedi.</span></p>

  <p><span class="font2">Bir gün önceki denememiz başarısızlıkla sonuçlanmıştı. Belediye hoparlöründen film gösterilecek diye ilan okutmuş,&nbsp;Reis'in duvarının, yani sinema perdemizin önündeki pazar arabalarını, tezgâhları bir kenara yığmıştık. Gündüz hava iyiydi ama&nbsp;akşama doğru dağların üstünde biriken bulutlar canımızı sıkmıştı. Yüzbaşı Osman Bey'le gökyüzüne bakıp duruyorduk. Takdir-i&nbsp;ilahi; film makinesini duvarın karşısındaki yükseltiye koyduğumuz anda, bir yağmur damlası tıp diye burnuma düştü. Sonra&nbsp;da kızılca kıyamet koptu. Hayatımda çok yağmur gördüm ama&nbsp;böylesini görmedim; dam delen cinsinden bir bahar yağmuru...</span></p>

  <p><span class="font2">Gökyüzü çatır çatır, bulutlar sanki damların üstüne göçecek... Makineyi ve ses tesisatını, Osman Bey'in erleri getirdiği cemseye&nbsp;alelacele taşıdık. Yağmur belki diner diye bir zaman bekledik ama&nbsp;dinmedi. Film seyretmek için meydanda bekleyen ahali de saçak&nbsp;altlarına sığınmış, Reis'in boş duvarına bakıyorlardı. Çareyi şehir&nbsp;kulübüne gidip iki tek atmakta bulduk.</span></p>

  <p><span class="font2">İki saat kadar sonra yağmur dindi. Kulüpten ayrılıp meydana yürüdük. Bizim seyirciler sığındıkları yerlerden çıkmışlar, evlerine dönüyorlar.</span></p>

  <p><span class="font2">Ertesi sabah, kalkar kalkmaz ilk işim gökyüzüne bakmak oldu. Sonradan konuştuk; Yüzbaşı Osman Bey de aynısını yapmış.</span></p>

  <p><span class="font2">Öğleye doğru, bir şoför muavini müzedeki odanın kapısını açıp, "İstanbul'dan paketiniz var," deyince dünyalar benim oldu.&nbsp;Muavinin paket dediği şey, film kutularıydı. Derhal açtım. İki makara film çıktı; Askerin Türküsü...</span></p>

  <p><span class="font2">Dün gece iyi ki yağmur yağmış, diye geçirdim içimden; yoksa Osman Bey'in alaydan getirdiği, Amerikan askerlerinin tatbikat&nbsp;filmini gösterecektik halka.</span></p>

  <p><span class="font2">Kutulardan birinde bir not vardı:</span></p>

  <p><span class="font2" style="font-style:italic;"><br /></span></p>

  <p style="text-align: center;"><span class="font2" style="font-style:italic;">"Filmleri bir hafta içinde geri yollarsan, yenisini gönderirim.</span></p>

  <p style="text-align: center;"><span class="font2" style="font-style:italic;">Yollamazsan beni işten kovarlar; lanetimden yedi sülalen nasiplenir.</span></p>

  <p style="text-align: center;"><span class="font2" style="font-style:italic;">Gözlerinden öperim."</span></p>

  <p style="text-align: center;"><span class="font2" style="font-style:italic;">Yorgo</span></p>

  <p><span class="font2" style="font-style:italic;"><br /></span></p>

  <p><span class="font2">Hemen Osman Bey'e telefon ettim. Cipe atlayıp geldi.</span></p>

  <p><span class="font2">Bir süre, film seyreder gibi makaraları seyretti.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Münevver'i, o perşembe gecesi tanıdım. Ben tezgahımı açmış, makarayı makineye yerleştiriyordum. O ise, yanında üç çocukla, Yüzbaşı'ya doğru yürüyordu. El sıkışırlarken, Osman Bey uzaktan beni işaret etti. Münevver başıyla selam verdi.</span></p>

  <p><span class="font2">Yaprak gibi bir kızdı. Beyaz, çiçekli bir elbise giymiş, sırtına yün bir hırka atmıştı. Hafif bir rüzgâr esse uçacakmış gibi duruyordu. Çocuklarla birlikte, Osman Bey'in karısının ve çocuklarının yanındaki sandalyelere oturdular.</span></p>

  <p><span class="font2">Film nasıldı, seyredenler ne hissetti, hatırlamıyorum. Yalnızca, üç kez ara verdiğimizi, filmin üç kez koptuğunu hatırlıyorum.</span></p>

  <p><span class="font2">Film bitince, Osman Bey onları ve ailesini yanıma getirdi. Çocuklara makineyi gösterdi.</span></p>

  <p><span class="font2">"İşte sinema makinesi bu," dedikten sonra bizi tanıştırdı; "Münevver Hanım, Kore'deki komutanım Cemil Bey'in kız kardeşidir..."</span></p>

  <p><span class="font2">Münevver elini uzattı. Kir içindeki ellerimi iki yana açıp gülümsedim.</span></p>

  <p><span class="font2">"Ben makinist Cahit," dedim.</span></p>

  <p><span class="font2">O da gülümsedi.</span></p>

  <p><span class="font2">"Ne iş yaptığınızı biliyorum; Osman Abi söyledi," dedi.</span></p>

  <p><span class="font2">Sonra çocukları tanıttı:</span></p>

  <p><span class="font2">"Bu, yeğenim Zehra... Bunlar da arkadaşları; Halime'yle Hasan..."</span></p>

  <p><span class="font2">Gençti. Gösterişli bir güzelliği yoktu ama hayata yeni başlamış gibi bakıyordu; öyle gençti... Kırılacakmış gibi duruşu, zarafetindeki parıltı, başımı döndürmüştü. İçimde birdenbire akmaya başlayan küçük derenin şıpırtısını duymaktan korktum.</span></p>

  <p><span class="font2">Böyle bir şeyi daha önce yaşamamıştım. Vakitlice evlenmiş olmak için, anamın uygun gördüğü kızı kabul etmiş, üç yıl arayla iki çocuk yapmıştım. Şimdi kırk yaşındayım. Bu vakte kadar, kısa&nbsp;sürelerle de olsa, Meral'den çok kez ayrı kaldım. Anadolu'nun&nbsp;ücra köşelerinde, kazı yerlerinde, köylerde stajyer genç kızlarla&nbsp;tanıştım. Ama bir defa olsun buna benzer bir eğilimim olmadı.</span></p>

  <p><span class="font2">O gece eve gitmeden önce müzeye uğrayıp karıma telefon bağlattım.</span></p>

  <p><span class="font2" style="font-style:italic;">"Çocuklar uyudu mu?"</span></p>

  <p><span class="font2" style="font-style:italic;">"Uyudular."</span></p>

  <p><span class="font2" style="font-style:italic;">"Sen ne yapıyordun?"</span></p>

  <p><span class="font2" style="font-style:italic;">"Hiç... Oturuyorum; bulaşıkları yıkadım, radyo dinliyorum."</span></p>

  <p><span class="font2" style="font-style:italic;">"Hafta sonu anama uğradın mı?"</span></p>

  <p><span class="font2" style="font-style:italic;">"Uğradım... Senden mektup bekliyor."</span></p>

  <p><span class="font2" style="font-style:italic;">"Sen iyi misin?"</span></p>

  <p><span class="font2" style="font-style:italic;">"İyiyim, niye soruyorsun ki?"</span></p>

  <p><span class="font2">Niye soruyorum ki? Kaç sene geçti? On yedi sene... Meral'in hislerinin üstünü kapatan örtünün işlemeleri hakkında günlerce konuşabilirim. Şu simler Adapazarı'ndan, bir Çerkez köyünden alınmış. Pamuklusu Üsküdar'daki bir atölyede dokunmuş.&nbsp;Kırkların, ellilerin rüzgârında, yağmurunda, soğuğunda, sıcağında eprimiş, solmuş, sararmış; kadınca olan pek çok şeyini yitirmiş&nbsp;ve geriye sadece anaçlığı kalmış...</span></p>

  <p><span class="font2">Ya benim örtündüklerim? Meral'in örtüsünü açabiliyorum ama benimkini açmaya şimdiye kadar cesaret edemedim.</span></p>

  <p><span class="font2">Çok eskiden bir kez başıma gelmişti. Güya âşık olmuştum... Bir hafta boyunca ateşler içinde yatmış, komşumuz Reyhan&nbsp;Teyze'nin kızının adını sayıklamışım; Nermin... O yıllarda,&nbsp;İstanbul'un zengin muhitlerinde bile, gençler birbirleriyle rahatça buluşup konuşamazlardı; her yer taşraydı. En iyi ihtimalle,&nbsp;aileler işi ciddiye alırlar, çocuk denecek yaşta baş göz edip evlendirmeye kalkışırlardı.</span></p>

  <p><span class="font2">Aslında hastalığım, küçük çaplı bir akciğer enfeksiyonuydu. Fakat annem, okul defterlerime yazdığım şiir karalamalarını,&nbsp;dörtlükleri görüp okuduğu, Nermin'in adını sayıkladığımı da&nbsp;duyduğu için başka bir teşhis koymuştu. Eh, haksız da sayılmazdı. Liseye henüz başlayan çocuk irisi Nermin'le, birkaç kez&nbsp;Karacaahmet'te buluşup gelecek hayalleri kurmuştuk. Şimdi, gülümseyerek ve biraz da utanarak hatırladığım bu buluşmaların&nbsp;öncesinde içim titrer, heyecanlanırdım. Lakin hepsi bu kadardı.</span></p>

  <p><span class="font2">Eve gelen doktorun yazdığı reçete üç-beş gün içinde bir işe yaramayınca, annem korkuya kapılmış, Üsküdar'ın bütün kocakarılarını beni iyileştirmeleri için eve doldurmuştu. Hatta en sonunda, babamdan habersiz, okuyup üflesin diye bir hoca bile getirmişti.&nbsp;Böyle şeylere kendi de inanmazdı ya, biraz da komşu kadınların&nbsp;zoruyla çağırmışh.</span></p>

  <p><span class="font2">Hiç unutmam, hoca efendi yattığım odaya girip halime şöyle bir baktı ve yüzünü ekşitip başını salladı. Ama yanıma bile yaklaşmadı. Dilinin ucuyla, önemsiz bir şey söylermiş gibi, "Aşık bu,&nbsp;everin," dedi...</span></p>

  <p><span class="font2">Velhasıl, akciğer enfeksiyonu gibi birçok meselenin sebebinin sevda olduğunu bendeniz pek erken öğrendim. İcabını da pek erken yerine getirdim; evlendim.</span></p>

  <p><span class="font2">Şimdi kendime, sokakta sağa sola bakınıp gülümseyerek selam veren, tatil günlerinde masa, sandalye tamir edip çiçek sulayan,&nbsp;gün devrildiğinde bir dilim peynir ve ölçüsü kaçmamış iki tek rakıyla bahçedeki sandalyesine çöken, küçük dertlerin sahibi kasaba&nbsp;memurları kadar uzağım. Onlara, akşamüstleri kasabanın üç yüz&nbsp;metrelik yegâne caddesinde ellerinde filelerle alışverişten dönerlerken rastlıyor, senelerin aynasında kendimi görür gibi oluyorum.&nbsp;Çökmüş omuzları, uykuyla uyanıklık arasındaki dalgın duruşları,&nbsp;her şeyin yolunda gittiğini anlatan gülümseyişleriyle iyi huylu hayaletler gibi yürüyorlar. Bu adamlara bakmaktan çekiniyorum.</span></p>

  <p><span class="font2">Evliliğimin ilk yıllarında, yeni hayatıma uyum sağlamam zor olmamıştı. Bu, bir nevi görgüydü; büyüdüğüm, alıştığım ortama, aslıma kavuşmaktı. Yemeklerimi artık dışarıda yemiyordum,&nbsp;gömleklerimi artık kendim ütülemiyordum. Sabahları Meral'le&nbsp;birbirimize gülümseyerek, dudak dudağa uyanıyorduk. Kalkıp&nbsp;kahvaltıyı hazırlıyordu. Çocuklar doğduktan sonra, onlarla birlikte masaya oturup, Meral'in çaydanlığı getirmesini bekliyorduk.&nbsp;İşe giderken kapıya kadar uğurluyordu beni. İşten döndüğümde&nbsp;kapıda karşılıyor, elimdeki nevaleyi alıyordu.</span></p>

  <p><span class="font2">On, on iki sene önce, Berlin' deki hocalarımdan birinden bir telgraf gelmişti. Alacahöyük'teki yeni ekip için beni teklif ettiğini,&nbsp;hemen başvurmam gerektiğini söylüyordu. Telefon açıp konuştum; uzun süreliğine gelemeyeceğimi söyledim. İstanbul iyi, dedim; evlendim, iki de çocuğum oldu... Sabah sekizde uyanıp işe&nbsp;gidiyorum, akşam beşte eve dönüyorum. Ayaklarım beni başka&nbsp;bir yere götürmüyor. Meğerse içimde, insanlığın hizmetine koşulmuş bir katır gibi dağ bayır dolaşacak bir cevher yokmuş...</span></p>

  <p><span class="font2">Yorgo, "Hayatın düzene girdi, oğlum," diyordu.</span></p>

  <p><span class="font2">Onun söylediklerine inanmıyordum. Çocukluğundan beri, yatılı okullarda, kilisenin himayesinde, mübalağalı bir düzenin&nbsp;hegemonyası altında yaşamıştı. Yine de sözleri kafamı karıştırıyordu. Meral hoş bir kadındı. Dahası, beraber çok yıllar geçireceğimiz düşüncesi hoşuma gidiyordu. Ama öte yandan, kafamın&nbsp;düzeni bozulacak diye de korkuyordum; sık sık, annemin odama&nbsp;soktuğu hoca efendi hatırıma geliyordu.</span></p>

  <p><span class="font2" style="font-style:italic;">"Everin bunu!"</span></p>

  <p><span class="font2">Ben böyle akıntıya kapılacak biri değildim. Tam tersine, aklına taktığını yapan, inatçı biriydim.</span></p>

  <p><span class="font2">Lisedeyken, elime geçirdiğim Almanca etnografya dergilerini dipnotlarına kadar okur, yeni bir dergi bulmak için, okul çıkışında&nbsp;sahafları gezerdim.</span></p>

  <p><span class="font2">"Ben ya müzik okurum ya da babamın dükkânında meyhanecilik yaparım," demişti Yorgo.</span></p>

  <p><span class="font2">Benim babamın meyhanesi bile yoktu; Paşabahçe'de işçiydi...</span></p>

  <p><span class="font2">"Ben antropoloji okuyacağım," dediğimde, yüzüme tuhaf tuhaf bakmış, geçici bir hevesle karşılaştığını belli eder bir şekilde, "O ne yahu?" demişti. Ona aklımın erdiği kadarıyla antropolojinin ne olduğunu anlatmıştım.</span></p>

  <p><span class="font2">"Okul nerede?" dedi, "İstanbul'da mı?"</span></p>

  <p><span class="font2">"Hayır, Ankara' da..."</span></p>

  <p><span class="font2">"O zaman git oku, ne yapayım? Ama ben Ankara'ya taşınmam, haberin olsun; başının çaresine bakarsın."</span></p>

  <p><span class="font2">Babamla çok iyi anlaşırdık. Soru sormazdı, derslerimi merak etmezdi; takibini gizlice sürdürürdü...</span></p>

  <p><span class="font2">"Yorgo da gelecek, bir talebe odası kiralayacağız," dedim.</span></p>

  <p><span class="font2">"O da mı aynı okula gidecek?"</span></p>

  <p><span class="font2">"Hayır, o müzik okuyacak."</span></p>

  <p><span class="font2">"Babası ne diyor bu işe?"</span></p>

  <p><span class="font2">"Bilmiyorum, daha Taso Amca'yla konuşmadı..."</span></p>

  <p><span class="font2">Babam, kafamın düzenini bozacak hiçbir şey yapmamıştı. Aslına bakılırsa, Meral de yapmamıştı. Yalnız, çocuklar doğduktan sonra, benim ihtimallerim kaybolmuştu. En başta, ona, İstanbul'dan, kendimden, her şeyden sıkılıp da, 'ben Alacahöyük'e&nbsp;gidiyorum,' deme ihtimalim kaybolmuştu. Bunda kimsenin suçu&nbsp;yoktu; ben böyle hissediyordum.</span></p>

  <p><span class="font2">Aklım baliğ olduğundan beri, bu dünyada ne aradığımı kendi kendime sorar dururum. Günler, iyi kötü, mütedeyyin bir elde,&nbsp;tespih taneleri gibi sıralanıp sayıldılar işte; çoğu gitti azı kaldı...&nbsp;Bazen, onları sayarken uykuya daldığım da oluyor. Silkinip uyandığımda, hayatımın nasıl geçtiğini fark etmediğimi anlıyorum.&nbsp;Galiba hayat da beni fark etmiyor. Eskiden, insanın bütün gayreti&nbsp;bunun için midir diye merak ederdim. Yani, hayat bizi fark etsin&nbsp;diye mi yaşıyoruz? Hayat dediğim, iki çocuk bir kadın... Şimdi arkamda, geçen günlerin, dakikaların ekip biçtiği tarumar bir bahçe&nbsp;duruyor. O bahçe yeniden yeşillenir mi? Sadece bana ait bir zamanın sahibi olabilir miyim? Serbest olabilir miyim?</span></p>

  <p><span class="font2">Bu benim aşk ateşiyle ilk ve son imtihanım... Demek ki, yangına mukavemetimi imtihan etmeye karar vermem için, Münevver'i tanıdığım geceyi beklemem gerekiyormuş.</span></p>

  <p><span class="font2">Eve gidip yatağa uzandım. Tavana, bir aynaya bakar gibi baktım. Yıllar beni parçalamış ve parçalarımı kendi hükümdarlığımdan uzaklara savurmuş. Bütün bu parçaların bana ait olmasını istiyorum ama bunu talep edecek, hatta gizliden gizliye arzu edecek gücüm yok. Yaşını bile bilmiyorum. Yirmi olabilir, yirmi beş&nbsp;olabilir; bilmiyorum.</span></p>

  <p><span class="font2">Hakkında, endişelenmenin bile yakışık almayacağı bir meczubum işte!</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Her şey çok hızlı oldu. Bu hıza nasıl da hazırmışım!</span></p>

  <p><span class="font2">Film gösterdiğimiz gecelerde karşılaşıyor, Yüzbaşı ve karısının eşlik ettiği birkaç dakikalık kısa zamanları, hal hatır sorarak geçiriyorduk.</span></p>

  <p><span class="font2">Onu gördüğümde çocuk gibi heyecanlanıyordum. İçimde, ancak çocuklarıma gösterebileceğim bir sahip olma isteği uyanıyor, elimde olmadan bu isteği yansıtıyordum. Karımı görmeye benzemiyordu bu... Sabahları aklıma gelen ilk şey, onun yüzü ve uçar&nbsp;gibi yürüyüşüydü. Bu görüntüyle baş edebilmek için müzeye gider gitmez karımı arıyordum. Akşamları yine arıyordum. Kim olduğumu hatırlayabilmek için buna ihtiyacım vardı.</span></p>

  <p><span class="font2">Münevver'i daha sık görebilmek için, kimsenin fark etmeyeceğini sandığım birtakım kurnazlıklara bile başvurdum. Bir gün yeğenini, yeğeninin iki arkadaşını ve Yüzbaşı'nın çocuklarını alıp&nbsp;Bozköy'deki kazı yerine götürdüm. Herr Gnobel bu küçük ziyaretçilerin gelişine pek sevindi. Roma hamamını ve sütunlu çarşıyı&nbsp;onlara büyük bir aşkla anlattı; ben de tercüme ettim.</span></p>

  <p><span class="font2">Sonra başka bir gün, müzeyi gezdirdim. Çocukları evden alıp bırakırken, Münevver'i de birkaç dakikalığına görebiliyordum.</span></p>

  <p><span class="font2">Bütün bunları yapmak kolay olmuyordu. Yapmayı istemek bile kolay olmuyordu. Gün içinde, Münevver yüz defa aklıma&nbsp;geliyorsa, onu aklımdan kovmaya bin defa hazırlanıyordum.&nbsp;Başaramıyordum... Omuzlarımın üstünde kafa diye taşıdığım şey,&nbsp;hükmedebilme menzilinden çıkmıştı sanki. Hiç âdetim olmadığı halde, kendimle konuşmaya başlamıştım. "Sen ne yapıyorsun&nbsp;Cahit?" diyordum kendi kendime. "Akıl aldanır ve aldanışın altından kalkamazsın."</span></p>

  <p><span class="font2">Bu kız, bu yaşta, artık eskisi gibi yaşamayı istemediğimi hatırlattı bana...</span></p>

  <p><span class="font2">Çocukları müzeye götürdüğüm günün akşamında, aklıma ona bir hediye vermek geldi. Evdeki kitapları karıştırdım. Hepsi&nbsp;meslekî şeylerdi. Nasıl olduysa yanımda getirdiğim tek bir roman&nbsp;vardı.</span></p>

  <p><span class="font2">Ertesi gün o kitabı Münevver'e hediye ettim.</span></p>

  <p><span class="font2">"Madam Bovary'yi okumuş muydunuz?" dedim.</span></p>

  <p><span class="font2">Kitabın sayfalarını çevirdi.</span></p>

  <p><span class="font2">"Siz okumuş olmalısınız," dedi.</span></p>

  <p><span class="font2">Yıllar önce okumuştum.</span></p>

  <p><span class="font2">"Evet," dedim.</span></p>

  <p><span class="font2">Kitabı kapatıp çevresine baktı. Sonra bana döndü.</span></p>

  <p><span class="font2">"Niye Madam Bovary?" dedi.</span></p>

  <p><span class="font2">Cevap veremedim. Doğrudan gözlerime bakıyor, beni imtihan ediyor, hatta içimi görüyordu.</span></p>

  <p><span class="font2">"Sadece bir hediye," diyebildim.</span></p>

  <p><span class="font2">Kitabı göğsüne bastırıp gülümsedi.</span></p>

  <p><span class="font2">"Bir daha okuyacağım," dedi.</span></p>

  <p><span class="font2">Buna nasıl cesaret edebilmiş olduğumu bilmiyorum. Böyle şeyler ancak rüyalarda olur. Kim olduğunuzun, nerede olduğunuzun bir önemi kalmamışhr ya da başından beri yoktur. Bir el&nbsp;sizi ölüme iteler. Bir uçurumdan atlarsınız; büyük bir sevinçle atlarsınız.</span></p>

  <p><span class="font2">Ölseniz ne gam!</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Bir akşam, giyinmiş dışarı çıkmak üzereyken kapım çalındı. Açtım; Yüzbaşı Osman Bey! Buram buram içki kokuyordu; kapı&nbsp;pervazına yaslanmış, ayakta zor duruyor...</span></p>

  <p><span class="font2">"Filmden önce birer kadeh parlatır mıyız, Cahit Bey?" dedi.</span></p>

  <p><span class="font2">Bu, hayra alamet değildi. Bana, ikinci defa 'Cahit Bey' diye sesleniyordu. İlkinde Adalet Partisi'nin seçim gezisine katıldığım&nbsp;için kızmıştı. Bu defa ne olduğunu bilmiyordum. 'Siz yeterince&nbsp;parlatmışsınız,' diyemedim tabii.</span></p>

  <p><span class="font2">"Olur," dedim.</span></p>

  <p><span class="font2">Dedim ama içime bir kurt düştü. Münevver'e kitap verdiğimden haberdar mı olmuştu acaba?</span></p>

  <p><span class="font2">Birlikte evine çıktık. Osman Bey yalnızdı. Salondaki yemek masasında iki rakı kadehi, peynir ve kavun vardı.</span></p>

  <p><span class="font2">"Esra Hanım yok mu?" dedim.</span></p>

  <p><span class="font2">"Çocuklarla komşuya gitti, birazdan gelir. .. Geçin şöyle oturun!"</span></p>

  <p><span class="font2">Çaresiz oturdum. Kadehlere rakı koymasını izledim. Bir süre, bana çok uzun gelen bir süre sustuk.</span></p>

  <p><span class="font2">"Münevver Hanım'ı tanıyorsunuz," diye girdi söze.</span></p>

  <p><span class="font2">Rakı kadehini tutan elim havada kaldı. Bir yandan, benden on yaş küçük bir adamın, Belediye Reisi'nin dişlerini dökmüş bir&nbsp;adamın neler diyeceğini merak ediyor, bir yandan da, içimden&nbsp;hiçbir şey dememesini diliyordum.</span></p>

  <p><span class="font2">"Onun bir abisi var," dedi. "Yıllar önce Harp Okulu'nda İdarî Şubede komutanımdı... İkinci görevimde yine yanındaydım;&nbsp;Kore'deydim..."</span></p>

  <p><span class="font2">Sözün nereye varacağını kestiremiyordum. Beni korkutmak mı istiyordu, yoksa ağzımı mı arıyordu, anlamıyordum. Terlemeye&nbsp;başlamıştım. Rakı kadehimden yardım istedim ama 'Osman Bey&nbsp;kendi kadehini kaldırmadıkça yakışık almaz,' dedi.</span></p>

  <p><span class="font2">Nihayet kadehini kaldırdı.</span></p>

  <p><span class="font2">"Buradaki son günlerime içelim, Cahit Abi," dedi.</span></p>

  <p><span class="font2">Yeniden abilik sınıfına geçmek içimi rahatlatmıştı. Rakılarımızı yudumladık.</span></p>

  <p><span class="font2">"Nereye gidiyorsunuz?" dedim.</span></p>

  <p><span class="font2">"Geçen hafta Cemil Bey telefon etti... Kore'den terfiyle dönmesi gerekiyordu ama Genelkurmay'da büro işine vermişler... Önce Kore'ye geri yollamışlar, sonra yine çağırmışlar... Biz elli altıdan&nbsp;beri birlikte hareket ederiz... Memleketi kurda kuşa yedirmemek&nbsp;için... Beni uyardı; 'Boşuna terfi bekleme Yüzbaşı, bizi temizliyorlar; hatta bekleyeceksen tenzil-i rütbe bekle!' dedi... İşte bu sabah&nbsp;da, Genelkurmay'daki arkadaşlar aradılar; birkaç ay içinde buralardan gidiyormuşuz... Türkiye'nin bilmem neresindeki bir askerlik şubesine..."</span></p>

  <p><span class="font2">Yüzbaşı Osman'ın, kasabada benden başka konuşacak kimsesi olmadığını o gün öğrendim. Halbuki ilk tanıdığımda, gözüme ne kadar farklı görünmüştü. İstediğini yapan, tuttuğunu koparan&nbsp;cevval subayın derininde yapayalnız bir adam yatıyordu işte.</span></p>

  <p><span class="font2">"Bu geceki film ne? Yine Benhur mu?" dedi, rakılarımız bitince.</span></p>

  <p><span class="font2">"Hayır, öğleyin yeni film geldi; Türk filmi," dedim.</span></p>

  <p><span class="font2">"Hadi o zaman, kalk gidelim Abi!" dedi.</span></p>

  <p><span class="font2">Kalktık.</span></p>
</body>
</html>
