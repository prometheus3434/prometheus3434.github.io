<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><i><a id="a5">21 Aralık 1999</a><br /></i></p>

  <p><i><span class="font2">"...</span> <span class="font2">Halbuki dünya küçük bir kasaba... Belediye reisi var, zabıtası var, komşular var... Pencereyi açık bıraksan biri bakar.&nbsp;Soyunup</span> <span class="font2">dökünmüşsen ayıplanırsın. Hiç alışmadıkları gibi&nbsp;davranırsan seni taşlarlar.</span></i></p>

  <p><span class="font2"><i>Ama insanın korkmaması lazım... Utanmayacaksın, geride durmayacaksın, acaba ne derler diye düşünmeyeceksin...</i></span></p>

  <p><span class="font2"><i>Korkmasaydık ne olurdu? Hiçbir şeyden korkmasaydık! Ne belediye reisinden, ne zabıtadan, ne de komşulardan...</i></span></p>

  <p><i><span class="font2">Hepsini lanetliyorum</span><span class="font2">...</span> <span class="font2">Seni, Ahmet'i, N</span><span class="font2">iyazi'yi ö</span><span class="font2">püyorum</span><span class="font2">..."</span></i></p>

  <p style="text-align: right;"><span class="font2"><i>Halan Münevver</i></span></p>

  <h2 style="text-align: right;"><span class="font2" style="font-style:italic;"><br /></span></h2>

  <p style="text-align: right;"></p>

  <h2 style="text-indent: 0px;"><span class="font2"><span class="font2">5. Bölüm</span></span></h2>

  <h2><span class="font2"><span class="font2"><br /></span></span></h2>

  <p style="text-align: left; font-style: normal;"><span class="font2"><b>15 Eylül 2007, Bağ Evi</b></span></p>

  <p style="font-style: normal; text-indent: 0px;"><a id="bookmark1"></a></p>

  <p style="font-style: normal;"><span class="font2"><br /></span></p>

  <p style="font-style: normal;"><span class="font2">"Eskiden yemekte nasıl kalabalık olurduk, değil mi," dedi Gülizar Teyze.</span></p>

  <p style="font-style: normal;"><span class="font2">Nuri Amca'yı masaya güç bela oturtabildim ama o hâlâ ayakta; yüzünde utangaç bir gülümsemeyle bir şeyler getirip götürüyor.</span></p>

  <p style="font-style: normal;"><span class="font2" style="font-style: italic;">''Piyazdan da yiyin Ayşe Hanım... Biraz da karnabahar koyayım mı?"</span></p>

  <p style="font-style: normal;"><span class="font2">1961 Nisan'ı; henüz beş yaşındayım... Kasabadaki evin salonunda, yemek masasındayız. Ayşe Hanım benim annem; yemeklere çatalının ucuyla dokunuyor, gözucuyla beni izliyor. Halam sık sık sigara tabakasını açıyor. Dedemin önünde duran, içi hapla&nbsp;dolu çay tabağına bakıyor. Babam Kore'de...</span></p>

  <p style="font-style: normal;"><span class="font2">Kalabalığız, evet... Annem, halam, dedem, Halime, Hasan, Nuri Amca... Başkaları da var ama onları anımsamıyorum. Gülizar Teyze,&nbsp;tabaklarımıza tavşan yahnisi dolduruyor. Ortadaki büyük tabak tepeleme marul salatasıyla dolu. Annem, koyu yeşil bir kazak giymiş.&nbsp;Arada bir Gülizar Teyze'nin ellerine bakıyor. Tahta kaşığı tutuşuna...</span></p>

  <p style="font-style: normal;"><span class="font2">Tavşanı dedem vurmuş...</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">Tabağımdaki tavuk budu, bıçağı dokundurunca dağılıverdi; tadına baktım.</span></p>

  <p style="font-style: normal;"><span class="font2">"Çok güzel olmuş, Gülizar Teyze!" dedim.</span></p>

  <p style="font-style: normal;"><span class="font2">Güvecin kapağını açıp elindeki tahta kaşığı içine bıraktı. Hareketleri yavaşlamış, boyu kısalmış, incelmiş, küçülmüş.</span></p>

  <p style="font-style: normal;"><span class="font2">"Ben yapmadım, Nuri Amcan yaptı," dedi.</span></p>

  <p style="font-style: normal;"><span class="font2">"Eline sağlık Nuri Amca!"</span></p>

  <p style="font-style: normal;"><span class="font2">Yeşil yeşil ışıldadı.</span></p>

  <p style="font-style: normal;"><span class="font2" style="font-style: italic;">''Bu gözler niye yeşil Nuri Amca?"</span></p>

  <p style="font-style: normal;"><span class="font2">"Ani geldin, kasabaya inip et alamadım."</span></p>

  <p style="font-style: normal;"><span class="font2" style="font-style: italic;">''Bana masal anlatırdın; öndeki devenin çanları 'benim ağam zengin, benim ağam zengin,' diye çalardı... Hatırlıyor musun?"</span></p>

  <p style="font-style: normal;"><span class="font2">"Suni yem kullanmadık hiç, ne varsa onunla doyuyorlar..."</span></p>

  <p style="font-style: normal;"><span class="font2">Gülizar Teyze kaşıksız kaldı; öyle ayakta duruyor.</span></p>

  <p style="font-style: normal;"><span class="font2">"Gülizar Teyze," dedim, "Allah aşkına, bir sandalye al da otur şuraya!"</span></p>

  <p style="font-style: normal;"><span class="font2">Uzaklaştı. Az sonra plastik bir oturak getirip masanın ucuna ilişti. Mısırların arasından, Üzgün'ün sesini duyuyoruz. Artık inlemiyor, havlıyor.</span></p>

  <p style="font-style: normal;"><span class="font2">"Köye gidiyor musun, Nuri Amca?" dedim.</span></p>

  <p style="font-style: normal;"><span class="font2">"Yok be kızım," dedi. "Kimimiz kimsemiz kalmadı köyde. Taşlık bir yer vardı, onu da torunlar büyüyünce sattık. Okuyorlar&nbsp;şimdi."</span></p>

  <p style="font-style: normal;"><span class="font2">Gülizar Teyze'ye baktım. Torunlarından söz edilince pırıl pırıl gülümsüyor; kırış kırış...</span></p>

  <p style="font-style: normal;"><span class="font2">"Halime senelerdir İzmir'de," dedi. "Geçen bayram çocuklarla geldiler."</span></p>

  <p style="font-style: normal;"><span class="font2">Başını bir kuş gibi omuzlarının arasına gömdü. Nuri Amca'ya döndü.</span></p>

  <p style="font-style: normal;"><span class="font2">"Fotoğraflarını göstersene!"</span></p>

  <p style="font-style: normal;"><span class="font2">Nuri Amca pantolonunun arka cebinden cüzdanını çıkardı. Burada eşyalar ölmüyor; yıpranmış, yamulmuş siyah cüzdanı çocukluğumdan tanıyorum. Gülizar Teyze, Nuri Amca'nın elindeki&nbsp;vesikalık fotoğrafları çekip aldı; birini bana uzattı.</span></p>

  <p style="font-style: normal;"><span class="font2">"Bu küçüğü... Niyazi... Adını Münevver Hanım koydu..."</span></p>

  <p style="font-style: normal;"><span class="font2">Halam, bütün çocuklara Niyazi adını koyuyor! Benim Niyazi'nin adını da o koydu...</span></p>

  <p style="font-style: normal;"><span class="font2">"Üniversiteye bu yıl başladı..."</span></p>

  <p style="font-style: normal;"><span class="font2">Fotoğrafa baktım. Kravatı ters dönmüş, tüysüz bir çocuk. Öğrencilerime benziyor; cin gibi... Gülizar Teyze, öteki fotoğrafı&nbsp;elinde tutuyor, vermiyor.</span></p>

  <p style="font-style: normal;"><span class="font2">"Başka fotoğraflar da var içerde. Getirsene Nuri!" diyor.</span></p>

  <p style="font-style: normal;"><span class="font2">Nuri Amca, başka fotoğrafları almaya gitti. O uzaklaşınca, ikinci vesikalığı avucumda buldum.</span></p>

  <p style="font-style: normal;"><span class="font2">"Bu da büyük... Dayısının adını verdik; Hasan..."</span></p>

  <p style="font-style: normal;"><span class="font2">Bunu sıradan bir şey söylermiş gibi söyledi. Bir parça acınma isteği göstermeden... Çiçeklere su veriyormuş gibi, tabaklarımıza&nbsp;yemek koyuyormuş gibi.</span></p>

  <p style="font-style: normal;"><span class="font2">"Biliyorum," dedim, "halam bir fotoğrafını göndermişti."</span></p>

  <p style="font-style: normal;"><span class="font2">"Kısmetse mühendis olacak; üçüncü sınıfta..."</span></p>

  <p style="font-style: normal;"><span class="font2">Fotoğrafa bakarken, "Hasan bu demek?" diyorum.</span></p>

  <p style="font-style: normal;"><span class="font2">"Benziyor mu?"</span></p>

  <p style="font-style: normal;"><span class="font2">Bir soru değil de, bir yanıt olarak algılıyorum bunu. İçimde bir kapı gıcırdıyor. Açılıyormuş gibi değil; yıkılıyormuş gibi. Menteşeleri&nbsp;pas tutmuş. Sallanıyor, sarsılıyor ama bir türlü yıkılmıyor.</span></p>

  <p style="font-style: normal;"><span class="font2">Gülizar Teyze'nin yüzüne arhk bakamam; onun kadar dayanıklı değilim. Çocukların yüzlerine bakarım. Büyüğü bıyıklı, yeşil gözlü; Hasan' dan çok dedesine benziyor.</span></p>

  <p style="font-style: normal;"><span class="font2">Nuri Amca bir tomar fotoğraf getirip önüme koydu.</span></p>

  <p style="font-style: normal;"><span class="font2">Hasan ortaokulda, Niyazi lisede... Sünnetteler, piknikteler, Halime'nin kucağındalar, dillerini çıkarmışlar, gülüyorlar, hüzünlüler; mısır denizinin içinde yüzüyorlar.</span></p>

  <p style="font-style: normal;"><span class="font2">Uzaktan Üzgün'ün sesini duyuyoruz. Dalgalar eski bir akşamın kıyısını dövüyor. O zamanlar mısır yok; pamuk denizi var. Eski Hasan, ben ve Halime yeşil sularda yüzüyoruz; pamuklar&nbsp;köpürüyor.</span></p>

  <p style="font-style: normal;"><span class="font2">Uzaktan annemin sesini duyuyoruz.</span></p>

  <p style="font-style: normal;"><span class="font2" style="font-style: italic;">"Zehra, hadi gelin artık, akşam oldu."</span></p>

  <p style="font-style: normal;"><span class="font2" style="font-style: italic;"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2" style="font-style: italic;"><br /></span></p>

  <p style="font-style: normal;"><span class="font2">Fotoğrafları masaya bıraktım.</span></p>

  <p style="font-style: normal;"><span class="font2">"Bugün Avukat İbrahim Bey'le konuştum," dedim.</span></p>

  <p style="font-style: normal;"><span class="font2">Başlarını eğdiler.</span></p>

  <p style="font-style: normal;"><span class="font2">"Halam, altı ay önce vasiyetini ona vermiş. Müştemilatın tapusunu ayırmış... Size bırakmış..."</span></p>

  <p style="font-style: normal;"><span class="font2">Öyle bakıyorlar. Masaya, boşluğa; içlerine ..</span></p>

  <p style="font-style: normal;"><span class="font2">"İlk iki yılın mahsulünü de size bırakmış... Bir de, Halime'nin çocukları için para ayırmış; eğitimleri için... Bunu çocuklar yirmi&nbsp;beş yaşına gelinceye kadar ben idare edeceğim; öyle istemiş..."</span></p>

  <p style="font-style: normal;"><span class="font2">Birbirlerine baktıklarını, sevindiklerini görmek istiyorum ama bakmıyorlar, sevinmiyorlar. Hatta Gülizar Teyze'nin gülümseyişi&nbsp;kayboluyor. Bir mendille silinmiş gibi. Mendil masada, üçümüzün arasında, salata tabağının yanında duruyor; buruşuk...</span></p>

  <p style="font-style: normal;"><span class="font2">Nuri Amca, neden sonra elinin tersiyle alnını siliyor. Bana bakıp gülümsüyor. Ben de gülümsüyorum. Ellerimi açıp, "Hepsi bu kadar," diyorum. Gülizar Teyze, önemli bir şey söyleyecekmiş&nbsp;gibi boğazını temizliyor.</span></p>

  <p style="font-style: normal;"><span class="font2">"Yemeği beğendin mi?" diyor.</span></p>

  <p style="font-style: normal;"><span class="font2">"Ellerinize sağlık, çok güzeldi."</span></p>

  <p style="font-style: normal;"><span class="font2">Ayağa kalkıp masayı toplamaya başlıyor.</span></p>

  <p style="font-style: normal;"><span class="font2">"Ben gidip meyve getireyim!"</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">Gecenin bir yarısında, Üzgün'ün sesiyle uyandım. Sonra yastığım diken gibi battı, döndüm durdum; bir daha da uyuyamadım. Salona çıkıp, bir süre çocukluğumun yatağında oturdum; eşyaların karartılarını izledim. Duvara yaslanmış aynalı konsol, eskiden&nbsp;kasabadaki evin salonundaydı. Küçükken, çerçevenin üstündeki&nbsp;aslan başından korktuğumu anımsıyorum. Ağzı açıktı; ahşap yelesi iki yana uzar, aynanın üst köşelerinde birer kasımpatı haline&nbsp;gelirdi.</span></p>

  <p style="font-style: normal;"><span class="font2">Kalkıp ışığı yaktım; aslana baktım. Çenesi ve burnu kırılmış, yelesinin bir kısmı kopmuş; kasımpahlardan biri yok... Korkulacak hiçbir yanı kalmamış.</span></p>

  <p style="font-style: normal;"><span class="font2">Konsolun yanındaki küçük sehpa da kasabadaki evden gelmiş; üstünde dantel bir örtü var. Çeyiz sandığını tanımıyorum; yeni alınmış olmalı. Ama koltuklar yıllar öncesinden kalma...&nbsp;Yaşlanmış iki kız kardeş gibi pencerenin önünde birbirlerine bakıyorlar. Halamla annemin yüzleri pencereye dönük... Aralarındaki&nbsp;küçük sehpanın üstündeki tabaklarda üzüm ve kurabiye var.&nbsp;Annemin başında yazma. Halamın başı açık... Ne konuştuklarını bilmiyorum. Belki babamın gittiği tatbikattan, belki okudukları bir romandan, belki de akşam ne yeneceğinden söz ediyorlar.&nbsp;Transistorlu radyoda bir kadın şarkı söylüyor. Gülizar Teyze içeri girince ona dönüp gülümsüyorlar. Elinde kahve tepsisiyle kuş&nbsp;gibi sekiyor Gülizar Teyze. Henüz saçları ağarmamış, henüz kaşlarını alıyor; yüzü dupduru.</span></p>

  <p style="font-style: normal;"><span class="font2">Dedem, bu bağ evini biz doğmadan çok önce yaptırmış. İki büyük odadan ve mutfak işlerinin görülebileceği sundurmadan&nbsp;ibaret bir yermiş... Yazları, at arabalarına yığdıkları denklerle buraya göçerlermiş. Ben doğduktan bir yıl sonra, ikinci kat çıkılmış;&nbsp;</span><span style="text-indent: 0.3in;">bahçeye de, bir odayla bir mutfaktan oluşan müştemilat eklenmiş. Nuri Amca'yla Gülizarı orada yaşamaya başlamışlar.</span></p>

  <p style="font-style: normal;"><span class="font2">Nuri Amca, çiçek tarhlarının hâlâ eski yerlerinde olduğunu söyledi. Bir de, evin arkasındaki on kadar asma kütüğü o zamandan kalmaymış. Ama eski komşuların bağlarını ve bağ evlerini diğer&nbsp;asma kütükleriyle birlikte söküp götürmüşler. Yerlerine pamuk,&nbsp;tütün ekmişler. Sonra onları da söküp götürmüşler. Ayçiçeğiyle&nbsp;mısır getirmişler.</span></p>

  <p style="font-style: normal;"><span class="font2">"On yıl önce mısıra çevirdik," dedi.</span></p>

  <p style="font-style: normal;"><span class="font2">Bunu söylerken, başını yana eğmiş, mısır denizinin karanlığına bakıyordu. Hayalet gemilere; duta, karaağaca...</span></p>

  <p style="font-style: normal;"><span class="font2">Pencereye gittim. Perdeyi araladım. Üzgün hâlâ havlıyor, bahçede hâlâ ışık var. Nuri Amca yakın gözlüklerini takmış, kitap okuyor.</span></p>

  <p style="font-style: normal;"><span class="font2">Kitap okuyor olmasına şaşırdım. Yatak odasına gidip giyecek bir şeyler aradım. Kapının arkasında, halamın sabahlığı asılıydı.&nbsp;Üstüme atıp bahçeye indim.</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">"Köpek çok havladı," dedi Nuri Amca, "uyutmadı seni."</span></p>

  <p style="font-style: normal;"><span class="font2">Karşısına oturdum.</span></p>

  <p style="font-style: normal;"><span class="font2">"Sen de uyuyamamışsın," dedim.</span></p>

  <p style="font-style: normal;"><span class="font2">"Uyku yaramıyor bana; üç-dört saat yetiyor."</span></p>

  <p style="font-style: normal;"><span class="font2">"Ne okuyorsun?"</span></p>

  <p style="font-style: normal;"><span class="font2">Kitabı kaldırıp kapağını gösteriyor. Parasız Yatılı, Füruzan...</span></p>

  <p style="font-style: normal;"><span class="font2">"Hasan'ın kitapları," dedi. "Ankara'dan geldikçe kitap getirirdi. 12 Eylül' den sonra, içeri girince korktum, yakayım dedim ama Gülizar razı olmadı; İzmir'e, Münevver Hanım'a telefon edip&nbsp;yakacağımı söylemiş. O da, 'hiç öyle şey olur mu, kasabadaki eve&nbsp;götürün!' demiş. Kasabaya, eve götürdüm... Bir sandığa koyup,&nbsp;tavuk kümesinin altına gömdüm. Sonra tekrar buraya getirdik&nbsp;işte; ocağın yanına dizdim, sırayla okuyorum."</span></p>

  <p style="font-style: normal;"><span class="font2">Mısır denizi çalkalandı. Rüzgâr kitabın sayfalarını çevirdi.</span></p>

  <p style="font-style: normal;"><span class="font2">"Altmışıma kadar okumazdım. Şimdi torunlar da kitap yolluyorlar; koyacak yer kalmadı."</span></p>

  <p style="font-style: normal;"><span class="font2">Bunları, herkesten gizleyerek yaptığı bir iyiliği anlatır gibi utana sıkıla anlatıyordu. Masanın üstüne, kitabın yanına koyduğu ellerine bakarak...</span></p>

  <p style="font-style: normal;"><span class="font2">Sonra bana döndü.</span></p>

  <p style="font-style: normal;"><span class="font2">"Sana bir kahve yapayım!" dedi.</span></p>

  <p style="font-style: normal;"><span class="font2">"Gülizar Teyze'yi uyandırmayalım!"</span></p>

  <p style="font-style: normal;"><span class="font2">"Gülizar Teyzen top patlasa uyanmaz, merak etme!"</span></p>

  <p style="font-style: normal;"><span class="font2">Bir de sigara bulsa ne iyi olur. İki aydır bırakmaya çalışıyorum; paket almayı bırakmakla başladım ama gerisi gelmiyor.</span></p>

  <p style="font-style: normal;"><span class="font2">"Dur bakalım," dedi, "dolapta damadın sigarası vardır belki; her gelişinde bir paket unutuyor. Ben bırakalı yirmi seneyi geçti."</span></p>

  <p style="font-style: normal;"><span class="font2">Ayağa kalktı. Kulübeye doğru ilerlerken arkasından baktım. Adımları küçülmüş, kamburu çıkmış...</span></p>

  <p style="font-style: normal;"><span class="font2">Sundurmaya gidip derme çatma mutfak tezgâhındaki ocağı yaktı, cezveye kahve koydu, su doldurdu; sonra içeri girdi.</span></p>

  <p style="font-style: normal;"><span class="font2">Mısır denizi dalgalanarak açıldı. Bir karartının bana doğru koştuğunu gördüm. Sandalyeme yaklaşınca zınk diye durdu. Yana eğilmiş kocaman bir kafa, üzüntülü bir yüz ifadesi, sarkık, salya&nbsp;içinde yanaklar... Biraz korktum ama belli etmemeye çalıştım.</span></p>

  <p style="font-style: normal;"><span class="font2">"Üzgün Bey, nasılsınız?"</span></p>

  <p style="font-style: normal;"><span class="font2">Vıyıklıyor. Galiba, 'iyiyim' diyor. 'Çok koştum, çok yoruldum ama iyiyim,' diyor.</span></p>

  <p style="font-style: normal;"><span class="font2">Elimi ürkerek başına koydum; başı sıcak. Şımardı, kuyruğunu sallamaya başladı; ön patisiyle dizime birkaç kez vurdu.</span></p>

  <p style="font-style: normal;"><span class="font2">Nuri Amca, elinde kahve tepsisiyle masaya gelip oturdu.</span></p>

  <p style="font-style: normal;"><span class="font2">"Misafiri pek sever," dedi.</span></p>

  <p style="font-style: normal;"><span class="font2">Kahve fincanını önüme koydu; yanına bir paket sigara bıraktı.</span></p>

  <p style="font-style: normal;"><span class="font2">"Üzgün, yat oraya!' dedi köpeğe.</span></p>

  <p style="font-style: normal;"><span class="font2">Üzgün oturduğu yere, ayakucuma homurdanarak yığılıverdi.</span></p>

  <p style="font-style: normal;"><span class="font2">"Gündüzleri sıcaktan bunalıyor hayvan. Geceleri de azıyor..."</span></p>

  <p style="font-style: normal;"><span class="font2">Kahvelerimizi yudumladık. Üzgün'ün bir gözü bende, bir gözü Nuri Amca'da... Kim konuşursa ona bakıyor, arada bir vıyıklıyor.</span></p>

  <p style="font-style: normal;"><span class="font2">Nuri Amca, "Kasabadaki eve de uğramak ister misin?" diye sordu.</span></p>

  <p style="font-style: normal;"><span class="font2">"Yarın uğrarız," dedim.</span></p>

  <p style="font-style: normal;"><span class="font2">Kahve fincanı elinde, mısırların karanlığına bakıyor.</span></p>

  <p style="font-style: normal;"><span class="font2">"Gülizar Teyzen, arada bir kasabaya gidip evi temizliyor. Her şey olduğu gibi duruyor... Eskiden kışları orada kalırdık ama&nbsp;Münevver Hanım İzmir'den dönünce, buraya, bağa yerleştik...&nbsp;Son yıllarında o da hiç gitmedi, hep burada kaldı. Arada, annen&nbsp;geldiğinde filan, İzmir' deki eve giderlerdi. Allah rahmet eylesin,&nbsp;hiç hastalık görmedi. Geçen yaz biraz tansiyonu yükselmişti, doktor çağıralım dedik; istemedi... Sonra, bu hastalık çıkınca hastaneye yatırdık. Cenazeye seni çağıracaktık ama onu da istemedi.&nbsp;Bana yemin ettirdi; kimseyi işinden gücünden etme, dedi."</span></p>

  <p style="font-style: normal;"><span class="font2">Resim yapıyor muydu peki?</span></p>

  <p style="font-style: normal;"><span class="font2">"Çok yapardı, hep resim yapardı. Bahar gelince şuraya, hayata çıkardı. Boyalar, yağlar, fırçalar; eylüle, ekime kadar..."</span></p>

  <p style="font-style: normal;"><span class="font2">"Ortalıkta hiç görmedim, duvarlara da asmamış. Kasabada mı resimler?"</span></p>

  <p style="font-style: normal;"><span class="font2">"Yok... Orada da var ama burada boyadıkları burada kalırdı; yatağın altına, sandıklara kaldırırdı... İzmir'deki evde de çok resim&nbsp;vardı; vefat edince evi boşalttık, resimleri de buraya getirdik... "</span></p>

  <p style="font-style: normal;"><span class="font2">Üzgün, gürültülü bir silkinişle, homurdanarak ayağa kalktı. Ön patisini yine dizime koydu.</span></p>

  <p style="font-style: normal;"><span class="font2">"Adı niye Üzgün?" dedim.</span></p>

  <p style="font-style: normal;"><span class="font2">Nuri Amca gülümsedi.</span></p>

  <p style="font-style: normal;"><span class="font2">"Gülizar Teyzen koydu... Münevver Hanım'ın Manisa'dan doktor bir arkadaşı vardı, o getirdi bunu. Ben böyle köpekleri&nbsp;bilmem tabii... Anası babası da cinsmiş bunun. Enikken çok sevimliydi; hâlâ sevimli ya... Gülizar Teyzen baktı baktı, bunun adı&nbsp;</span><span style="text-indent: 0.3in;">Üzgün olsun dedi. Münevver Hanım'ın da hoşuna gitti. Geçen yıl bir enik getirdim, kabul etmedi; elinden zor aldık; kıskanç biraz..."</span></p>

  <p style="font-style: normal;"><span class="font2">Kahvelerimiz bitti. Nuri Amca' dan izin isteyip kalktım. Üzgün, evin kapısına kadar eşlik etti bana. Kapıyı içerden kapatırken, dokunaklı bakışlarla beni izledi.</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">Aynaya bakarken, konsolun üstünde bıraktığım telefonumu gördüm; yanıp sönüyor... Uyumadan önce sesini kapatmıştım.</span></p>

  <p style="font-style: normal;"><span class="font2">"Neredesin Zehra?"</span></p>

  <p style="font-style: normal;"><span class="font2">Ahmet bu; benim kocam!</span></p>

  <p style="font-style: normal;"><span class="font2">"Buradayım," dedim, "halamın bağ evinde."</span></p>

  <p style="font-style: normal;"><span class="font2">Dışarda yaşlı bir adamla bir köpek var. Adam kitap okuyor, köpek üzgün... Bugün oğlan çocuklarıyla okulun bahçesine kadar koştuk, pembe, beyaz güllere doğru... Su motorlarının sesini&nbsp;duydum, sümüklü Rıdvan Abi büyümüş, taksi şoförü olmuş; onu&nbsp;gördüm. Bir de İbrahim'e uğradım, vasiyetname ondaymış. Sen&nbsp;tanımıyorsun, ben de hayal meyal hatırlıyorum; o da sümüklüydü. Şimdi avukatlık yapıyor... Biraz büyümüş, irileşmiş. Dede olmuş, iki torunu var...</span></p>

  <p style="font-style: normal;"><span class="font2">"Niyazi de aramış defalarca, açmamışsın," dedi.</span></p>

  <p style="font-style: normal;"><span class="font2">Bu Niyazi benim oğlum. Bir oğlan daha doğurmayı, ona da Hasan diye seslenmeyi çok istedim ama olmadı. Olsun! Halime&nbsp;doğurdu ya!</span></p>

  <p style="font-style: normal;"><span class="font2">"Merak ettim seni."</span></p>

  <p style="font-style: normal;"><span class="font2">Merak etme beni; çok iyiyim. Akşam ne yedin? Isıtabildin mi? Salata yapsaydın yanına. Yıkamıştım, sebzelikteydi... Şimdi aslanlı aynanın önündeyim, kendimi seyrediyorum, seninle konuşuyorum. İşleri hallettim, evet; sen niye uyumadın bu saate kadar?</span></p>

  <p style="font-style: normal;"><span class="font2">"Az önce uyandım, uyanmışken tekrar arayayım dedim. Ne zaman dönüyorsun?"</span></p>

  <p style="font-style: normal;"><span class="font2">"En erken pazartesi akşamı çıkabilirim. İbrahim'e vekâlet vermem lazım."</span></p>

  <p style="font-style: normal;"><span class="font2">Hem burası çok güzel... Huzur hayalleri kuruyorsun ya; burada onun gerçeği var. Bana çok iyi geleceğinden eminim. Okul yok, öğrenciler yok, Karatepe yok, kazı yok, uzaklaşmak yok...&nbsp;Diplomaları da yatak odasına asarız.</span></p>

  <p style="font-style: normal;"><span class="font2">"Kal o zaman! Ben de ilk uçakla geleyim!"</span></p>

  <p style="font-style: normal;"><span class="font2">"Ciddi misin?"</span></p>

  <p style="font-style: normal;"><span class="font2">Sorumu yanıtlamakta zorlandığını hissediyorum; ciddi olmadığını biliyorum.</span></p>

  <p style="font-style: normal;"><span class="font2">Farkında olmadan konsolun üst çekmecesini açmışım. Beyaz, işlemeli yastık kılıfları; beyaz, işlemeli yatak örtüleri; beyaz, işlemeli havlular... İğne oyaları, katlanmış ipekliler...</span></p>

  <p style="font-style: normal;"><span class="font2">"Ben ciddiyim," diyorum.</span></p>

  <p style="font-style: normal;"><span class="font2">"İşleri ne yapacağız?"</span></p>

  <p style="font-style: normal;"><span class="font2">Burada çok iş var. Dut pekmezi yaparım, mısırları söküp yeniden bağcılık yaparız, yağlıboya filan takılırım... Sen de ahşap oyarsın!</span></p>

  <p style="font-style: normal;"><span class="font2">İkinci çekmeceyi açtım. Yine ipekliler, gece elbiseleri, saten çamaşırlar.</span></p>

  <p style="font-style: normal;"><span class="font2">"Niyazi'yi ne yapacağız, peki?" diyor.</span></p>

  <p style="font-style: normal;"><span class="font2">Niyazi evlenmeden hiçbir yere gidemeyeceğimi biliyor. Hatta evlenince de birkaç yıl yakınında olmalıyım.</span></p>

  <p style="font-style: normal;"><span class="font2">"Bence çocuğu rahat bırakmalıyız artık. Yirmi dört yaşına geldi, evi var, işi var..."</span></p>

  <p style="font-style: normal;"><span class="font2">Söylediklerime kendim de inanmıyorum. Ama her şey böyle başlamaz mı? Aklınıza gelen ilk şeyi söylersiniz ve sonra söylediklerinizin arkasında durmanız gerekir.</span></p>

  <p style="font-style: normal;"><span class="font2">"Aklıma gelmişken söyleyeyim; artık kız arkadaşı da var!" diyor Ahmet.</span></p>

  <p style="font-style: normal;"><span class="font2">İrkiliyorum. Aynada yüzüme bakıyorum, kendi görüntümden korkuyorum.</span></p>

  <p style="font-style: normal;"><span class="font2">"Ne?"</span></p>

  <p style="font-style: normal;"><span class="font2">Ahmet sesini yumuşatıyor.</span></p>

  <p style="font-style: normal;"><span class="font2">"Kötü bir şey değil bu Zehra."</span></p>

  <p style="font-style: normal;"><span class="font2">"Sana mı söyledi?"</span></p>

  <p style="font-style: normal;"><span class="font2">"Ne yapsaydı yani, sana mı söyleseydi? Dün tanıştık kızla; bir yıldır beraberlermiş."</span></p>

  <p style="font-style: normal;"><span class="font2">Ellerim titremeye başlıyor. Artık aynaya bakamıyorum, saçlarımın diken diken olduğunu düşünüyorum.</span></p>

  <p style="font-style: normal;"><span class="font2">Bir yıldır...</span></p>

  <p style="font-style: normal;"><span class="font2">"Niyazi'yle mi kalıyor?"</span></p>

  <p style="font-style: normal;"><span class="font2">"Üç aydır... Kasım sonunda evlenmeyi düşünüyorlar."</span></p>

  <p style="font-style: normal;"><span class="font2">"Bunu söylemek için benim Ankara dışına çıkmamı mı bekledi?"</span></p>

  <p style="font-style: normal;"><span class="font2">"Bilmem! Galiba..."</span></p>

  <p style="font-style: normal;"><span class="font2">Soğuk soğuk terlemeye başlıyorum. Ne yapıyor bu çocuk?</span></p>

  <p style="font-style: normal;"><span class="font2">"Beni, evlendikten sonra mı tanıştıracak kızla?"</span></p>

  <p style="font-style: normal;"><span class="font2">"Kız hamile!" diyor Ahmet.</span></p>

  <p style="font-style: normal;"><span class="font2">Duymuyorum bunu. Duyuyorum ama duymuyorum. İlk aklıma gelen, kızın Niyazi'mi kandırmış olduğu...</span></p>

  <p style="font-style: normal;"><span class="font2">Cesaretimi toplayıp yeniden aynaya bakmaya çalışıyorum. Beceremiyorum. Sırtımı konsola dayayıp, kayarak tahta döşemeye oturuyorum.</span></p>

  <p style="font-style: normal;"><span class="font2">"Sen ne dedin?"</span></p>

  <p style="font-style: normal;"><span class="font2">"Kız hamile dedim; nine olacaksın!"</span></p>

  <p style="font-style: normal;"><span class="font2">Toparlanmam gerek. Hemen Niyazi'yi aramalıyım.</span></p>

  <p style="font-style: normal;"><span class="font2">"Çocuğu bu saatte aramaya kalkışma. Ben aradım, fırçayı yedim. Bu gece uyuması gerekiyormuş... Yeni yatmış; yarın da&nbsp;Sofya'ya gidecek..."</span></p>

  <p style="font-style: normal;"><span class="font2">Bu çocuk yarın akşam Sofya'da 1500 metre koşacak... Tanımadığım bir kadınla, hem de hamile bir kadınla aynı yatakta&nbsp;uyuyor şimdi. Daha yirmi dört yaşında...</span></p>

  <p style="font-style: normal;"><span class="font2">Ayağa kalkıp konsolun üçüncü çekmecesini açıyorum. Yazlık etekler, ince pantolonlar; yağlıboya lekeleri... Sonra yelekler ve bir&nbsp;yığın bluz... En şaşırtıcı olanı da mor çiçekli bir şalvar.</span></p>

  <p style="font-style: normal;"><span class="font2">"Hala, sen şalvar mı giyiyordun?"</span></p>

  <p style="font-style: normal;"><span class="font2" style="font-style: italic;">"Bazen?"</span></p>

  <p style="font-style: normal;"><span class="font2">"Rahat olmalı!"</span></p>

  <p style="font-style: normal;"><span class="font2" style="font-style: italic;">"Evet, rahat... Mısıra girebiliyorum."</span></p>

  <p style="font-style: normal;"><span class="font2">Hırıldar gibi konuşuyorum artık.</span></p>

  <p style="font-style: normal;"><span class="font2">"Kaç aylık hamile?"</span></p>

  <p style="font-style: normal;"><span class="font2">"Dört aylık!"</span></p>

  <p style="font-style: normal;"><span class="font2">"Benim bir an önce o kızla tanışmam lazım, Ahmet... Sana da hayret ediyorum; bu kadar ilgisiz olabilir mi insan? Ne yapacağız&nbsp;şimdi?"</span></p>

  <p style="font-style: normal;"><span class="font2">"Bir şey yapmayacağız yahu! Koskoca adam o!"</span></p>

  <p style="font-style: normal;"><span class="font2">"Çocuğu doğuracak mı yani?"</span></p>

  <p style="font-style: normal;"><span class="font2">Üçüncü çekmecede, giysilerin altında bir kırbaç!</span></p>

  <p style="font-style: normal;"><span class="font2">Kabzasından epeyce tutulmuşa benziyor; meşinin rengi değişmiş. Parmak izleri görülebiliyor. Ucuna doğru inceliyor, püskülleniyor.</span></p>

  <p style="font-style: normal;"><span class="font2">"Halacığım, sen ata biner miydin?"</span></p>

  <p style="font-style: normal;"><span class="font2" style="font-style: italic;">"Bazen!"</span></p>

  <p style="font-style: normal;"><span class="font2">Ahmet, müstakbel gelinimizle, torunumun anasıyla ilgili sorularımı sabırla dinliyor ve bir şeyler geveleyerek cevap veriyor.</span></p>

  <p style="font-style: normal;"><span class="font2">Evlendiğimizde, benden on beş yaş büyüktü. Ben sonradan arayı kapattım; adamlar daha yavaş büyüyorlar. Ama anlayışı&nbsp;galiba doğuştan... Böyle durumlarda benimle konuşulmayacağını iyi bilir. Yirmi beş yıldır birlikteyiz. Aynı çorbayı seviyoruz;&nbsp;mercimek... Aynı romanlardan, aynı filmlerden etkileniyoruz.&nbsp;Hoşlandığım her şeyden hoşlanıyor ya da hoşlanıyormuş gibi&nbsp;yapıyor. Bu ikisi arasındaki farkı anlamamam için birkaç sihirli&nbsp;sözcük biliyor.</span></p>

  <p style="font-style: normal;"><span class="font2" style="font-style: italic;">"İçerisi soğudu, pencereyi kapatabilir miyim Ahmet?"</span></p>

  <p style="font-style: normal;"><span class="font2" style="font-style: italic;">"Hay hay efendim!"</span></p>

  <p style="font-style: normal;"><span class="font2" style="font-style: italic;">"Bu balığı nereden aldın? Bozukmuş... Makarna yapacağım..."</span></p>

  <p style="font-style: normal;"><span class="font2" style="font-style: italic;">"Hay hay efendim!"</span></p>

  <p style="font-style: normal;"><span class="font2" style="font-style: italic;">"Bluzumu çıkarma; öyle kalsın!"</span></p>

  <p style="font-style: normal;"><span class="font2" style="font-style: italic;">"Hay hay efendim!"</span></p>

  <p style="font-style: normal;"><span class="font2">Kırbacı yerine koydum. Hemen Niyazi'yi aradım. Aradığım kişiye ulaşamadım.</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">Şimdi halamın odasında, yüksek ayaklı pirinç karyolada oturuyorum. Ahmet'le konuştuklarımı bir an önce unutmam lazım...</span></p>

  <p style="font-style: normal;"><span class="font2">Duvarda Kur'an; yanında bir tek kırma; mutlaka doludur. Aklıma kötü şeyler geliyor.</span></p>

  <p style="font-style: normal;"><span class="font2">Eğilip yatak örtüsünü kaldırdım. Karyolanın altında yığınla koli var. Kolilerden birinin üstünde duran küçük kutuyu çekip&nbsp;aldım. Kapağını açınca ahşap koktu, kâğıt koktu. Kapağın içinde gülümseyen bir güneş kabartması var; güneşin ağzı var, burnu&nbsp;var, gözleri var.</span></p>

  <p style="font-style: normal;"><span class="font2">Kutuyu yatağa koydum. En üstte ben varım; sepya bir fotoğrafın içindeyim.</span></p>

  <p style="font-style: normal;"><span class="font2">Demek bu çocuk nine olacak!</span></p>

  <p style="font-style: normal;"><span class="font2">Ama daha beş yaşında!</span></p>

  <p style="font-style: normal;"><span class="font2">Fotoğrafın arkasına tarih yazılmış; 1 Haziran 1961.</span></p>

  <p style="font-style: normal;"><span class="font2">Kasabadaki evin bahçesinde, kahvaltı masasında, arada bir hâlâ rüyalarıma giren vicdan ve ayrılık çağımın tam ortasındayım.</span></p>

  <p style="font-style: normal;"><span class="font2">Babamı bir yıldır görmüyorum. Bir süre önce Kore'den dönmüş; annem onu karşılamak için Ankara'ya gitmiş.</span></p>

  <p style="font-style: normal;"><span class="font2" style="font-style: italic;">"Yalnızca üç gün güzelim, yalnızca üç gün</span><span class="font2">..."</span></p>

  <p style="font-style: normal;"><span class="font2">Annemin ve babamın beni niye cezalandırdıklarını çok merak ediyordum. Nasıl bir suç işlemiş olabilirim ki?</span></p>

  <p style="font-style: normal;"><span class="font2">Halam, olan biteni anlamam için çaba harcıyor. Benim babam askermiş. Çok uzaktaki çekik gözlü insanların rahat uyuması için&nbsp;onlara yardım etmeye gitmiş. Aslında beni çok seviyormuş, çok&nbsp;özlüyormuş ama asker kızı olmanın bu çeşit bedelleri varmış.</span></p>

  <p style="font-style: normal;"><span class="font2">Kore'de bir dev yaşıyordu. Ayaklarıyla küçük insanları ezip yok ediyordu. Babam, elinde kılıçla o deve saldırıyordu. Yardımcıları&nbsp;</span><span style="text-indent: 0.3in;">Pinokyo, Yedi Cüceler, Çizmeli Kedi'ydi...</span></p>

  <p style="font-style: normal;"><span class="font2">Geceleri uykuya dalmadan önce, bu cezayı hak edip etmediğimi düşünüyordum. Annem giderken saçımı okşayıp kokladığında, onu babamdan kıskandığımı anımsayıp pişmanlık duymuştum. Her şeye ben neden olmuştum. Annem, kıskançlık kötülük doğurur diye kaç kez söylemişti.</span></p>

  <p style="font-style: normal;"><span class="font2">Kahvaltı masasının üstündeki kristal vazoda leylaklar açmış. Halam kollarını göğsünde birleştirmiş. Kameraya bakmıyor,&nbsp;başka bir yere bakıyor. Hasan'la ben de onun baktığı yere bakıyoruz. Hasan sırıtmış. Benimse gözlerim alabildiğine açık; hayret etmişim, aptalca bakmışım. Dedem henüz ölmemiş, Yüzbaşı&nbsp;Osman Amca'ya bakıyor. Biri, az önce bir şey söylemiş olmalı. Gülümsüyorlar. Bir raviyeye turfanda domates dilimlenmiş.&nbsp;Bahçeden toplanmış çarlistonlar henüz küçücük. Bir ay sonra yere&nbsp;eğilirler; dallar kırılır. Çaydanlık mum ocağının üstünde; dumanını görebiliyorum. Hatta dedemin öksürüğünü işitiyorum. Çok&nbsp;sigara içiyor.</span></p>

  <p style="font-style: normal;"><span class="font2">Hava toprak kokuyor; halam kahvaltıdan önce yeri göğü sulamış. Akasyanın, çamın, leylağın, güllerin yaprakları pırıl pırıl... Kuyruksuz, masanın altında... Nemrut, badem ağacının gölgesine&nbsp;sığınmış...</span></p>

  <p style="font-style: normal;"><span class="font2">Bu bizim ve kedilerimizin sabahı işte! Her şey yerli yerinde... Kulaklarımız, tüylerimiz; doymak bilmezliğimiz... Gümüşler parlatılmış. Hiç kullanılmamış yaşmaklar, yalnızca bir-iki kez giyilmiş&nbsp;gösterişli gece elbiseleri, iğne oyası masa örtüleri sandıklarda. Yün&nbsp;ve pamuk yataklar, yorganlar yüklükte. Kapıları açılınca geçmiş&nbsp;kokuyorlar. Henüz bir geçmişim yok ama kokuyu duyabiliyorum.&nbsp;Misafir odasına girince kavak kokuyor. Döşemeler bir ay önce yenilendi. Her şey yerli yerinde... Yalnızca annem ve babam eksik...</span></p>

  <p style="font-style: normal;"><span class="font2">Fotoğrafçı Ekrem Amca bahçe kapısını açıp içeri girmişti. Masamız çiçek saksılarının önündeydi. Bir sıra sakız sardunyası,&nbsp;bir sıra ortanca... O zamanlar ortancaların rengini değiştirmek halamın bile akıl edemeyeceği bir şeydi. Beyazdılar, gelin gibiydiler.</span></p>

  <p style="font-style: normal;"><span class="font2">Kapı çıngırağının sesiyle irkildik. Halam ayağa kalktı; gözlerini kısarak kapıya baktı.</span></p>

  <p style="font-style: normal;"><span class="font2">"Kim geldi acaba?"</span></p>

  <p style="font-style: normal;"><span class="font2">Dedem de ayağa kalktı.</span></p>

  <p style="font-style: normal;"><span class="font2">"Yabancı değil, fotoğrafçı Ekrem Bey gelecekti," dedi.</span></p>

  <p style="font-style: normal;"><span class="font2">Kimse yabancımız değildi. Babamın ilkokul arkadaşları, Kırcaali göçmeni komşumuz Nevres Amca ve oğlu Zeki, Yüzbaşı Osman&nbsp;Amca, müzeci Mehmet Ali Amca ve adını hatırlamadıklarım...</span></p>

  <p style="font-style: normal;"><span class="font2">Osman Amca, o gün Hasan, Halime ve benim için birer hediye getirmişti; Fareli Köyün Kavalcısı, Tabiat Ana Anlatıyor ve Dünya&nbsp;Masalları... Hasan'la bana şöyle demişti:</span></p>

  <p style="font-style: normal;"><span class="font2">"Bunu birkaç yıl sonra okuyabilirsiniz!"</span></p>

  <p style="font-style: normal;"><span class="font2">Halime hemen kitabını okumaya başlamıştı. Kıskanmıştım...</span></p>

  <p style="font-style: normal;"><span class="font2">Çocukluk öyküleri az çok birbirine benzer. Birçok şeye inanır, birçok şeye ait olur, her şeyi önemseriz. Bir çeşit acemilik çağı!&nbsp;Bakma, görme, dinleme, akılda tutma çağı. Bir de ayrılık ve vicdan çağı...</span></p>

  <p style="font-style: normal;"><span class="font2">"Ekrem, kahvaltıya gel!" diye seslendi dedem.</span></p>

  <p style="font-style: normal;"><span class="font2">Osman Amca'nın yanındaki boş sandalyeyi açığa aldı. Halam bir bardağa çay doldurdu. Ekrem Amca herkesle tokalaştı.&nbsp;Hasan'la, Halime'yle ve benimle de tokalaşınca şaşırdım.</span></p>

  <p style="font-style: normal;"><span class="font2">"İşimizi bitirelim, sonra bir çayınızı içerim," dedi.</span></p>

  <p style="font-style: normal;"><span class="font2">Üçayağı masanın karşısına koydu. Başını siyah gölgeliğe sokup bir süre baktı. Halam, elinde çay bardağıyla ayakta bekliyordu.</span></p>

  <p style="font-style: normal;"><span class="font2">"Oturabilirsiniz, rahat olun!" dedi Ekrem Amca.</span></p>

  <p style="font-style: normal;"><span class="font2">Herkes sandalyesine oturdu. Halam, elbisemin yakasını düzeltti, Hasan'a şöyle bir baktı.</span></p>

  <p style="font-style: normal;"><span class="font2">"Dudağında reçel var," dedi.</span></p>

  <p style="font-style: normal;"><span class="font2">Masada reçel vardı; gül reçeli, çilek reçeli, vişne reçeli, incir reçeli, sakız reçeli... Hepsini halamla annem yapmış.</span></p>

  <p style="font-style: normal;"><span class="font2">Ekrem Amca başını gölgelikten çıkardı, son bir kez duruşumuzu izledi ve yeniden karanlığa girdi.</span></p>

  <p style="font-style: normal;"><span class="font2">"Münevver Hanım, çocuklara bakmayın, bana bakın! Evet, böyle daha iyi... Artık kımıldamayalım, olur mu?"</span></p>

  <p style="font-style: normal;"><span class="font2">Deklanşöre bastı.</span></p>

  <p style="font-style: normal;"><span class="font2">Şimdi elimde duran bu fotoğraf, yaşadığımızı kanıtlıyor. Sekiz insan ve üç kediyiz; bizler, hepimiz yaşadık.</span></p>

  <p style="font-style: normal;"><span class="font2">Hiçbirimiz Ekrem Amca'ya bakmıyoruz. Çünkü deklanşöre bastığı anda kapının çıngırağı bir kez daha çalmış; hepimiz o yana dönmüşüz. Kuyruksuz'la Nemrut bile dönmüşler. Annemle&nbsp;babam gelmiş. Ben biraz ayaklanmışım ve onlara doğru hayretle&nbsp;bakmışım. Yaşadığıma inanmıyormuşum da, inanmak için aradığım kanıtı bulmuşum gibi bakmışım.</span></p>

  <p style="font-style: normal;"><span class="font2">Halam da hayret etmiş, dedemle Osman Amca görmemişler.</span></p>

  <p style="font-style: normal;"><span class="font2">Hasan'la ben çiçekli giysiler giymişiz. Onun gömleğiyle benim eteğim aynı kumaştan. Kendimiz gibi değil; başkası gibi duruyoruz. Arkamızda ortancalar; sardunyaların yeşilleri, alları.&nbsp;Mutfağın bahçeye açılan küçük penceresi; biber biçimli tuzluk...&nbsp;Leylak ağacı, incir ağacı, çam ağacı... Kapının önünde üçüncü bir&nbsp;kedi; ak tüylerini yalıyor. Adı Yabancı.</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">Ben, sepya fotoğraflara bakarak büyüdüm. Büyümek böyle bir şey olmalı; bir sepyanın içinde yer almak, sonra da renklenerek&nbsp;alakasız bir şeye dönüşmek...</span></p>

  <p style="font-style: normal;"><span class="font2">Bir çocuğun içi, sandığımızdan daha karmaşık; sandığınızı açmadan bunu bilemezsiniz. Çocuklar her şeyi yakından görüyorlar; yıllar sonrasını bile... İnsanın, dünyaya hazırlanırken, noksanlarının ve hazırlıksızlıklarının bulanık suyunda çırpınmaktan&nbsp;başka bir şey yapamadığını sanıyoruz. Oysa insan bu çamurda&nbsp;büyüyor ve büyürken tanık olduğu her şeyi vakumlayıp, konsantre hale getirip saklıyor. Hatta bu çamurun içinde kendini yaratıyor; çamurun kendisi oluyor.</span></p>

  <p style="font-style: normal;"><span class="font2">İnsanın insana en çok benzediği çağ, çocukluk galiba. Üniversiteye başlayana dek, evdeki fotoğraf kutularını, albümleri açıp karıştırırdım. Eski günlerin renkleri, biçimleri, artık&nbsp;giyilmeyen gülünç giysiler... Elini kolunu nereye koyacağını bilemeyen adamların ve kadınların gölgelerine bakardım... Kimi, ince&nbsp;işlenmiş altın varak koltuklarda oturan aile büyüklerinin arkasında ayakta dururdu. Kimi de, bir ahırın kapısında, bir atın dizginlerinden tutarak, redingotuyla, papyonuyla ve yeni kalıplanmış&nbsp;fötrüyle... Kendisi gibi değil. Başkası gibi...</span></p>

  <p style="font-style: normal;"><span class="font2">Öykümüzün nasıl başladığını hiçbirimiz bilmiyoruz; sonradan anlatıyorlar, bilmiş kadar oluyoruz. Anımsamak için tanıklıklara&nbsp;ihtiyaç duyuyoruz; fotoğraflara, sözlere, küçük bir kâğıt parçasına&nbsp;çiziktirilen birkaç kelimeye... Saklayamadıklarımıza, sandığımızın dışında kalanlara...</span></p>

  <p style="font-style: normal;"><span class="font2">Fotoğrafı yatağa koyuyorum. Kutunun üstünde duran kartpostalı alıp, arkasında yazılanları okuyorum.</span></p>

  <p><span class="font2"><i><br /></i></span></p>

  <p><span class="font2"><i>9 Mart 1959</i></span></p>

  <p><span class="font2"><i>''Sevgili Mina, şeker bayramım tebrik ederim. Zehra, geçen hafta başında ilk kelimelerini söyledi. Şimdilik yalnızca 'getir, al&nbsp;ve ver,' diyor... Erkek olsaydı herhalde babası gibi asker olurdu;&nbsp;önce emretmeyi öğrendi. Ben de yalnızlık hallerini nihayet üstümden attım. Ağrı'ya gitmek için Cemil Bey'e çok yalvardım ama&nbsp;abini tanıyorsun; inadıyla kimse baş edemez. Ay sonunda sana&nbsp;geleceğim. Belki Zehra'yı bir haftalığına bırakır, Ağrı'ya giderim. Bunun için beni kınar mısın? Kınamayacağını biliyorum.&nbsp;Gözlerinden öperim."</i></span></p>

  <p><span class="font2"><i>Yengecin</i></span></p>

  <p style="font-style: normal;"><span class="font2" style="font-style: italic;"><br /></span></p>

  <p style="font-style: normal;"><span class="font2">Annemin el yazısı... Demek ki, beni daha iki yaşındayken yalnız bırakmış. Ben Niyazi'yi hiç yalnız bırakmadım...</span></p>

  <p style="font-style: normal;"><span class="font2">Kartın ön yüzünde bir kış manzarası var. Bir kulübe, bir göl, beyaz bir gökyüzü ve dallarına kar yığılmış ağaçlar... Uzakta bir&nbsp;kuş... Kulübede Hasan'la, Halime'yle birlikte yaşıyoruz; Halime&nbsp;küçük elleriyle bize yumurta haşlıyor. Sonra gece oluyor, bahçedeki şezlonglara uzanıyoruz.</span></p>

  <p style="font-style: normal;"><span class="font2">İşte yine beş yaşındayım! Fotoğraf makinesine bakıyorum. Biri bana gülümse demiş, ben yine sırıtmışım. Hasan elimi tutmuş, başını havaya kaldırmış.</span></p>

  <p style="font-style: normal;"><span class="font2">İnandığım o kadar çok şey var ki... Daha doğrusu inanmaya o kadar eğilimliyim ki...</span></p>

  <p style="font-style: normal;"><span class="font2">"Bu, Allah değil mi?" diyorum Hasan'a.</span></p>

  <p style="font-style: normal;"><span class="font2">Üstümüzde, akasya yapraklarının arasında büyük bir ay yükseliyor. Hızla küçülüyor, hızla yükseliyor.</span></p>

  <p style="font-style: normal;"><span class="font2">"Hangisi?" diyor Hasan.</span></p>

  <p style="font-style: normal;"><span class="font2">"Şu yuvarlak!"</span></p>

  <p style="font-style: normal;"><span class="font2">"Sen salak mısın? O, ay... Dünyanın uydusu..."</span></p>

  <p style="font-style: normal;"><span class="font2">"O zaman Allah kim?"</span></p>

  <p style="font-style: normal;"><span class="font2">Hasan, aya bakıp bir süre düşünüyor. Sonra önemli bir şey söylüyormuş gibi gözlerini kısıyor.</span></p>

  <p style="font-style: normal;"><span class="font2">"Onu göremezsin," diyor.</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">Kutudaki fotoğrafları şöyle bir elden geçirdim. Birçoğunun arkasına Arap harfleriyle not düşülmüş. Yalnızca rakamla yazılan tarihleri okuyabiliyorum; 1913, 1916, 1922... Büyük bir bölümü&nbsp;asker fotoğrafı. Yan yana dizilmiş erlerin ortasında, şapkasının ve&nbsp;giysisinin farklılığından subay olduğu anlaşılan biri... Babamın&nbsp;amcalarından biri değil; onları başka fotoğraflarından tanıyorum.&nbsp;Erzurum'da ölen dayısı olmalı. Başını havaya kaldırmış. Sakalsız,&nbsp;temiz bir yüzü var. Sonra, başka bir fotoğraf... Başka bir subay...&nbsp;Bir kışlanın yemekhanesinde erlerle birlikte... Kafası kalemle işaretlenmiş. Henüz yemeğe başlamamışlar; önlerindeki tabaklar&nbsp;boş, temiz. Erlerden biri sırıtmış. Bir diğeri ona bakıyor. Kafası&nbsp;işaretli olan Allah gibi duruyor. Aydede gibi.</span></p>

  <p style="font-style: normal;"><span class="font2">Arada, babamın birkaç çocukluk fotoğrafına da rastlıyorum. Birinde halamla birlikteler. Kollarını birbirlerinin omuzuna atmışlar. Babam, benim Niyazi'ye ne kadar benziyormuş...</span></p>

  <p style="font-style: normal;"><span class="font2">Ahmet'i arıyorum.</span></p>

  <p style="font-style: normal;"><span class="font2">"Ben bu kızı hemen görmek istiyorum," diyorum.</span></p>
</body>
</html>
