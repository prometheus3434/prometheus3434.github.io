<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a18"><i>16 Kasım 1961</i></a><br /></p>

  <p><span class="font2" style="font-style:italic;">"... Sonunda öyle bir yere varıyorsun ki, hayatının sahici bir şeye benzemesini istemeye başlıyorsun... Ama sonra, sahici&nbsp;olan nedir diye düşünüyorsun. Başkalarının hayatı hakikaten&nbsp;sahici mi? Bizden öncekiler hakikaten yaşadılar mı?</span></p>

  <p><span class="font2" style="font-style:italic;">Boşlukta sallanan, ucunda ağırlık olmayan bir ip gibiyim yengecim</span><span class="font2">...</span> <span class="font2" style="font-style:italic;">O ip kopar mı? Hastanede, babamın başucunda,&nbsp;Kopernik'in hayatını okudum. Hakikaten yaşamış...</span> <span class="font2">"</span></p>

  <p style="text-align: right;"><span class="font2" style="font-style:italic;">Mino'n</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">18. Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Hastane</b></span></p>

  <p><span class="font2"><br /></span></p>

  <p><span class="font2">Deden ölünce hemen kasabaya gitmiştik.</span></p>

  <p><span class="font2">Sen, cami avlusunda, halanı görür görmez bacaklarına sarılmış, ağlamaya başlamıştın. Dedenin öldüğünün farkında olup olmadığını bilmiyorum ama mutlaka bir şeyler hissetmiş olmalıydın... Belki yalnızca bizi o kadar üzgün gördüğün için ağlamıştın.&nbsp;Duygusal bir çocuktun; acını, sevincini göstermekten kaçınmazdın. Ya da şöyle diyelim; duygularını saklayamazdın. Halan gibi...</span></p>

  <p><span class="font2">O gün kasabaya geldiğimizde, bizi Nuri Abi karşılamış, doğruca camiye götürmüştü. Baban, otogara iş çıkışından geldiği için resmî giyimliydi. Şapkasını kaşlarına kadar indirmişti; çevresine&nbsp;bakmıyordu. Bir ara, yanımızdan ayrılıp tabutun başına gitti.&nbsp;Yeşil örtüyü okşadı.</span></p>

  <p><span class="font2">Dedeni defnettikten sonra eve geldik. Biz seninle bir hafta daha kalacaktık; baban o gece Ankara'ya dönecekti.</span></p>

  <p><span class="font2">Evde bir süre Nuri Amcanla, Gülizar Teyzenle konuştu. Ne konuştuklarını bilmiyorum. Taziyeye gelen kalabalıktan ayrılmış, bahçenin bir köşesinde ayakta duruyorlardı. Nuri'yle&nbsp;Gülizar başlarını öne eğmişler, onu dinliyorlardı. Sen, Halime ve&nbsp;Hasan'la iskambil oynuyordun. Dedenin ölümü bir yana, onları&nbsp;gördüğün için o kadar mutluydun ki... Ve ben seni öyle görünce o kadar mutlu olmuştum ki... Bir de Niyazi'yi doğurduğunda öyleydin. Loğusa yatağında pembe pembe gülümsüyordun.&nbsp;Halime'yle, Hasan'la iskambil oynuyormuş gibi...</span></p>

  <p><span class="font2">Akşam yemeğinde, dedenin arkadaşı Nevres Abi ve oğlu Zeki, fotoğrafçı Ekrem Bey, müzeci Mehmet Ali Bey, tanıdık tanımadık&nbsp;birçok insan, hep beraberdik. Komşular masaya ha bire yemek&nbsp;taşıyorlardı.</span></p>

  <p><span class="font2">Baban, gitmesine yakın halanı içeri çağırdı; dedenin yatak odasına girdiler. Ben bir şeyler olacağını hissedip peşlerinden gittim; yaptığım kötü bir şeydi ama onları dinledim.</span></p>

  <p><span class="font2">Önce, konuştukları şeyleri anlamıyordum; alçak sesle konuşuyorlardı. Ama sonra halanın çığlığıyla irkildim.</span></p>

  <p><span class="font2">“Hayır!" diye bağırdı.</span></p>

  <p><span class="font2">Ben hayatımda böyle bir 'hayır' duymadım. Ciğerlerinin söküldüğünü hissediyordum. Bu bir itiraz filan değildi. Olsa olsa evine hırsız girmiş birinin çığlığı olabilirdi. Sonra baban da bağırmaya başladı. İkisinin öfkesi birbirine öyle karışmıştı ki, ne&nbsp;dediklerini anlayamıyordum.</span></p>

  <p><span class="font2">Sonra bir tokat sesi duydum ve kapı açıldı; baban dışarı çıktı. Beni görünce, “Hadi gidiyoruz," dedi.</span></p>

  <p><span class="font2">Sakin olmasını söyledim.</span></p>

  <p><span class="font2">“Hayır efendim, birlikte dönüyoruz," dedi.</span></p>

  <p><span class="font2">Onu iteleyip içeri girdim.</span></p>

  <p><span class="font2">Halan, dedenin yatağına oturmuş, kafasını tavana dikmiş, öyle duruyordu. Kaşının üstü yarılmışta, gözü hemen mosmor&nbsp;olmuş, kapanmıştı. Ama ağlamıyordu; gülümsüyordu.</span></p>

  <p><span class="font2">En sakin sesiyle, "Gider misin, Ayşe," dedi.</span></p>

  <p><span class="font2">"Ne oldu?" dedim.</span></p>

  <p><span class="font2">Bana, babana bakarmış gibi baktı o zaman.</span></p>

  <p><span class="font2">"Lütfen gider misin," diye tekrarladı.</span></p>

  <p><span class="font2">Çaresiz dışarı çıktım. Ben çıkarken içeri Gülizar girdi. İçerden Gülizar'ın çığlığını ve hıçkırıklarını duydum.</span></p>

  <p><span class="font2">Baban, olanları otobüste anlattı o gece. Sen yanımızdaki koltukta uyuyordun.</span></p>

  <p><span class="font2">Halan, İzmir' de bir ev kiralamıştı. Bundan, baban dışında hepimizin haberi vardı. İki hafta önce bir resim atölyesine kayıt&nbsp;yaptırmış, dedene bakarken, bir yandan da oraya devam etmişti.&nbsp;Şimdi bunu sürdürmek istiyordu. Babansa, bir an önce kasabaya&nbsp;dönmesini...</span></p>

  <p><span class="font2">Babanın anlattıklarını dinleyince, bunun halanın aşkıyla bir ilgisi olup olmadığını düşünmüştüm. Galiba baban da böyle bir&nbsp;şeyden kuşkulanmış, halanla bunu konuşmuştu. Belki daha önce&nbsp;bahçede Nuri Abi ve Gülizar'la konuştuğu da buydu.</span></p>

  <p><span class="font2">Babanla konuşamadığınızı biliyorum. İki dilsiz gibi yıllarca aynı evde yaşadınız. Gerçi ben de öyleydim. Sessizliğinizi uzaktan izleyen başka bir sessizdim. Düşünüyorum da, bizim aile reisimiz galiba sessizlikti.</span></p>

  <p><span class="font2">Öldükten sonra, kitaplarının arasında bir defter bulmuştum. Senin, lisedeyken kullandığın fizik defterin... Yarısına kadar formüller ve hesaplar yazmışsın. Kalanını da baban doldurmuş;&nbsp;kendi formülleri, kendi hesaplarıyla... Seninle, benimle konuşmuş. Demek ki çığlıklarını böyle bastırıyormuş.</span></p>

  <p><span class="font2">O defterde, sana seslenen bir mektup vardı. Sen Çorum'a gittiğinde yazmış olmalı. Yazmış ama postaya vermemiş.</span></p>

  <p><span class="font2"><br /></span></p>

  <p><span class="font2" style="font-style:italic;">"Genelkurmay'da görevli genç bir subay, öyle pek göz alıcı bir özelliği de yoksa, ya da başka bir deyişle kaderine kendi isteğiyle&nbsp;ve iradesiyle değil de re'sen tayin edildiyse, kabuğunu çatlatıp&nbsp;kendi dışına çıkamaz; personel dosyalarının arasında kaybolur&nbsp;gider.</span></p>

  <p><span class="font2" style="font-style:italic;">Ama kaybolmanın tek yolu bu değildir, kızım. Bazen, tarihin deryası da kapıp götürüyor insanı. Çalışma odana girip çıkan bir&nbsp;paşanın dimdik duruşunu, bir hayali izler gibi izlersin. Sabah&nbsp;uyandığında, omuzlarında bir ağırlık kalır. Rahatsız olursun; artık eskisi gibi olamayacağını hissedersin... Ben buna memleketin&nbsp;yükü diyorum işte! Sırtına kimse zorla yıkmamıştır ama taşırsın.&nbsp;Düşünsene, şark savaşı sırasında Erzurumlu çocuklar cepheye&nbsp;onlarca kiloluk buğday çuvalları taşımışlardı. Biz de tuttuk memleketi taşıdık. Tek bir şikâyet sözü etmeden...</span></p>

  <p><span class="font2" style="font-style:italic;">Sana kendi hikâyemi hiç anlatmadım ben. Sizinkine benzemiyor diye anlayamayacağınızı düşündüm. Anlatsaydım, belki sizin hikâyeniz de farklı olurdu, Nuri'nin oğlu Hasan ölmezdi.</span></p>

  <p><span class="font2" style="font-style:italic;">Askerî liseye gidişimi hatırlıyorum şimdi. On iki, on üç yaşındayım daha. Ağustos sonu ya da eylül başıydı. Kasabanın meydanında, İzmir'e gidecek otobüsü bekliyorduk babamla. Sırtımda hâki, kadife bir ceket var... Pantolonum da aynı renk ama kadife&nbsp;değil. İkisini de terzi İsmail Abi dikmişti; ikisi de bol geliyordu.&nbsp;O yıllar böyleydi; giysilerimiz, nasılsa boy atacağız diye biraz&nbsp;büyük dikilirdi.</span></p>

  <p><span class="font2" style="font-style:italic;">Annemle, Münevverle evde vedalaşmıştık; uğurlamaya gelmemişlerdi. Münevver pek küçüktü, pek gururluydu; imtihanı kazandığım günden beri, bana bakarken gözlerinin içi gülüyordu.</span></p>

  <p><span class="font2" style="font-style:italic;">Harp biteli birkaç yıl olmuş. Ancak, harp bitmemiş ya da yeni bir harp başlayacakmış gibi sanki... Babam belediye reisi ama&nbsp;evde şeker yok, un yok; olacağı da yok. Sözde, kasabanın hali vakti yerinde ailelerinden sayılıyoruz; ayağıma geçirdiğim ayakkabı&nbsp;pençe üstüne pençe...</span></p>

  <p><span class="font2" style="font-style:italic;">Babam, benimle İzmir'e kadar geldi. İzmir garajında elime iki buçuk lira sıkıştırıp İstanbul otobüsüne bindirdi. Doğrusu iyi paraydı; o güne kadar bu parayı bir arada görmemiştim. Annemse,&nbsp;evden çıkarken çantama bir şeyler sokuşturmuştu. Branda bezinden, iki gözlü, hâki, heybe gibi bir çantaydı... İçindekileri hiç&nbsp;unutmam. İki külot, iki çorap, bir gömlek, bir yün kazak, iki de&nbsp;yün fanila... Hepsi de birer beden büyük... Tabii, bahçemizden&nbsp;koparılmış iki ayvayla iri bir narı da unutmamak lazım... On&nbsp;beş saatlik yol boyunca, açlığımı yatıştırmak için bunları kemirip durdum. Biz, meyve denince ayvayla nardan başka bir şey&nbsp;bilmezdik zaten; bahçede ne varsa o! Ama sabaha karşı, Bursa&nbsp;garajında otobüsten inip paraya kıymış, beş kuruşa iki simitle iki&nbsp;dilim peynir almıştım.</span></p>

  <p><span class="font2" style="font-style:italic;">Bursa'da yanıma kravatlı, fotrlü bir adam oturdu. Tek başıma yolculuk ettiğimi görünce benimle alakadar oldu. Vilayette parti&nbsp;yöneticisiymiş, İstanbul'a, bir toplantı için gidiyormuş.</span></p>

  <p><span class="font2" style="font-style:italic;">İstanbul hakkında pek çok şey anlattı bana. Böylece, zaten bir rüya olan geleceğim, o saatte bir Zaloğlu Destanı'na dönüşüverdi.</span></p>

  <p><span class="font2" style="font-style:italic;">Ancak, Harem'e varınca felekten ilk şamarımı yedim. Bisküvi almak için garajdaki dükkana girdiğimde, cebimdeki paranın&nbsp;uçuvermiş olduğunu fark ettim. Tekrar otobüse döndüm; aradım,&nbsp;taradım, bulamadım; ağlayasım geldi... Herhalde, Bursa'da simit&nbsp;alırken düşürmüştüm... Kravatlı bey de benim derdime düştü.&nbsp;Paradan ümit kesilince beni bir taksiye bindirip Kuleli'ye yolladı.&nbsp;Taksi parasını da cebinden verdi.</span></p>

  <p><span class="font2" style="font-style:italic;">Sonra, otuz küsur yıl sonra, memleketin ve demokrasinin dibine dinamit koymakla suçladılar bizi! Ne yapacakmışız biliyor musun? Boğaziçi köprüsünü havaya uçuracakmışız!</span></p>

  <p><span class="font2" style="font-style:italic;">Siyaset tanrısına kurban edildik... Fakat ne beis! İdama yollasalar, sehpaya İstanbul otobüsüne biner gibi çıkarım. Babam ardımdan bakar. Benimle gurur duyar.</span></p>

  <p><span class="font2" style="font-style:italic;">Eğer seni yoğurmamışsa, bir fikre ait olamazsın... Kendini bir fikre ait hissedip hissetmemenden bahsetmiyorum; tamamen&nbsp;ait olmandan bahsediyorum. Yıllarca ve yavaş yavaş bir kuyuya&nbsp;düşmek gibi bir şeydir bu. İnanç çok kıskançtır. Belki herkes için&nbsp;değildir diyeceksin. Hayır, inanç herkes için çok kıskançtır. Eline&nbsp;geçirdiği adamı başkasıyla paylaşmaz.</span></p>

  <p><span class="font2" style="font-style:italic;">Kore'deyken, hür dünyanın geleceğine ilişkin tek bir fikrim yoktu. Bu konuda çok seminer dinlemiş biri olarak, anlatılanlara içtenlikle inandığımı söyleyemem. Düşündüğüm yegâne şey,&nbsp;Türkiye'nin bahtıyla alakalı bir iş yapmaktı. Sen, 'Kore'de ne&nbsp;işiniz vardı baba?' diye sorduğunda cevap verememiştim. Daha&nbsp;doğrusu, soruyu sorma biçimin garibime gitmişti. 'Ne işimiz&nbsp;vardı?' diye sormalıydın... Türkiye'nin kaderini benimsemeliydin.</span></p>

  <p><span class="font2" style="font-style:italic;">Seneler sonra, bu kaderi benim de benimsemem gerekmediğini anladım.</span></p>

  <p><span class="font2" style="font-style:italic;">Anlamakta geciktim.</span></p>

  <p><span class="font2" style="font-style:italic;">Oysa anlamanın ustası olduğumu sanıyordum. Ziverbey'den çıktıktan sonra, Selimiye'ye gittiğimde, hapishane komutanı sınıf arkadaşımdı. Okuldayken, birlikte kapı nöbeti tutmuş, birbirimize çocukluk hikâyelerimizi anlatmıştık. Ben ona pilavımı&nbsp;vermiştim, o bana hoşafını. Ve Selimiye'de yüzümü bile görmek&nbsp;istememişti. Bunları anladıktan sonra, insanın, anlayacak başka&nbsp;bir şey olduğuna dair inancı kalmıyor."</span></p>

  <p><span class="font2" style="font-style:italic;"><br /></span></p>

  <p><span class="font2">Baban saf bir adamdı. Bazen, düşünüyorum da, hiç eğitilmemiş gibiydi. Resmî giysilerini çıkarınca hep renkli şeyler giyerdi. Bana hep renkli şeyler aldırırdı. İçinde başka biri vardı sanki. Ama rengârenk giysiler giymek dışında, onun ortaya çıkmasına&nbsp;hiç izin vermedi. Aralıklarla iki yıl kaldığı Kore'den yalnızca üç&nbsp;mektup yazmışta. Üçünde de içkiliydi... Yalnızca 12 Mart'tan sonra, Selimiye'deyken samimi şeyler yazdı. O zaman, beni karısı&nbsp;gibi değil de âşık olduğu kadın gibi gördüğüne neredeyse inanmaya başlamıştım. Buna inanmak çok güzeldi.</span></p>

  <p><span class="font2"><br /></span></p>

  <p><span class="font2" style="font-style:italic;">''Burada, birbirimizi anlamanın ustası olduk Ayşeciğim. Çoğunlukla, okuldan sonra, kıtaya ilk çıktığımız arkadaşlarla beraberiz. Ama ne beraberlik! Kimiyle eskisi gibi üç öğün yemeği&nbsp;paylaşıyoruz, avluda birlikte spor yapıyoruz; gazeteleri okuyor,&nbsp;davanın seyrine dair fikir alışverişinde bulunuyoruz. Kimi de&nbsp;gardiyanımız! Kapımızı kilitliyor, sayım alıyor; yüzümüze bakmıyor. Akşam vakitleri, kapılar kapanıp koğuşların havası ağırlaştığında, avluya karanlık çöküyor ve biz de birkaç saatliğine ranzalarımıza çekiliyoruz. İşte, anlamaktaki ustalığımız burada başlıyor. Birbirimize ilişmiyoruz; yalnızlıklarımıza uzaktan bakıp iç&nbsp;çekiyoruz veya bir kitabın ya da bir mektubun içine gömülüyoruz.</span></p>

  <p><span class="font2" style="font-style:italic;">Kalabalığın içinde ne kadar yalnızmışız meğer. '</span></p>

  <p><span class="font2" style="font-style:italic;"><br /></span></p>

  <p><span class="font2">1963 Mayıs'ında, Talat Bey'in asıldığı davadan nasıl sıyrıldığını bilmiyorum. O sırada, merkezde, personel dairesinde çalışıyordu. Bana hiçbir şey anlatmazdı. Güvenmediği için değildi herhalde. Bilmememin daha doğru olduğuna inanıyor olmalıydı.</span></p>

  <p><span class="font2">1962'nin son aylarında, eve ancak birkaç saatliğine uğrar, salondaki koltukta biraz kestirdikten sonra üstünü değiştirip çıkardı. Sonra bir gün, seni alıp halanın yanına gitmemi istedi. "Gitmiyorum," dedim.</span></p>

  <p><span class="font2">“Ne olacağı belli değil, başımıza her şey gelebilir; ortalık durulunca dönersin," dedi.</span></p>

  <p><span class="font2">İnat ettim, gitmedim.</span></p>

  <p><span class="font2">"Başımıza ne gelecekse gelsin ama birlikte olalım,” dedim. Boyun eğdi. İçi evrak dolu bir bavulu Rüstem Efendi'nin kapıcı dairesine indirdik.</span></p>

  <p><span class="font2">Sen neler olup bittiğinin farkında değildin tabii... İşin gerçeği, ben de bir şey bilmiyordum.</span></p>

  <p><span class="font2">Bir gece baban ve birkaç arkadaşı dışında herkesi tutukladılar. Sonra da Talat Bey'i idam ettiler...</span></p>

  <p><span class="font2">Baban, en azından emekli edileceğini düşünüyordu ama etmediler. Nasip bir başka darbeyeymiş...</span></p>

  <p><span class="font2">O bavulu hatırlıyorsun, değil mi? Sonradan yine eve getirmiştik. Yedi yıl sonra da kasabaya götürmüştük...</span></p>
</body>
</html>
