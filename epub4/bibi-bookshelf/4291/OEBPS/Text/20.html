<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a20"><i>14 Şubat 2003</i></a><br /></p>

  <p><span class="font2" style="font-style:italic;">"...Bu dünyanın terzilerini sevmiyorum, Zehracığım; hayatı daraltıyorlar... O elbiseleri giymektense çıplak erkek resimleri yapmayı tercih ederim. Her bir yerleri görünsün. Ne kadar korunmasızlar, ne kadar babalarına benziyorlar, ne kadar acizler!</span></p>

  <p><span class="font2" style="font-style:italic;">Bizi duyguya mahkûm ettikleri doğrudur. Ama erkekleri de maddeye mahkûm ettiler...</span></p>

  <p><span class="font2" style="font-style:italic;">Dünya onların yarattıkları gibi...</span></p>

  <p><span class="font2" style="font-style:italic;">Ama ne kadar rezil, değil mi?"</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">20. Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Bağ Evi</b></span></p>

  <p><span class="font2"><br /></span></p>

  <p><span class="font2">Kahvaltıdan sonra, Nuri Amca hendekleri temizlemek için yanımızdan ayrılınca, Gülizar Teyze'yle yalnız kaldık.</span></p>

  <p><span class="font2">Masayı toplayıp sildi; “Sana bir kahve yapayım," dedi.</span></p>

  <p><span class="font2">Şimdi bir yandan kahvelerimizi içerken, bir yandan da taze fasulye ayıklıyoruz. Ağustosböceklerinin sesini, yakındaki şoseden geçen kamyonların uğultusunu dinliyoruz. Üzgün, ayakucumuzda uyukluyor.</span></p>

  <p><span class="font2">Gülizar Teyze, arada bir yaşmağını çözüp yeniden bağlıyor. Bu hareketini çocukluğumdan hayal meyal hatırlıyorum. Kasabadaki&nbsp;evin mutfak kapısında ayakta durmuş. Üstünde, büyük sarı düğmeli bir bluzla basma bir şalvar var. Kollarını kaldırıyor. Saçlarını&nbsp;toplayıp, yaşmağı başında sıkıca geriyor. Şimdi, taze fasulye ayıklarken, kırılacakmış gibi eğilip bükülen parmakları, o zamanlar&nbsp;saçlarının, yaşmağının üstünde su gibi akıyor.</span></p>

  <p><span class="font2">Üzgün, çenesini bir patisinden ötekine koyup iç çekti. Sarkık dudakları toprağa değiyor.</span></p>

  <p><span class="font2">“Sen Halime'nin oyuncağı gibiydin," dedi Gülizar Teyze. “Ekti gibi peşinden koşardın, sözünden çıkmazdın... Seni süslerdi.&nbsp;Dudaklarını, tırnaklarını boyardı. Öyle dururdun; hiç kımıldamadan... Halan resmini yaparken de öyle dururdun. Put gibi... Hasan&nbsp;sıkılırdı; sesini çıkarmazdı ama sağa sola dönerdi. 'Kımıldama&nbsp;Haso,' diye bağırırdı halan... Siz gittikten sonra Hasan'la Halime&nbsp;hep seni sordular; Zehra artık gelmeyecek mi diye... Yaza gelirler&nbsp;derdim. Hasan inanırdı da Halime inanmazdı. Bir kere dedenin&nbsp;cenazesinde geldiniz... Sonra ne zaman geldiniz bir daha? Seneler&nbsp;sonra... Sen büyümüştün, ortaokula gidiyordun."</span></p>

  <p><span class="font2">Ne zaman geldik? Dokuz yıl sonra...</span></p>

  <p><span class="font2">1971 Şubat'ıydı. Nuri Amca, annemle beni, kasaba meydanında duran otobüsün kapısında karşılamıştı. Beş yaşındaki kız çocuğunun hayalinde kalan Nuri Amca'ya az çok benziyordu. Yanımızda&nbsp;getirdiğimiz koca bavulu yüklenmeden önce, 'hoş geldiniz,' deyip&nbsp;annemin elini sıkmış, benim de saçlarımı okşayıp gülümsemişti:</span></p>

  <p><span class="font2">“Ne kadar büyümüşsün Zehra Hanım!"</span></p>

  <p><span class="font2">Bana hanım diye seslenmesi garibime gitmişti; utanmıştım.</span></p>

  <p><span class="font2">Yolculuk boyunca, annem de, bana her zaman davrandığından farklı davranmıştı. Uyuyup uyandığımda, bir arkadaşıymışım&nbsp;gibi yüzüme bakıp gülümsemiş, otobüsün mola verdiği şehirlerde bir şey isteyip istemediğimi sormuştu. Hiçbir şey istemiyordum. Tek dileğim, bir an önce Hasan'la, Halime'yle karşılaşmaktı.&nbsp;Büyük bir bavulla geldiğimiz için, tatil süresince kasabada kalacağımızı düşünüyordum.</span></p>

  <p><span class="font2">Ama yalnızca üç gün kalmıştık. Üstelik halamı da görememiştim. Annem, geldiğimiz günün akşamı, “Ben İzmir'e, halana gidiyorum, dönüşte onu da getireceğim," deyip, Nuri Amca'yla çıkıp gitmişti.</span></p>

  <p><span class="font2">Ona inanmıştım; insan o yaşta annesinin her dediğine inanıyor.</span></p>

  <p><span class="font2">Kasabadaki evin bahçesine girip de, yaz kış akasya ağacının altında duran uzun, ahşap masanın yerinde olmadığını fark edince, bir tuhaf olmuştum. Masa evin salonuna konmuştu. Dedemin çıplak ayakla dolaştığı taşlığa beton dökülmüş, kış akşamları, uzun&nbsp;paltosuyla, elinde rakı kadehiyle üstünde oturduğu sandalyeler&nbsp;yenilenmişti.</span></p>

  <p><span class="font2">Hasan'ın değil ama Halime'nin yabancılığı birkaç dakika sürmüştü. Bu birkaç dakika içinde, önce uzaktan, sonra da yaklaşarak beni incelemiş, "Hadi gel, saçlarını tarayalım," demişti. Dokuz yıl önce kaldığımız yerden gülüşmeye başlamıştık...</span></p>

  <p><span class="font2">Halime'nin memeleri büyümüştü; ondaki en büyük değişiklik buydu. Üstelik benim yaptığım gibi, onları saklamaya da çalışmıyor, büyük olmaları normalmiş gibi rahat davranıyordu.</span></p>

  <p><span class="font2">"Kamburunu çıkartma!" dedi bana.</span></p>

  <p><span class="font2">Hemen konuyu değiştirip, “Halam hiç gelmiyor mu buraya?" dedim.</span></p>

  <p><span class="font2">"İzmir'de kalıyor... Birkaç defa geldi... Hala'yı biz de pek görmüyoruz..."</span></p>

  <p><span class="font2">O gün iki şey öğrenmiştim; demek ki halam, geçen dokuz yıl içinde onların da halası olmuştu. Bir de, artık memelerimi saklamamalıydım. O günden sonra kamburumu hiç çıkartmadım...</span></p>

  <p><span class="font2">Hasan, galiba bana nasıl davranacağını bilemiyordu. Halime, süpürge saçlarımı maşalarla tutup çekiştirirken yanımıza gelmiş,&nbsp;konuşmadan, öylece durmuştu.</span></p>

  <p><span class="font2">O gece, Halime'nin gösterdiği yakınlığa rağmen, kendimi aralarında yabancı hissetmiştim. Onlar kardeşti; birlikte büyümüşlerdi. Sabahları bitişik odalarda uyanmışlar, kahvaltıda birbirlerinin yavaşça değişen yüzlerine bakmışlardı. Bense yabancıydım. Yabancılığı aşmak için, Halime'yle aynı yatak odasını&nbsp;paylaşmam, uyumadan önce gözlerimi tavana dikip Ankara'yı&nbsp;anlatmam, babamın çok yakında bakan olacağından bahsetmem&nbsp;gerekiyordu.</span></p>

  <p><span class="font2">Aslında bunu bana kimse söylememişti; Ankara'da, evimizin içinde soluduğum hava fısıldamıştı. Babam, bir yıldır eve geç geliyor, bazen de günlerce uğramıyordu. Bazı hafta sonları,&nbsp;sivil giyinmiş arkadaşlarını getiriyor, beni odama gönderip, salondaki masada önemli şeyler konuşuyorlardı. Bazen de, piknik&nbsp;için Atatürk Orman Çiftliği'ne ya da Baraj'a gidiyor, kalabalık&nbsp;yemeklere katılıyorduk. Bu toplantılarda, birkaç kez, küçüklüğümden tanıdığım Yüzbaşı Osman Amca'yı da görmüştüm.&nbsp;Ama artık Yüzbaşı değildi. Binbaşı mıydı, yarbay mıydı hatırlamıyorum.</span></p>

  <p><span class="font2">Aile içinde konuşulanlardan, radyodan dinlediklerimden, ortada normal olmayan bir şeylerin döndüğünü seziyordum.&nbsp;Sezgilerime biraz da övünç payı katarak şöyle diyordum; “Babam&nbsp;bakan olacak..."</span></p>

  <p><span class="font2">Annem, iki gün sonra İzmir'den yalnız gelmiş, halamı getirmemişti.</span></p>

  <p><span class="font2">"Halanın işleri varmış, gelemedi," demişti bana, "biz yarın akşam Ankara'ya döneceğiz, yavrum."</span></p>

  <p><span class="font2">Hasan'la, Halime'yle bakıştık. Bu kez beraberliğimiz çok kısa sürmüştü.</span></p>

  <p><span class="font2">Halamı göremediğim için fazla üzülmemiştim. Hasan'la Halime bana yetmişti. Bir de, Hasan'ın yüzü çok hoşuma gitmişti.&nbsp;Son akşam, masanın üstüne bir yığın kitap koymuş, "Bunu okudun mu, bunu okumadın mı?" diye sormuştu. Ne kadar çok kitabı&nbsp;vardı!</span></p>

  <p><span class="font2">"Hepsini Hala gönderiyor," dedi.</span></p>

  <p><span class="font2">Getirdiğimiz bavulu bırakıp, küçük bir valizle kasabadan ayrıldık.</span></p>

  <p><span class="font2">Anneme, o bavulda ne olduğunu, ilk kalp krizini geçirdikten&nbsp;</span><span style="text-indent: 0.3in;">sonra, hastanede sordum.</span></p>

  <p><span class="font2">"12 Mart'tan biraz önceydi," dedi. "Baban, Rüstem Efendi'ye bıraktığımız evraklarını kasabaya götürmemi istemişti... Bayağı&nbsp;ağırdı, değil mi?"</span></p>

  <p><span class="font2">Ama halama giderken, beni niye yanında götürmediğini sormadım.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">1973 Haziran'ında, babamı tutuklayıp İstanbul'a götürdüler. Artık büyümüştüm; eylülden itibaren lise ikiye gidecektim. Geçen iki yıl, babamın bakan filan olamayacağını da öğretmişti&nbsp;bana. Sanırım bunu babamla birlikte öğrenmiştik. Bakan olmak&nbsp;yerine, Boğaz Köprüsü'nü bombalamaya çalışan adamların arasında yer almayı seçmişti! Tabii ki, bu suçlamanın gerçekle ilişkisi&nbsp;yoktu; şaka gibiydi... Sonradan okuduklarımdan anladığım kadarıyla, babamın yargılandığı bomba davası, 12 Mart'tan sorumlu&nbsp;generallerin birkaçına gözdağı vermek amacını taşıyordu. Boğaz&nbsp;Köprüsü henüz tamamlanmamıştı bile...</span></p>

  <p><span class="font2">Annem günlerce ağlamıştı. Birkaç kez beni komşulara emanet edip İstanbul'a, babamın ziyaretine gitmiş, ancak onu göremeden&nbsp;geri dönmüştü. Olanları benden gizlemeye çalışması, az saçmalık değildi. Gazete satın alabiliyordum; okuma yazmam da vardı.&nbsp;Ama annem, gazete satın alamayacağımı, okuma yazmam olmadığını düşünüyormuş gibi davranıyordu. Söylediklerine bakılırsa, babam haksızlığa uğramıştı...</span></p>

  <p><span class="font2">Bir gece, ben uyumak üzereyken odama girdi. Ağlamaktan gözleri şişmişti; çirkinleşmişti. Saçımı okşayınca, ona hemen sarıldım. Küçüklüğümden beri birbirimize sarılmamıştık.</span></p>

  <p><span class="font2">"Babanı dün gece cezaevine götürmüşler," dedi.</span></p>

  <p><span class="font2">Rahatlamıştı sanki. Sırtından ağır bir yük kalkmış gibiydi.</span></p>

  <p><span class="font2">"Zaten cezaevinde değil miydi?" dedim.</span></p>

  <p><span class="font2">"Hayır, sorgudaydı," dedi.</span></p>

  <p><span class="font2">Küçükken, babamın Atatürk gibi biri olduğunu düşünürdüm hep. Adını bile bilmediğim düşmanlarla savaşırdı. Herhalde, bu&nbsp;kez savaşı kaybetmişti.</span></p>

  <p><span class="font2">“Onu görmeye birlikte gidelim," dedim anneme.</span></p>

  <p><span class="font2">“Olur," dedi.</span></p>

  <p><span class="font2">Babamı, Selimiye Kışlası'nda, tel örgülerin arkasında gördüğümde tanıyamamıştım. Zaten tanıyamayacağım kadar uzaktaydı. Aramızda, birkaç metre aralıklı iki demir parmaklık vardı. Parmaklıkların arasında askerler vardı; hiç kımıldamıyorlardı.&nbsp;Babamın arkasında da askerler duruyordu, bizim arkamızda da...&nbsp;Hiç kımıldamıyorlardı...</span></p>

  <p><span class="font2">O yaşta bir kız çocuğu bu durumda ne hisseder? İncinmiştim... Ama bu aşağılanmanın karşısında gururla durmayı başarabiliyordum. Babam vatanını çok sevdiği için haksızlığa uğramıştı. Öyle&nbsp;düşünüyordum.</span></p>

  <p><span class="font2">Annem sağ elimi tutmuş sıkıyordu. Canım acıyordu. Bir de, küçüklüğümden beri duyduğum büyülü sözler dönüyordu kafamın içinde: “Sen asker kızısın; asker kızı olmak zordur!"</span></p>

  <p><span class="font2">Babam zayıflamıştı. Kahverengi yeleği büyük duruyordu. O haliyle Atatürk'e hiç benzemiyordu. Önce, beni gördüğüne memnun olmamış gibi davrandı. Bir şey söylememişti ama beni getirdiği için anneme kızdığını hissetmiştim. Yanında başka tutuklular&nbsp;vardı. Bizim yanımızda da başka ziyaretçiler... Herkes bağırıyordu, kimse ağlamıyordu. Kimin kiminle konuştuğu belli değildi.&nbsp;Hemen yanımızda bir çocuk daha vardı; o da babasını ziyarete&nbsp;gelmişti. Birbirimize bakıp, aynı kaderi paylaşan iki yetişkin gibi&nbsp;gülümsemiştik.</span></p>

  <p><span class="font2">Babam, bütün o karmaşanın ortasında, önce hiç anlamadığımız şeyler söyledi. Alçak sesle konuşuyor, sesi gürültünün içinde kayboluyordu. Ama sonra o da bağırmaya başladı, biz de bağırmaya başladık. Galiba üçümüz de, bunun utanılacak bir şey olmadığını anlamıştık.</span></p>

  <p><span class="font2">Şimdi, parmaklıkların arkasından babamın sesini duyuyorum. “Mektup yaz!" diyor, “Derslerini sakın ihmal etme!" diyor, “Buradan yakında çıkacağım, tamam mı?" diyor...</span></p>

  <p><span class="font2">Tamam...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">O yazın sonunda, babamı bıraktılar. Sonra da gerekçe göstermeden emekli ettiler... Böylece, küçük ailemiz yeniden bir araya geldi.</span></p>

  <p><span class="font2">Babam, 1963'te emekli edilmiş bir dönem arkadaşıyla emlakçılık yapacağını söylüyordu ama buna annem bile inanmıyordu. Bakışlarını başka yere çevirip, “inşallah," diyordu. Ben aynı dileği&nbsp;kendi kendime mırıldanıyordum: “İnşallah..."</span></p>

  <p><span class="font2">Biz ikimiz, babamın ordudan atılmasına içten içe seviniyorduk. Sevincimiz hayatımıza yansıyordu. Akşam yemeklerinde sus pus oturmuyorduk artık. Hapse girmeden önce bir dilsizden&nbsp;pek farkı olmayan babamın bile dili çözülmüştü. Artık yalnızca&nbsp;ajans haberlerini dinlemekle yetiniyor, meclis görüşmelerinin yayınlandığı saatte radyoyu kapatıyordu.</span></p>

  <p><span class="font2">Annem, sabahları bizi evden uğurlarken, eskisinden daha neşeli görünüyordu. Bu neşe babamla bana da bulaşıyordu. Okuluma kadar birlikte yürüyorduk. Benimle konuşuyor, soru soruyor, söylediklerimi ilgileniyormuş gibi dinliyordu.</span></p>

  <p><span class="font2">Ailemizin yeni bir alışkanlığı da, benim yanımda her şeyin açıkça konuşulmasıydı. Bu yenilik annemin icadıydı. Yemek masasına yalnızca lahana dolması, kuru fasulye, turşu değil, bazen&nbsp;gelecek sorunumuzu da taşıyordu.</span></p>

  <p><span class="font2">“Osman Bey'in teklifini düşünüp İstanbul'a yerleşebiliriz Cemil Bey," diyordu mesela.</span></p>

  <p><span class="font2">Babamla aynı günlerde emekli edilen Osman Amca, babamı İstanbul' a çağırmış, ortaklık önermişti.</span></p>

  <p><span class="font2">“Çelik kapı işinden ben ne anlarım Ayşe?" diyordu babam. “Ordu kur desen kurarım ama kapıcılığa bünyem elvermez... Bir&nbsp;hal çaresi buluruz, merak etme!"</span></p>

  <p><span class="font2">Annemin asıl derdinin bu olmadığını, babamı Ankara'daki o çok bağlandığı siyasi ortamdan, doğrusunu söylemek gerekirse,&nbsp;cuntalardan uzaklaştırmak olduğunu o günlerde bilmiyordum;&nbsp;birkaç yıl sonra öğrendim.</span></p>

  <p><span class="font2">Bunun yanında, Osman Amca, babamı işsiz bırakmamakta kararlıydı...</span></p>

  <p><span class="font2">"Madem İstanbul' a gelmiyorsun, senin için şirketin Ankara'ya bir şubesini açarız," diye bir öneri getirdi.</span></p>

  <p><span class="font2">Makul bir öneriydi ama babamın beş kuruşu yoktu.</span></p>

  <p><span class="font2">Annem, babamdan gizli halamı arayıp para istedi. Nedense böyle şeyleri benden gizlemezdi; ketumluğuma güveniyor olmalıydı.</span></p>

  <p><span class="font2">"Altınlarımı bozdurdum," deyip parayı babama verdi.</span></p>

  <p><span class="font2">Babam, annemin altını olup olmadığını bile bilmiyordu. Onun en sevdiğim yanı belki de buydu; parayla pulla hiçbir işi&nbsp;yoktu...</span></p>

  <p><span class="font2">Böylece, kısa zamanda, çelik kapı satan bir adam haline geldi işte! İlk işi, oturduğumuz apartman dairesinin kapısını değiştirmek oldu. Yeni işine verdiği önemi, önce bize göstermek istemişti&nbsp;herhalde.</span></p>

  <p><span class="font2">Tam her şey yoluna girmişti ki, annem bana o tokadı attı ve gülümsedi.</span></p>

  <p><span class="font2">"Bu âdettir; külodumda kan lekesi gördüğünde annem de bana böyle yapmıştı," dedi.</span></p>

  <p><span class="font2">Sonra da, uzun uzun kadın olmayı anlattı bana...</span></p>

  <p><span class="font2">O anlatırken sözünü kestim.</span></p>

  <p><span class="font2">"Anne," dedim, "ben bir yıldır kanıyorum..."</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">O yıllarda, odamdaki küçük radyodan müzik dinleyip roman okur, gelecekte nasıl bir kadın olacağımı hayal ederdim. Nasıl bir&nbsp;adamla evlenecektim? Çocuğum olacak mıydı? Ya mutlu olamazsam? Mutluluk çok önemliydi. O zamanlar, en yakın arkadaşım&nbsp;</span><span style="text-indent: 0.3in;">Fulya'yla, Bahçelievler'deki evin duvarına oturup, ayaklarımızı sardunyaların, akşamsefalarının üstüne sarkıtır, geleceğimizden,&nbsp;annelerimizden, en çok da oğlanlardan söz ederdik. Akşamüstleri&nbsp;güneş sokaktan çekilip de dünya birden küçülüverince, bir fanusun içinde yaşıyormuşum duygusuna kapılırdım. Acayip bir rengi vardı o saatlerin. Tatlı, yumuşacık bir dokunuş gibi... Her an bir&nbsp;şey beklerdim; Fulya da beklerdi. Biri gelecek ve bizi alacak; başka bir dünyaya gideceğiz... Bu dünyadaki yalnızlığımızı paylaşıp&nbsp;unutturacak, önümüzdeki sonsuz geleceği sevdiğimiz bir şarkı&nbsp;gibi kuşatıp saracak biri...</span></p>

  <p><span class="font2">Tabii ki, sıradaki şarkımız bir erkekti...</span></p>

  <p><span class="font2">Ama nedense, beklediğimiz çocuk gelmez, hep başkaları gelirdi. Sınıf arkadaşlarımız, ellerinde futbol ya da basketbol topuyla gezinenler; dalgacı oğlanlar...</span></p>

  <p><span class="font2">Fulya, bir gün önce öpüştüğü çocuğu ertesi gün tanımazdan geliyor ve hemen bana koşup, "Sevgilimden ayrıldım!" diyordu.</span></p>

  <p><span class="font2">Ona hayret ediyordum. Dört-beş yaşındayken Hasan'la birkaç kez öpüştüğümüzü anımsayıp utanıyordum.</span></p>

  <p><span class="font2">Oğlanlar yanımıza geldiğinde, onlara yamuk bir gülümsemeyle bakıyorduk. Daha doğrusu Fulya öyle bakıyor; ben de onu taklit ediyordum. Bu gülümseyişin adı şuydu: 'Ben seni takmıyorum, çünkü böyle mutluyum, çünkü hayat uzun, çünkü hayat&nbsp;kısa, çünkü seni donumda sallarım...'</span></p>

  <p><span class="font2">O çocuklarla beş dakika konuştuktan sonra kamburumu yeniden çıkarasım gelirdi. Ama Halime'ye söz vermiştim; çıkaramazdım.</span></p>

  <p><span class="font2">Onları kendi argomuzla şiddete varan ölçüde aşağılar, iğrenç bir böcek haline getirirdik. Aramızdaki fark neydi, bilmiyordum.&nbsp;Galiba onları sokağa salmışlardı. Biz kızları da esirgiyorlardı. Bu&nbsp;sözcüğün gerçek anlamını çok geç öğrendim. Esirgenmek; yani&nbsp;alıkonulmak. .. Babalar, kız çocuklarını galiba kendilerine alıkoyuyorlar; kadın gettosu da bu durumu toplantı yapmaya bile gerek&nbsp;görmeden uysalca kabulleniyor. Böylece bütün yargılardan uzakta tutuluyoruz.</span></p>

  <p><span class="font2">Bir insan, yargılanmayı göze almadan kendisi olmayı nasıl başarabilir ki?</span></p>
</body>
</html>
