<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2"><br /></span></h2>

  <p style="text-align: right;"><a id="a30"><i>26 Haziran 1969</i></a><br /></p>

  <p><span class="font2" style="font-style:italic;">"...Yakınlık cücelerini bilir misiniz? Yakınınız yanınızda değilse, onun adına konuşurlar ve dinlerler. Yani ağızları ve kulakları vardır. Mesela, sizin bende üç cüceniz var. Biri, birlikte olduğumuz akşamların sabahlarında ortaya çıkar. Somurtkan ve&nbsp;huysuzdur; canımı yakmaktan hoşlanır. İkincisi, mutfaktaki çiçekli tencerenin içinde yaşar; siz gelmek üzereyken ortaya çıkar.&nbsp;Üçüncüsü, berbat sorıılar sorar ve hiç gitmez... Bazen siz varken&nbsp;de görünür... Ondan nefret ediyorum."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">30. Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Kasaba</b></span></p>

  <p><span class="font2"><b><br /></b></span></p>

  <p><span class="font2">Fotoğrafta, Münevver'in yanında duran adam benim... Aşık, kapılmış, teslim olmuş ve nispeten genç... Kırk iki yaşında...</span></p>

  <p><span class="font2">Şimdi seksen küsur yaşındayım. Herhalde ana tarafıma çektim; hâlâ yaşıyorum ve bastonla da olsa hâlâ yürüyebiliyorum. Yavaşlığım, ellerimin titremesi ve çabucak yorulmam da sayılmazsa, turp gibiyim. Her gün yedi tane hap yutuyorum.</span></p>

  <p><span class="font2">Kasabaya dört gün önce, Münevver'i toprağa vermek için geldim.</span></p>

  <p><span class="font2">Nuri telefon ettiğinde, odamda değildim; yürüyüşe çıkmıştım. Huzurevine dönünce, bakıcılardan biri telefon geldiğini söyledi.&nbsp;Not almışlar; aradım.</span></p>

  <p><span class="font2">"Münevver Hanım'ı kaybettik," dedi Nuri.</span></p>

  <p><span class="font2">Kulaklarım uzun zamandır ağır işitiyor. Yanlış duymuş olabilirim diye ahizeyi iyice kulağıma bastırdım.</span></p>

  <p><span class="font2">"Münevver iyi mi?" dedim.</span></p>

  <p><span class="font2">Aslında Nuri'nin ne dediğini gayet iyi anlamıştım. Sadece küçük bir ümitti...</span></p>

  <p><span class="font2">En son, iki sene önce görüşmüştük. İzmir'e yerleşen büyük torunum baba olunca, beni yanına çağırmıştı. Ailede sevilen biri&nbsp;olduğum söylenemez. Bir kadın için yuvasını dağıtan bir adama&nbsp;hoş bakmıyorlar. Bu bilgi, Ebu Bevval'in hikâyesi gibi nesilden&nbsp;nesile aktarılıyor. Oğullarım, benimle bu yüzden görüşmüyorlar.&nbsp;Demek ki, geçen kırk yıl kafalarındaki kötü izi silemedi. Fakat&nbsp;büyük torunumla aram iyidir. Meral'in öldüğü yıl üniversiteyi&nbsp;kazanmış, Ankara'daki ilk senesinde bende kalmıştı. Konuşkan&nbsp;bir çocuk değildi; o yüzden hep ben konuşurdum. Münevver'le&nbsp;yaşadıklarımı anlatınca fazla şaşırmamış, hatta hikâyeme biraz da&nbsp;yakınlık göstermişti.</span></p>

  <p><span class="font2">İzmir'e o çağırdığı için değil, yalnızca Münevver'i görmek için gitmiştim. Kasabaya önceden telefon etmiştim; İzmir'e geleceğimi&nbsp;söyleyince sevinmişti. Halil Rıfat'taki evi kırk yıldır boşaltmamıştı; bağ evinden sıkıldığında arada bir oraya kaçardı. Ben geldiğimde de orada buluşur, bazen bir ay, bazen bir hafta, bazen de sadece&nbsp;birkaç gün beraber olurduk.</span></p>

  <p><span class="font2">Bebeğin yanında bir süre kalıp çıktım; onunla buluştum. Bir restoranda öğle yemeği yedik, şarap içtik. Ben yalnızca bir kadeh&nbsp;içtim; o şişeyi bitirdi.</span></p>

  <p><span class="font2">İki yıldır görüşmüyorduk. Arada bir huzurevine telefon eder, hatırımı sorardı. Onunla konuşmak bana her zaman iyi gelmiştir&nbsp;ama telefonu kapayınca cehenneme düşmüş gibi olurdum.</span></p>

  <p><span class="font2">"Ben yaşlanacağımı hiç düşünmemiştim," dedi şarabını yudumlarken.</span></p>

  <p><span class="font2">Ona ellerimi gösterdim.</span></p>

  <p><span class="font2">"Yaşlı olan benim, sen değilsin ki," dedim.</span></p>

  <p><span class="font2">Yaşlı değildi. Hâlâ güzeldi. Onu ilk tanıdığım günkü gibiydi; yaprak gibiydi.</span></p>

  <p><span class="font2">O gün eve gidince, yeni yaptığı resimleri gösterip durmadan konuştu. Anlattıklarını, kendimi sesindeki ahenge kaptırarak dinledim. Gece onda kaldım. Sevişmeyi bile denedik. Pek başarılı olamadık ama çok güldük. Birbirimize sarılıp uyuduk.</span></p>

  <p><span class="font2">Sabahleyin gözümü açınca gülümseyerek bana baktığını gördüm.</span></p>

  <p><span class="font2">"Ne yapıyorsun," dedim.</span></p>

  <p><span class="font2">"Sana bakıyorum," dedi.</span></p>

  <p><span class="font2">"Bana acıyorsun, değil mi? Yaşlı olduğum için acıyorsun!"</span></p>

  <p><span class="font2">"Saçmalama! Ancak âşıklar birbirlerine acır. Benimki geçici bir heves; aşk filan değil!"</span></p>

  <p><span class="font2">Geçici bir hevesti, evet... Aralıklarla kırk küsur yıl sürdü. Varlığı, nereye gidersem gideyim peşimi bırakmadı. Bakışları üstümden hiç çekilmedi. Sabahları saçımı tararken, tıraş olurken,&nbsp;aynaya bakarken hep beni seyrettiğini düşündüm.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">1980 başına kadar her şey yolundaydı.</span></p>

  <p><span class="font2">Niyazi büyüdükçe, daha çok beraber olmaya başlamıştık. Niyazi'ye bir zamanlar evlenip boşandığımızı, ama hâlâ birbirimizi sevdiğimizi söylüyorduk. Anlıyordu. Arada, küsüşmelerimiz de oluyordu, kavgalarımız da... Bunlar genellikle benden kaynaklanırdı. Münevver pek küsmezdi, kavga da etmezdi.&nbsp;Gülümseyerek konuşur, mantıklı şeyler söylerdi. Ben çoğu zaman&nbsp;kendi kendime küser, kendi kedimle&nbsp;kavga ederdim.</span></p>

  <p><span class="font2">Bazen, Ankara'daki yalnızlığımdan usanıyordum. Sevdiğim bir kadın ve bir oğlum varken, onlardan uzakta geçen günlerimi&nbsp;yavan buluyordum. Hapisteymişim, sürgündeymişim gibime geliyordu. Ya da gençliğimdeki gibi<font size="2">,</font>&nbsp;Anadolu köylerinde, köy odalarında, kazı çadırlarında kalan, evsiz barksız, yalnızca işini, geleceğini düşünen bir adammışım gibi... Halbuki artık bir geleceğim&nbsp;yoktu; gelecek gelmişti. Haliyle, bazen sinirlenip sesimi yükseltiyordum.</span></p>

  <p><span class="font2">"Niye bunu yapıyorsun?" diyordum, "niye beraber değiliz?"</span></p>

  <p><span class="font2">Bir defasında, elimden tutup beni terasa çıkarmış, gece karanlığında ışıkları yanan evleri göstermişti.</span></p>

  <p><span class="font2">"Bu evlerde, bana benzeyen insanlar yaşıyor, biliyor musun?" demişti. "Ama ben onlara benzemek istemiyorum... Birbirlerini&nbsp;severken birbirlerinden nefret de ediyorlar... Bu iki şey benim&nbsp;hayatımda hiçbir zaman bir arada olmayacak; buna izin vermeyeceğim... Sen kolaylıklar istiyorsun, Cahit adamı... Gömleklerin&nbsp;ütülensin, kahvaltın hazırlansın, istediğin zaman yatağa girelim&nbsp;ve sonra bütün bunlar alışkanlıklara dönüşsün; benim düzenim&nbsp;bozulsun... Ben yıllarca babama baktım... Ve sonunda ondan nefret ettim."</span></p>

  <p><span class="font2">Gözlerini kocaman açmış, sarılmıştı bana.</span></p>

  <p><span class="font2">"Bunu sen de istemezsin, değil mi?" diye fısıldamıştı.</span></p>

  <p><span class="font2">Ona karşı koyamıyordum. Aramızdaki şeyi, sevgiyi korumaya çalıştığını düşünüyor, yatışıyordum. Ne yapayım? İki taraftan biri&nbsp;acı çekmedikçe buna aşk demiyorlar.</span></p>

  <p><span class="font2">"Niyazi biraz büyüsün, onu da yanımdan uzaklaştıracağım; kendi hayatına gidecek," diyordu.</span></p>

  <p><span class="font2">Ama Niyazi kendi hayatına gidecek kadar büyüyemedi. Okula giderken, alacakaranlıkta, sokak ortasında kurşunlandı ve öldü.&nbsp;Üniversiteye başlayalı daha altı ay olmuştu; sosyoloji okuyacaktı.&nbsp;Okuyamadı.</span></p>

  <p><span class="font2">Lisedeyken yarıyıl tatillerini bende geçirmişti. Sabahları birlikte uyanır, Bakanlıklar'a kadar yürürdük. Yolda simit alır, bir yerde oturup çay içerdik. İzmir'de büyümüştü ya; kar yağdığı zaman&nbsp;çok sevinirdi.</span></p>

  <p><span class="font2">Lise üçteyken gelmedi. Münevver telefon etti.</span></p>

  <p><span class="font2">"İstanbul'a, arkadaşlarının yanına gitmek istiyor," dedi.</span></p>

  <p><span class="font2">Kendisi gibi yetiştiriyordu Niyazi'yi. İstediğini yapan, hesap vermeyen, hesap sormayan, aklından geçenlere kıymet veren, düşündüğü gibi yaşayan, haksızlığa düşman; ölesiye düşman...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">O gün her zamankinden erken kalkmıştım. Şubattı, dışarıda kar yağıyordu. Kaloriferler açıktı ama evin içi buz gibiydi.</span></p>

  <p><span class="font2">Kapıdaki gazeteyi alıp kahvaltıya oturmuştum ki telefon çaldı. Arayan Nuri'ydi. Ağlıyordu, güçlükle konuşuyordu.</span></p>

  <p><span class="font2">"Niyazi," diyordu yalnızca.</span></p>

  <p><span class="font2">Benim küçük memur evim birden alev aldı. Salonun ortasında öylece ayakta duruyordum; tutuşmuştum, yanıyordum. Göğsümün üstüne kocaman bir kaya düşmüştü sanki. Çatırdıyordum, bir gemi gibi batıyordum. Allah, Peygamber,&nbsp;hiçbir kurtarıcı yoktu çevremde. Yalnızca Niyazi vardı; oğlum...&nbsp;Koltuğa oturmuş kitap okuyordu. Az sonra ayağa kalkıyor, kemanına el atıyordu.</span></p>

  <p><span class="font2">"Baba, kötü çalmıyorum, değil mi?"</span></p>

  <p><span class="font2">"Çalmıyorsun oğlum... Ama daha iyi çalanlar var, biliyorsun..."</span></p>

  <p><span class="font2">Halının üstünde karmakarışık şekiller vardı. Yılanlar, ejderhalar, köpek dişleri... Dört duvar dört pençe gibi içimi yırtıyordu. Münevver'in yağlıboyaları çığlık atıyorlardı. Pencerem boşluğa&nbsp;açılıyordu. Niyazi az önce atlayıp gitmişti.</span></p>

  <p><span class="font2">İzmir'deki evde Gülizar karşıladı beni. Birlikte hastaneye gittik; Niyazi morgdaydı. Münevver'e sakinleştirici vermişlerdi; bir hasta odasında uyuyordu. Yüzü bembeyazdı.</span></p>

  <p><span class="font2">Her şey böyle oldu.</span></p>

  <p><span class="font2">Okula gitmek için arkadaşlarıyla&nbsp;semt meydanındaki kahvede buluşmuşlar. Bir otomobilden ateş açılınca dışarı çıkıp kaçışmışlar. Nereye? Daracık bir sokağa... Benim solcu oğlumu orada vurmuşlar.</span></p>

  <p><span class="font2">"Güçlü olmalıyım," diyordum kendi kendime. "Münevver şimdi uyuyor ama birkaç saat sonra uyanacak... Güçlü olmalıyım."</span></p>

  <p><span class="font2">On sekiz yaşındaydı. Keman çalıyordu. Olmadı.</span></p>

  <p><span class="font2">Kasabadaki mezarlığa gömdük onu. Münevver, Nuri, Gülizar, Ayşe Hanım ve ben... Bir de arkadaşları; varlığından haberdar&nbsp;olanlar...</span></p>

  <p><span class="font2">Müsteşarlığa telefon edip "oğlum öldü," dedim; izin istedim. Bir buçuk ay Münevver'le kaldım. Konuşmaksızın, gülmeksizin,&nbsp;birbirimize gömülerek; bir buçuk ay...</span></p>

  <p><span class="font2" style="font-style:italic;">''Şekeri verir misin ?"</span></p>

  <p><span class="font2" style="font-style:italic;">"Balkondaki çiçekleri suladın mı?"</span></p>

  <p><span class="font2" style="font-style:italic;">"Çarşafları değiştireyim..."</span></p>

  <p><span class="font2">Küçük şeyler... Hayatımızda ne kadar çok küçük şey varmış meğer; nasıl kurtarıyorlar, nasıl boğuyorlarmış...</span></p>

  <p><span class="font2" style="font-style:italic;">"Annemin kasabada bir sandığı vardı; onu buraya getireceğim..."</span></p>

  <p><span class="font2" style="font-style:italic;">"İyi yaparsın</span><span class="font2">..."</span></p>

  <p><span class="font2">Rüyada gibiydik. Hiçbir şey olmamıştı sanki; bazen öyle geliyordu. Üstümüze büyük bir el eğilecek ve bütün yaşadıklarımızı silecekmiş gibi.</span></p>

  <p><span class="font2">Uçurumun en derininde, uyanmayı bekliyorduk.</span></p>

  <p><span class="font2">"Kalk ve giyin, Ankara'ya gidiyoruz!" dedim bir sabah.</span></p>

  <p><span class="font2">Gülümsedi.</span></p>

  <p><span class="font2">"Saçmalama," dedi.</span></p>

  <p><span class="font2">Ne yapacağına çoktan karar vermişti. Kasabaya gidip bağ evine yerleşecek, tarladaki işlerle uğraşacak, resim yapacaktı.</span></p>

  <p><span class="font2">"Bu evi boşaltmayacağım," diye sürdürdü. "Arada bir İzmir'e gelmek isteyebilirim; arada bir belki seni de görmek isteyebilirim."</span></p>

  <p><span class="font2">Bildiği gibi yaşayacaktı. Hayatının değişmesini istemiyordu. Boyun eğdim. Hiçbir şey konuşmadan, gizli bir anlaşmayla, bir&nbsp;daha Niyazi'nin adını ağzımıza almadık. Hep içimizden söyledik.&nbsp;O, yüzlerce Niyazi resmi yaptı. Bense yalnızca sustum.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Uzun süre aramadı beni; tam altı yıl... Ona altı yıl boyunca mektuplar yazdım, telgraflar çektim; cevap vermedi. Haberlerini&nbsp;Nuri' den alıyordum; iyiydi...</span></p>

  <p><span class="font2">Bizi bağlayan ip Niyazi'nin ölümüyle kopmuştu; böyle düşünüyordum.</span></p>

  <p><span class="font2">Sonra, 1986 yılbaşında telefonum çaldı.</span></p>

  <p><span class="font2">"Cahit adamı, yalnız mısın?" dedi.</span></p>

  <p><span class="font2">Yalnızdım. Yıllardır yalnızdım.</span></p>

  <p><span class="font2">Beş dakika sonra, elinde bir şişe şarapla çıkageldi. Yeniden karşılaşacağımızı, doğrusu hiç sanmıyordum. İçimde hep bir ümit vardı ama içi boşmuş gibi geliyordu bana. Altmış beş yaşındaydım ve kalan ömrümü yalnız geçirmeyi düşünüyordum. Bir yıl&nbsp;sonra emekli olacaktım. İstanbul'a gidip annemden kalan eve, çocukluğumun evine yerleşmeyi planlıyordum.</span></p>

  <p><span class="font2">Ama çıkıp geldi işte! Karşımda duruyordu. Her zamanki gibi, genç ve dik... İnanamıyordum.</span></p>

  <p><span class="font2">Birbirimize sarılmadık; yalnızca gülümsedik.</span></p>

  <p><span class="font2">"Telefon ettiğim bakkal seni tanımıyor; biraz daha görünür olmalısın," dedi.</span></p>

  <p><span class="font2">İçeri girince, salondaki yemek masasına şöyle bir baktı. Ev işlerime bakan kadının hazırladığı bir kap yemek ve bir duble rakı...</span></p>

  <p><span class="font2">"Yılbaşı için pek uygun değil, değil mi?" dedim.</span></p>

  <p><span class="font2">Şarap şişesini masaya bıraktı.</span></p>

  <p><span class="font2">"Bunu döndüğümüzde içeriz; sana yemek ısmarlayacağım... Bildiğin iyi bir yer vardır herhalde," dedi.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Altı ay benimle kaldı. İlk defa bu&nbsp;kadar uzun bir süre beraber oluyorduk. İkimiz de susamış, acıkmış gibiydik. Zamanımız suya&nbsp;kandıkça, doydukça güzelleşiyordu. Ya da bana öyle geliyordu.</span></p>

  <p><span class="font2">Resim sergilerine gidiyor, abisinin karısıyla buluşuyor, aklına esince yemek yapıyor, bazen abartılı bir makyajla beni kapıda karşılıyordu.</span></p>

  <p><span class="font2">Abisi dört yıl önce ölmüştü. Ondan fazla bahsetmezdi. Ama yengesi Ayşe Hanım'ı iki kez yemeğe çağırmıştı. Ayşe Hanım ilişkimizi başından beri biliyordu.</span></p>

  <p><span class="font2">"Ama kocam hiç bilmedi; kızım da bilmiyor," demişti.</span></p>

  <p><span class="font2">Kızı Zehra, Hititoloji okumuş. O sıralar, eskiden benim de çalıştığım, Çorum'daki bir kazıda çalışıyordu.</span></p>

  <p><span class="font2">"Torunumun adını Münevver koydu," dedi Ayşe Hanım.</span></p>

  <p><span class="font2">Münevver'le aramızdaki sözleşmeyi biliyormuş gibi fısıldadı:</span></p>

  <p><span class="font2">"Sizin oğlunuzun adı..."</span></p>

  <p><span class="font2">Sade, yumuşak, hep gülümseyen, sıradan görünmeyi yeğleyen bir kadındı. Onu tanıyınca, Münevver'in ne tür insanları sevdiğine dair bir fikir edinmiş oldum. Ben de böyle biriydim; hatta biraz&nbsp;siliktim.</span></p>

  <p><span class="font2">O altı ay, hayatımın en güzel zamanıydı. Orta yaşlı bir adam, hâlâ sevdiği bir kadınla birlikteyse, daha ne ister? Ama o kadardı&nbsp;işte! Bir gece, yatakta, tavana bakarak şöyle dedi:</span></p>

  <p><span class="font2">"Birbirimize yeterince yapıştık Cahit adamı... Ben yarın bağlara dönüyorum."</span></p>

  <p><span class="font2">Biletini almıştı. Kal demenin bir anlamı yoktu.</span></p>

  <p><span class="font2">Ertesi yıl emekli oldum ve yalnızca ona yakın olmak için İzmir'e gidip bir bahçe katı kiraladım. Artık kuralları biliyordum;&nbsp;birbirimize yapışmayacaktık... Yapışmayınca, günler, geceler daha&nbsp;uzun sürüyordu.</span></p>

  <p><span class="font2">O, kasabada, bağ evinde kalıyor, ayda birkaç defa resim atölyesine geliyordu. Yine onun evinde buluşuyorduk; benim evime gelmiyordu.</span></p>

  <p><span class="font2">İzmir' de, ne yapacak işim ne de bir arkadaşım vardı. Bütün isteğim, onun yakınında olmaktı... Arkadaşlık eder diye, bir köpek almıştım; sessiz bir köpek. Münevver, kasabadan İzmir'e geldiğinde, ona götürürdüm; köpekleri çok severdi. On yıl sonra öldü.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Yedi yıl önce, artık eskisi kadar sağlıklı olmadığımı düşünmeye başladım. Bunu düşünmem için, lüzumundan fazla sebep vardı. Şeker, tansiyon, romatizma üst üste peydahlanıverdiler.&nbsp;Münevver'e hissettirmek istemiyordum ama birkaç kez ilaç saatlerimde yakalayınca durumu anladı. Durum dediğim, yaşlılık...</span></p>

  <p><span class="font2">Sanki bana bakmak zorundaymış gibi davranmaya başladı. Artık evime de geliyordu. Bana tuzsuz yemekler pişiriyor, randevu alıp beni doktorlara götürüyor, yüzüme bakarken üzüntüsünü&nbsp;saklayamıyordu.</span></p>

  <p><span class="font2">Ondan öğrendiğimi uygulamaya karar verdim.</span></p>

  <p><span class="font2">"Ben İstanbul'a gidiyorum," dedim bir gün.</span></p>

  <p><span class="font2">"Niye?" dedi.</span></p>

  <p><span class="font2">"Hiç... Senden sıkıldım."</span></p>

  <p><span class="font2">Güldü.</span></p>

  <p><span class="font2">"Nasıl isterseniz öyle yapın, yetişkin bir insansınız," dedi.</span></p>

  <p><span class="font2">Annemin evinden gelen kira karşılığında, Suadiye'de bir huzurevine yerleştim.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Şimdi yine kasabadayım.</span></p>

  <p><span class="font2">İhsan Bey'in otelinin yerinde yeller esiyor; yıkıp iş hanı yapmışlar. Müzedeki fotoğrafımı da kaldırmışlar, Belediye Reisi'nin açık hava sinemasını da... Beş sene önce Münevver'le Selanik'e&nbsp;gidip Yorgo'yla buluşmuştuk. Bir sene sonra, onu da kaldırdılar.&nbsp;Heybeliada'daki aile mezarlığına gömülmek istiyordu ama yakınları bürokratik işlemlerden yılıp Atina'ya gömdüler.</span></p>

  <p><span class="font2">Şimdi Münevver de gitti işte! Ben kazık çakacağım.</span></p>

  <p><span class="font2">Birkaç sene önce yapılmış temiz bir otelde kalıyorum. Kasabanın girişinde, insanı ölçülerde bir bina... Arkası orman; önünden vızır vızır trafik akıyor. Sabahları orman yolunda yürüyüşe çıkıyor, hafızamı canlı tutmaya yarar diye&nbsp;kendi kendime Almanca&nbsp;kelimeler mırıldanıyorum... İn cin top oynuyor. Bir de iş uydurdum kendime; yoldaki plastik şişeleri<font size="2">&nbsp;</font>toplayıp otele götürüyorum, çöpe atıyorum.</span></p>

  <p><span class="font2">Otelleri oldum olası severim. Bu yalan, bu sahte dünya beni kendimden uzaklaştırır; Cahit değil de başka biri olurum sanki.&nbsp;İçimde, meğer kimler varmış diye düşünürüm. Birçok sevgililer,&nbsp;birçok babalar, birçok yalnız adamlar... Bazen, ne idüğü belirsiz&nbsp;herifler de çıkagelir. Ümüğüme çöküp geçmiş günlerimin hesabını sorarlar. Otelleri oldum olası severim...</span></p>

  <p><span class="font2">Münevver olmasaydı hayatım neye benzerdi acaba? Büyük bir ihtimalle devletimin başkanı olamazdım, ordularıma hükmedemezdim, savaşlar kazanamazdım, binalar yıkıp binalar yapamazdım; aşkı yaşayamazdım. Bir otel odasında gazete ilanlarını&nbsp;okurken ölüverirdim. Ölümüm bir yana, yaşadığımdan kimsenin&nbsp;haberi olmazdı. Kendim bile yaşadığıma inanmazdım.</span></p>

  <p><span class="font2">Yarın son defa onu göreceğim. Kırbacımın toprağına bir tas su dökeceğim.</span></p>

  <p><span class="font2">Sonra uçakla İstanbul'a dönüyorum. Huzurevime.</span></p>
</body>
</html>
