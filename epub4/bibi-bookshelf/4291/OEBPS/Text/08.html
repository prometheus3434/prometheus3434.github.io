<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: right;"><span class="font2" style="font-style:italic;"><br /></span></h2>

  <p style="text-align: right;"><a id="a8"><i>8 Ekim 2000</i></a><br /></p>

  <p><span class="font2" style="font-style:italic;">"...Evvela her şey çok iyiydi. Işık, ton farkları, lekeler; kafamda her şey hazırdı. Fakat iki günlük cebelleşmeden sonra ortaya bir halt çıkmadı. Kendi kendime, 'bu işi beceremiyorsun&nbsp;Münevver,' dedim. Nuri Abi'ye gittim. 'Bana yapılacak iş göster, Nuri Abi!' dedim. Güldü. 'Elinizden gelmez, Münevver&nbsp;Hanım,' dedi. Ama sonra ciddi olduğumu anladı... İki gün karık&nbsp;açtırdı, hendek temizletti bana.</span></p>

  <p><span class="font2" style="font-style:italic;">Yaşlandığımı unutmuştum; hatırladım... Şimdi belimi doğrultamıyorum. Bir an evvel resim boyamak istiyorum ama kollarım, bacaklarım, her yerim ağrıyor. Bunun üstüne bir de atölyeden eski arkadaşlarımı çağırdım bağa... Neden yaptım bilmiyorum. Herhalde çivi çiviyi söksün diye... Onlarla ilk defa böyle yakın oluyorum... Tam olarak, beraber on beş saat geçirdik. Üçü&nbsp;yatıya da kaldılar. Meğer ne kadar farklıymışız... Gülizar baktı&nbsp;baktı da şöyle dedi: 'Münevver Hanım, sizin işiniz de zormuş!'</span></p>

  <p><span class="font2" style="font-style:italic;">Bir süre yalnızca tek bir renk çalışmaya karar verdim. Biraz geç verilmiş bir karar ama olsun... Picasso da öyle yapmış ya;&nbsp;benim neyim eksik?</span></p>

  <p><span class="font2" style="font-style:italic;">Ton farkları mühim, şekerim! İnsan insana benzemiyor.</span></p>

  <p><span class="font2" style="font-style:italic;">Çocuğunu, kocanı öpüyorum."</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">8. Bölüm</span></h2>

  <h2><span class="font2"><br /></span></h2>

  <p><span class="font2"><b>15 Eylül 2007, Bağ Evi</b></span></p>

  <p><span class="font2"><br /></span></p>

  <p><span class="font2">İki başlı bir kuzu görmüştüm.</span></p>

  <p><span class="font2">Bahçedeki fotoğrafı çektirmeden dört beş ay kadar önce...</span></p>

  <p><span class="font2">O sabah Gülizar Teyze, Halime'yi uyandırıp siyah önlüğünü giydirmiş, beyaz yakasını boynuna iliklemişti. Ben, yatak odamızın kapısında, halamın yanında durmuş, her zamanki gibi tepinerek ağlamaya başlamıştım.</span></p>

  <p><span class="font2">"Ben de okula gideceğim," diye bağırıyordum.</span></p>

  <p><span class="font2">Halime, beni duymuyor gibiydi. Gözlerinden uyku akıyordu; Gülizar Teyze saçlarını düzeltirken başı sallanıyordu. Dedem, salonun uzak bir köşesindeki simli, sırmalı koltuğa oturmuş, gözlüklerinin üstünden bizi izliyordu.</span></p>

  <p><span class="font2">"Tamam, kızım," diye seslendi anneme, "ben onları götürürüm."</span></p>

  <p><span class="font2">Sabahları, Halime okula giderken terör estiriyordum. Annemle halam, beni karşılarına alıp dil döküyorlar, bir yıl daha sabretmem gerektiğini söylüyorlardı. Bana, Halime'ninki gibi deri bir&nbsp;okul çantası almışlardı. Defter ve kitap da istemiştim; onları da&nbsp;almışlardı.</span></p>

  <p><span class="font2">Mutluluk kolay elde edilen bir şey değildi; sahip olmak için ağlayıp zırlamak gerekiyordu. Tek isteğim, Halime'yle birlikte okula gitmek, onun anlattıklarıyla gözümde canlandırdığım sınıfa girip&nbsp;bir sıraya oturmak, çantamdan defterimi, kitabımı çıkarmaktı.&nbsp;Niye izin vermediklerini anlayamıyordum.</span></p>

  <p><span class="font2">Sonunda, dedem bir çözüm bulmuştu; okula gidemezdim ama gider gibi yapabilirdim. Bir elimde çantam, bir elimde dedemin&nbsp;eli, yanımda Halime, annemle halama gülümseyerek kapıdan&nbsp;çıkardım. Halime'yi okula bıraktıktan sonra gazete alıp eve dönerdik. Nedense, dedeme şımarmak, okulun önünde tepinip ağlamak aklımdan geçmezdi. Halime'nin bir hayalet gibi okul kapısından içeri süzülüşünü, bahçedeki çocukların arasında kayboluşunu izlerdim. Galiba, bir-iki yıl daha sabretmem gerektiğinin&nbsp;farkındaydım. Dedem, bunu bana hiçbir şey söylemeden, susarak&nbsp;ve gözlüklerinin üstünden bakarak anlatabiliyordu.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">O gün, perşembe olmalıydı; kasaba pazarı kurulmuştu. Daha doğrusu, kurulmamıştı da kurulmak üzereydi; hava henüz aydınlanmamıştı.</span></p>

  <p><span class="font2">Dönüş yolunda, caminin önünde toplananları görünce, oraya doğru yürümüştük. Dedem, beni omuzlarına oturtup kalabalığın&nbsp;içine sokmuştu. Ortada duran çobanın kucağındaki kuzuyu görebiliyordum. Dört ayağı ve iki başı yere doğru sarkmıştı. Silkiniyor,&nbsp;çırpınıyor, çobanın kollarından kurtulmaya çalışıyordu. Her kafadan bir ses çıkıyordu, herkes hayretle ona bakıyordu.</span></p>

  <p><span class="font2">Gördüğüm şeyin, yaşadığım dünyayı epeyce farklı kılan bir yanı olduğuna o kadar inanmıştım ki, eve yaklaştığımızda, dedemin elini bırakıp hızla koşarak bahçe kapısını açmış, bağırmaya&nbsp;başlamıştım.</span></p>

  <p><span class="font2">"Anne, hala, ne oldu biliyor musunuz?"</span></p>

  <p><span class="font2">Çığlıklarımı duyunca dışarı çıktılar. Bana ve arkamdan gelen dedeme şöyle bir bakınca, önemli bir şey olmadığını anlamışlardı.</span></p>

  <p><span class="font2">"Niye bağırıyorsun Zehra? Ne oldu?" dedi halam.</span></p>

  <p><span class="font2">"İki başlı bir kuzu gördük. .. "</span></p>

  <p><span class="font2">Şaşırmamışlardı. Bu dünyada her şey olabilirdi.</span></p>

  <p><span class="font2">Oysa ben, gerçek bir insan olduğumu ilk o gün anlamıştım. Kuzunun farklılığı çarpıcıydı; bir rüyanın içinden çıkmış gibiydi.&nbsp;Hemen gidip aynaya bakmış, burnumu, kulaklarımı, ağzımı incelemiştim. Aslında kendime ne kadar yabancıydım! O kuzu kadar;&nbsp;o kuzunun bana yabancı olduğu kadar...</span></p>

  <p><span class="font2">Yıllar sonra, bu olayı annemle konuştuğumuzu, ona, kuzuyu bir kasabın götürdüğünü öğrenince ne kadar üzüldüğümü anlattığımı hatırlıyorum.</span></p>

  <p><span class="font2">"Olur böyle şeyler," demişti annem. "Baban, teğmenliği sırasında, Urfa'da, üç bacaklı bir ceylan gördüğünü söylemişti. Bir de normal bir ikizi varmış ceylanın... Sağlam olanını kışlaya almış,&nbsp;altı ay bakmış."</span></p>

  <p><span class="font2">"Ötekine ne olmuş?" diye sormuştum.</span></p>

  <p><span class="font2">"Bilmem," demişti, "ona ne olduğunu sormadım."</span></p>
</body>
</html>
