<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a25"><i>9 Ocak 1989</i></a><br /></p>

  <p><span class="font2" style="font-style:italic;">"Nuri Abi,</span></p>

  <p><span class="font2" style="font-style:italic;">Hasan' ın hapishane arkadaşı Sinan'ı, gelecek pazartesi Buca Cezaevi'nden serbest bırakacaklarmış. Gidip çocuğu kapıdan&nbsp;almamız icap ediyor. Ben bir hafta daha Ankara'da kalacağım&nbsp;için ilgilenemeyeceğim. Ama cumaya döneceğim. Çocuğu ben&nbsp;gelene kadar misafir edin. Görüşürüz."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">25. Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Bağ Evi</b></span></p>

  <p><span class="font2"><b><br /></b></span></p>

  <p><span class="font2">Benim adım Nuri Türkelli.</span></p>

  <p><span class="font2">Az evvel mısır saplarını demetleyip hendeğe kaldırdım; üstlerini branda beziyle örttüm. İhtiyarlamış olsam da, gücüm kuvvetim hâlâ yerinde...</span></p>

  <p><span class="font2">Günde beş tane uçlu sigara içiyorum. Bundan, Gülizar dahil kimsenin haberi yok... Şimdi de hendeğin başına oturdum, bir sigara yaktım.</span></p>

  <p><span class="font2">Babam, Gülizar'la evlendikten bir hafta sonra beni bir köşeye çekti.</span></p>

  <p><span class="font2">"Gel bakalım, biraz konuşalım Nuri Efendi," dedi.</span></p>

  <p><span class="font2">O zamanlar köydeydik; hayvancılık yapıyorduk. Üç baş inek, yedi koyun; hepsi bu kadar...</span></p>

  <p><span class="font2">Aşağıya, dere kıyısına indik. Bir sigara yaktı. Bir tane de bana&nbsp;</span><span style="text-indent: 0.3in;">uzattı. Ben sigarayı almayınca üsteledi:</span></p>

  <p><span class="font2">"İçtiğini biliyorum oğlum, yak!" dedi.</span></p>

  <p><span class="font2">Yaktım. Ama nefes almaya çekindim. Bir zaman dumanı içime çekmeden dışarı üfledim.</span></p>

  <p><span class="font2">"Kasabaya gitmek ister misin?" dedi bana.</span></p>

  <p><span class="font2">"Ne yapacağım kasabada?" dedim.</span></p>

  <p><span class="font2">Ne yapacaktım? Köyün suyu mu çıkmıştı?</span></p>

  <p><span class="font2">"Burada yaptığını yapacaksın; çalışacaksın... İlerde çocuğun olursa okutursun; ben seni okutamadım... Bir tanıdığımız, yanına&nbsp;yardımcı arıyor. Tarla işleri..."</span></p>

  <p><span class="font2">Sigarayı söndürdüm.</span></p>

  <p><span class="font2">"Giderim," dedim.</span></p>

  <p><span class="font2">Cemil Bey'in babası Cafer Bey'in yanına böyle geldim işte! Bir daha da köye dönmedim.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Cenazeyi infazdan iki gün sonra vermişlerdi. Hasan'ın arkadaşları bir cenaze arabası kiralamışlar. Arabanın önüne onlardan biri oturmuştu; Rasim diye bir çocuk... Ben de yanına oturmuştum. Hasan'ı gün ağarmadan kasabaya yetiştirdik. Öğle namazından sonra kaldırmak üzere, imama teslim ettik.</span></p>

  <p><span class="font2">Ayşe Hanım'la Zehra bir gün önceden otobüsle gelmişler, kasabadaki eve yerleşmişlerdi. Sağ olsunlar, Ankara'da da, burada da bizi yalnız bırakmadılar.</span></p>

  <p><span class="font2">Rasim'i de alıp eve gitmiştim. Kapıda Ayşe Hanım karşılamıştı bizi. Sarılmıştık; elime bir bardak çay tutuşturmuştu. Zehra uyanmamıştı daha. Ben, Ayşe Hanım, Rasim, bahçede çay içtik.&nbsp;Susuyorduk. Yağmur atıştırıyordu. Halime'yle damat da gelmişler; onlar da uyuyorlardı.</span></p>

  <p><span class="font2">"Gülizar'la Münevver Hanım nerede?" dedim.</span></p>

  <p><span class="font2">"Gülizar bağda kalmak istedi," dedi Ayşe Hanım. "Münevver de Gülizar'ı yalnız bırakmak istemedi."</span></p>

  <p><span class="font2">Kalktım. Meydana yürüyüp bizim Rıdvan'ın taksisine bindim.</span></p>

  <p><span class="font2">Bağa vardığımda yağmur şiddetlenmişti. Kendimi bizim kulübenin önüne dar attım. Sundurmada ceketimi çıkarırken, bağ evinin önünde Münevver Hanım'ı gördüm. Yağmurun altında,&nbsp;oturmuş resim yapıyordu. Başından, sırtından yağmur boşanıyordu. Beni fark etmemişti, resim yapmaya devam ediyordu. Yanına&nbsp;gidip ceketimi sırhna attım. "Teşekkür ederim, Nuri Abi," dedi.&nbsp;Sayıklar gibi...</span></p>

  <p><span class="font2">Resmin üstünden yağmur sularıyla birlikte boyalar akıyordu. Münevver Hanım'ın elleri, yüzü boya içindeydi.</span></p>

  <p><span class="font2">Onu öyle bırakıp bizim fakirhaneye yürüdüm. Kapıyı açıp içeri girdim. İki göz bir yerdir bizimki. Birinde biz uyuruz, ötekinde geldikleri zaman Halime'yle damat uyurlar. Bizim uyuduğumuz&nbsp;odada kimse yoktu. Öteki odanın kapısını açtım. Gülizar, odanın ortasında diz çökmüş oturuyordu. Başına bir tülbent atmıştı.&nbsp;Evvela namaz kıldığını sandım; arada bir namaz kılardı. Bir süre&nbsp;kapıda durup selam vermesini bekledim. Oda soğuktu, Gülizar&nbsp;kımıldamıyordu. Elleri dizlerinin üstündeydi; başı omzuna düşmüştü. Gözleri ağlamaktan şişmiş, yüzünün şekli değişmişti.&nbsp;Altında seccade göremeyince kaygılandım. Ne yapacağımı şaşırdım. Sonra, duvarda Hasan'ın fotoğrafını gördüm. Altı yaşındaydı. Somurtmuştu. Duvara yeni asılmıştı.</span></p>

  <p><span class="font2">Gülizar'ın yanına diz çöküp oturdum. Başımı başına dayadım. Ne kadar zaman öyle kaldık, bilmiyorum.</span></p>

  <p><span class="font2">"Hadi kasabaya gidelim," dedi bir ara.</span></p>

  <p><span class="font2">Kalkıp üstüne kıvrağını giydi. Koluna girdim. Zor yürüyordu; yürürken başı sallanıyordu. Küçülmüş, ağırlığını kaybetmişti sanki. Kapının önüne çıkınca bahçeye baktı. Yağmura, güvercin kümesine, merdivenin altındaki köpeğe, Münevver Hanım'a...</span></p>

  <p><span class="font2">"Hadi, Münevver Hanım," diye seslendi ona.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Gülizar, bana bir Hıdrellez gecesi kaçtı. Köyde, herkes ateşin başındayken biz at sırtındaydık. Karaevliler köyünde amcam vardı; onlarda kaldık. Karaevliler'e vardığımızda, at çatlayacakmış gibi soluyordu. Gülizar, askerden dönmemi tam üç yıl beklemişti.</span></p>

  <p><span class="font2">Babam beni Cafer Bey'e teslim ettiğinde yirmi dört yaşındaydım. Gülizar'la yeni evlenmiştik. Kasabadaki evde, mutfağın yanındaki küçük odada yatıyorduk. Halime orada, Cemil Bey'in annesi Zahide Hanım'ın ellerine doğdu. Rahmetlinin elinden ebelik de dahil her iş gelirdi.</span></p>

  <p><span class="font2">İşini bitirince kapıya çıkıp seslenmişti:</span></p>

  <p><span class="font2">"Nuri Efendi, gel gör kızını!"</span></p>

  <p><span class="font2">Gidip gördüm. Halime Gülizar'ın göğsündeydi. Ne yapacağımı bilemez bir halde kapıda dururken, Zahide Hanım Halime'yi kucağıma veriverdi.</span></p>

  <p><span class="font2">"Analı babalı büyüsün," dedi.</span></p>

  <p><span class="font2">Bunu söyledikten üç hafta sonra da öldü.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Ben, kitap okumaya başlamadan evvel bir şey bilmezdim. Bildiklerim, topraktan, ottan, ağaçtan, kuştan ibaretti. Bu kadarı yeter, diye düşünürdüm. Öyle ya, dedeme, anama, babama bu kadarı yetiyordu. Armut aşılıyorduk. Asmaları, tütünleri&nbsp;ilaçlıyorduk. Süt sağıyorduk, yoğurt mayalıyorduk; yetiyordu.&nbsp;Güzün, nar ağaçlarının üstüne zakkum dalları atardık. Anama&nbsp;sorardım; "Niye bunu yapıyoruz?" derdim. "Gelin olsunlar&nbsp;diye," derdi.</span></p>

  <p><span class="font2">Babam ağaçlarla konuşurdu. Kiraz ağacının yanına gidip dallarını eğer, "Kiraz ağacı, kiraz ağacı," diye bağırırdı. "Eğer kirazlarını dökersen, senin kollarını böyle kırarım..." Sonra elinde nacakla ağaca tırmanırdı. "Kiraz ağacı, kiraz ağacı. .. Eğer kirazlarını dökersen kafanı böyle keserim..."</span></p>

  <p><span class="font2">Dünyanın bu kadar büyük olduğunu bilmiyordum. Eğer bilseydim Hasan ölmezdi; ben ölürdüm.</span></p>

  <p><span class="font2">Hasan'la fazla konuşmazdık. Anlatacaklarını daha çok&nbsp;</span><span style="text-indent: 0.3in;">Halime'ye, bazen de anasına anlatırdı. Anası ketumdur ya, Halime de bir o kadar boşboğazdır. Hasan'ın Ankara'da neler&nbsp;yaptığını hep ondan öğrenirdim. Bir de, sonradan Rasim söyledi&nbsp;bir şeyler... Rasim, hâlâ arayıp sorar bizi; hakikatlidir. Yolu düştüğünde uğrar, yatıya kalır. Gülizar ona börek açar, horoz keser;&nbsp;Hasan gelmiş gibi olur. Geç saatlere kadar otururuz. Konuşkan&nbsp;çocuktur; anlatıp durur.</span></p>

  <p><span class="font2" style="font-style:italic;"><br /></span></p>

  <p><span class="font2" style="font-style:italic;">''Darbeden sonra aranmaya başlayınca, saklanmak kolay olur diye İstanbul'a, yanıma geldi... Ben de kaçaktım, okula filan gidemiyordum. Bağcılar'da tek oda bir gecekonduda kalıyorduk. Ben,&nbsp;arada bir inşaatlarda iş bulurdum. Hasan, idamla yargılandığı&nbsp;için evden hiç çıkmazdı. Sahte bir kimlik yapmıştık ona. Ama yine&nbsp;de çıkmazdı. Para yok, pul yok. Hep yumurta yerdik. Bazen de&nbsp;hamsi alırdık. Hasan pişirirdi; becerikliydi...</span></p>

  <p><span class="font2" style="font-style:italic;">Ona bir pasaport ayarladık ama elimize geçmeden evi bastılar. Baskından birkaç saat önce evi terk etmiştik. Evde olsaydık çatışacaktık; böyle karar vermiştik.</span></p>

  <p><span class="font2" style="font-style:italic;">Sonra o Artvin'e gitti. Yakalandıktan üç gün sonra da pasaportu geldi."</span></p>

  <p><span class="font2" style="font-style:italic;"><br /></span></p>

  <p><span class="font2">Bunca sene ne çabuk geçti.</span></p>

  <p><span class="font2">Zehra koskoca kadın olmuş.</span></p>

  <p><span class="font2">Sabahları, biz avluda tütün dizerken dizime oturur, uykulu gözlerle şişlere, kargılara, parmaklarımızın karasına bakar, ne yaptığımızı anlamaya çalışırdı. "Ben de yapacağım," diye tuttururdu.</span></p>

  <p><span class="font2">Hasan'la aralarında bir gönül meselesi olduğunu bilmediğimi&nbsp;sanıyor. Gülizar da, sabahlara kadar uyumadığını bilmediğimi sanıyor. Sigara içmediğimi sanıyor. Bu dünyada herkes, bir şeyleri&nbsp;başka bir şey sanıyor.</span></p>

  <p><span class="font2">Gülizar'ı kaçırdığım at artık yavaşladı. Esasen her şey yavaşladı.</span></p>

  <p><span class="font2">Çocukken, köydeki ahırda üç ineğimiz vardı. Çocuğum ya, önlerinde dinelip yaramazlık olsun diye üvendireyle böğürlerini&nbsp;dürterdim.</span></p>

  <p><span class="font2">Uykuları çok ağırdı.</span></p>
</body>
</html>
