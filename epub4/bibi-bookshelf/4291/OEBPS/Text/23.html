<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2"><br /></span></h2>

  <p style="text-align: right;"><a id="a23"><i>20 Haziran 1968</i></a><br /></p>

  <p><span class="font2" style="font-style:italic;">"...Sizi yaraladım. Üstelik, siz masumken sizi yaraladım. Ama bu yine de meşru müdafaaya girer... Hikayemi, gidip&nbsp;avcılar kulübünde anlatacağım... Babamdan biliyorum; orada&nbsp;herkes her şeye inanıyor.</span></p>

  <p><span class="font2" style="font-style:italic;">Ben ve çocuk, sizi özledik</span><span class="font2">..."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">23. Bölüm</span></h2>

  <h2><span class="font2"><br /></span></h2>

  <p><span class="font2"><b>Eylül 1972, Kasaba</b></span></p>

  <p><span class="font2"><b><br /></b></span></p>

  <p><span class="font2">Az önce, otobüse binip kasabadan ayrıldım. Ömer, küçük valizimi kaptı; beni yolcu etmek için garaja kadar geldi. Ayrılırken elime bir paket tutuşturdu.</span></p>

  <p><span class="font2">“Bu ne Ömer?" dedim.</span></p>

  <p><span class="font2">“Anamın tarhanası," dedi, “ben de biraz tulum peyniri koydum..."</span></p>

  <p><span class="font2">"Bunlar yolda bozulur ama..."</span></p>

  <p><span class="font2">"Hiçbir şey olmaz, Cahit Abi; yedikçe beni hatırlarsın!"</span></p>

  <p><span class="font2">Sarılıp vedalaştık.</span></p>

  <p><span class="font2">Şimdi, otobüsün penceresinden dışarıyı seyrediyorum. Eski kavaklıkları evlerle doldurmuşlar. Boş arsalarda koyunlar, keçiler&nbsp;otluyor. Turistik Otel'in kolonlarını çıkmışlar, bahçesine tuğla yığmışlar. On yıl sonra kasabaya bir daha gelirsem, belki tamamlanmış olur... Belki o zaman ben de tamamlanmış olurum. Münevver&nbsp;evlenmeyi kabul eder. Oğlumuz üniversiteye başlar ve kalan ömrümü tatlı bir rüyanın koynunda geçiririm...</span></p>

  <p><span class="font2">Şimdi İzmir'e gidiyorum. Bu gece, Münevver'i ve oğlumu göreceğim. Ömer'in tarhanasıyla tulum peynirini de onlara bırakırım. Kal derse, bir gece daha kalırım. Sonra, Ankara...</span></p>

  <p><span class="font2">İş seyahatleri haricinde, yedi yıldır Ankara'da yaşıyorum. Her gün takvime bakıyorum. Bayramları, yıllık izinleri, hafta sonlarını&nbsp;iple çekiyorum. Yakınlığımızı hâlâ koruyan şey, belki de birbirimizden uzak olmamızdır, kim bilir?</span></p>

  <p><span class="font2">O, Ankara'ya yalnızca yazları gelir, bir hafta kalıp gider. Buna da şükür... Bense her hafta sonu İzmir'e taşınırım... Ankara'da bir&nbsp;hayatım yok aslında. Benim yerime başka biri yaşıyormuş gibi...&nbsp;Sokaklarda gölgem dolaşıyor, eve gölgem giriyor, şehirlerarası&nbsp;otobüslere gölgem inip biniyor. Otel odalarında aynaya bakınca&nbsp;tedirgin oluyorum. Ona yakışmadığımı düşünüyorum. Hani benim eski yüzüm, genç yüzüm? Tertemiz, lekesiz ellerim? Tıraş fırçası yanaklarımda hışırdarken, gözlerimi onun açtığı gibi açıyorum. “Bana haksızlık ediyorsunuz, Münevver Hanım," diyorum.&nbsp;Gülüyor. Beni ciddiye almıyor. Belki kendini de ciddiye almıyor.&nbsp;Belki sadece oğlumuzu...</span></p>

  <p><span class="font2">Ankara'ya tahammül edebilmek için yeni icatlar uydurdum. Sabahları jimnastik yapıyorum, akşamları briç oynuyorum. Briç&nbsp;arkadaşlarımla, Küçükesat'taki memur kulübünde buluşuyoruz.&nbsp;Hepsi benim gibi ölçülü adamlar; bir dubleden fazla içmiyorlar,&nbsp;iki saatten çok kalmıyorlar. Siyaset konuşurken, birileri söylediklerini kaydediyormuş gibi davranıyorlar. Ölçülü... Birbirimizin&nbsp;hayatını merak etmiyoruz. Soru bile sormuyoruz; herkes sırayla&nbsp;kafasındakileri söyleyip geçiyor. Dinliyoruz ya da dinliyormuş&nbsp;gibi yapıyoruz.</span></p>

  <p><span class="font2">Benim hayatımdaki tek ölçüsüzlük Münevver... Şimdi, haddimi aşmanın cezasını çekiyorum.</span></p>

  <p><span class="font2">1968 kışında, bir mektup göndermişti bana. Başka bir adamdan&nbsp;</span><span style="text-indent: 0.3in;">bahsediyordu. O da resim yapıyormuş. Otuz sekiz yaşındaymış...</span></p>

  <p><span class="font2">“Buna da alışacağım," dedim, kendi kendime.</span></p>

  <p><span class="font2">Bir süre mektup yazmadı. Bu süre zarfında oğlumu da görmedim. İçimde cam çerçeve kalmadı. Ama kızdım mı, kırıldım mı, bunu bile anlayamadım.</span></p>

  <p><span class="font2">İki ay sonra beni İzmir'e çağırdı. Gittim ve yeniden başladık. Niyazi, o ve ben, bir hafta tatil yaptık. Hiçbir şey sormadım; hiçbir&nbsp;şey anlatmadı. Sadece mutlu olduk.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Niyazi'nin geçirdiği hastalıklardan sonradan haberdar oluyorum. Biliyorum ki, ciddi bir şey varsa, Münevver mutlaka haber verir...</span></p>

  <p><span class="font2">Her görüşümde değişmiş buluyorum oğlumu. Sarı saçları koyulaşıyor, boyu uzuyor, gülümseyişi, bakışları şekilleniyor, burnu eğriliyor; benimkine benzemeye başlıyor.</span></p>

  <p><span class="font2">Önceleri, niye her zaman yanlarında olmadığımı sorar, üzülürdü. İnanır mıydı bilmiyorum ama Ankara'da çok işim olduğunu söylerdim.</span></p>

  <p><span class="font2">“Annenin de İzmir' de çok işi var," derdim.</span></p>

  <p><span class="font2">Münevver, bu kinayeli lafıma aldırış etmez, gülüp geçerdi.</span></p>

  <p><span class="font2">Senelik izinlerimi beraber geçiriyoruz. Sayfiye yerlerinde birkaç haftalığına yazlık kiralıyoruz. Çoğu zaman, Münevver'in birkaç arkadaşı da katılıyor bize. Ona gıpta ediyorum... Çevresini bir mıknatıs gibi kendine çekiyor. Başkalarının dünyasına usulca girip bir köşeye kıvrılıyor, onların vazgeçilmezi oluyor. Bunu nasıl&nbsp;becerdiğini bilmiyorum. Benim Yorgo'dan başka hiç dostum olmadı. O gittikten sonra içimi kimseye açmadım.</span></p>

  <p><span class="font2">O tatil günlerine koşarak gidiyorum. Bir daha Ankara'ya, işe dönmek istemiyorum. Orada yaşadığım hayat, Münevver'in yaptığı resimlerin süslediği evim yabancılaşıyor, her gün gittiğim&nbsp;işim anlamsızlaşıyor.</span></p>

  <p><span class="font2">Bazen, onunla ilişkimin, bir köleyle bir efendinin ilişkisi olduğunu düşünürüm. Kaçıp gitmek hiç aklıma gelmez. Hem nereye kaçacağım? Ruhumun yatacak yeri yok. Susuz, ekmeksiz nasıl&nbsp;yaşar?</span></p>

  <p><span class="font2">Ama bazen de, ona efendiliği yakıştıramam.</span></p>

  <p><span class="font2">Benimkisi, galiba köleyle kırbacın ilişkisi... Acımın adını sayıklayarak inliyorum. Kırbacı yakalamaya, ona tutunmaya çalışıyorum.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Otobüsten inip bir taksiye bindim.</span></p>

  <p><span class="font2">Sevdiğim kadın ve oğlum bu gece beni bekliyorlar.</span></p>
</body>
</html>
