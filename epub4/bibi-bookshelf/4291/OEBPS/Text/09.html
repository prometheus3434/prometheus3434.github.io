<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2"><br /></span></h2>

  <p style="text-align: right;"><a id="a9"><i>20 Ocak 1962</i></a><br /></p>

  <p><span class="font2" style="font-style:italic;">''...Siz benim gulyabanim olur musunuz? Beraber tahta elişleri yapar, boyar, satar, geçiniriz. Herkes sizden korkar. Ben,&nbsp;'bakın öyle değil' derim, 'bakın öyle değil...' O benim dağ arkadaşım, yedi cücem, karasabanım... Karakalemim."</span></p>

  <p style="text-align: right;"><span style="font-style: italic; text-align: justify; text-indent: 0.3in;">Münevver</span><br /></p>

  <h2 style="text-align: right;"><span style="font-style: italic; text-align: justify; text-indent: 0.3in;"><br /></span></h2>

  <h2><span class="font2">9. Bölüm</span></h2>

  <h2><span class="font2"><br /></span></h2>

  <p><span class="font2"><b>Haziran 1961, Kasaba</b></span></p>

  <p><span class="font2"><br /></span></p>

  <p><span class="font2">Ben, bu müzeye etnografya salonunu düzenleyip teşhire açmak ve yeni materyaller toplamakla görevli bir müdür olarak atandım. Ama Almanca bildiğimden ve yapacak bir düzenleme&nbsp;işi olmadığından, daha ilk günümde, Bozköy'deki kazıcıların tercümanı haline geldim.</span></p>

  <p><span class="font2">Tadilattan yeni çıkan müdüriyet odamız ve henüz sıvası bile yapılmayan etnografya salonumuz, müzenin bahçesine iki yıl önce inşa edilmiş... Geldiğimde, salonun bir köşesinde iki büyük sandık&nbsp;duruyordu. Açınca, oradan buradan toplanmış, henüz envanteri&nbsp;çıkmamış, naftalinli bir yığın çaput saçıldı ortaya. Salonun önündeki sundurmaya çamaşır ipleri gerdim, bir kesekâğıdı da mandal&nbsp;aldım. Elbiseleri, örtüleri asarken, Mehmet Ali Bey geldi yanıma.</span></p>

  <p><span class="font2">"Ne yapıyorsunuz Müdür Bey?" dedi.</span></p>

  <p><span class="font2">"Havalandırıyorum," dedim, "ilaçlayıp teşhir dolaplarına koyacağım."</span></p>

  <p><span class="font2">"Teşhir dolabı mı?"</span></p>

  <p><span class="font2">"Evet, teşhir dolabı..."</span></p>

  <p><span class="font2">"Efendim, nereden bulacaksınız teşhir dolabını?"</span></p>

  <p><span class="font2">Bu soruya hazırlıklıydım. Daha önce Herr Gnobel'le konuşmuş, birkaç ödünç dolap vermesi için ricada bulunmuştum; o da kabul etmişti. Almanya'dan gelen bu dolaplar, Herr Gnobel'in&nbsp;şahsına kayıtlıydı; bu yüzden, Mehmet Ali Bey, o güne kadar&nbsp;eşyaları sandıklarda tutmuş, ödünç dolap istemekten de çekinmişti.</span></p>

  <p><span class="font2">"Bizim dolaplarımız harcırahla birlikte gelecekti ama tabii ki siz bilirsiniz," dedi.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Şimdi aradan üç ay geçti, ne dolaptan haber var ne de harcırahtan... Bakanlıktan para çıkmayınca, araştırma ve satın alma işlerini de yürütemiyoruz. Mehmet Ali Bey arada bir gelip, "bari hazırlık&nbsp;için birkaç yakın köyü gezip görelim," diyor ama müzenin işlerine&nbsp;tahsis edilen cipin benzini için bile para bulamıyorum.</span></p>

  <p><span class="font2">"Ekim seçimlerini bekleyelim," deyip başımdan savıyorum adamı.</span></p>

  <p><span class="font2">Beklesek ne olacak ki? Hükümet bu işleri görüşmeye yeni yılda başlasa, bizim para ancak bir sonraki ocak ayına yetişir... Ben de&nbsp;kış kıyamet ekip yapar, yola düzülüp eşya toplamaya başlarım!&nbsp;Böylece, belki iki-üç yıl içinde kasabaya bir geçmiş uydururuz.&nbsp;Ama o vakte kadar muvakkat görevim zaten biter; İzmir' e dönerim. Karımı, çocukları da aldırırım. Ben Mehmet Ali Bey'i unuturum, Mehmet Ali Bey de beni.</span></p>

  <p><span class="font2">Zaten Mehmet Ali Bey'in anlattıklarından değilse de, tavırlarından anladığım kadarıyla, ortada kendisinden başka birinin önem verdiği bir geçmiş filan yok; buradan hiçbir şey geçmemiş.&nbsp;O kadar geçmemiş ki, şehir kulübünde her akşam karşılaştığımız&nbsp;eski Belediye Reisi, benim hâlâ otelde kaldığımı sanıyor. Hoş,&nbsp;bunu hatırlıyor olması bile bir ünsiyet belirtisi sayılmalı ya!</span></p>

  <p><span class="font2">Geçen perşembe, kulüpte aynı masadaydık. Nedense, Mehmet Ali Bey, beni ona tekrar tanıtma ihtiyacı duydu.</span></p>

  <p><span class="font2">"Cahit Bey antropoloji mezunudur, müzemizin müdürüdür ama aslen bir etnografya ilavesi yapmak için geldi," dedi.</span></p>

  <p><span class="font2">Reis'in bu kelimelerden bir şey anlayıp anlamadığını düşünüyordum ki, bana dönüp şahane bir teklifte bulundu.</span></p>

  <p><span class="font2">"Pazar günü İzmir'den eski milletvekili arkadaşlarımız gelecek, Elmalı tarafındaki dağ köylerine gideceğiz, vaktiniz olursa siz de gelin!" dedi.</span></p>

  <p><span class="font2">Doğrusunu söylemek gerekirse, etnografya ve antropolojiyle köy gezisi arasında bir alaka kurabilmiş olmasına şaşırdım. Bunu,&nbsp;seçim gezisine gelen eski milletvekillerinin bile yapabileceğinden&nbsp;emin değildim.</span></p>

  <p><span class="font2">Hemen 'olur,' demedim; üç ay içinde öğrendim ki, burada böyle davranmak icap ediyor. Dönüp Mehmet Ali Bey'e baktım.&nbsp;Gülümsedi. Başını salladı.</span></p>

  <p><span class="font2">"İzniniz olursa ben de gelirim, Müdür Bey," dedi.</span></p>

  <p><span class="font2">Gecenin sonunda, Reis Bey'le vedalaşırken, konuştuklarımızı unutmadığım belli ederek elimi sıktı.</span></p>

  <p><span class="font2">"Pazar günü görüşürüz!" dedi.</span></p>

  <p><span class="font2">Doğrusu biraz korktum. Bir devlet memuru olarak, 27 Mayıs'ın üstünden henüz bir yıl geçmişken, İhtilal'in ezdiği bir partinin&nbsp;mensuplarıyla birlikte görünmek yakışık alır mı?</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Pazar sabahı klakson sesiyle uyandım. Sonra da kapım çalındı. Kapıyı açınca bir gençle karşılaştım.</span></p>

  <p><span class="font2">"Cahit Bey, Reis Bey sizi bekliyor, hazırsanız arabayla götürelim!" dedi.</span></p>

  <p><span class="font2">Akşamdan gömleğimi, pantolonumu ütüleyip hazırlamış, unutmayayım diye fotoğraf makinemi üstlerine koymuştum.&nbsp;Alelacele giyinip aşağı indim.</span></p>

  <p><span class="font2">Apartman kapısında, Yüzbaşı Osman Bey'le burun buruna geldik. Sırtına eşofmanını geçirmişti; koşudan dönüyordu, ter&nbsp;içindeydi.</span></p>

  <p><span class="font2">"Hayrola Cahit Abi!" dedi, "Nereye böyle?"</span></p>

  <p><span class="font2">"Reis Bey bir geziye katılmamı rica etti," dedim.</span></p>

  <p><span class="font2">Kaşlarını çath.</span></p>

  <p><span class="font2">"Sizin bu taraklarda beziniz var mıydı?"</span></p>

  <p><span class="font2">Bu soruya bir anlam veremedim. "Hangi taraklar," diye geveledim ama ne kastettiği ancak arabaya bindikten sonra kafama dank etti. Reis'in niyeti acep nedir diye kara kara düşünmeye başladım.</span></p>

  <p><span class="font2">Kendimi bildim bileli siyasetin uzağında kalmışımdır. Fakülte yıllarımda birkaç yasaklanmış şiir okudum ama bu sınırı hiç aşmadım. Daha sonra da, Meral, Menderes'in uçak kazasından kurtulduğu gün gözyaşı döktüğünde hissettiğim burukluktan öte bir&nbsp;siyasi tecrübem olmadı. Meral ağladığı için mi üzülmüştüm, yoksa Menderes o ıstırabı yaşadığı için mi, bunu hâlâ bilmiyorum.</span></p>

  <p><span class="font2">Gittiğim köy gezisinin bir seçim gezisi olması beni hiç alakadar etmiyordu. Ama öte taraftan, burnumu gazyağıyla dolu bir tenekeyi andıran kasaba siyasetine sokmak da, arzu ettiğim bir&nbsp;şey değildi.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Her şeye rağmen gezi mükemmel geçti. Elmalı köyünde iki gece kaldık. Bizi, camiye bitişik köy odasında misafir ettiler.&nbsp;Muhtar'ın yardımlarıyla pek çok eve gittik, işe yarar pek çok malzeme bulduk; hepsinin fotoğraflarını çektim, satın alımları yapılacakmış gibi defterime ayrıntılı olarak not ettim.</span></p>

  <p><span class="font2">İkinci sabahımızda, kestane ormanı içindeki Kırklar isimli bir Tahtacı köyüne çıktık ki, burası ayrı bir dünyaydı. İnsanlar ve özellikle kadınlar, konuşmaktan çekinmiyorlar; hikâyeleri neyse anlatıyorlardı. Hemen her evde birkaç Yağcıbedir halısı var ve çoğu&nbsp;iyi durumda... Sandıklar, bize gösterilmek üzere açıldıkça, gözlerimizin önüne hazineler saçıldı. Az giyilmiş, teşhir edilebilir halde gelinlikler, üç etekler, başlıklar, takılar... Aralarında, Arap Efe&nbsp;adında bir zorbanın gümüş işlemeli bir fişekliği vardı ki, görünce&nbsp;Mehmet Ali Bey de, ben de heyecanlandık. Bu efenin hikâyesini,&nbsp;Mehmet Ali Bey daha sonra anlattı bana. Milli Mücadele yıllarında, halka epey zulmü olmuş. Kasabalıların kalmaya ikna ettiği&nbsp;Rumları 'sizi Kayseri'ye nakledeceğiz,' diye kandırıp Sarıdere&nbsp;kıyısında boğdurmuş. Sonra, Bekir Sami Bey'in kuvvetleriyle de&nbsp;çatışmaya girince, yakalanıp kurşuna dizilmiş... Ölürken, gözleri&nbsp;kapalı olduğu halde mangaya doğru koşup 'gidinin imansızları,'&nbsp;diye bağırmış.</span></p>

  <p><span class="font2">Karanlık basmadan Kırklar'dan ayrılmayı düşünüyorduk ama köylüler akşam yemeğine de alıkoydular.</span></p>

  <p><span class="font2">Elmalı Muhtarı, dönüş yolunda, bir çeşme başında cipi durdurdu.</span></p>

  <p><span class="font2">"Bu sudan içmeden geçmeyelim, gücenir," dedi.</span></p>

  <p><span class="font2">Cipten indik. Dağ havasını ciğerlerimize çektik.</span></p>

  <p><span class="font2">Uzun zamandır tabiatın bu kadar içinde olmamıştım. İçtiğimiz su, kayaların arasına saplanmış bakır bir borudan taş bir yalağa&nbsp;dökülüyordu. Dökülmek değil de, fışkırıyordu; soğuk, gürül gürül... Sağımızda solumuzda yüksek kestane ağaçları hışırdıyor,&nbsp;hava kekik, ıhlamur kokuyordu. Yıldızlar desen, tırman bir kestaneye; toplamaya başla!</span></p>

  <p><span class="font2">Köy odasına dönünce, yastığa başımı koyar koymaz dalmışım. Sabah, gün ağarmadan kalktığımda, bin sene uyumuş gibiydim.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Şimdi, Elmalı'dan döneli bir hafta oldu.</span></p>

  <p><span class="font2">Geldiğim sabah, üstümü değiştirmek için eve uğrayınca, kapıda yine Yüzbaşı Osman Bey'le karşılaştık. Bu kez resmî giyimliydi; işe gidiyordu.</span></p>

  <p><span class="font2">Soğuk ve alaycı bir edayla, "Seçim geziniz nasıl geçti Cahit Bey," dedi.</span></p>

  <p><span class="font2">Seçim için gitmediğimi; bunun benim için, ilerde materyal toplayacağım köyleri tanımak amacıyla yapılmış bir geziden başka bir şey olmadığını ayaküstü anlatmaktan kaçındım. Nasılsa görüşürüz, anlatırım diye düşündüm ve yalnızca, "İyi geçti," deyip&nbsp;gülümsedim.</span></p>

  <p><span class="font2">Fakat o, iki gün sonra, şehir kulübünde masasına gidene kadar bu soğuk tavrını sürdürdü.</span></p>

  <p><span class="font2">O akşam, Herr Gnoble ve Mehmet Ali Bey'le oturmuş, bir yandan yemeğimizi yiyor, bir yandan da köylerde görüp beğendiğimiz eşyaların fotoğraflarına bakıyorduk. Osman Bey, cam kenarında bir masada tek başına oturuyor, dışarıyı seyrediyordu. Bir süre, rahatsız etmeyeyim, belki bir misafir bekliyordur diye uzaktan baktım. Masasına kimse oturmayınca, Herr Gnoble'la Mehmet&nbsp;Ali Bey'den izin isteyip kalktım; yanına gittim.</span></p>

  <p><span class="font2">Birkaç kadehten sonra, mesafeli tavrını bıraktı; İstanbul'dan, Bakırköy'den, Üsküdar'dan, çocuklarından bahsetmeye başladı.&nbsp;Ben, sohbet ilerleyip, köy gezisindeki milletvekillerinin ve partililerin gülünç hallerinden bahis açınca, "Geçen sene bunların hepsinin canına okudum; Belediye Reisi'nin dişlerini kırdım," deyiverdi.</span></p>

  <p><span class="font2">Ben de, "Daha gençsiniz, böyle şeylerle övünmeyin," dedim.</span></p>

  <p><span class="font2">Bozuldu ama ses çıkarmadı.</span></p>

  <p><span class="font2">Bir ara, "Size bir şey soracağım," dedi. "Elimizde bir sinema makinesiyle birkaç film var... Benden önceki komutan İstanbul' dan&nbsp;getirtmiş, alayda bir-iki defa da oynatmış; sonra giderken bırakmış. Aklıma, kasaba meydanında film oynatmak geldi. Bizim çavuşlardan biri makinistlik yaptığını söylüyor ama bir hafta sonra&nbsp;terhis olacak. Gitmeden bir ere öğretebilir diye düşündüm. Siz de&nbsp;geçenlerde, film şirketinde çalışan gayrimüslim bir arkadaşınız olduğunu söylemiştiniz..."</span></p>

  <p><span class="font2">Heyecanlanmıştım.</span></p>

  <p><span class="font2">"Ben biraz makine de kullanırım," dedim. "Yorgo'dan bir şeyler öğrenmiştim..."</span></p>

  <p><span class="font2">O da heyecanlandı.</span></p>

  <p><span class="font2">"Bize film gönderir mi peki?" dedi.</span></p>

  <p><span class="font2">"Sorarım," dedim, "imkânı varsa niye göndermesin?"</span></p>

  <p><span class="font2">Kulüpten birlikte çıktık; meydana kadar yürüyüp, film gösterebileceğimiz uygun bir duvar aramaya başladık. Belediye Reisi'nin meydandaki iki katlı evi, bu iş için biçilmiş kaftandı. Yalnız, ev&nbsp;çivit boyalıydı ve film göstermeyi düşündüğümüz pazara bakan&nbsp;cephesinde küçük bir hela penceresi vardı.</span></p>

  <p><span class="font2">"Sen Reis'le konuşup iznini alır mısın?" dedi Osman Bey, "Biliyorsun, bizim aramız biraz limonî."</span></p>

  <p><span class="font2">"Konuşurum tabii ama duvarı beyaza boyamak gerek... "</span></p>

  <p><span class="font2">"Hallederiz... Ben askerlere iskele kurdurtup evi boyatırım... Bedava cephe yenileyecek, daha ne istiyor! Pencerenin ışığını da&nbsp;iki saat yakmasın deyus!"</span></p>

  <p><span class="font2">O gece, Yüzbaşı'yla eve gidene kadar sinema hayalleri kurduk.</span></p>
</body>
</html>
