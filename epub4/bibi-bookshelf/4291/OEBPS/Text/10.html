<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: right;"><span class="font2"><br /></span></h2>

  <p style="text-align: right;"><a id="a10"><i>26 Nisan 2001</i></a><br /></p>

  <p><span class="font2" style="font-style:italic;">"...İnsan kendi yaptığı işleri beğenmeye başlayınca, insan olmaktan çıkıyor. Üstüne bir büyüklük hali geliyor... Büyük&nbsp;ressamlar hakkında okuduklarımın çoğu bana kendimden kuşkulanmayı öğretti. Bak, sevgi duymak ayrıdır. Yani, yaptığın&nbsp;işle biraz muhabbetin olacak ama muhabbette ifrata kaçmayacaksın... Atölyede çalışmaya başladığımda, Selim Hoca evvela&nbsp;bir resme bakmayı öğretmişti bana. Işığı nasıl, kompozisyonu&nbsp;nasıl, felsefesi ne? Sonra o öldü; Şerif Hoca geldi. O da aynı&nbsp;şeyleri anlattı. 'Madem kör değilsiniz, o zaman gördüğünüzün&nbsp;içine de girin!' derdi.</span></p>

  <p><span class="font2" style="font-style:italic;">Onlardan çok şey öğrendim. Onlardan çok şey öğrenmeden evvel, yalnızca duygularım vardı. Bir de kendimi çok beğeniyordum. En zor şey, bunu yenmek oldu. Evet, en zor şey budur;&nbsp;insanın yaptıklarını beğenmemesi... Hiçbir zaman iyi bir resimci olamayacağımı anladığımda çok rahatladım ve işte o zaman&nbsp;kendi renklerimi boyamaya başladım. Tevazu, bir gösteriş ya da&nbsp;hayatımızdaki küçük bir ayrıntı değildir, şekerim. Kişinin, kendini anlamadığını kabul etmesidir. Kendini anlayanlara gelince... Onlara inanma!</span></p>

  <p><span class="font2" style="font-style:italic;">Tabii ki, insan bununla her zaman baş edemiyor... Sen küçükken, senin, Hasan'ın, Halime'nin karakalemlerinizi yapardım. Işıktan, desen bilgisinden nasibini almamış şeyler... Ama şimdi&nbsp;bazen bakıyorum da, galiba onların da bir kıymeti var... Hoca&nbsp;görse karalayıp geçerdi. Ben hâlâ geçemiyorum. Saklıyorum.</span></p>

  <p><span class="font2" style="font-style:italic;">Belki yalnızca o günleri hatırlamak içindir..."</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">10. Bölüm</span></h2>

  <h2><span class="font2"><br /></span></h2>

  <p><span class="font2"><b>15 Eylül 2007, Bağ Evi</b></span></p>

  <p><span class="font2"><br /></span></p>

  <p><span class="font2">Kasaba meydanında film izlediğimiz geceleri hiç unutmuyorum. Kırmızı puanlı beyaz eteğim, yeni delinmiş kulaklarımda halamın hediyesi minik pembe küpelerim, ince bantlı yazlık beyaz iskarpinlerim... Hasan'ın durmadan bacaklarını sallaması,&nbsp;Gülizar Teyze'nin sık sık dizine dokunup onu uyarması... Hava&nbsp;yasemin kokuyor, akasya kokuyor; düşüncelerimiz "film makinesinden çıkan" duman ırmağının içinde balıklar gibi çırpınıyor.</span></p>

  <p><span class="font2">Nevres Amca, hemen yanımızda oturuyor. Arada bir başını çevirip, makinistin yanında çıraklık yapan oğlu Zeki Abi'ye bakıyor. Filmin oyuncularına yüksek sesle laf yetiştiriyor, kötü bir şey olduğunda dizlerini dövüyor. Annemle halam gülümsüyorlar; biz&nbsp;kıkırdıyoruz.</span></p>

  <p><span class="font2">Birkaç haftalık bir düş bu. Sonra bağ evine göçüyoruz...</span></p>

  <p><span class="font2">Nevres Amca, bağ evinde de komşumuz... Her gün dedemin ziyaretine geliyor. Sulama havuzunun kıyısına masa atıp rakı içiyorlar. Biz çocuklar, havuzun taşlarına oturup konuşmalarını dinliyoruz. Ne konuştuklarını şimdi anımsamıyorum ama arada sık&nbsp;sık halkçı ve adaletçi sözcükleri geçiyor. Bazen payımıza sözcüklerden başka şeyler düştüğü de oluyor; birer dilim karpuz, bir çatal taze fasulye, dedem iyi günündeyse bir dilim ekmeğin üstüne&nbsp;sürülmüş Girit ezmesi...</span></p>

  <p><span class="font2">Gülizar Teyze uzaktan bize bakıyor.</span></p>

  <p><span class="font2">"Halime'ye karpuz vermeyin Cafer Amca!"</span></p>

  <p><span class="font2">"Niyeymiş o? Onun başı kel mi?" diyor dedem.</span></p>

  <p><span class="font2">Halime'ye yatağını ıslattığı için karpuz verilmediğini dedemden başka herkes biliyor. Aslında o da biliyor ama ertesi gün bildiklerini unutuyor. Nevres Amca, yaprak sarması dolu tabağı Halime'nin önüne sürüyor. Mesele kapanıyor.</span></p>

  <p><span class="font2">Zeki Abi geç saatte Nevres Amca'yı almaya geliyor.</span></p>

  <p><span class="font2">“Baba, anam soruyor; ne kadar içtin?"</span></p>

  <p><span class="font2">“Keyiflenecek kadar vre... Sen niye geldin?"</span></p>

  <p><span class="font2">“Seni almaya..."</span></p>

  <p><span class="font2">“Keyif bozmaya?"</span></p>

  <p><span class="font2">Halam, gaz lambasının ışığı altında resim defterine bir şeyler çiziktiriyor.</span></p>

  <p><span class="font2">Şimdi o resim önümde duruyor.</span></p>

  <p><span class="font2">Havuzun taşlarına oturmuş üç çocuk... Biri, sürekli bacaklarını sallıyor. Bir diğeri masadaki karpuza bakıyor. Ben hiçbir şey yapmıyorum. Yalnızca düşünüyorum. Annemi ve babamı...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Nevres Amca'nın, takma dişlerini dudağına düşürmesi benden başka kimseyi korkutmazdı. Hasan, bu anlamsız gösteriyi kahkahalarla izlerdi. Halime'yse iğrenç bir şeyin tadına baknış&nbsp;gibi yüzünü buruştururdu. Ben hemen halamın yanına koşardım.&nbsp;Başını resim kâğıdından kaldırır, kalemi bırakır, gülümserdi. Bu&nbsp;çok özel ve yumuşacık bir andı.</span></p>

  <p><span class="font2">“Ne oldu, ne yaptılar sana?"</span></p>

  <p><span class="font2">Yanıtlamazdım. Yaptığı resme bakar gibi yapardım. O da saçımı düzeltiyormuş gibi yapardı.</span></p>

  <p><span class="font2">“Hadi, şimdi geri dön! Hasan Abi'ne söyle, Nevres Amca'na dişlerini göstersin."</span></p>

  <p><span class="font2">Gülerdim. Çünkü Hasan'ın ağzı, en az Nevres Amca'nınki kadar korkunçtu. Öndeki iki dişi düştüğünde, hep öyle kalacağını sanmış,&nbsp;günlerce somurtmuştu. Hasan ağlamazdı; yalnızca somurturdu.</span></p>

  <p><span class="font2">Halamın dediği gibi; o benim abimdi...</span></p>

  <p><span class="font2">Nevres Amca'nın bizleri ayartmaktaki tek ustalığı protez gösterisi değildi. Kış aylarında, mutfağındaki kuzinenin üstünde kızarttıktan sonra soyup elimize tutuşturduğu kestaneler, küçük çaplı bir hazîneyle pekâlâ kıyaslanabilirdi. Bir de, akıl almaz&nbsp;Galiçya öyküleri anlatırdı ki, sanırım çoğuna kendi de inanmazdı. Ama süngü yarası sahte değildi. Göğsünün altında kötü, kaba&nbsp;ve büyük bir dikiş izi vardı. Evin bir köşesinde, konu komşunun&nbsp;kapakları çıkarılmış transistorlu radyolarını, saatlerini tamir eder,&nbsp;arada bir başını kaldırıp, kafasına lastikle bağladığı merceği alnına kaydırarak bize göz kırpardı.</span></p>

  <p><span class="font2">Halime, nedense annesiyle babasının kaldığı müştemilatta değil de karşımdaki yatakta yatar, her zaman geç uyanırdı. Horozlu saatin çınçınıyla ayaklanan annem ya da halam, ipek örtülerin&nbsp;rüzgârda dalgalanırken çıkardığı sese benzeyen bir gürültüyle&nbsp;odamıza girer, bizi fısıltılarla uyandırırlardı.</span></p>

  <p><span class="font2">Bağ evinin bahçesindeki toprak fırından yeni çıkmış ekmek, masada soluk alıp verir, tabakta dörde bölünmüş domatesler al&nbsp;al ışıldardı.</span></p>

  <p><span class="font2">“Biliyor musunuz çocuklar, bunları bulamayanlar var..."</span></p>

  <p><span class="font2">Biz hep bulamayanları düşünürdük. O lokmalar boğamıza takılırdı; çiğneyemezdik.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Galiba, hayatım boyunca bir tek önemli şey yaptım ben; bir çocuk doğurdum. Adını halam koydu; Niyazi... Yarın Sofya'da 1500 metre koşacak...</span></p>

  <p><span class="font2">Lise birdeyken onbeş günlük bir yaz kampı için Nairobi'ye gitmişti. Döndüğünde çok değişmişti; tanıyamamıştım. Bir ay içinde olgunlaşıvermişti sanki.</span></p>

  <p><span class="font2">Ertesi yıl aynı kamp Ankara'da açıldı. Niyazi, bizi Kenyalı, Zaireli, Etiyopyalı arkadaşlarıyla tanıştırdı. Bir pazar günü, evimizde onları misafir ettik. Uzun boylu, incecik çocuklar.</span></p>

  <p><span class="font2">Koşuyorlar...</span></p>
</body>
</html>
