<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a21"><i>4 Mart 1962</i></a><br /></p>

  <p><span class="font2" style="font-style:italic;">"...Siz ışığın sesini duyuyor musunuz, Cahit Bey? Ben duyuyorum. O benim içimde yaşıyor... Karnımda kıpırdanıyor. Bu çağda bunu başarabiliyorsam, bin yıl sonra neler yaparım, kim bilir?"</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">21. Bölüm</span></h2>

  <h2><span class="font2"><br /></span></h2>

  <p><span class="font2"><b>Eylül 1972, Kasaba</b></span></p>

  <p><span class="font2"><b><br /></b></span></p>

  <p><span class="font2">On sene sonra yeniden kasabadayım işte! Otelin bahçesinde, sabah kahvemi içiyorum. Yanımdaki sandalyeye bir tekir kedi yayılmış. Fincanımı kaldırıp koydukça kulaklarını oynatıyor, gözucuyla hareketlerimi izliyor. Beraber eylül güneşinden nasipleniyoruz... O&nbsp;işkilli, ben rahatım.</span></p>

  <p><span class="font2">İki gündür buradayım; seneler önce kaldığım otelde kalıyorum. İhsan Bey, oteli oğlu Ömer'e bırakıp kendini emekli ilan etmiş; köyüne dönmüş. Ömer, o hayta oğlan, işi kendisinden beklenmeyecek bir gayretle yürütüyor. Odalara banyo eklemiş, lobiyi genişletmiş, otelin önündeki kaldırıma uzanan mezbeleliğe çiçekler dikip çay bahçesi haline getirmiş.</span></p>

  <p><span class="font2">Evvelsi akşam beni görünce üstüme atıldı, zorla elimi öptü.</span></p>

  <p><span class="font2">"Evlilik nasıl gidiyor, Ömer," dedim.</span></p>

  <p><span class="font2">Sayemde iyi gidiyormuş... Üç kızı olmuş. Büyüğü ilkokul ikideymiş. Ortanca bu yıl başlamış okula. Büyüğün adını Cahide koymuşlar.</span></p>

  <p><span class="font2">"Sen bana nasıl büyük bir iyilik yaptığını bilemezsin, Cahit Abi," dedi. "Karımla evlenemeseydim, sen sahip çıkmasaydın da&nbsp;kazara o günlerde jandarmaya yakalansaydık, ailesi dünya yıkılsa&nbsp;bu kızı bana vermezdi... Zaten hâlâ görüşmüyoruz; aramıyorlar.&nbsp;Aramasınlar! Gül gibi geçinip gidiyoruz biz. Sıkıştığımızda peder&nbsp;destek atıyor."</span></p>

  <p><span class="font2">Bunları anlatırken gözlerinin içi gülüyordu.</span></p>

  <p><span class="font2">"Sen bana değil, Yüzbaşı Osman Bey'e teşekkür etmeliydin," dedim.</span></p>

  <p><span class="font2">Bazıları için, sevda kavuşmakla da bitmiyor demek ki...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Dün sabah, müze müdürüne, "Ben etnografya salonunu açan adamım," deyince pek şaşırdı. Salonun girişine, eski müze müdürlerinin fotoğraflarının asıldığı yere, vekâleten görev yaptığım&nbsp;halde benim de bir fotoğrafımı koymuşlar. Bir fotoğrafa baktı, bir&nbsp;bana.</span></p>

  <p><span class="font2">"Değişmemişsiniz Müfettiş Bey; buyurun size salonu gezdireyim," dedi.</span></p>

  <p><span class="font2">Etnografya salonunu görünce hayal kırıklığına uğradım; benden sonra tek bir dolap konmamış. Mehmet Ali Bey'in topladıklarından, düğün giysilerinden, Arap Efe'nin gümüş fişekliğinden başka kayda değer bir şey yok...</span></p>

  <p><span class="font2">Müze Müdürü, akşamüstü, arabasıyla Mehmet Ali Bey'in bağına götürdü beni. Mehmet Ali Bey, arabanın gürültüsünü duyunca asmaların arasından doğruldu.</span></p>

  <p><span class="font2">Onu görünce tanıyamadım. Yanakları pembe pembe olmuş, yüzünden kan fışkırıyor... Elimi sıkıp sarıldığında bir dev tarafından kucaklanıyormuşum gibime geldi.</span></p>

  <p><span class="font2">"Emeklilik size yaramış," dedim.</span></p>

  <p><span class="font2">Elleri büyümüştü sanki. Bakmnayan gözleri bakar olmuştu; ışıl ışıl... Karısı, bağ evinin bahçesindeki masayı hemen donattı.&nbsp;Meyve koydu, peynir koydu, ev ekmeği koydu, biber dolması&nbsp;</span><span style="text-indent: 0.3in;">koydu. İki kadeh parlatıp kasabaya döndük.</span></p>

  <p><span class="font2">Oteldeki odama girince, yatağa uzanıp biraz kitap okudum. Sonra çantamı açıp her zaman yanımda taşıdığım antik evrakımı&nbsp;karıştırdım. Münevver'in on yıl evvel gönderdiği birkaç mektup,&nbsp;Yorgo'nun yazdıkları, çocukların küçüklük fotoğrafları, gençliğimde Çorum'dayken tuttuğum notlar...</span></p>

  <p><span class="font2">Yorgo on yıldır Atina'da... Neasmirni'de bir yazlık sinema açtı; pahalılıktan şikâyetlerini bir kenara bırakacak olursak, keyfine diyecek yok.</span></p>

  <p><span class="font2">Münevver'in mektuplarını yıllardır her gün okuyorum. Bazıları alışkanlık yaptı. Sabahları, işyerinde çay fincanımın yanına koyuyorum; okumasam da bakıyorum.</span></p>

  <p><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">19 Ocak 1962</span></p>

  <p><span class="font2" style="font-style:italic;">''Evvelsi gece size çok kötü davrandım. Babam bana küçükken nobran derdi; öyle davrandım. Bazen böyle oluyor. Yanımda kalmanızı istememe rağmen, dilim tam tersini söylüyor. Sizi kırınca&nbsp;sizinle eşit olacakmışım duygusuna kapılıyorum. Belki bir deli&nbsp;doktoruna görünmeliyim... Ne yazık ki, ben bir kuzukulağı yaprağı değilim. Akide şekeri de değilim. Benden, istediğiniz aşinası&nbsp;olduğunuz tadı alamayacaksınız. Öte yandan, söylediklerimde&nbsp;gerçek payı da vardı. Siz tam bir korkaksınız. Ortada kalırım diye&nbsp;korkuyorsunuz. Yalnızlıktan korkuyorsunuz. Özgür yaşamayı&nbsp;denemeye gücünüz yok. Tanıdığınız bütün kadınlar benim gibi&nbsp;olsaydı ne yapardınız, bilmiyorum.</span></p>

  <p><span class="font2" style="font-style:italic;">Şimdi yıldızları seyredeceğim, dünyalı! Bir gün sizinle de seyrederiz. Gecenin merdivenine oturup. Hiçbir şeye sahip değilmişiz gibi.</span></p>

  <p><span class="font2" style="font-style:italic;">Öptüm sizi. "</span></p>

  <p style="text-align: right;"><span style="font-style: italic; text-align: justify; text-indent: 0.3in;">Münevver</span><br /></p>

  <p><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">22 Şubat 1962</span></p>

  <p><span class="font2" style="font-style:italic;">"Sevgili çocuk; kırk yaşındaki küçük çocuk... Yoksa kırk bir mi? Şu yaş meselesini halletmek için, sizden bir yaş alıp kendime&nbsp;eklemem size de gülünç gelmiyor mu? Ben bunu çocukluğumda&nbsp;da yapardım. Babamdan alıp kendime koyardım. Okula hemen&nbsp;gitmek için... Ya da babam bana yakınlaşsın diye... Bir zamanlar&nbsp;herkesin küçük olduğuna siz de inanıyor musunuz? Ben, bazen&nbsp;dürbünün tersiyle bakıyorum; hâlâ küçük olduklarını görüyorum.&nbsp;Hatta görüntüleri biraz daha netleşiyor. Kıskançlık, öfke, arsızlık,&nbsp;bencillik; hepsini görüyorum... Ruhların da elbiseleri vardır, biliyor musunuz? Bir adama, üç saat durmadan bakarsak, o adamın&nbsp;ruh elbisesini çıkarabiliriz... Ama siz çıkaramazsınız; çünkü başka&nbsp;birine üç saat bakamazsınız. Yanılıyor muyum?</span></p>

  <p><span class="font2" style="font-style:italic;">Size anlatmış mıydım; Halet Efendi diye biri var... Halet Efendi işçi emeklisi... Sağ bacağı aksıyor... On lira karşılığında,&nbsp;haftada üç gün bize poz veriyor. Poz verirken hamur gibi oluyor ama hiç kımıldamıyor. Bazen sağ gözü seğiriyor; bu, sıkıldığı&nbsp;manasına gelmiyor; vitaminsizlikten olabilir... Halet Efendi nasıl&nbsp;bir adam? Pelte gibi bir adam... İyi huylu, kötü alışkanlıkları olmayan bir adam... Ve vitaminsiz... Omuzlarını çizerken karısını dövdüğünü fark ettim. Boynunu gölgeliyordum ki, bir de ne&nbsp;göreyim? Halet Efendi geçimsiz, nalet biri... Siz nasılsınız? Bir&nbsp;gün bana modellik edin. Kuşandığınız zırhın altını görmek için&nbsp;senelerce bekleyemeyeceğim.</span></p>

  <p><span class="font2" style="font-style:italic;">Ama şimdi elimizdekilere şöyle bir göz atabiliriz... Bu zırhın altını kimse göremez, öyle değil mi? Daha önce denediler, başarılı&nbsp;olamadılar ve bu sizi pek mutlu etti. Yine de bakalım...</span></p>

  <p><span class="font2" style="font-style:italic;">Bir başkasını anlamak için gayret sarf etmiyorsunuz; ruhunuz tembel... Hep bir şey istediğimi sanıyorsunuz ki, çok yanlış... Sizden istediğimi sanıyorsunuz ki, bu daha da yanlış. Kimseden&nbsp;nefret etmiyorsunuz, kimseyi incitmek istemiyorsunuz... Ama incitmelisiniz; inciteceksiniz...</span></p>

  <p><span class="font2" style="font-style:italic;">Beni incitmeyin! Çünkü arzu ettiğimde size ulaşmak istiyorum. Elimin altında olun, göbeğinizi okşayayım, koltuk altlarınızı koklayayım. Çok mu bencilim? Tamam, dürbünü çeviriyorum ...</span></p>

  <p><span class="font2" style="font-style:italic;">Artık atölyede birtakım sorumluluklarım var. Sabahları erken uyanıp oraya gidiyorum. Çay demliyorum, frında kurabiye, börek filan yapıyorum. Sonra yol arkadaşlarım geliyor. Ev kızları,&nbsp;geçkin, beceriksiz karılar... O kadar çok ve lüzumsuz konuşuyorlar ki...</span></p>

  <p><span class="font2" style="font-style:italic;">Bazen kafam çok karışıyor, biliyor musunuz? En iyisi, hakkınızda yazdıklarımı kale almayın! Ben küçük bir böceğim; aklıma eseni yazıyorum. Yine de, mutfağınızda, hiç istemediğiniz bir anda karşınıza çıkmak isterim. Yıllar sonra bile...</span></p>

  <p><span class="font2" style="font-style:italic;">Ensenizden öpüyorum. Adımlarınıza dikkat edin!''</span></p>

  <p style="text-align: right;"><span class="font2" style="font-style:italic;">Hamile Münevver</span></p>

  <p><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">2 Mart 1962</span></p>

  <p><span class="font2" style="font-style:italic;">"Pazar akşamı, sizden ayrıldıktan sonra, atölye sakinlerinin çayına katıldım; ilk defa ve galiba son defa... Onlar beni başka türlü biliyorlar. Bazen evli olduğumu söylüyorum, bazen&nbsp;de boşandığımı. .. Bir keresinde, altı ay önce hapisten çıktığımı&nbsp;söyledim; yarısı inandı, yarısı da güldü. Şimdi hepsi beni deli&nbsp;sanıyor...</span></p>

  <p><span class="font2" style="font-style:italic;">Biz hayallerle yaşıyoruz, Cahit Bey. İnkâr etmeyin, siz de öyle yaşıyorsunuz! Beynimizde bir simyacı grubu var; durmadan çalışıyor, hayal üretiyor. Yakınlıkları gelip geçen kokulara, sıcaklığa;&nbsp;bir temastan, bir öpüşten geriye kalan her neyse ona çeviriyorlar... Eğer içimdeyseniz hep öyle kalma isteğine, içimden henüz&nbsp;çıkmışsanız içimde olmanız isteğine ve uzaktaysanız yine içimde&nbsp;olmanız isteğine... Bu simyacı grubu, aynı zamanda bir kader tertipçisi olarak da çalışıyor. İyi yaşanmış zamanları ayırıp bir yere&nbsp;koyuyorlar ve kendi aralarında şöyle konuşuyorlar: 'Bakın, şu beş&nbsp;</span><span class="font2" style="text-indent: 0.3in; font-style: italic;">dakika çok iyi bir örnek... Onu koruyup saklayalım, elli yıl, altmış yıl, yüz yıl haline getirelim</span><span class="font2" style="text-indent: 0.3in;">...'</span></p>

  <p><span class="font2" style="font-style:italic;">Hayır, beyaz kimyacı önlükleri giymemişler, garip şapkalar da takmamışlar; hepsi çırılçıplak... Hayallerin ve onları yaratanların&nbsp;elbiseye ihtiyaçları yoktur. (Bizim var mı?) Çünkü hayaller, çoğu&nbsp;zaman gerçeklerden daha samimi, daha tabii, daha kaliteli ve herhalde anadan doğmadırlar.</span></p>

  <p><span class="font2" style="font-style:italic;">Menderes'i hatırlıyor musunuz? Altı ay önce yaşıyordu; hatırlıyor musunuz? Onun kendi aklıyla, onu çevreleyen gerçeğin yarattığı aklı arasındaki farkı yargılayabilir misiniz? Kendisi için&nbsp;nasıl bir dünya istiyordu? Ve dünyanın nasıl olmasını istiyordu? Abim, onu asarken ne hissetti sizce? İşler karışık... İnsanların&nbsp;insan olduğunu aklımdan çıkarmamaya çalışıyorum ve bu tespit&nbsp;aslında hiçbir işe yaramıyor... Hikayemi şöylece basitleştiriyorum:&nbsp;Cahit Adamı diye biri var; ben onu seviyorum... Ondan yeni boşandım, onu öldürdüm, onu kendime aşık ettim, ona alıştım.&nbsp;Alışmasam da alışmak istiyorum. Bazen...</span></p>

  <p><span class="font2" style="font-style:italic;">Herhangi bir şeyin kolaylıkla yok edilebildiği, kolaylıkla yaratılabildiği, bir şeyin yerine başka bir şeyin kolaylıkla konabildiği, (siz koyamıyorsunuz ve bu durum size olan saygımı yalnızca artırıyor) çoğu zaman inciten ama nefret uyandırmayabilen hareketlerin geniş coğrafyasında yaşıyoruz. Bazen uzakta kalıyoruz, birbirimizi anlayamayacak kadar ayrı yerlere düşüyoruz.&nbsp;Yakınlaşmamız da icap etmiyor aslında. (Ben sizi uzaktan seveyim; siz beni yakın bilin!) İki akla ait, iki simyacı grubunun çalıştığı iki atölyemizin olması bizi incitir mi? Beni incitmez! Siz&nbsp;başka bir yaratıksınız. Ben başka bir... Ödev şöyle galiba: tek bir&nbsp;atölyede çalışan iki ressamdan daha verimli olmalıyız! İkisinden&nbsp;de daha verimli... Lüzumsuz yakınlıkların yaralayıcı olduğunu&nbsp;herkesin bilmesi icap etmiyor, değil mi? Cüceler bilsin, yeter...</span></p>

  <p><span class="font2" style="font-style:italic;">Bir gün, bana giden yolu tarif eder misiniz? Ben kendime ulaşmayı beceremiyorum; yokuş var, güven vermiyor bana. Sizin&nbsp;</span><span style="font-style: italic; text-indent: 0.3in;">içiniz bile daha düz... Ve yakın... Yürüyebileceğim mesafede...</span></p>

  <p><span class="font2" style="font-style:italic;">Saçlarınızı aralayıp ensenizden öpüyorum</span><span class="font2">..."</span></p>

  <p style="text-align: right;"><span class="font2" style="font-style:italic;">Hamile Münevver</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">On yıl önce, yazdıklarına bir anlam veremiyordum. Evlenmek mi istiyordu; yoksa bebeği aldıracak mıydık, bilmiyordum. Daha&nbsp;doğrusu, ne yapmam gerektiğini biliyordum ama meselenin hallini ona bırakmak kolaycılığını seçiyordum. Söylediği gibi, benim&nbsp;ruhum tembeldi.</span></p>

  <p><span class="font2">"Aşk öğrenilebilen bir şeydir," diyordu bana. "Kadınla erkek birbirlerinden öğrenirler... Sen bana öğretmiyorsun ve öğrenmiyorsun."</span></p>

  <p><span class="font2">Onun ne beklediğini, ne istediğini tam olarak hiçbir zaman anlayamadım. Zannederim sevmemi istiyordu; yalnızca bunu...&nbsp;Bebekle ilgili bir meselesi yoktu. Karşılıklı durduğumuzda, birbirine hiçbir zaman yalan söylememiş insanların gözleriyle ve yalnızca sevgiyle bakmamızı istiyordu.</span></p>

  <p><span class="font2">"İstersen bebeği aldırabiliriz, istersen doğurabilirsin," diyordum. "Bana kararını söyle!"</span></p>

  <p><span class="font2">Gülümseyerek bakıyordu. Hiçbir şey söylemiyordu.</span></p>

  <p><span class="font2">Şubat ayını, onun evinde geçirmiştik. Benim evime gelmiyordu.</span></p>

  <p><span class="font2">"Burası sirk çadırı gibi derme çatma," diyordu.</span></p>

  <p><span class="font2">Evi, çiçek, resim, boya, kitap doluydu. Terasında uçurtma uçuruyor, kendi yaptığı uçurtmalara isimler takıyordu.</span></p>

  <p><span class="font2">Onunla geçirdiğim günler, sonradan hep acı bir şey haline geldiler; birine haksızlık etmiş olmanın acısı...</span></p>

  <p><span class="font2">"İhanet ettiğinizi düşünmeyin, Cahit Bey," diyordu. "Siz alıştığınız gibi yaşamaya devam edin; bunu hak ediyorsunuz..."</span></p>

  <p><span class="font2">Hak edip etmediğimi bilmiyordum. Paltolarımızı giyip terasta yemek yiyor, şarap içiyorduk. Bazen saatlerce susuyor ve çatılara,&nbsp;uzaktaki denize bakıyorduk.</span></p>

  <p><span class="font2">Aşkın ne olduğunu güya ikimiz de biliyorduk. Bilmediğimiz, onun öğrenmeye çalıştığı, benimse hiç anlamadığım şey, başka&nbsp;bir şeydi. Hayatımı nasıl yaşamalıydım? İşte bunu bilmiyordum.&nbsp;Borçlar, alacaklar, kefaretler, geçip giden seneler, anlamama engel&nbsp;oluyordu. İnsan, anlamayınca cesaret sahibi olamıyor.</span></p>

  <p><span class="font2">On yıl önce korkarak girdiğim yer, şimdi açık pencerelerinden ışık ve rüzgâr dökülen aydınlık bir oda... Bu odada, Münevver'in&nbsp;karşısında oturuyorum. Hesap sormuyor, hesap yapmıyor. Tek&nbsp;yaptığı, kendisiyle beraber beni de yeniden yaratmak... Ruhum&nbsp;elbisesini çıkarmış; içi görünüyor. Üstüme fırça darbeleri iniyor.&nbsp;Yumuşak, sert, okşayan, acıtan darbeler...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Münevver, on sene önce, o güne kadar görmediğim bir ufku işaret etti bana. Zamanda yolculuk yapıp, on sekiz yaşıma geri&nbsp;döndüm. Aptal, toy, kolayca baştan çıkarılabilen bir adam oldum.&nbsp;O, zavallılığımı görmüyordu. Çünkü bir tiyatro oyuncusu gibi,&nbsp;güçlü, ne yaptığını bilen bir karakteri oynuyordum. Oysa zayıftım. Ona meylimi, her gün, karşımda bir düşman olarak buluyordum. Yeni bir düşman; nasıl mücadele edeceğimi bilemediğim bir&nbsp;düşman... On beş yaş büyük olsaydı da böyle bir şeyi on beş yıl&nbsp;önce yaşasaydık, birbirimizin hayatında, belki yalnızca birer kıvılcım olurduk. Bu kıvılcımı, seneler sonra bir pırıltı olarak hatırlardık. Ama öyle değildi işte! Ben yanmaktan, yok olmaktan korkuyordum. O hiçbir şeyden korkmuyordu.</span></p>

  <p><span class="font2">1962 yazında, oğlumuz doğmadan birkaç ay önce, "Düzenini benim için bozma," demişti bana. "Boşanmak istiyorsan boşan&nbsp;ama bu, evleneceğimiz ya da aynı evde yaşayacağımız anlamına&nbsp;gelmez!"</span></p>

  <p><span class="font2">Oğlanın babalığını almam konusunda bile ısrarcı olmadı.</span></p>

  <p><span class="font2">"Bir şekilde hallederim; bana hiçbir şey borçlu değilsin," dedi.</span></p>

  <p><span class="font2">Bu sözlerin bir anlamı daha vardı: "Ben de sana hiçbir şey borçlu değilim..."</span></p>

  <p><span class="font2">Hamile olduğunu, yengesi Ayşe Hanım'la, bağda çalışan Nuri ve Gülizar'dan başka kimse bilmiyordu. Babalık işini, çocuk&nbsp;doğmadan önce Nuri'yle konuştuğunu, icap ettiğinde Nuri'nin,&nbsp;çocuğun babalığını üstüne almayı kabul ettiğini bana çok sonra&nbsp;söyledi.</span></p>

  <p><span class="font2">Hamileliği sırasında, Halil Rıfat'taki evinde yaşadık ama ona taşınmamı hiç istemedi.</span></p>

  <p><span class="font2">"Sen benim misafirimsin," deyip gülerdi; "kalbimin misafiri..."</span></p>

  <p><span class="font2">Hatta bazen, "Git, birkaç gün evinde kal!" derdi. Sıkılır mıydı, yoksa bana acı çektirmeye mi çalışırdı, bilmiyorum.</span></p>

  <p><span class="font2">O günlerde, sık sık çocukluğundan söz ederdi. Geceleri, sıcaktan bunalıp balkona çıkar, yere serdiği kilimin üstüne uzanırdı. Ben de yanına otururdum.</span></p>

  <p><span class="font2">"Ben, büyük bir bahçede büyüdüm Cahit Adamı," derdi, "bu yüzden, çocukluğum çok uzun sürdü."</span></p>

  <p><span class="font2">Büyük bir bahçede büyümüştü. Benim yaşadığım en büyük bahçe ne kadar büyükse, ondan bir fazla... Farklılıklarımızı böyle&nbsp;tarif ediyordu.</span></p>

  <p><span class="font2">Sonra oğlumuz doğdu. Gülizar, altı ay İzmir'de kaldı, Münevver'e yardım etti. Aynı günlerde, Meral ve çocuklar da İzmir'e geldiler. Sıkınlılı günlerdi. Zamanımın büyük kısmını&nbsp;Münevver'le, yeni doğan oğlumla geçiriyordum. Hayatım garip&nbsp;bir hal almıştı; her şey çok karışıktı... Kırk küsur yaşında aşık olduğum kadın, benden bir çocuk doğurmuştu. Ne yapacağımı bilmiyordum.</span></p>

  <p><span class="font2">Bunu daha fazla sürdüremedim; kasım başında karıma durumu açıkladım. Beni hemen terk etti; çocukları alıp İstanbul'a döndü ve boşanma davası açtı. Boşandık.</span></p>

  <p><span class="font2">Boşandıktan sonra, artık birlikte yaşayacağımızı, hayatımızın bir düzene gireceğini sanmıştım. Herhalde Münevver'in istediği&nbsp;budur, diye düşünmüştüm. Ancak, hiçbir şey değişmedi...</span></p>

  <p><span class="font2">Yaptığının doğruluğundan kuşku duymaması, beni çileden çıkarıyordu. Sevgisini yaşamama izin vermiyordu, aramıza bir mesafe koyuyordu.</span></p>

  <p><span class="font2">"Sevgimden şüpheniz mi var," diyordu; "benim sizinkinden yok..."</span></p>

  <p><span class="font2">Sevgiden anladığı şey, benim anladığımdan farklıydı. Beni, aynı evde yaşamayı düşünecek kadar sevmediğini sanıyordum.</span></p>

  <p><span class="font2">"Bir insan nasıl sevebilir ki?" diyordu. "Bunun bir kuralı var mı? Kitaplardan öğrenilebilir mi? Yanlış sevdiğimde kabahat mi&nbsp;işlemiş olurum; beni cezalandırır mısınız?"</span></p>

  <p><span class="font2">Uzun süre, düşüncelerinin değişmesini bekledim. Değişmedi.</span></p>

  <p><span class="font2">"Sen, insanlarla eşit ilişki kurmayı bilmiyorsun," dedim bir gün. "Babanın, sana muhtaç bir hayat yaşamasından zevk aldın...&nbsp;Abini, uzaklığınla cezalandırıyorsun..."</span></p>

  <p><span class="font2">Bu lafıma çok kızdı.</span></p>

  <p><span class="font2">"Siz, insanların birbirlerinin esiri olmasına eşitlik mi diyorsunuz?" dedi. "Abimin, babamın anladığı eşitlik de buydu..."</span></p>

  <p><span class="font2">Bir hafta konuşmadı benimle; evin içinde iki yabancı gibi oturduk. Sonra, bir akşamüstü, bebek arabasıyla müzeye geldi.</span></p>

  <p><span class="font2">"Toparlanın, Niyazi Bey bizi yemeğe götürecek," dedi.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Üç yıl böyle geçti.</span></p>

  <p><span class="font2">Artık bu şekilde yaşamaya alışmıştım. Hatta Münevver'e inancım artmıştı. Doğumdan bir süre sonra, yeniden resim yapmaya başlamıştı. Hep hayal ettiği gibi, Niyazi'yi küçük iskemlesine oturtuyor, tuvalini boyuyordu. Bazen atölyeye de götürüyordu onu. Bazen benim evime de getiriyordu. Ama bende kalmıyorlardı.</span></p>

  <p><span class="font2">Kullanılmış bir araba almıştım. Hafta sonlarında pikniğe, denize giderdik. Niyazi kucağımızda, ağaçları, martıları, dalgaları seyrederdik.</span></p>

  <p><span class="font2">Üç yıl böyle geçti.</span></p>

  <p><span class="font2">Sonra Ankara'ya tayinim çıktı.</span></p>

  <p><span class="font2">"Bu çok iyi oldu," dedi. "Sizi özlemeyi unutmuştum..."</span></p>

  <p><span class="font2">Gelir misin bile demedim. Gelmeyeceğini biliyordum.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Yedi sene evvel Ankara'ya geldiğimde, müfettiş olmak gibi bir hevesim yoktu. Olacağımı olmuştum zaten; Münevver'e âşık olmuştum... Sonra, şehir şehir gezmek belki bu aşk hastalığına iyi&nbsp;gelir diye, müfettişlik imtihanını verdim. Lakin hiçbir faydasını&nbsp;görmedim. Ne o şehirler derdime derman oldu, ne de o yolculuklar...</span></p>
</body>
</html>
