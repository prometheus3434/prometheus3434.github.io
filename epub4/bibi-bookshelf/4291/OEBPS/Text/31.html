<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a31"><i>8 Mart 2007</i></a><br /></p>

  <p><span class="font2" style="font-style:italic;">''...Büyük ressamların derneğine beni almazlar. Ama yerleri süpürebilirim. Onlara çay demlerim.</span></p>

  <p><span style="font-style: italic; text-indent: 0.3in;">Biz kadınız, öyle değil mi; her şeyi yapabiliriz."</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">31. Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Bağ Evi</b></span></p>

  <p><span class="font2"><b><br /></b></span></p>

  <p><span class="font2">Bu gece hava birden soğudu. Gülizar Teyze, yüklükten bir yorgan çıkarıp yatağın üstüne koymuş.</span></p>

  <p><span class="font2">"Örtünmezsen üşürsün," dedi.</span></p>

  <p><span class="font2">Akşam yemeğini, soğuğa rağmen avluda yedik. Nuri Amca köfte yoğurmuş... Bir de taze fasulye... Benim için masaya şarap&nbsp;bile koydular.</span></p>

  <p><span class="font2">Yemekten sonra yanlarından ayrılıp yukarı çıkhm. Çantamdakileri çıkarıp yatağın üstüne serdim. Fotoğraf albümüne, halamın defterine bir süre öylece baktım. Sonra defteri açtım.</span></p>

  <p><span class="font2"><br /></span></p>

  <p><span class="font2" style="font-style:italic;">"Dün oğlumu doğurdum... Simsiyah, marsık gibi...</span></p>

  <p><span class="font2" style="font-style:italic;">İnşallah hep böyle kalmaz..."</span></p>

  <p><span class="font2" style="font-style:italic;"><br /></span></p>

  <p><span class="font2">İlk sayfaydı bu...</span></p>

  <p><span class="font2">Kazıda, bütün tahminlerinizi yıkan iyi ve sürprizli bir işaret bulmak gibi... Küflenmiş, dağılmaya yüz tutmuş bir çömlek par</span><span class="font1">çası, gümüş bir küpe ya da sapasağlam bir sürmelik... Ya da koskoca bir adam! Şimdi kırk yaşını geçmiş olmalı. Halamın oğlu!</span></p>

  <p><span class="font1"><br /></span></p>

  <p><span class="font2" style="font-style:italic;">''...Hâlâ hastanedeyim... Akşamüstü Ayşe geldi İstanbul'dan; odamı çiçeklerle doldurdu. Bir bana bir de bebeğe baktı; 'bu sana&nbsp;benzemiyor,' dedi. Tabii ki benzemeyecek. O kendisine benziyor;&nbsp;biraz da babasına... Sonra Cahit de geldi. Ayşe'yle Cahit ilk defa&nbsp;karşılaştılar. Ayşe, Cahit'i beğenmeyecek, yaşlı bulacak diye ödüm&nbsp;koptu. Ama rengini belli etmedi. Beğenip beğenmediğini ben bile&nbsp;anlayamadım; 'yakışıklıymış,' deyip geçti...</span></p>

  <p><span class="font2" style="font-style:italic;">Adını Niyazi koydum; dedemin adı... Bunu niye yaptım bilmiyorum. Galiba, eski zamanlarla bir irtibatı olsun istedim. Ninemden kalma başörtülerine bakar gibi bakarım ona artık; kenarları mor boncuklu... Hüzünlenirim ama gördükçe sevinirim&nbsp;de... Her bakışımda içim acır; kimse benden böyle bir duygu beklemezken, ne büyük sürpriz olur!</span></p>

  <p><span class="font2" style="font-style:italic;">Hakikaten marsık gibi... Elleri, ayakları buruşuk; kara... Ağlarken sesi bile çıkmıyor. Bir an önce büyümesi lazım...</span></p>

  <p><span class="font2" style="font-style:italic;">Bütün gün karnım ağrıdı. Bir de çok terledim. Öğleye kadar dört fanila değiştirdim. Cahit gittikten sonra Gülizar'la Nuri Abi&nbsp;geldiler. Yarın eve geçeceğim ya, Gülizar evi temizlemiş, Nuri Abi&nbsp;de alışveriş yapmış. Onların ve Ayşe'nin hakkını nasıl ödeyeceğimi bilmiyorum. Abimle aramda kalın bir duvar ördüler; artık&nbsp;bana ulaşamıyor.</span></p>

  <p><span class="font2" style="font-style:italic;">Niyazi'yi ilk getirdiklerinde kıçını ve topuklarını ısırmak geldi içimden. Isırdım da... Hemşire biraz garipsedi ama olsun...</span></p>

  <p><span class="font2" style="font-style:italic;">Benim bir oğlum var. Memelerim kocaman oldu."</span></p>

  <p><span class="font2" style="font-style:italic;"><br /></span></p>

  <p><span class="font1">Defteri kapattım. Öyle kaldım.</span></p>

  <p><span class="font1">Hiçbir şey yapmak istemiyorum şimdi. Ne okumak, ne uzanıp dinlenmek, ne ağlamak, ne de düşünmek...</span></p>

  <p><span class="font1">Sevdiğiniz birinden mektup almışsınız. Ama mektup çok ge</span><span class="font2">cikmiş; otuz yıl sonra almışsınız. Diyor ki; yaşıyor bildiğin kişi ben değildim; o benim çok uzak bir benzerimdi. Diyor ki; kimse&nbsp;kimseyi tanımıyor aslında, kimse kimseyi görmüyor.</span></p>

  <p><span class="font2"><br /></span></p>

  <p><span class="font2"><i>''Oğlumun elleri kuzuların kulakları gibi yumuşacık, sıcak... İşaret parmağımı şiddetle sıkıyor... Beni başka kim böyle tutabilir ki?&nbsp;Ondan başka kim, kendimi çok mühim bir kadın sanmamı sağlar? Daha&nbsp;nasıl alçalabilirim ki? Ben artık ben değilim. Bir bebeğin anasıyım...</i></span></p>

  <p><i><span class="font2">Korkmanın ilk defa güzel bir şey olduğunu düşündüm. Kendimden vazgeçmek gibi</span><span class="font1">..."</span></i></p>

  <p><span class="font1" style="font-weight:bold;"><br /></span></p>

  <p><span class="font2">Benim Niyazi doğduğunda, ben bunları hissetmedim. Tek düşündüğüm, o büyüyene kadar ne yapacağımızdı... O zamanlar, her mahallede çocuk yuvası yoktu... Çocuk yuvasına verecek paramız da yoktu. Belki paramız olmadığı için çocuk yuvası yoktu...&nbsp;Öğleye kadar Ahmet, öğleden sonra ben kalıyordum evde. Çocuk&nbsp;mutsuz oluyordu, işlerimiz aksıyordu... Korkuyorduk ve korkmak hiç güzel değildi...</span></p>

  <p><span class="font2">Her şey bir yana, evlenmediğim bir adamdan çocuk doğurmaya cesaret edemezdim. Bunu anneme nasıl anlatırdım ben? Arkadaş çevreme nasıl açıklardım? O çevrede beni sevecek, yanımda olacak birini bulabilir miydim?</span></p>

  <p><span class="font2" style="font-weight:bold;font-style:italic;"><br /></span></p>

  <p><span class="font2" style="font-style: italic;">"Korkmanın ilk defa güzel bir şey olduğunu düşündüm...''</span></p>

  <p><span class="font2" style="font-weight:bold;font-style:italic;"><br /></span></p>

  <p><span class="font2">Kendimi, korkularıma bağlanacak kadar sevebilir miydim?</span></p>

  <p><span class="font2">Halam kadar güçlü bir kadın olmadığımı anlamak biraz içimi acıtıyor. Ama çok değil; biraz... Çünkü aynı zamanda onunla gurur duyuyorum. Yüzünü, gülümseyişini hatırlıyorum ve bunun&nbsp;beni daima iyilik için kışkırtmış bir resim olduğunu düşünüyorum. Dediği gibi; "daha nasıl alçalabilirim ki?"</span></p>

  <p><span class="font2">Fotoğraf albümünü açtım.</span></p>

  <p><span class="font2">Halam hastane odasında, yatağında uzanmış. Göğsünde kapkara bir bebek... Annem yatağın ucuna ilişmiş; gülümsemiş. Cahit Bey ayakta; bebeğe ve halama bakıyor.</span></p>

  <p><span class="font2">Sayfalar ilerledikçe Niyazi büyüyor. İki aylık, altı aylık, bir yaşında... Sayfaları hızla çeviriyorum; Niyazi hızla büyüyor.&nbsp;İlkokulda, ortaokulda, lisede... Burnu Cahit Bey'in burnuna benziyor, kaşı gözü, gülümseyişi, benim Niyazi'ye ve biraz da dedeme... Bazı fotoğraflarda annem de var... Demek bu kadın beni ve&nbsp;babamı Ankara'da bırakıp Mino'suna bunun için koşuyormuş...</span></p>

  <p><span class="font2">Onu bulmalıyım... Bir an önce benim Niyazi'ye gidip, "Senin bir kuzenin var," demeliyim.</span></p>

  <p><span class="font2">Buluyorum da... Albümün son sayfasında küçük bir vesikalık var. Bizim zamanımızdaki cenazelerde, yakamıza iğnelemek için&nbsp;dağıtılanlardan... Fotokopi...</span></p>

  <p><span class="font2">“Niyazi Ayral... 1962-....."</span></p>

  <p><span class="font2">Ben kendi Niyazi'me ne diyeceğim şimdi?</span></p>
</body>
</html>
