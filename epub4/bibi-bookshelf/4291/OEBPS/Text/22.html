<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2"><br /></span></h2>

  <p style="text-align: right;"><a id="a22"><i>20 Şubat 1962</i></a><br /></p>

  <p><span class="font2" style="font-style:italic;">"... Bu rüyayı neredeyse ayda bir görmeye başladım, yengecim... Hem korkutucu, hem de ümit verici. Korkutucu; çünkü yalnızım... Ümit verici; çünkü yalnızım... İçimde büyük şeyler&nbsp;yapma arzusu uyandıran bir rüya...</span></p>

  <p><span class="font2" style="font-style:italic;">Pazar yeri gibi bir yerde, elimi kolumu sallayarak dolaşıyorum. Ama burası yabancı bir yer... Başka bir dil konuşuyorlar ve ben bu yüzden hiç konuşmuyorum... Kimse beni tanımıyor.&nbsp;Dönüp yüzüme bakmıyor. İnsan tanınmadığı için mutlu olabilir mi? Mutluyum... Çünkü gökyüzü masmavi ve ben az evvel&nbsp;bir adamın yatağından çıkmışım...</span></p>

  <p><span class="font2" style="font-style:italic;">Meryem Ana niye bakiredir sence?"</span></p>

  <p style="text-align: right;"><span class="font2" style="font-style:italic;">Mino'n</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2" style="font-weight: bold;">22.</span> <span class="font2">Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Hastane</b></span></p>

  <p><span class="font2"><b><br /></b></span></p>

  <p><span class="font2">Kalp ameliyatımdan sonra, üç gün boyunca hep uyumuştum. Aslında kaç gün geçtiğinin de farkında değildim; sana sormuştum&nbsp;da sen söylemiştin. Odada pencere filan yoktu; gündüz mü gece&nbsp;mi, bilmiyordum.</span></p>

  <p><span class="font2">Garip bir koku vardı; ilaç kokusuyla karışmış yemek kokusu... Öğle yemeğinde zeytinyağlı yerelması vermişlerdi. Sözüm ona zeytinyağlı; iğne başı büyüklüğünde üç beş pırıltı... Bir dilim&nbsp;</span><span style="text-indent: 0.3in;">ekmek, kayısı kompostosu, yoğurt...</span></p>

  <p><span class="font2">Serumu bağladıkları kolum çok acıyordu ama acıyı hissedebildiğim için kendimi şanslı sayıyordum. Öyle ya, hissedebiliyorsan hâlâ yaşıyorsun demektir... Üç hemşire vardı; vardiya usulü çalışıyorlardı. Birinin eli balyoz gibiydi; bana da hasta değil, bunak&nbsp;muamelesi yapıyordu. Göğsüm ağrıdığında, onun üstüme çıktığını düşünüyordum nedense... İkincisi gevezeydi. Evinde ne pişirdiyse haberim vardı; kocasının zamparalıklarından bile yakınmıştı. Bu ikisinin isimlerini hatırlamıyorum.</span></p>

  <p><span class="font2">Nilgün Hemşire, "kolum ağrıyor," deyince biraz ovalamıştı. Üçüncüsü... Sen bir fotoğraf albümü getirip çekmeceye koymuştun. Onu bulmuş. Birlikte fotoğraflara bakmıştık.</span></p>

  <p><span class="font2">"Bu kim, şu kim?" diye sormuştu.</span></p>

  <p><span class="font2">Fotoğraflardan biri dayının sünnet düğününde çekilmişti. Kula'daki evimiz, geniş bahçemiz... Babaannemin başında pembe,&nbsp;oyalı bir yazma vardı o gün. Fotoğraf siyah beyaz ama hatırlıyorum; yazması pembeydi... Abimle okul arkadaşları önümüzde diz&nbsp;çöküp poz vermişler. Biz, arkada duvara yaslanmışız... Annemin&nbsp;içinden neler geçiyor, kim bilir?</span></p>

  <p><span class="font2">Nilgün diğerleri gibi değildi. Adı Nilgün'dü, değil mi? Pek gülümsemezdi ama dokunuşu insancaydı; galiba bana acıyordu...&nbsp;Acımak ne tuhaf kelime! Canı yanmış birinin, çevresine bulaştırdığı salgıyı ifade ediyor sanki.</span></p>

  <p><span class="font2">Ben, uysal bir hastaydım; acımalarına izin veriyordum.</span></p>

  <p><span class="font2">Bazı insanlara acıyamazsın... Kötü günlerinde de iyi görünürler; kuyruğu dik tutarlar... Halan böyle biriydi. Haksızlığa uğradığında, kendini değersiz hissettiğinde, içini göstermezdi.</span></p>

  <p><span class="font2">Sen, onun evli bir adamla birlikte olduğunu bilmiyorsun, değil mi? Kendinden on beş yaş büyük bir adamla... Bunu sen de yaptın&nbsp;ama kırk sene önce, bir kadının böyle bir şeyi aklından geçirmesi&nbsp;bile imkânsızdı. Nasıl cesaret etti, nasıl yaptı, bilmiyorum.</span></p>

  <p><span class="font2">İzmir'e onun için gitti.</span></p>

  <p><span class="font2">Aşkın ne olduğunu sorarsan, okuduğum romanlardan aklımda kalan içi boş birkaç kelimeden başka bir şey söyleyemem... Akıntıya kapılıp gitmektir derim. Ama hiç gitmedim, hiç kapılmadım.</span></p>

  <p><span class="font2">Babanla Konya'da tanıştık. Aslında tanıştık bile denemez. Ordunun lojmanlarında kalırken, her sabah otobüs durağında&nbsp;karşılaşıyorduk. Ben liseye gidiyordum, o da alaya... Ona benzer,&nbsp;şapkalı, üniformalı, onlarca genç çocuk vardı. Bana benzer pek&nbsp;çok asker kızı. .. Ama o beni beğenmiş. Neyimi beğendi, bilmiyorum. Memelerimi mi, kıçımı mı, gözlerimi mi? O yaşta ne memem&nbsp;var ne kıçım; doğru dürüst bakmayı da bilmiyorum.</span></p>

  <p><span class="font2">Üç sene sonra Kula'ya gelip beni istetti.</span></p>

  <p><span class="font2">Aşk nedir sence?</span></p>

  <p><span class="font2">Ben bilmiyordum ve hiç öğrenemedim. Onunla yaşamaya başlayınca, aramızda bir hukuk oluştu. Saygımızı hiç esirgemedik. Ama aşk bu mudur? Bilmiyorum. Birbirine iyi davranmaktır,&nbsp;emek vermektir; sonra da beraber yaşlanmaktır. Böyle öğrendik,&nbsp;böyle yaşadık... Arada, neleri atlamış olduğumun farkında değilim ki... Çok sonraları kendi kendime sordum; aşk hakikaten emek&nbsp;vermek midir? Pek emin değilim... Böyle söyleyince, bir yanı eksik kalmış gibime geliyor... Delilik yanı... Biz, bize öğretilen neyse&nbsp;onu yaşadık. Yatak filan bilmiyorduk. Ayıp vardı, günah vardı ve&nbsp;bütün bu var olanların arasında kendimize göre bir hayat uyduruyorduk. Delice şeyler yapmıyorduk. Çamaşır günümüz, banyo&nbsp;günümüz, yatış kalkış saatlerimiz hiç değişmiyordu. Birbirimize&nbsp;gülümsediğimiz anlar bile plan dahilindeydi. Gerçi şartlarımız da&nbsp;pek elverişli sayılmazdı. Ağrı'ymış, Kore'ymiş derken, seneler geçiverdi.</span></p>

  <p><span class="font2">Ama halan başkaydı.</span></p>

  <p><span class="font2">"Ben istediğim adamla evleneceğim, hatta evlenmeden beraber yaşayacağım, hatta beraber de yaşamayacağım," derdi.</span></p>

  <p><span class="font2">Söylediklerini şaka sanırdım. Böyle bir şeyi yapabileceğine ihtimal vermezdim. Hele hamile kalıp doğurmak isteyeceğine hiç ihtimal vermezdim.</span></p>

  <p><span class="font2">1962 kışıydı. İzmir'den telefon etti, hamile olduğunu söyledi. "Doğurursam, abim beni öldürür mü?" dedi.</span></p>

  <p><span class="font2">Sözleri şaka yollu olsa da, ne söyleyeceğimi şaşırdım... Öldürmezdi tabii ama öldürmez diyemedim... Mino'dan çok büyük bir adam... Karısından boşanıp boşanmayacağı bile belli değil...&nbsp;Babanın, buna ne tepki göstereceğini nereden bileyim? Büyük bir&nbsp;ihtimalle, Mino'yu bağ evine kapatır, başına da iki nöbetçi dikerdi.&nbsp;Ölümden de beter!</span></p>

  <p><span class="font2">"Eğer doğuracaksan boşanmasını iste; sonra da evlenirsiniz," dedim.</span></p>

  <p><span class="font2">Bana güldü. Böyle bir şeyi aklından geçirmiyordu. Adam boşansa bile, onunla evlenmek istediğinden emin olmadığını söyledi.</span></p>

  <p><span class="font2">"Ne istiyorsun, peki?" dedim.</span></p>

  <p><span class="font2">Cevap vermedi. Yalnızca, babana bir şey söylemememi tembihledi. Bir hafta sonra, mektubu geldi.</span></p>

  <p><span class="font2"><br /></span></p>

  <p><span class="font2" style="font-style:italic;">"Sevgili Yengecim,</span></p>

  <p><span class="font2" style="font-style:italic;">Topuklu iskarpinlerimi yüklüğe kaldırdım. Artık, sabahları bir kusma saatim var... Bu kadar fedakarlık ve ezadan sonra doğurmaktan vazgeçeceğimi sanmıyorsun, değil mi? Bir de şunu sanma; bütün bunları abimi cezalandırmak için yapmıyorum. Mutlu&nbsp;olmak için yapıyorum. Evlenip evlenmeyeceğime sonra karar vereceğim. Belki başka biriyle evlenirim; kim bilir?</span></p>

  <p><span class="font2" style="font-style:italic;">İki haftadır resmi biraz ihmal ettim; atölyeye hiç uğramadım. Vicdanım fena halde sızlıyor. Renkler bana bakıyor, ışıklar bana bakıyor; kağıtlar, tuvaller bana bakıyor. Hesap soruyorlar. Fakat şu sıralar hesap verecek halde değilim. Her şeyi erteliyorum. Düşünmeyi de erteledim. Erteledikçe hafifliyorum.&nbsp;Hafiflediğimi fark ettikçe mutlu oluyorum. Cahit Bey'i de ertele</span><span style="font-style: italic; text-indent: 0.3in;">dim. Görüşüyoruz ama o büyük bir ihtimalle, beni görmüş olmuyor. Yani, içimdekini görmüyor.</span></p>

  <p><span class="font2" style="font-style:italic;">Benim için tasalanma. Çok değil, yedi ay sonra kucağımda bir bebek olacak. O ve ben yağlıboya ve tiner kokacağız. İşte benim&nbsp;gelecek planım bu...</span></p>

  <p><span class="font2" style="font-style:italic;">Zehra'yı benim için öp!"</span></p>

  <p style="text-align: right;"><span class="font2" style="font-style:italic;">Mino'n</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">Cahit Bey'le yıllar sonra tanıştırdı beni. İlerlemiş yaşına rağmen hâlâ yakışıklı bir adamdı. Sakin, daima gülümseyen, munis bir adam... Halana deli gibi âşıktı.</span></p>
</body>
</html>
