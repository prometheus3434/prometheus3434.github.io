<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="font-size: medium; font-weight: normal;"><span class="font2"><span class="font2" style="font-style: italic;"><br /></span></span></h2>

  <p style="text-align: right; font-size: medium; font-weight: normal;"><a id="a16"><i>4 Kasım 1961</i></a><br /></p>

  <p style="font-size: medium; font-weight: normal;"><span class="font2" style="font-style: italic;">''...Bugünlerde yalnızca mumçiçeğimle ilgileniyorum. Zehra'yla sen gittikten sonra hiç üzülmedim. Çünkü aşık olduğuma karar verdim... Ben verdim; yani buna karar verilebiliyor... Hatta ona bir mektup gönderdim... Bundan çok utanıyorum şimdi...</span></p>

  <p style="font-size: medium; font-weight: normal;"><span class="font2" style="font-style: italic;">Mumçiçeğimle niye ilgileniyorum, biliyor musun? Yalnız kalırım diye ... Bir gün yalnız kalırım diye o çiçeğe yatırım yapıyorum. Şimdilik derdimi anlıyor; güzel kokuyor. Seni ve o küçük çocuğunu seviyorum.</span></p>

  <p style="font-size: medium; font-weight: normal;"><span class="font2" style="font-style: italic;">Gözlerini öpüyorum."</span></p>

  <p style="text-align: right; font-size: medium; font-weight: normal;"><span class="font2" style="font-style: italic;">Mino'n</span></p>

  <h2 style="text-align: right; font-size: medium; font-weight: normal;"><span class="font2" style="font-style: italic;"><br /></span></h2>

  <h2><a id="bookmark0"></a><span class="font2">16. Bölüm</span></h2>

  <h2><span class="font2"><br /></span></h2>

  <p><b><a id="bookmark1"></a><span class="font2">16 Eylül 2007, Hastane</span></b></p>

  <p><span class="font2"><br /></span></p>

  <p><span class="font2">Ankara'ya döndükten sonra, ekim başına kadar halana üç mektup yazdım. Hiçbirine cevap vermedi. Bir şeyler olduğunu&nbsp;hissetmiştim; böyle yapmazdı. Yazamasa bile postaneye gider,&nbsp;telgraf çekerdi.</span></p>

  <p><span class="font2">Ne acısını ne de sevincini içinde tutan biriydi. Anlatacak bir şey bulamazsa, ortancaların çiçek açışını, incir ağacının yapraklanışını, bahçedeki kedileri yazardı. Dedeni ve kendini birkaç&nbsp;lafla geçiştirir, kelime oyunlarıyla, akıl oyunlarıyla sayfalar doldururdu.</span></p>

  <p><span class="font2">Aramızda gizli saklı yoktu. Babandan nefret ettiğini bile açıkça söylerdi bana. Bir defasında, "artık onunla işim kalmadı," demiş,&nbsp;bir daha da ondan hiç söz açmamıştı. Ne mektuplarında, ne de&nbsp;yüz yüze... Bu, küskünlük filan değildi. Söylediği gibi, 'işi kalmamıştı.' Hiçbir şey diyememiştim. Hele, "O senin abin; insan abisi&nbsp;hakkında böyle şeyler konuşur mu," demeye filan hiç kalkışmamıştım. Sonra, kasım başında ondan bir mektup geldi. Eskisi gibi&nbsp;uzun yazmamıştı. İki gün sonra, bir mektup daha geldi:</span></p>

  <p><span class="font2"><br /></span></p>

  <p><span class="font2" style="font-style:italic;">''...Kulaklarını aç yengecim. Beni dinle; ben aşık oldum... Çok az şey söyleyeceğim; çünkü ben aşık oldum... Gece yarısında,&nbsp;Beyoba Dağı'nda yalnız kalmış bir domuz yavrusu gibiyim; ailem&nbsp;beni terk etmiş... Babam beni vuracak, abim beni vuracak. Çok da&nbsp;umurumdaydı! Aynaya bakıp yüz detayları çiziyorum. Ben daha&nbsp;çok gencim, biliyor musun? Bugün yirmi beş yaşıma bastım. Sen&nbsp;Eylül renklerini bilir misin? Onlara basar gibi bastım. Renklere&nbsp;basınca değişirler; bunu bilir misin? Örneğin benim üstüme biri&nbsp;basarsa cağırtlak rengi olurum. Bir yaprağa basarsan, o yaprak&nbsp;hışırt rengi olur... Gözlerimi alabildiğime açıyorum; bunları göreyim diye... Peki, görebiliyor muyum? Hayır! Çünkü ben ne rengiyim? Şu sıralar aşk rengiyim... Daha fazla malumat veremiyorum. Koyu çaylar içiyorum, olmuyor. Geçende, gecenin bir vakti&nbsp;babamın likörlerinden içtim. Misafir odasındaki dolapta saklıyor&nbsp;onları. Dört şişeden birer kadehçik... Yarım su bardağı da votka.&nbsp;Bahçede turunç ağacı var ya. Bir işe yaramazlar. Annem sağken&nbsp;reçelini yapardı. Ben asla yapmayacağım. Sularını sıktım, votkaya ekledim; nefis... Kafayı bulmuşum!"</span></p>

  <p><span class="font2" style="font-style:italic;"><br /></span></p>

  <p><span class="font2">Meraklanmıştım... Münevver farklı biriydi. Nasıl bir adama âşık olduğu hakkında hiçbir ipucu vermemişti. Bildiğim kadarıyla, kasabada onu anlayacak, daha doğrusu ona katlanabilecek&nbsp;biri yoktu. O kadar iyi anlaştığımız halde, bazen beni bile yorardı.</span></p>

  <p><span class="font2">Yormak dediysem şöyle; onu anlayamazdım. Niye güldüğünü, niye ağladığını anlayamazdım. Bizim dünyamızdan daha başka&nbsp;bir yerde yaşıyordu sanki. En çok sevdiği sen ve bendim ama çoğu&nbsp;zaman bize de yabancıymışız gibi davranırdı. Bu, üzücü bir şey&nbsp;değildi. Bizlerin kıymet verdiği şeyleri mühimsemediğinin üstünü inceliğiyle, sevgisiyle, gülüşüyle örterdi. Bazen, bir bluzla,&nbsp;bahçede saatlerce yağmur altında oturur, çay içer, defterinin üstüne eğilip bir şeyler karalardı. Bir defasında, "Bunu niye yapıyorsun?" demiştim; "Hoşuma gidiyor; içimdekinin hoşuna gidiyor"&nbsp;diye cevap vermişti. İçindeki... İşte bunu kimse bilmiyor...</span></p>

  <p><span class="font2">Yaptığı resimlere bile değer vermezdi.</span></p>

  <p><span class="font2">"Ben bunu alıyorum, Mino," derdim.</span></p>

  <p><span class="font2">Elimdeki resme şöyle bir bakar, dudak büker ve hemen vedalaşırdı.</span></p>

  <p><span class="font2">"Tabii ki alabilirsin... Ama bir gün sana vermek istemeyeceğim bir resim yapacağım..."</span></p>

  <p><span class="font2">Halanın nasıl düşündüğünü tam olarak hiçbir zaman anlayamadım. Küçük bir kasabada, yaşlı bir adamla büyümekten mutluluğa benzeyen bir sonuç çıkar mı? Demek ki çıkabiliyor. Halanın bir tarafı hep mutluydu... Bana, dağın tepesine ulaşmaktan bahsederdi. "Hangi dağ?" diye sorardım, anlayamazdım. "Beyoba&nbsp;dağı," deyip dalga geçerdi.</span></p>

  <p><span class="font2">"Önce eteklerinde dolaşacaksın, iklimi öğreneceksin ve bu bilgi için senelerini vereceksin... Sonra, yeterli derecede zaman&nbsp;geçirdiğine inandığın gün, tepeye tırmanmaya başlayacaksın...&nbsp;Tanımadığın bitkileri tanıyacaksın, adını bilmediğin kuşları besleyeceksin ve durmadan tırmanacaksın... Yaralanacaksın, düşeceksin... Biri elinden tutup kaldırmayacak. Acı çekeceksin, bekleyeceksin. Sana kim yol gösterecek, biliyor musun? Eksikliklerin,&nbsp;zaafların, düşmanların, nefretin, bütün yararsız bitkiler ve çirkin&nbsp;hayvanlar... Düşünsene, bunlar olmasaydı hayatımız neye benzerdi? Ama sonra, o biri mutlaka gelecek işte! Sen, onun seni ayağa&nbsp;</span><span class="font1">kaldırmasını beklerken, o senin yalnızca saçını okşayacak... Kim o&nbsp;biliyor musun? Sensin!"</span></p>

  <p><span class="font1">Böyle hikâyeler uydurur, anlattıktan sonra kahkahalar atardı. Belki de, uğradığı haksızlıklara karşı kendini bu şekilde savunuyordu. Ama ne olursa olsun, onu zirvede bekleyen biri vardı.&nbsp;Oraya gidene kadar bizim içimizden geçiyor, hiçbir yardım istemeden yürüyordu. Zirvedeki, galiba kendisiydi.</span></p>

  <p><span class="font1">Kasım sonunda telgraf çekti. Dedenin kanser olduğunu, tedavi için İzmir'e yerleşeceğini söyledi. Baban o gece bir otobüse binip&nbsp;İzmir'e gitti.</span></p>

  <p><span class="font1">Döndüğünde perişandı. Herhalde babasının bin sene daha yaşayacağını sanıyordu. Ama onu üzen asıl şey, tahmin ediyorum ki, Münevver'in söyledikleriydi. Mino biraz sivri dilliydi. Biraz&nbsp;dediysem, biraz filan değil, bayağı sivri dilliydi. Konuşurken kendini tutamazdı; hesap bilmezdi.</span></p>

  <p><span class="font1">Hastanede babanla bir</span> <span class="font2">gece geçirmişler.</span> <span class="font1">Babana, "Sen git vatanı kurtar, ben babanla ilgilenirim," demiş. Sonra da ağzına geleni söylemiş. "Bundan sonra benim hayatıma karışırsan sana dünyayı dar ederim," demiş.</span></p>

  <p><span class="font1">Daha yirmi beş yaşında bir kızdı. Gözü kara bir kızdı.</span></p>

  <p><span class="font1">Babanın durumunu düşünebiliyor musun? Kafasındaki sessiz, boyun eğen, edepli Mino'yu, hakiki bir insan olarak görmüştü.</span></p>

  <p><span class="font1">Bir ay kadar sonra, kasabada, dedenin cenazesinde karşılaştılar. Birlikte eve döndük. Ve evde kötü bir şey oldu. Çok kötü bir&nbsp;</span><span style="text-indent: 0.3in;">şey...</span></p>

  <p><span class="font1">O günden sonra görüşmediler zaten... Halan bütün mutluluklarını, bütün acılarını yalnızca benimle paylaştı. Çok mutlu oldu. Çok acısı vardı.</span></p>
</body>
</html>
