<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a29"><i>14 Mart 2004</i></a><br /></p>

  <p><span class="font2" style="font-style:italic;">"... Gençliğimde, sabahları başka bir yerde uyanmak isterdim. Başka bir ülke, başka bir aile; başka, bambaşka bir iklim... Babam başka bir adam olsun. Yakışıklı bir balıkçı mesela! Annem yaşıyor olsun. Hem babama âşık olsun, hem de başka&nbsp;birine. Ama öyle olmaz, değil mi? Peki, sadece başka birine&nbsp;âşık olsun! Bir de bunu kimse bilmesin; aman, ben bile bilmeyeyim...</span> <span class="font2">"</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">29. Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Kasaba</b></span></p>

  <p><span class="font2"><b><br /></b></span></p>

  <p><span class="font2">Bu eve, en son babamın cenazesi için kasabaya geldiğimizde girmiştim. Ondan önce de Hasan'ın cenazesi için... Şimdi de halamınki... Cenaze evi dedikleri bu olsa gerek!</span></p>

  <p><span class="font2">Nuri Amca, "Ben biraz bahçeye bakayım," deyip yanımızdan ayrılınca, Gülizar Teyze önüme düştü; eve girdik.</span></p>

  <p><span class="font2">Salonun pencerelerini, oda kapılarını açtı.</span></p>

  <p><span class="font2">Bir kapının önünde, "Siz Halime'yle, Hasan'la burada uyurdunuz, hatırladın mı?" dedi.</span></p>

  <p><span class="font2">Hatırlamam mı? Büyükler bizim uyuduğumuzu sanırken gece yarılarına kadar mırıl mırıl konuşurduk. Arada bir, Gülizar&nbsp;Teyze ya da annem kapıyı sessizce aralayıp içeri girince gözlerimizi yumar, uyuyor numarası yapardık. Çıktıklarında yeniden&nbsp;</span><span style="text-indent: 0.3in;">konuşmaya başlardık. Sonra, uykumuzun arasında Halime'nin çarşafları değiştirilirdi...</span></p>

  <p><span class="font2">Salonun ortasında öylece kaldım.</span></p>

  <p><span class="font2">Perdeler çekilmiş, koltuk takımının üstü çarşaflarla örtülmüş. Halının pencereye yakın ucu kıvrık. Rutubet kokuyor.</span></p>

  <p><span class="font2">Eşyalara bakıp tanımaya çalıştım. Siyah, taş bir vazoya kuru çiçekler konmuş. Cam büfede rakı, şarap kadehleri duruyor.&nbsp;Tavandan sarkan küçük avize, neredeyse başıma değecek. Ortada&nbsp;yemek masası... Bir sandalyenin bacağı kırılmış, yan yatmış...</span></p>

  <p><span class="font2">"Buraya hiç gelmek istemiyorum, içim acıyor," dedi Gülizar Teyze. "Altı ayda bir uğrayıp temizlik yapıyorum. Bir ara fareler&nbsp;dadandı, iki kedi getirip koyduk ama olmadı; kediler de insan istiyor. Biz gelip gitmeyince onlar da kalmadılar... Sonra Nuri Amcan&nbsp;her yere fare zehiri koydu."</span></p>

  <p><span class="font2">Koltuklardan birinin yanındaki sehpanın üstünde, gümüş bir şamdan duruyor. Yabancı bir ülkede kardeşime rastlamış gibi oldum. Hasan, bu şamdanı, Karagöz oynattığı perdenin arkasına&nbsp;koyardı. Mum ışığı titredikçe, kafası büyüyüp küçülürdü.</span></p>

  <p><span class="font2">"Mumu önüne koy, koca kafa!" diye bağırırdı Halime.</span></p>

  <p><span class="font2">Halam yanımızda oturur, Hasan'ın beceriksiz hallerine bizden çok gülerdi.</span></p>

  <p><span class="font2">Bir koltuğa çöktüm.</span></p>

  <p><span class="font2">Dört duvar resim dolu; halamın gençliğinde yaptığı suluboyalar, karakalemler... İçlerinden biri, kendi portresi... Gözlerini deli gibi açmış, kaşlarını kaldırmış, başını yana eğmiş; kendini çirkinleştirmeye çalışmış.</span></p>

  <p><span class="font2">İlk kez, onun ne kadar güzel bir kadın olduğunu düşündüm. Öyle, sıradan bir güzellik değil! Başka güzellikleri ezen, baskın bir&nbsp;güzellik de değil... Sanki bütün uyum, bir kuş tüyünün dokunmasıyla dağılıp gidecekmiş gibi. Hiç sıradan değil!</span></p>

  <p><span class="font2" style="font-style:italic;">"Dağıttığınız eşyaları lütfen toplayın!"</span></p>

  <p><span class="font2">Sık sık böyle uyarırdı bizi. Annemi, Gülizar Teyze'yi dinlemezdik ama onu dinlerdik. Galiba işin sırrı, 'lütfen' kelimesinde saklıydı. Bu kelimeyle bizi eşitiymişiz gibi uzağa koyar, o uzaklıktan, kırmadan dokunurdu.</span></p>

  <p><span class="font2" style="font-style:italic;">"Ama daha oynuyoruz hala!"</span></p>

  <p><span class="font2" style="font-style:italic;">"Ben de oynuyorum, tamam mı? Başkalarının oyununu lütfen engellemeyin!"</span></p>

  <p><span class="font2">Onun ne oynadığını bilemezdik. Bir yüzümüze, bir de önündeki kâğıda bakar, ciddi ciddi dururken birden gülümseyiverirdi.</span></p>

  <p><span class="font2">Bir gün, yaptığı resmi bize gösterdi.</span></p>

  <p><span class="font2">"Bu üç küçük fare, büyüyünce kedi olacaklar, kendilerini yakalayacaklar," dedi.</span></p>

  <p><span class="font2">Üç küçük fare olmak hoşumuza gitti. Birbirimizi yakalamak için hemen koşmacaya başladık.</span></p>

  <p><span class="font2" style="font-style:italic;">"Lütfen! Lütfen!"</span></p>

  <p><span class="font2">Bu kelime sihirliydi.</span></p>

  <p><span class="font2">Annemle, mutfakta çok zaman geçirirlerdi. Hemen her gün, kurabiye, kek yaparlardı. Radyo hep açık olurdu. Ajans saatlerinde dedem de mutfağa gelir, sedire oturup haber spikeriyle&nbsp;kavga ederdi.</span></p>

  <p><span class="font2">Akşamları, annem dedemin rakısını koyar, bahçeye götürürdü. Az sonra, mutlaka, Nevres Amca ya da başka biri gelir, dedemin&nbsp;karşısına geçerdi. Annemle halam, bir köşede fısıldaşmaya başlarlar, bazen kahkahalar atarlar, sonra ayıp bir şey yapmış gibi birden susarlardı.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Gülizar Teyze, "Ben bir Nuri Amcana bakayım," deyip çıktı.</span></p>

  <p><span class="font2">Eskiden halamın ve annemin yattığı odaya girdim.</span></p>

  <p><span class="font2">Karşılıklı iki yatak, komodinlerin üstünde birer lamba, büyük bir giysi dolabı, küçük bir kitaplık... Duvarda, ahşap oymalı eski&nbsp;bir saat; tokmağı yerinden çıkarılmış... Pijamalarını giymişler. Yan&nbsp;dönmüş birbirlerine bakıyorlar; yatıyorlar, fısıltıyla konuşuyorlar.</span></p>

  <p><span class="font2" style="font-style:italic;">"Günlerimin daha iyi geçmesini istiyorum, yengecim."</span></p>

  <p><span class="font2" style="font-style:italic;">"Ben de öyle... Herkes günlerinin daha iyi geçmesini ister!"</span></p>

  <p><span class="font2">Susuyorlar.</span></p>

  <p><span class="font2" style="font-style:italic;">"Ama bunun için ne yapıyoruz ki, yengecim?"</span></p>

  <p><span class="font2">Annem tavana bakıyor. Ne yapıyor ki?</span></p>

  <p><span class="font2" style="font-style:italic;">"Hiçbir şey..."</span></p>

  <p><span class="font2">Halam ayağa kalkıyor. Annemin yatağına gidiyor. Yanına kıvrılıp yatıyor.</span></p>

  <p><span class="font2">"Hiçbir şey," diye mırıldanıyor.</span></p>

  <p><span class="font2">Birbirlerinin saçlarını okşuyorlar. Uyuyorlar.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Halamın yatağının altına eğildim. Küçük bir sandıkla bir bavul yan yana duruyor. Dışarı çıkarırken, bavulu tanıdım. Bu, ben ortaokuldayken, annemle Ankara'dan getirdiğimiz bavuldu. Sandığın&nbsp;kilidi paslanrnş, çürümüştü. Zorlayınca çivileri çıkıverdi; Nuri&nbsp;Amca'nın verdiği anahtarı kullanmaya gerek kalmadı. Kapağını&nbsp;kaldırıp şöyle bir baktım; içi resim kâğıtlarıyla doluydu.</span></p>

  <p><span class="font2">Sandığı bırakıp bavulu önüme aldım; odanın ortasına getirdim, açtım. İrili ufaklı bir yığın dosya vardı içinde. Hepsine göz atmam imkânsızdı. Tek tek kapaklarını okumaya, içlerine öylesine bakmaya başladım. Bazılarının kapaklarında 1962, 1963 yazıyordu... Bunların çoğu askerî yazışmalar, raporlar, tutanaklardı.&nbsp;Üstünde "Şahsî" yazan bir dosyada, babamın elyazısıyla tuttuğu&nbsp;notlar vardı. Bir günlüğe benziyorlardı, kâğıtların üstünde tarih&nbsp;vardı.</span></p>

  <p><span class="font2"><br /></span></p>

  <p style="text-align: right;"><span class="font2" style="font-style:italic;">13 Aralık 1970</span></p>

  <p><span class="font2" style="font-style:italic;">"Turhan Bey'in evindeki buluşmada, tam olarak kimin kimi ve neyi temsil ettiğini anlayamadım. Öncesinde buna dair bir fikrim&nbsp;oluşmuştu fakat bu toplantı biraz midemi bulandırdı ve kafamı&nbsp;karıştırdı. Orhan Bey daha evvel, ilişkilerin emir komuta zinciri&nbsp;dahilinde yürüyeceğini taahhüt etmişse de dün geceki konuşmaların ekseriyeti buna ait işaretler vermekten uzaktı. Birbirimize itimat etmekten başka bir çıkar yolun olmadığını biliyorum fakat ilk&nbsp;defa sivil unsurların da yer aldığı bir teşekkülde insan pusulasını&nbsp;kaybetmekten korkuyor.</span></p>

  <p><span class="font2" style="font-style:italic;">Evden, bizim Osman'la birlikte çıktık. O, her zamanki gibi pek heyecanlı; Gürler Paşa'ya da çok güveniyor. Aslına bakılırsa,&nbsp;benim de yegâne teminatım Gürler Paşa'nın işin içinde olması.&nbsp;Allah sonumuzu hayır eder inşallah! Bir şey yapmak icap ettiğinde, o şey ne ise yapmak lazımdır. Ne erken, ne geç; tam vaktinde&nbsp;yapmak lazımdır. Milleti idare etmekten âciz olanların idaresi, her&nbsp;halükârda en kötü idare tarzıdır."</span></p>

  <p><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">4 Ocak 1971</span></p>

  <p><span class="font2" style="font-style:italic;">"Salı gecesi bir yemek tertip edildi. On bir kişiydik. Numan Bey'in ayrıldığı açıkça söylendi. Açık edilmedi fakat galiba gazeteci&nbsp;ekibiyle problemleri var ya da bana öyle geliyor. Eve girerken üstümüz arandı. Bu neye delalet eder diye uzun zaman düşündüm.&nbsp;Osman, 'hükümetin adamı var,' diye kestirip attı; belki haklıdır.</span></p>

  <p><span class="font2" style="font-style:italic;">Grupta, üç ay sonra ikinci konuşmamı yaptım ve ayrıntılı bir hükümet programı üstünde müzakere icap ettiğini söyledim. Girişte üstümüzü arayan şahıs, görüşümü destekledi. Tanımıyordum; Mülkiye'de hocaymış.</span></p>

  <p><span class="font2" style="font-style:italic;">Genel olarak, daha çok kervanın yolda düzülmesi gerektiğine dair bir hava esiyor.</span></p>

  <p><span class="font2" style="font-style:italic;">Görev taksiminde, benim üstüme personel dairesinin işleriyle ilgili olduğumdan, icap ettiğinde basına sızdırabileceğimiz evrakın gizlice tanzimi düştü.</span></p>

  <p><span class="font2" style="font-style:italic;">Fazla bir şey konuşulmadı. Daha çok, bir macera yoluna kapılmadan siyasi vaziyetin ıslahı konusunda fikirler beyan edildi ve harekete hazır olmamız söylendi.</span></p>

  <p><span class="font2" style="font-style:italic;">Bu arada, dün okuduğum iki üç gazetede, dış basın kaynak gösterilerek darbe cuntalarının aktif olduğu ima edildi.</span></p>

  <p><span class="font2" style="font-style:italic;">Bu işi bir an önce bitirmek lazım."</span></p>

  <p><span class="font2" style="font-style:italic;"><br /></span></p>

  <p><span class="font2">Fotoğraflar da vardı. Annemin genç kızlık fotoğrafı, benim kundaklık halim... Sonra, annemin babama yazdığı 7 Mayıs 1955&nbsp;tarihli bir mektup...</span></p>

  <p><span class="font2" style="font-style:italic;"><br /></span></p>

  <p><span class="font2" style="font-style:italic;">"Cemil Bey,</span></p>

  <p><span class="font2" style="font-style:italic;">Ağrı'dayken, dönünce ilk işimin boşanmak için bir avukata gitmek olacağını size söylemiştim. Siz bir askerseniz ben de bir&nbsp;asker kızıyım ve sözümden geri dönmeyeceğim. Fakat size son bir&nbsp;defa yazmak istedim. Bu, niyetimin ciddi olduğuna inanmanızı&nbsp;sakın engellemesin. Bugün Münevver'e böyle davranan birinin,&nbsp;ilerde çocuğumuz doğunca neler yapabileceğini düşünmek dahi&nbsp;istemiyorum. Size, onu biriyle el ele gördüğünü söyleyen her kimse, kız kardeşinize değil de ona inanmış olmanız benim anlayabileceğim bir şey değildir. Kaldı ki, on dokuz yaşında bir kızın eğitimini sırf bu yüzden engellemek istediğinize de inanamıyorum.&nbsp;Babanıza baksın, gözünüz arkada kalmasın diye mi onu kasabaya&nbsp;mahkûm ediyorsunuz? Bana biri böyle bir kötülük yapmış olsaydı, hiç düşünmeden ona sırtımı çevirirdim. Münevver'in ne yapacağını bilemem ama ben ne yapacağımı biliyorum. Makul bir süre&nbsp;bu hususta harekete geçmenizi ve Münevver'in gönlünü almanızı&nbsp;bekleyeceğim. Yoksa evliliğimize son vereceğim, haberiniz olsun."</span></p>

  <p style="text-align: right;"><span class="font2" style="font-style:italic;">Ayşe</span></p>

  <p><span class="font2" style="font-style:italic;"><br /></span></p>

  <p><span class="font2">Öyle kaldım!</span></p>

  <p><span class="font2">Ben doğmadan neler olmuş...</span></p>

  <p><span class="font2">Annemin evdeki halini düşündüm. Bir hizmetçi gibi oradan oraya koşturuşunu, salondaki masada pirinç ayıklayışını, ellerinde filelerle pazardan dönüşünü ve gece yarılarına kadar pencerenin önünde çayını yudumlayarak caddeye bakışını; beni, babamı&nbsp;bekleyişini...</span></p>

  <p><span class="font2">Babamın "Şahsî" dosyasını kapatıp, "CB Genel Sekreterliğine" başlıklı başka bir dosyayı açtım.</span></p>

  <p><span class="font2">Kâğıtları karıştırırken, gözüm tanıdık birçok imzaya ilişti. Kimler yoktu ki? Talat Aydemir, Cemal Kutay, Sedat Celasun,&nbsp;Tahsin Şahinkaya, Kenan Evren... Bunların hepsi 1960 tarihli kopyalardı. Çoğu, ihtilal sonrasında, Osman adlı birine yazılmışh.&nbsp;CB kısaltması, galiba Cumhurbaşkanlığı anlamına geliyordu.&nbsp;Osman'ın kim olduğunu bilmiyorum.</span></p>

  <p><span class="font2">19 Haziran 1960 tarihli mektubunda, Tokyo'dan yazan Sedat Celasun şöyle diyordu:</span></p>

  <p><span class="font2"><br /></span></p>

  <p><span class="font2" style="font-style:italic;">"Bu şerefli ve kutsal hamleyi kimlerin hazırladıklarını bugüne kadar öğrenmek imkanına malik olamadım. Bugün gelen yurt gazetelerinde Milli Birlik Komitesi üyelerinin isimlerini okuyup,&nbsp;sizin de Milli Birlik Komitesi üyeleri arasında olduğunuzu öğrenince; gururum ve sevincim bir kat daha artmış bulunmaktadır."</span></p>

  <p><span class="font2" style="font-style:italic;"><br /></span></p>

  <p><span class="font2">Sonra bir başkası; Tahsin Şahinkaya... Hasan'ı asan beş adamın ikincisi... Mektup, Milli Birlik Komitesi üyesi Haydar Tunçkanat'a&nbsp;yazılmış...</span></p>

  <p><span class="font2"><br /></span></p>

  <p style="text-align: right;"><span class="font2" style="font-style:italic;">18 Haziran 1960</span></p>

  <p><span class="font2" style="font-style:italic;">"Muhterem ağabeyciğim!</span></p>

  <p><span class="font2" style="font-style:italic;">Şimdi şu anda mavi gözlerinizin sağa ve sola nazarlar atarak nihayet bir noktada sabit kaldığını görüyor ve güler bir yüzle: 'Sempatiksin sempatik, hani ya ayaklarında patik,' diyen tok sesinizi&nbsp;duyar gibi oluyorum.</span></p>

  <p><span class="font2" style="font-style:italic;">Geçmiş zamanların çok kısalacağına ve hatıraların pek yakınlaşacağına inancım olduğu halde, sizi pek kısa bir zaman önce görmüş olmama rağmen ne diye peşinizden ayrıldım diye kendimi affedemiyorum. Acaba o zaman seziş ve duyuş sarhoşluğu içerisinde miydim? Bilmem.</span></p>

  <p><span class="font2" style="font-style:italic;">Size dolu olan içimi açmak ve sizlere olan medyun, hayranlık hislerimi ifade etmeyi çok isterim, fakat kendimi şu heyecanlı halimde kifayet göremiyorum. Zira her şeyi kapsayacak kelimeleri bulmaya muktedir değilim. Hislerimi ifadeye çalışsam, anlatmak bitmeyen yazılarım sahifeler doldurur ki! Buna da sizin zamanınız müsait değildir. Fakat&nbsp;gerek ağızdan ağza dolaşan ve gerekse gazetelerde okuduğum isminizi&nbsp;gördüğüm zamanki aynı heyecanlı şu halimle size hayranlık ve medyunluk duygularımı şöyle ifade edebilirsem ne mutlu: Kahraman ve&nbsp;fedakârlıkla başardığınız mukaddes icraatınıza ancak sizlere inanmak&nbsp;ve sadık kalmaktan başka bir hizmetim dokunamadığı için beni affedin.</span></p>

  <p><span class="font2" style="font-style:italic;">Ne olur İngilizce imtihanına geldiğinizde, sizinle omuz omuza çalışabilmek için, en ufak, en basit, fakat en mukaddes bir vazifeyle&nbsp;görevlendirilmiş olsaydım. Ah ne olurdu.</span></p>

  <p><span class="font2" style="font-style:italic;">Fakat ağabeyciğim, yegâne tesellim şu ki; sizlere sadıkane bağlıyım, inancım sonsuzdur ve daima emrinizdeyim...</span></p>

  <p><span class="font2" style="font-style:italic;">Allahım sizleri korusun ve muzaffer kılsın.</span></p>

  <p><span class="font2" style="font-style:italic;">En derin hürmetlerle ellerinizden öperim..."</span></p>

  <p style="text-align: right;"><span class="font2" style="font-style:italic;">Kardeşiniz Tahsin Şahinkaya</span></p>

  <p><span class="font2" style="font-style:italic;"><br /></span></p>

  <p><span class="font2">Hasan'ı bu adam mı astı? Bildiğim kadarıyla, ellerini öptüğü Haydar Tunçkanat, 12 Eylül'de tutukmıştı... İnsan, bu kadar&nbsp;yakın olduğu birinin tutuklanmasını engellemez mi?&nbsp;Şaşırıyorum... Neye uğradığımı şaşırıyorum.</span></p>

  <p><span class="font2">Başka bir mektup kopyasını alıyorum elime. Hasan'ı asan beş adamın üçüncüsü...</span></p>

  <p><span class="font2"><br /></span></p>

  <p style="text-align: right;"><span class="font2" style="font-style:italic;">İstanbul 11 Haziran 1960</span></p>

  <p><span class="font2" style="font-style:italic;">"Kardeşim Osman,</span></p>

  <p><span class="font2" style="font-style:italic;">Millî kurtuluş hamlesindeki büyük ismini tarih yazacaktır. Bugün için seni takdir edenlerin ve sevenlerin en başında ben olduğumu unutma.</span></p>

  <p><span class="font2" style="font-style:italic;">Şu anda bir neticede değil, başlangıçtayız. Eğer yurdumuzun istiklali bizler gibi düşünmeyenlere tevdi edilecek olursa tarih bizleri affetmeyecektir.</span></p>

  <p><span class="font2" style="font-style:italic;">Evvela isim yapmak isteyen bazı garip şahsiyetler var:</span></p>

  <p><span class="font2" style="font-style:italic;">1. &nbsp;&nbsp;&nbsp;A. Türkeş</span></p>

  <p><span class="font2" style="font-style:italic;">2. &nbsp;&nbsp;&nbsp;E. Alatlı</span></p>

  <p><span class="font2" style="font-style:italic;">Bunların süratle gazetelerden silinmesi icap eder.</span></p>

  <p><span class="font2" style="font-style:italic;">Sonra bu anda devlet idare ve kontrolünün kati olarak bir kurucu meclis tarafından deruhte edilmesi gerekir. Bu meclisin bizim gibi düşünen arkadaşlarımızdan kurulması lazımdır. Ve bu meclisin en az bir yıl müddetle hükümet ve devlet otoritelerinde idari ve&nbsp;ilmi ıslahata girişmesi şarttır. Yoksa tarih tekerrür edebilir.</span></p>

  <p><span class="font2" style="font-style:italic;">Bu milli davada tarih ve muazzam kurtuluş hamlesini bir daha kaydetmeyebilir.</span></p>

  <p><span class="font2" style="font-style:italic;">Seni yürekten takdir eden bir arkadaşın olarak, hasretle kucaklar, gözlerinden öperim aziz kardeşim.</span> <span class="font2">"</span></p>

  <p style="text-align: right;"><span class="font2" style="font-style:italic;">Bedrettin Demirel</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">Aynı mektuba ataşla iliştirilmiş bir başka mektubu okuyorum.&nbsp;</span><span style="text-indent: 0.3in;">Yine Bedrettin Demirel yazmış...</span></p>

  <p><span style="text-indent: 0.3in;"><br /></span></p>

  <p><span class="font2" style="font-style:italic;">"...Bu meclisin bütün teşrii ve icrai faaliyetleri Milli Birlik Komitesi'nin ve dolayısıyla silahlı kuvvetlerin kontrolü altından&nbsp;asla çıkarılmamalı ve silahlı kuvvetlerin ve komitenin isteklerini&nbsp;yerine getirmeyen mebuslar meclisten süratle tasfiye edilmelidir.</span></p>

  <p><span class="font2" style="font-style:italic;">Bu meclis, komitenin, silahlı kuvvetlerin ve hepimizin arzu ve isteklerinin yerine getirilmesinde milletle ordu arasında ilmi ve&nbsp;hukuki bir rabıta kurmalı ve Milli Birlik Komitesi 'Demokles'in&nbsp;Kılıcı' gibi bu meclise istikamet vermelidir. Bu takdirde efkarı&nbsp;umumiyedeki bütün menfi cereyanların tesirsiz hale getirilmesi&nbsp;ve yapılması muhtemel bütün tarihi hataların bu meclise yüklenmesi mümkündür. Bu kukla meclis, Büyük Atatürk'ün kurduğu&nbsp;ilk Büyük Millet Meclisi'ne benzetilebilir.</span></p>

  <p><span class="font2" style="font-style:italic;">Diğer bir husus bütün partilerin derhal feshedilmesidir. Bugün ve derhal bütün partiler lağvedilmeli ve ileride asla çok&nbsp;partili bir iç politikaya meydan verilmemelidir."</span></p>

  <p style="text-align: right;"><span class="font2" style="font-style:italic;">Bedrettin Demirel</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">Sonra yine tanıdık bir imza... Hasan'ı asanların dördüncüsü...</span></p>

  <p><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">17 Kasım 1960</span></p>

  <p><span class="font2" style="font-style:italic;">"Osmancığım,</span></p>

  <p><span class="font2" style="font-style:italic;">İşlerimin çokluğundan mektup yazamadım, kusuruma bakma. Bu mektubu bilhassa son alınan karar karşısında duyduğum memnuniyeti izhar etmek için yazıyorum. Bu karardan burada&nbsp;hemen hemen herkes memnun oldu. Canı gönülden sizleri tebrik ederim. Bu karar daha evvel alınmış olsa idi daha iyi olacaktı.&nbsp;Alparslan'ın Konya'ya geldiğinde orduevinde subaylarla hasbıhalinde söylediklerini buradan bildirdik. Elbet sizin de malumatınız&nbsp;olmuştur. Bu konuşma üzerimizde hiç de iyi tesir bırakmamıştı.&nbsp;Her ne ise bu işin böyle oluşuna hepimiz sevindik. Ancak mükâfat&nbsp;kabilinden dış görevlere verilmesi çok kimseler üzerinde iyi tesir&nbsp;bırakmadı!</span></p>

  <p><span class="font2" style="font-style:italic;">Osmancığım, işinin ne kadar çok ağır olduğunu biliyor ve onun için cevap veremeyeceğini de takdir ediyorum. Şimdiye&nbsp;kadar, ben de dahil olduğumdan ve şahsi menfaatini düşünüyor&nbsp;düşüncesine kapılırsınız diye şu Kore meselesini hiç açmamıştım.</span></p>

  <p><span class="font2" style="font-style:italic;">Bu hakkımızı düşükler bile kabul etmişlerdi. Çıktı çıkacak dendi. İnkılaptan sonra haklı olarak bu basit iş sonraya atıldı tahmin ediyorum. Yine çıkacakmış diye kulağımıza geliyor, bilmem ne dereceye kadar doğrudur.</span></p>

  <p><span class="font2" style="font-style:italic;">Daha fazla rahatsız etmemek için mektubuma bu kadarla nihayet verirken gözlerinden öper, hanımefendiye hürmetlerimi sunarım, Sekine de ayrıca size ve hanımefendiye hürmet ve selamlarını sunar, çocukların gözlerinden öperiz, sevgili kardeşim."</span></p>

  <p style="text-align: right;"><span class="font2" style="font-style:italic;">Kardeşin</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">Mektubun altında, yine ataşla iliştirilmiş bir başka mektup...&nbsp;</span><span style="text-indent: 0.3in;">Aynı adam yazmış...</span></p>

  <p><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">Konya 2 Mayıs 1961</span></p>

  <p><span class="font2" style="font-style:italic;">"Osmancığım,</span></p>

  <p><span class="font2" style="font-style:italic;">Bir hafta kadar evvel Ankara'ya Dil-Tarih Fakültesi'nde yapılan imtihana katılmak üzere gelmiş ve bizim Selahattin'in yanından telefonla konuşabilmiş, fakat işinin çokluğundan ziyaretine gelememiştim. Bu yaştan sonra ve bir süre Amerika'ya gidip gelmişlerin arasında imtihana girişimi belki biraz garip görürsün&nbsp;ama, son defa şansımı deneyeyim dedim. Şimdiye kadar kimlerin&nbsp;gittiğini biliyorsun. Osmancığım, onları gördükçe bazen kendimizi bu kadar işe verip lisanı ihmal ettiğimize de üzülmüyor değiliz. Lisanın kıymetini son zamanda anladık ama bizde de öğrenecek kafa kalmadı.</span></p>

  <p><span class="font2" style="font-style:italic;">Sevgili kardeşim, biliyorsun biz 37'lilerle muameleye tabi olduğumuzdan bu sene son şansımız. Bunda da muvaffak olamazsam 30 Ağustos'tan sonra niyetim ayrılmaktır. Emin ol bugüne kadar çeşit çeşit kaprisi olan kimselerle çalışmaktan ve her birine&nbsp;göre ayrı şerbet vermekten yıldım. Bugün son rütbemize yaklaştığımız halde, hâlâ kısım amiri gibi çalışmak, daktilo yazmak ve&nbsp;muamele görmekten kurtulamadım. Biz hangi rütbeye geldikse&nbsp;o rütbe kıymetini kaybetti. Sınıfımızın kalabalıklığı mıdır, yoksa&nbsp;başka bir sebep midir bilmem. Biz yüzbaşı ve binbaşı iken albayın&nbsp;durumu ile şimdikinin arasında çok fark var. Daha anlatması bir&nbsp;hayli uzun sürecek ve senin hakikaten kıymetli dakikalarım alacak&nbsp;sebepler dolayısıyla 30 Ağustos'tan sonra ordudan ayrılmak istiyorum. Bu hususta senin müzaheretini rica edeceğim. Yani re'sen&nbsp;emekliye sevkedilmem hususundaki yardımını isteyeceğim. Hem&nbsp;bu suretle üst kademeler biraz daha ferahlar ve geriden gelenlere&nbsp;yol açılmış olur. 30 Ağustos'tan sonra ben ya yine mektupla veya&nbsp;şahsen gelmek suretiyle bu hususu sana hatırlatırım</span><span class="font2">..."</span></p>

  <p style="text-align: right;"><span class="font2" style="font-style:italic;">Kenan Evren</span></p>

  <p style="text-align: right;"><span class="font2" style="font-style:italic;">Kurmay Albay</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">İnanamıyorum. Hasan'ı asanlar, kendi dertlerine düşmüş bu insan müsveddeleri miydi? Vatan diye attıkları çığlık, bu kadar mı samimiyetsizdi? Hasan, yirmi beş yaşında sehpaya giderken böyle alçalmamıştı. Kendini hiç düşünmemişti. Biz, kendimizi hiç düşünmezdik.</span></p>

  <p><span class="font2">Babamın, bütün bunları bilerek, bu işlere nasıl girmiş olduğunu anlayamıyordum.</span></p>

  <p><span class="font2">Dosyaları öfkeyle bavula tıkıştırdım. Fermuarı çektim, bavulun kayışını bağladım ve aldığım yere, yatağın altına sürdüm. Çürüyene,&nbsp;fareler tarafından un ufak edilene kadar bu evde kalmalılar...</span></p>

  <p><span class="font2">Elimi, halamın küçük sandığına attım.</span></p>

  <p><span class="font2">Eskizler, karakalemler, guaşlar, okul defterleri, takdirnameler, teşekkürler, ders notları, diplomalar... Arada yine karakalemler;&nbsp;bir eşek kafası, birçok eşek kafası; güzel gözlü, kara gözlü eşekler... Güvercinler, kediler, sardunyalar; birçok sardunya...</span></p>

  <p><span class="font2">Sandığın dibinde, halamın hazinesi duruyor. Gümüş kakmalı ahşap bir kutunun içinde, kolyeler, gerdanlıklar, altın bilezikler,&nbsp;küpeler, broşlar...</span></p>

  <p><span class="font2">Niyazi evlendiğinde ona veririm diye düşünüp, kutuyu çantama koydum. Yalnızca, bir broşu ayırdım, cüzdanıma attım. Pırlanta ışıltılı, siyah bir gül...</span></p>

  <p><span class="font2">Oldum olası takı sevmem. Bazen, özel zamanlarda göğsüme bir broş iliştiririm; hepsi o kadar. Ama bu siyah gülü sevdim.</span></p>

  <p><span class="font2">Sandığı kapatmak üzereyken, kapağında&nbsp;fermuarlı bir cep olduğunu fark ettim. İçinden, bir fotoğraf albümüyle küçük bir defter çıktı. Onları da çantama attım.</span></p>

  <p><span class="font2">Bir fotoğraf yere düştü.</span></p>

  <p><span class="font2">Halam bir adamla yanak yanağa; yanlarındaki bebek arabasında bir çocuk uyuyor... Bir piknik yerindeler; önlerinde rakı kadehleri var. Ben bu adamı tanıyorum... Bağ evinin salonundaki duvarda asılı fotoğraftan...</span></p>

  <p><span class="font2">Fotoğrafın arkasını çeviriyorum.</span></p>

  <p><span class="font2" style="font-style:italic;">"Cahit'in doğum günü</span><span class="font2">... 7</span> <span class="font2" style="font-style:italic;">Ocak 1964...</span></p>
</body>
</html>
