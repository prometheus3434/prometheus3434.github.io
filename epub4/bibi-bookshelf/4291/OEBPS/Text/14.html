<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="text-indent: 0.3in;"><br /></span></h2>

  <p style="text-align: right;"><a id="a14"><i>20 Şubat 1962</i></a><br /></p>

  <p><span class="font2" style="font-style:italic;">''...Geçen yaz, bağlarda iki ay boyunca sizi düşünmüştüm. Niye böyle yaptım, bilmiyorum. Hayatta her şeyin bir sebebi&nbsp;olmalı mı sizce? Ya da biz, hayatlarımızla ilgili sebeplere hakim&nbsp;miyiz? Bilmiyorum... Bilmemek çok güzel bir şey, biliyor musunuz? Bilmiyorum, bilmiyorum... Çünkü bilmem gerekmiyor...&nbsp;Bildiğim şeyleri de artık bir an önce unutmak istiyorum... Yine&nbsp;ve her zaman sizi düşünmek istiyorum."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">14. Bölüm</span></h2>

  <h2><span class="font2"><br /></span></h2>

  <p><span class="font2"><b>1 Ekim 1961, Kasaba</b></span></p>

  <p><span class="font2"><br /></span></p>

  <p><span class="font2">Menderes'in asıldığı 17 Eylül gününü saymazsak, dün geceye kadar her gün film gösterdik. Birkaç defa yağmur yağdı ama ahali&nbsp;artık alışmıştı; tehlikeli günlerde şemsiyeleriyle geliyorlardı. Biz&nbsp;de, makinenin üstüne askeriyenin çadır bezlerinden bir tente uydurmuştuk.</span></p>

  <p><span class="font2">Bir de çırak bulmuştum kendime... Ortaokulu yeni bitirmiş, Zeki diye bir çocuk... İsmiyle müsemma... Önceleri, birkaç adım&nbsp;arkamda durup yaptıklarımı izliyordu. Sonradan sokuldu; "Nasıl&nbsp;yapıyorsun amca, makine nasıl çalışıyor?" diye sormaya başladı.&nbsp;Baktım ilgi gösteriyor, öğretmeye başladım. Bir ay kadar yanımdan ayrılmadı. Film takmayı, film bağlamayı öğrendi. Sonra, ailesiyle beraber bağlara göçtü.</span></p>

  <p><span class="font2">Tabii, hiç mesele yaşamadığımız da söylenemez ... Sinema perdemizin altındaki bakkal dükkânıyla, tam ortasındaki küçük hela penceresine bir türlü çözüm bulamadık. Dükkân dediğim, in gibi,&nbsp;mezar gibi bir yer. İhtiyarın biri oyuncak, şeker, sigara, kibrit satıyor. Satsın, bir şey değil ama film gösterdiğimiz günlerde işimizi&nbsp;bitirene kadar açık tutuyor dükkânı. Ne yapsın, ekmek parası; o&nbsp;kadar insanı bir arada görsem, belki ben de aynı şeyi yapardım.&nbsp;Fakat film devam ederken, dükkânda idare lambası yakmasına bir&nbsp;türlü engel olamadık. Bununla da kalmıyor, filmlerin başından ve&nbsp;sonundan onar dakikayı yiyordu. Başlamadan önce, ışığı kapatsın&nbsp;diye haber yolluyordum ama oralı olmuyordu. Üstte film oynuyor, altta bizim ihtiyar Karagöz... Neden sonra kapatıyor ya, bu&nbsp;defa da idare lambasını yakıyordu. Üstüne varamıyordum; nazik,&nbsp;güleç bir adamcağız... İkaz ettiğimde gülümseyip, "aman canım,&nbsp;bu kadar da ciddiye almayın bu işi," diyordu.</span></p>

  <p><span class="font2">Belediye Reisi'nin hela penceresini de unutmamak lazım... Küçük bir pencere ama ışığı kuvvetli... Yaz başında rica edip yağlıboyayla beyaza boyattıysak da, çocuklar bir hafta sonra camı&nbsp;kırdılar; yeni cam takıldıktan sonra boyatmayı ihmal ettik. Ne&nbsp;yapalım, Reis'in üç küçük oğlu var; film vakti işemeyin diyemeyiz ki çocuklara. Bu bir şey değil, arada bir kafalarını da çıkarıyorlardı pencereden. Anna Karenina tam elini alnına koymuş,&nbsp;cezbeye kapılmış bir halde iç çekerken, veletlerden birinin kafası&nbsp;Karenina'nın burnunun içinden fırlayıveriyordu.</span></p>

  <p><span class="font2">Buranın insanları tuhaf yaradılışlı... Bunlardan şikâyet ettiğimde gülümseyip, "boş ver yahu," diyorlar. Belki de haklılar. Çocukların işemesi mi daha önemli, Anna Karenina'nın hayatından öğreneceklerimiz mi? Bunu ölçecek terazi henüz icat edilmedi.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Ağustos başlarıydı.</span></p>

  <p><span class="font2">Otel sahibi İhsan Bey, bir gece yarısı gümbür gümbür kapımı çaldı. Daha uyumamıştım, koltuğa uzanmış kitap okuyor, zaman&nbsp;zaman kitabı bırakıp tavana bakarak Münevver'in yüzünü gözümün önüne getirmeye çalışıyordum.</span></p>

  <p><span class="font2">Kapıyı açınca, İhsan Bey'i kan ter içinde karşımda buldum. Bir şeyler anlatmaya çalışıyordu ama heyecandan iki kelimeyi uç uca&nbsp;ekleyemiyordu. İçeri alıp koltuğa oturttum, eline bir bardak su tutuşturdum.</span></p>

  <p><span class="font2">"Allah razı olsun, Cahit Bey," dedi ve anlatmaya başladı.</span></p>

  <p><span class="font2">Oğlu Ömer, sonunda Ödemişli kızı kaçırmış, kasabaya getirmişti. Şimdi oteldeydiler ama orada uzun süre kalamazlardı; kızın ailesi, polisi, jandarmayı Ömer' in peşine takmış olabilirdi.</span></p>

  <p><span class="font2">Vaziyeti anlaşılır buldum. İhsan Bey yataklık istiyordu benden. İki genci birkaç gün misafir edecek, halvet olmalarını sağlayacaktım... Sevaptı...</span></p>

  <p><span class="font2">"Kaç gün kalacaklar," diye sordum.</span></p>

  <p><span class="font2">"Üç güncük," dedi.</span></p>

  <p><span class="font2">O gece çocuklar bende kaldılar. Onlara yatağımı verdim; kendim de salondaki koltukta yattım. Sabaha kadar uyumadılar; beni de uyutmadılar.</span></p>

  <p><span class="font2">Yaşadığım ruhsal çalkantının içinde, çocuklarımın ve Meral'in uzağında, küçük akıl kayığım fırtınada ceviz kabuğu gibi sallanırken, bir de bu geldi başıma...</span></p>

  <p><span class="font2">Ertesi gün, müzeye gitmeden önce İhsan Bey'e uğradım.</span></p>

  <p><span class="font2">"Ben, çocuklar gidene kadar otelde kalacağım," dedim.</span></p>

  <p><span class="font2">"Rahatsız mı ettiler, Cahit Bey?" dedi.</span></p>

  <p><span class="font2">"Hayır," dedim, "onlar rahatsız olmasın diye düşündüm."</span></p>

  <p><span class="font2">Öğleyin Yüzbaşı Osman Bey'e gidip olan biteni anlattım. Hemen jandarmayı aradı. Ömer hakkında yakalama emri çıkardıklarını öğrenince, 'boş verin, uğraşmayın,' deyip meseleyi kapattı.</span></p>

  <p><span class="font2">Bu olaydan sonra, birkaç haftam, doğru kararlar verebilmek hakkında düşünerek geçti. Ben de bu çocuklar gibi mi yaşamalıydım acaba? Tombalak komşu kızı Nermin'le dünya evine girseydim fena mı olurdu?</span></p>

  <p><span class="font2">Peki, şimdi ne değişti? Münevver hâlâ yakın bir kıyı gibi işte! Bir gayretle fırtınadan kurtulup, kayığımı onun sahiline atabilirim. İnsan, geç yaşlarında da nasıl mutlu olunacağını bilseydi ya&nbsp;da mutsuzluk pahasına cesur olabilseydi ne iyi olurdu.</span></p>

  <p><span class="font2">On beş yaşındayken kendime sorduğum sorularla ilerde bir daha karşılaşacağım aklımın ucundan geçmezdi. Kim bilir, altmışıma gelince bir defa daha yoklarlar; yine noktası, virgülü değişmemiş bir halde... Acaba hata mı yaptım? Acaba nasıl mutlu olunacağını biliyor muyum? İşin garibi, on beş yaşımdayken bunlara&nbsp;cevap vermek çok kolaydı. Şimdi, bunca şey öğrendikten sonra,&nbsp;kendimi bile tanıyamıyor olmanın cehaleti içindeyim.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Münevver ve ailesi, temmuz başında bağlara taşınınca, elsiz ayaksız kalmış gibi oldum. Geceleri, beyaz perdenin karşısında&nbsp;oturanların arasında, gözlerim hep onu aradı. Kendimi tarif etmeyi beceremiyordum artık.</span> <span class="font2" style="font-style:italic;">''Ben evli bir adamım, ben aşık bir adamım,&nbsp;ben neyim ?"</span></p>

  <p><span class="font2">Eylüle kadar sürdü bu durum. Kendimi cezalandırmak ister gibi Herr Gnobel'in raporlarına, günübirlik köy gezilerine sarıldım. Buna rağmen, geceleri film gösterdikten sonra eve döndüğümde, çalışmanın hiçbir işe yaramadığını görüyordum.</span></p>

  <p><span class="font2">Bir oyun gibi başlayan bu şeyin, evvelsi hafta, bir nikah töreninde içimi acıtan bir hayat gerçeğine dönüşmesi karşısında, bir bebek gibi çaresiz kaldım.</span></p>

  <p><span class="font2">O gün, Yüzbaşı Osman Bey'in iki teğmeninden biri evlendi. Teğmenin nikâh şahidi Osman Bey'di, gelininki de Münevver.</span></p>

  <p><span class="font2">Masada otururken, gözlerini hiç ayırmadan bana baktı. Ben de, bir meydan okuyuşa cevap verir gibi ona baktım. İkimiz de kaçamıyorduk; birbirimize doğru çekiliyorduk. Tuhaf bir duyguyla,&nbsp;o an, onun için her şeyi yapabileceğimi düşündüm. Uçurumdan&nbsp;atlamayı, sevinç içinde, coşkuyla atlamayı düşündüm... Işığının&nbsp;ruhumda uyandırdığı derin etkiye teslim oldum.</span></p>

  <p><span class="font2">Ertesi geceki film gösterimizde, yanımızda kimsenin olmadığı kısacık bir anda, "Çocuklarınızı niye getirmediniz, kasabamız yaşanacak bir yer değil mi yoksa?" dedi.</span></p>

  <p><span class="font2">Cevap veremedim, tutuldum. Ben bu kıza cevap veremiyorum...</span></p>

  <p><span class="font2">Çocuklarımdan bahsetmesi garibime gitti. Sonra, kasabada ne kadar kalacağımı sordu. Ben de, "Bilmiyorum, muvakkat görevimin bitmesini bekliyorum," dedim. Gülümsedi. Çantasından bir&nbsp;dosya çıkarıp bana verdi.</span></p>

  <p><span class="font2">"Burada birkaç karakalem resmim var," dedi, "film seyredenlerin yüzlerini çizdim..."</span></p>

  <p><span class="font2">"Bunları bana mı veriyorsunuz?" dedim.</span></p>

  <p><span class="font2">"Evet, siz de bana kitap vermiştiniz, unuttunuz mu?"</span></p>

  <p><span class="font2">Sonra vaktimiz doldu; yeğeni Zehra, Zehra'nın arkadaşları, Osman Bey'in karısıyla çocukları yanımıza geldiler. Dosyayı, saklar gibi makara kutusuna koydum. Eve dönünce koltuğa uzanıp&nbsp;açtığımda, kâğıtların arasından kuru bir kasımpatı düştü.</span></p>

  <p><span class="font2">Karanlıkta perdeye bakan kadınları ve çocukları çizmişti. Merakla bakan yüzler; çocukların omuzlarında, saçlarında gezinen eller; uykulu gözler, birden yanındakine dönüp gülümsemiş&nbsp;bir genç kız...</span></p>

  <p><span class="font2">Bu işten pek anlamam. Bir Roma parasına ya da bir Çepni gelinliğine bakarak, haklarında pek çok şey söyleyebilirim ama&nbsp;bir resim hakkında iki kelime et deseler gıkım çıkmaz. Fakat&nbsp;Münevver'in çizdikleri hoşuma gitti. Ertesi gece karşılaştığımızda, çocukluğundan beri resim yaptığını söyledi. Suluboya, karakalem, guaş...</span></p>

  <p><span class="font2">Yorgo'ya bir mektup yazıp zarfın içine para koydum. "Bana acilen büyük ressamların albümlerinden gönder! Burada bir arkadaşım var, resim yapıyor," dedim. "Karanlıkta perdeye bakan çocukların merakını öyle güzel çizmiş ki, üç aydır onları izlememe&nbsp;rağmen, bu merakın anlatılabilir bir şey olduğu aklımdan geçmediği için kendi kendime kızdım..."</span></p>

  <p><span class="font2">Bir de, aklıma Herr Gnobel'in kazılardan çıkardığı materyaller geldi. Yazdığı raporlara, bunların birebir desenlerini de ekliyordu&nbsp;Gnobel. Desenleri Albert çiziyordu ama bu işte pek başarılı olduğu söylenemezdi.</span></p>

  <p><span class="font2">Geçende kendisine konuyu açtım; Münevver Hanım'ın karakalem çalışmalarını gösterdim. Herhalde, kafasında hemen Albert'in desenleriyle karşılaştırmış olmalı ki, adamcağızın yüzü güldü.</span></p>

  <p><span class="font2">"Çok güzel, çok güzel," dedi yarım yamalak Türkçesiyle. "Tanışalım, kabul ederse haftada bir kazı yerine gelsin, çizimlere&nbsp;başlasın! Kazı bitip materyalleri buraya taşıdığımızda da müzeye&nbsp;gelir gider."</span></p>

  <p><span class="font2">Desen başına, kendi ödeneğinden az bir miktar para da verecekti. Tek sorun, Münevver Hanım'a bunu kabul ettirmekti...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span style="text-indent: 0.3in;">Kasabadaki işimin bitmesini, İzmir Arkeoloji'ye dönmeyi artık hiç istemiyorum. Burada, böyle, çaresiz bir halde kalayım!</span><br /></p>

  <p><span class="font2">Gerçi, kalırsam, önümüzdeki yaz film gösteremeyeceğim...</span></p>

  <p><span class="font2">Reis Bey, geçen hafta, evini yıktırıp bir benzin istasyonu yaptıracağını söyledi. Ruhsat, izin, her şeyi halletmiş; yıkıma hemen başlanacakmış. Zaten, Yüzbaşı Osman da Giresun'a gidiyor; levazım desteğimi de kaybediyorum.</span></p>

  <p><span class="font2">Ama yine de, "Öyleyse yeni bir sinema duvarı buluruz," dedim Reis'e.</span></p>

  <p><span class="font2">Oralı olmadı, kaş göz oynattı. Üsteleyince de, dilinin altından baklayı çıkarıverdi. Meğer zat-ı muhterem, Cumhuriyet Meydanı'ndaki Taşhan'ı vakıflardan kırk dokuz yıllığına kiralamış; avlusunu yazlık sinema yapacakmış.</span></p>

  <p><span class="font2">Önce Reis'in açıkgözlüğüne kızdım ama sonradan hak verdim. Taşhan yüz elli yıllık bir bina. Mehmet Ali Bey'le birkaç defa gidip üst kattaki odalara bakmış, ahşap oymaların fotoğraflarını&nbsp;çekmiştik. Hatta bunların bir kısmını bakanlıkta çalışan bir sınıf&nbsp;arkadaşıma yollamış, restorasyon için bir şeyler yapılıp yapılamayacağını sormuştum ama cevap bile alamamıştım. Sinema yapılırsa, hiç olmazsa avlu pazarcıların katırlarından, güvercincilerin&nbsp;kümeslerinden, velhasıl ahırlıktan ve o ağır kokudan kurtulur.</span></p>

  <p><span class="font2">Reis'e "İlerde belki restore edilir," dediğimde, hizmet aşkıyla yanıp tutuşan fâzıl bir eda ile yüzüme bakıp, "Vatandaşın medeni&nbsp;şartlarda film seyretmesi daha mühim," diye cevap verdi. Daha&nbsp;fazla ısrar edip, "Taşhan'ı imar edelim, medeniyeti yıkalım," demiş gibi bir duruma düşmemek için sustum. Bu tür adamlarla&nbsp;konuşmayı herhalde öğrenemeyeceğim. Siyasetten ve paradan&nbsp;başka bir dil bilmiyorlar.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Dün gece son filmimizi gösterdik...</span></p>

  <p><span class="font2">Meydan pek şenlikliydi. Kasabanın kurtuluş günü münasebetiyle fener alayı düzenlendi. Osman Bey'in taburu, öğrenciler, ellerinde meşalelerle yürüyüp marşlar söylediler. Ahali onları seyredip alkışladı.</span></p>

  <p><span class="font2">Törenden sonra bir film gösterdik. Osman Bey toz içinde iki kutu getirmişti; "Vurun Kahpeye..." Yenisi değil, eskisi. Kopya o&nbsp;hale gelmiş ki, beş dakikada bir koptu ama idare ettim. Ahali, filmin sonunda bir alkış tutturdu; alkışlamayı seviyorlar... Herhalde&nbsp;kendi hislerini alkışladılar diye düşündüm. Beni ya da Lütfü&nbsp;Ömer Bey'i alkışlayacak değiller ya!</span></p>

  <p><span class="font2">Bir ara, filmin heyecanlı bir yerinde, herkes perdeye bakarken, yanıma biri yaklaştı. Daha önce Münevver'in yanında gördüğüm&nbsp;bir kadındı bu... Elini uzatıp avucumun içine bir kitap bıraktı ve "Münevver Hanım yolladı," deyip hızla uzaklaştı. Madam&nbsp;Bovary...</span></p>

  <p><span class="font2">Kitabı şöyle bir karıştırınca, sayfaların arasında bir kâğıt olduğunu gördüm.</span></p>

  <p><span class="font2">Eve kadar zor sabrettim. Yanımda Yüzbaşı olmasa, kâğıdı bir sokak lambasının altında okuyacaktım.</span></p>

  <p><span class="font2">Kısa bir mektup yazmıştı Münevver:</span></p>

  <p><span class="font2"><br /></span></p>

  <p><span class="font2" style="font-style: italic;">"Müzeden biri geldi ve bir iş teklifinde bulundu... Kabul ediyorum... Siz bana bir kitap verdiniz ya... Ben de size yaptığım resimleri vermiştim hani; karşılıklı kabul etmiştik. Öyle bir şey...&nbsp;Evli olduğunuzu biliyorum, iki çocuğunuz varmış; Allah bağışlasın.</span></p>

  <p><span class="font2" style="font-style: italic;">Siz aklıma gelince, hayatım artık bir şeye benzeyecek ama neye diye düşünüyorum. Lütfen bir yere gitmeyin; film makinesinin&nbsp;başında öyle kalın! El fenerinin ışığında aydınlanan yüzünüzü&nbsp;her gece seyredeyim."</span></p>
</body>
</html>
