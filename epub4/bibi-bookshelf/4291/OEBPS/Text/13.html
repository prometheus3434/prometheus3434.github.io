<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a13"><i>8 Şubat 2002</i></a><br /></p>

  <p><span class="font2" style="font-style:italic;">''...Bir aydır güvercin resmi yapıyorum. Bu kuşlar otuz senedir burada. Biri gidiyor, biri geliyor. Nuri Abi hepsini ismiyle çağırıyor, uçtuklarında kanat çırpışlarından tanıyor. Ben de artık renkleriyle tanımaya başladım. Bazen bir şey anlatmak ister&nbsp;gibi yürüyorlar. Başlarını eğip kaldırıyorlar. Ansızın duruyorlar, irkiliyorlar, ürküp kaçıyorlar. Şaşırtıcı olan şu ki bize çok&nbsp;benziyorlar; ya da biz onlara benziyoruz. Hepimiz aynı ailedeniz, değil mi? Yani canlıyız.</span></p>

  <p><span class="font2" style="font-style:italic;">Sevgili Zehra'm, yolladığın resim albümleri pek makbule geçti. Baskıları cicili bicili; sanki müzedeymişim gibi... Görüyorsun ya, artık 'bunları niçin yolluyorsun, parana yazık' filan demiyorum... Kesene bereket, diyorum... Ama bir daha bana boya&nbsp;gönderme; pahalı boyalar kullanmak hoşuma gitmiyor.</span></p>

  <p><span class="font2" style="font-style:italic;">Annen geleceğini söyleyince, ben de İzmir'e geçtim. Şimdi mutfakta çikolatalı pasta yapıyor. Terasta hakkından geleceğiz.&nbsp;Niyazi'nin gözlerinden öperim."</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">13. Bölüm</span></h2>

  <h2><span class="font2"><br /></span></h2>

  <p><span class="font2"><b>15 Eylül 2007, Bağ Evi</b></span></p>

  <p><span class="font2"><br /></span></p>

  <p><span class="font2">Üzgün'ün sesiyle uyandım.</span></p>

  <p><span class="font2">Rüya görüyordum. Hasan'la film seyrediyorduk. Annem de vardı. Filmin aydınlık sahnelerinde, perdeden yansıyan ışıkta,&nbsp;</span><span style="text-indent: 0.3in;">çıplak olduğumu fark edip utanıyordum. Hasan da çıplak mıydı? Hatırlamıyorum.</span></p>

  <p><span class="font2">Sağ yanımı elimle yokladım; boş; Ahmet yanımda değil... Bir süre duvarlara, tavana baktım, 'neredeyim ben?' diye düşündüm.</span></p>

  <p><span class="font2">Bu ürkütücü duyguyu epeydir yaşamıyordum. Dışarıdan Nuri Amca'nın Üzgün'e seslenişini duyunca, nerede olduğumu&nbsp;anladım. Yatakta doğrulup çevreme baktım. Odayı bitpazarına&nbsp;çevirmişim. Yatağın, komodinin üstüne fotoğraflar, tebrik kartları,&nbsp;zarflar saçılmış. Başucumda bir mektup duruyor; okurken uyuyakalmış olmalıyım. Annem halama yazmış...</span></p>

  <p><span class="font2"><br /></span></p>

  <p style="text-align: right;"><span class="font2">7</span> <span class="font2" style="font-style:italic;">Eylül 1961</span></p>

  <p><span class="font2" style="font-style:italic;">"İşte nihayet evceğizime döndüm, Minocuğum. İki haftadır elim kaleme gitmiyordu; ancak bugün yazabiliyorum.</span></p>

  <p><span class="font2" style="font-style:italic;">Burada, sizin evin sessiz, huzurlu halinden eser yok. Caddeden sürekli otomobil klaksonları, çocukların, satıcıların bağırış çağırışları duyuluyor. Arka tarafta, apartmanların arasındaki ağaçsız,&nbsp;çiçeksiz, beton bahçeye bakan bir balkonumuz var. Sabahları, abin&nbsp;işe gittikten sonra, Zehra'yla orada oturuyoruz. Ben kahvemi içiyorum, o da resim defterlerini boyuyor...</span></p>

  <p><span class="font2" style="font-style:italic;">Sen bu kızı resme bayağı özendirdin, biliyor musun? Bahçe içinde, büyük ev resimleri çiziyor. Sen, pembe-beyaz, çiçekli emprimenle bahçede duruyorsun. Yanında Halime'yle Hasan da var.&nbsp;Ben de varım, dedesi de var. 'Baban niye yok?' diyorum. 'Babam&nbsp;Kore'de,' diyor. Anlayacağın, henüz babamıza bir yer bulamadık.</span></p>

  <p><span class="font2" style="font-style:italic;">Onu, gelecek sene okula gönderip göndermemekte kararsız kaldım. Daha bir sene var diyeceksin ama seninki şimdiden pek hevesli... Daha çok küçükmüş gibi geliyor bana. Boyu da uzamadı... Ama asıl sebebi şu ki, babasıyla doya doya vakit geçirsin diyorum.</span></p>

  <p><span class="font2" style="font-style:italic;">Hem belki, okul tatillerine bağlı kalmadan arada bir kasabaya geliriz. Hasan'la, Halime'yle iyi anlaşıyorlar... Benim böyle bir&nbsp;çocukluğum olmadı. Kula'da, Antep'te, İzmit'te edindiğim arkadaşlarım hep uzaktaymışım gibi davrandılar bana. Belki de bilinçsiz olarak ben onları iteledim... Sonradan, yokluklarına alışmak&nbsp;zor olmasın diye... Annem babamla kasaba kasaba, şehir şehir dolaşırken, bir süre, geride kalan arkadaşlarımın yüzlerini hafızamda taşır, sonra unuturdum. Daha doğrusu unutmaya çalışırdım.&nbsp;Abinin, bizi tayin olduğu yerlere götürmemesine belki de bu yüzden göz yumdum; üstelemedim.</span></p>

  <p><span class="font2" style="font-style:italic;">Bunları, Zehra doğmadan önce düşünmezdim ben. Ne olacağım, ne yapmalıyım, nasıl mutlu olabilirim? Bütün bu sorular aptalca gelirdi...</span></p>

  <p><span class="font2" style="font-style:italic;">Halime'yle Hasan, Zehra'yı koruyorlar; ona kız kardeşleri gibi davranıyorlar. Benim böyle bir koruyanım olmadı hiç; benim kızım çok şanslı.</span></p>

  <p><span class="font2" style="font-style:italic;">Seninleyken bunları konuşmuyorduk, değil mi? Birbirimize saçlarımızın ne kadar güzel olduğunu söylüyorduk. O günü hatırlasana! Sen ninenden kalma bir iç çamaşırı giymiştin... Nasıl&nbsp;bir şeydi o? Saten, dantelli, pembe; etek ucundan kirazlar sarkıyordu... Sana bir şey itiraf edeceğim; benim o kadar seksi bir külotum hiç olmadı... Evliliğimin ilk günlerinde, birkaç defa saten&nbsp;bir şeyler giymiştim ama sonra gülünç geldi. Nasılsa bu adam&nbsp;benimle yatıyor diye düşündüm herhalde... Neyse...</span></p>

  <p><span class="font2" style="font-style:italic;">Cemil, Genelkurmay'da personel işleriyle ilgili bir daireye tayin edildi. Bunu kendisi de beklemiyordu; Doğu'ya göndereceklerini&nbsp;sanıyordu ama herhalde babanın telkinleriyle siyasetten biraz uzak&nbsp;kaldı da hükümetin gazabından kurtulduk! Şaka tabii... Eski komutanlarından birini dairenin başına getirmişler; tayini o ayarladı.</span></p>

  <p><span class="font2" style="font-style:italic;">Bakalım; zaman ne gösterir? En azından birkaç sene birlikte olacağız; buna da şükür... Sonrasını Allah bilir. Artık Kars mı olur, Kore mi olur, Ürdün mü, bilmiyorum...</span></p>

  <p><span class="font2" style="font-style:italic;">Bana kalsa, Zehramla beraber sizin bahçede bir ağaç olarak yaşamayı yeğlerim. Burada salonun penceresini bile açamıyorum; uğultu geliyor. Oysa geçen bahar ne güzel çiçek açmıştık, öyle de</span><span style="font-style: italic; text-indent: 0.3in;">ğil mi? Hıdrellez gecesi, bahçedeki şezlonglara uzanıp gökyüzüne baktığımızı hatırlıyor musun? Sen çalışmak istediğini, kasabadan&nbsp;sıkıldığım söylemiştin. Ben de, 'hemen evlen, bir çocuk yap,' demiştim. Ne kadar kolaycıymışım... Sonra, babanın sana yakıştırdığı Yüzbaşı Osman Bey'i anlatmıştın. Adamın evli olduğunu&nbsp;öğrenince babanın hayal kırıklığına uğramasına şaşırmıştım. Seni&nbsp;gerçekten ille bir askerle mi evlendirmek istiyor?</span></p>

  <p><span class="font2" style="font-style:italic;">Ara verip dolaptan Zehra Hanım'a muhallebi getirdim.</span></p>

  <p><span class="font2" style="font-style:italic;">Burada zamanın geçtiğinin nasıl farkına varıyorum, biliyor musun? Cemil eve giriyor, Cemil evden çıkıyor. Ama öte yandan,&nbsp;Zehra hiç büyümüyor sanki. Ya da ben onun bir an önce büyümesini, benim yaşamadıklarımı yaşamasını istiyorum.</span></p>

  <p><span class="font2" style="font-style:italic;">Ankara'ya geldiğimin üçüncü günü, liseden bir arkadaşım iş teklif etti; Maltepe'de bir muhasebe bürosu açtım, gel çalış, dedi.&nbsp;Abin kabul etmedi...</span></p>

  <p><span class="font2" style="font-style:italic;">Bilmiyorum, belki de doğrusu budur. Zehra'yla ilgilenmeliyim, onu yetiştirmeliyim. Bütün bu fırsatları tepmiş olmak, bir gün, sırf bu yüzden kızıma da düşman olur muyum diye düşündürüyor beni.</span></p>

  <p><span class="font2" style="font-style:italic;">Abine düşman olamıyorum; bunu beceremiyorum. Aslında kimseye düşman olmak istemiyorum. Dedim ya, senin bahçende&nbsp;bir ağaç olmak istiyorum. Büyürsün, yeşerirsin; kurur, kül olur,&nbsp;toprağa karışırsın. Ne güzel! Ekmek elden, su gölden... Ağrı, acı&nbsp;duymuyorsun, ağır ağır ölüyorsun ama hissetmiyorsun. İnsanın&nbsp;öldüğünü hissetmemesi iyi bir şey midir bilmiyorum ama ağaç&nbsp;olmanın birtakım başka faydaları da vardır herhalde. İş yok, güç&nbsp;yok; yağmur yağdıkça büyüyorsun. Gökyüzünü düşün, dağları&nbsp;düşün, varlığını yokluğunu düşün; yalnızca düşün!</span></p>

  <p style="font-style: normal;"><span class="font2" style="font-style:italic;"><span class="font2" style="font-style: italic;">Üç dört hafta evvel, bir pazar günü, avluda oturup konuştuk ya... Bir de ortadaki akasya ağacı, bir de duvarın üstündeki sessiz&nbsp;kediler... Keşke dünyam hep öyle durgun ve huzur verici olsa...&nbsp;O sabah şunu anladım ki, farkında olmadan bir telaşa kapılmı</span></span><span style="font-style: italic; text-indent: 0.3in;">şım. Bir kız çocuğu, bir adam ve onların hayatlarını düzene sokan ben! Söylediğin gibi, bensiz yapamayacaklarını düşünmekle hata&nbsp;ediyorum. Ben, babam ve annem olmaksızın birçok şey yaptım;&nbsp;yapabileceğimi öğrendim. Zehra da öğrenebilir...</span></p>

  <p style="font-style: normal;"><span class="font2" style="font-style: italic;">Ama elimde değil işte. İçimden kendimi ona adamak geliyor; başka türlü davranamıyorum.</span></p>

  <p style="font-style: normal;"><span class="font2" style="font-style: italic;">Gidip de geri dönmelerin bir tadı vardı. İnsan geri dönünce kendi uydurduğu masallara dönmüş gibi olmalı, öyle değil mi?&nbsp;Fakat olmuyor işte! Abin, bana hep buradaymışım gibi davranıyor. Zehra'ysa hep onu incitmişim gibi... Babasıyla uzaklığının&nbsp;acısını benden çıkarıyor... İşin kötüsü şu ki, artık bu hayata yabancılık çekmiyorum... Bütün bunlar olur diyorum; başıma gelene katlanacağım...</span></p>

  <p style="font-style: normal;"><span class="font2" style="font-style: italic;">Halbuki çocukluğumda böyle değildi. Ankara'daki teyzemden Kula'daki evimize her dönüşümde heyecanlanırdım. Belki tuhaf&nbsp;gelecek ama eşyaların, tabiatın rengini, şeklini değişmiş bulurdum. Hiçbir şey bıraktığım gibi durmazdı; babam, yabancı bir&nbsp;kokuyla tütsülenmiş gibi gelirdi bana.</span></p>

  <p style="font-style: normal;"><span class="font2" style="font-style: italic;">Şimdi her şey farklı...</span></p>

  <p style="font-style: normal;"><span class="font2" style="font-style: italic;">Bu vesileyle çocukluğumu hatırlıyorum.</span></p>

  <p style="font-style: normal;"><span class="font2" style="font-style: italic;">Büyük evler, büyük salonlar, bahçeler ve mesafeli arkadaşlıklar; benim koyduğum mesafeler... Sizin evde kaldığım iki sene boyunca, o renklere, o duygulara misafir olmuş gibiydim. Gökyüzü hep parlak, hep duru; bağlardaki dut ağacının altı hep serin. Yaz&nbsp;sabahları sokaklar bomboş. Hızla gelip geçen sabah aydınlıkları&nbsp;başımı döndürüyor...</span></p>

  <p style="font-style: normal;"><span class="font2" style="font-style: italic;">Gümüşleri silen, sedirlerde, koltuklarda sere serpe oturup oyunlar oynayan, iştihayla, bir narı ikiye yarmışsın gibi gülen&nbsp;genç kadın yüzleri hatırlıyorum şimdi. Rahmetli annemin yüzü,&nbsp;komşuların yüzleri... O taneler nasıl dökülürdü, biliyor musun?&nbsp;Seninle benim gülüştüklerimiz gibi... Eylül geldiğinde, taşlıklar,&nbsp;avlular kostik kokardı, ayva reçeli kokardı.</span></p>

  <p style="font-style: normal;"><span class="font2" style="font-style: italic;">Zehra yaptığı resmi bitirmiş, başını sağa sola eğerek kâğıda&nbsp;</span><span style="font-style: italic; text-indent: 0.3in;">bakıyor; seni taklit ediyor.</span></p>

  <p style="font-style: normal;"><span class="font2" style="font-style: italic;">Küçük bir evimiz var; ben mutlu olmaya çalışıyorum.</span></p>

  <p style="font-style: normal;"><span class="font2" style="font-style: italic;">Gözlerinden öpüyorum, saçlarını kokluyorum...</span></p>

  <p style="text-align: right; font-style: normal;"><span class="font2" style="font-style: italic;">Yengecin</span></p>

  <p style="text-align: right; font-style: normal;"><span class="font2" style="font-style: italic;"><br /></span></p>

  <p style="font-style: normal;"><span class="font2">Bu bizim küçük evimiz işte! Babamın akşamları kapıyı çaldığı, benim kapıya koştuğum, kollarımı ona açtığım ilk evimiz... Annem, duvarlara halamın suluboyalarını, karakalemlerini asmış.&nbsp;Kediler, komşu kadınların yüzleri, kasabadaki evin bahçesindeki&nbsp;bodur zerdali ağacı, kasımpatılar, akşamsefaları; benim yüzüm,&nbsp;annemin yüzü...</span></p>

  <p style="font-style: normal;"><span class="font2">Kitaplığın yanındaki suluboyada biz varız; Halime, Hasan ve ben... Birbirine bitişik üç kafa, neredeyse iç içe geçmiş. Sırıtıyoruz,&nbsp;dişlerimiz ve eksik dişlerimiz görünüyor.</span></p>

  <p style="font-style: normal;"><span class="font2">Babam kitap okuyor, gözlüğünün üstünden bakıyor. Annem her zamanki haliyle, anlayışlı, otoriter... Ben donmuşum. Olan&nbsp;bitene inanmıyorum. Sonunda gerçek bir ailem olmuş. İşte kahvaltı ediyoruz; annem, babam ve ben. Az sonra dışarı çıkacağız,&nbsp;Atatürk Orman Çiftliği'ne gideceğiz; hayvanları göreceğiz...</span></p>

  <p style="font-style: normal;"><span class="font2">Aynı gün çekilmiş beş fotoğraf var yatağın üstünde. Kimin çektiğini anımsamıyorum. İkisi evin içinde çekilmiş, diğerleri Beşinci Cadde'ye bakan apartmanın bahçesinde.</span></p>

  <p style="font-style: normal;"><span class="font2">Her yer kar, her yer beyaz. Ankara ve biz, beyaz ve kaskatı kesilmişiz. Gökyüzü üstümüzden kocaman bir öpücük gibi sarkıyor. Gözlerim hayretle açılmış; yaşadığıma, mutluluğuma hayretle bakıyorum.</span></p>

  <p style="font-style: normal;"><span class="font2">Annem fotoğraflardan birinin arkasına şunu yazmış;</span></p>

  <p style="font-style: normal;"><span class="font2" style="font-style: italic;">"Sevgili Mino, galiba artık bir aile olduk. Bana ve benim canavara iki yıl katlandığın için sana minnettarım."</span></p>

  <p style="font-style: normal;"><span class="font2">Canavar karda yürüyor. Annesiyle el ele tutuşmuş; babasına kartopu atıyor. Annesi, ona bir tanrıçaymış gibi uzaktan bakıyor.&nbsp;Sanki bir düğündeyiz; kendi düğünümüzdeyiz. Üstümüze gül&nbsp;yaprakları yağıyor; kar değil.</span></p>

  <p style="font-style: normal;"><span class="font2"><br /></span></p>

  <p style="font-style: normal;"></p>
  <hr class="sigil_split_marker" />

  <p><span class="font2"><br /></span></p>

  <p style="font-style: normal;"><span class="font2">Önümdeki suluboyalara bakıyorum...</span></p>

  <p style="font-style: normal;"><span class="font2">Uzun, loş bir koridorda, büyük, çıplak ayaklar... Bunlar halamın ayakları. Kara saçlarını avuçlayan iki el; bunlar halamın elleri. Yarım bir yüz gülümsüyor. Bu halam. Onu ilk kez böyle görüyorum. Çıplak; hatta derisi yüzülmüş gibi... Kolları, karnı, göğüsleri,&nbsp;yer yer bıçakla yarılmış...</span></p>

  <p style="font-style: normal;"><span class="font2">Bir de nikâh fotoğrafı var; 6 Eylül 1961...</span></p>

  <p style="font-style: normal;"><span class="font2">Halam gelinin yanında oturuyor... Kollarını masaya koymuş, dalgın dalgın bakıyor, gülümsüyor. Masanın uzak bir köşesinde,&nbsp;Yüzbaşı Osman Amca'nın yanında, salonun duvarında fotoğrafı&nbsp;olan adam duruyor. Bu kez yüzü daha belirgin... Solgun da değil...&nbsp;Halama doğru bakmış ve gülümsemiş.</span></p>

  <p style="font-style: normal;"><span class="font2">Fotoğrafın sol alt köşesinde gotik bir logo: Foto Ekrem...</span></p>
</body>
</html>
