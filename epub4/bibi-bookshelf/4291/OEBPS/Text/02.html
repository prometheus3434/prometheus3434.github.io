<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a2"><i>13 Temmuz 1957</i></a><br /></p>

  <p><span class="font2" style="font-style:italic;">''...Bizim şu karnımız var ya! Konuşmayıp da sustuklarımız, içimize attıklarımız, şiştiklerimiz, şişip de istifra edemediklerimiz... İşte bunlar bizi başka biri yapıyor, yabancı yapıyor... Durup selam verdiklerine kulak asma, yengecim; mutlaka birine benzetmişlerdir.</span></p>

  <p><span class="font2" style="font-style:italic;">Bundan sonra bana ait olmayan her şeye hayır diyeceğim... Cennete, cehenneme, topuklu iskarpinlere, gece elbiselerine, erken uyanmaya... Hayır... Bütün abilere hayır!"</span></p>

  <p style="text-align: right;"><span class="font2" style="font-style:italic;">Mino'n</span></p>

  <h2><span class="font2"><br /></span></h2>

  <h2><span class="font2">2. Bölüm</span></h2>

  <h2><span class="font2"><br /></span></h2>

  <p><span class="font2"><b>15 Eylül 2007, Hastane</b></span></p>

  <p><span class="font2"><br /></span></p>

  <p><span class="font2">Dört yaşındayken kızamık geçirmiştin.</span></p>

  <p><span class="font2">Bir cuma gecesiydi, 1961 Mart'ının sonuydu. Baban iki gün önce Kore'ye uçmuş, bizi yalnız bırakmıştı. Ankara'nın mart soğuklarını bilirsin. Nasılsa halana göçeceğiz diye kömür de almamışız. Kapıcı Rüstem Efendi ricam üzerine bir çuval odun getirmişti; onu yakıyorum... Dizlerimde battaniyem, pencerenin önünde oturmuş dışarıyı seyrediyorum. Tek tük arabalar geçiyor. İğne&nbsp;iplik bir köpek, sokak lambasının ışığı altında büzülmüş, titriyor.&nbsp;Kendimi, seni, ona benzetiyorum.</span></p>

  <p><span class="font2">Bir ara, banyo kapısının eşiğinde yere düştün, ağlamaya başladın. Huysuz bir çocuk değildin sen; durduk yerde ağlamazdın.</span></p>

  <p><span class="font2">Kucağıma alıp alnını öptüğümde fark ettim ki, ateşler içindesin. Hemen Rüstem Efendi'yi uyandırdım. Babanın eski emir eri. Apar&nbsp;topar hastaneye götürdü bizi. Bir gece yattın. Ertesi gün eve döndük. Sonra iki gün başında bekledim. Otobüs biletlerimizi erteledim, halana ancak bir hafta sonra gidebildik. Hiç kimsem yoktu;&nbsp;yapayalnızdım.</span></p>

  <p><span class="font2">Yıllar sonra, sen beni hastanelere taşıdın; bu işler sırayla... Doktora gitmekten haz etmiyordum, biliyorsun. Senin Numune'de&nbsp;bir arkadaşın vardı ya; Fatma... Bir defasında beni zorla ona götürmüştün. Aslında ciddi bir şikâyetim yoktu. Uyuyamıyordum,&nbsp;bacaklarım ağrıyordu; hepsi buydu. Fakat işin aslı, neşemi kaybetmiştim. Galiba o günlerde Mino da beni istemiyordu. Son iki&nbsp;mektubuma cevap vermemişti.</span></p>

  <p><span class="font2">Babanın sağlığında, oyalanacak bir şeyler buluyordum. Onun uyanışı, kahvaltısı, kahvesi; sonra öğle yemeğine gelişi, alışveriş&nbsp;ve kendiliğinden iniveren akşamlar... Sonra kapının zili çalar; sen&nbsp;gelirsin. Kitaplarını, çantanı masaya bırakır banyoya girersin; saatlerce çıkmazsın.</span></p>

  <p><span class="font2">Neden böyleydin? Neden saatlerce çıkmazdın? Süsüne düşkün bir çocuk da değildin.</span></p>

  <p><span class="font2">Sonra bir gün yine Numune'ye götürdün beni. Sırtım ağrıyor, kolum uyuşuyordu; yine uyuyamıyordum. Meğer kalp krizi geçiriyormuşum, nereden bileceğim? Benim bildiğim kalp krizi babanınki gibi olur; hastaneye gidemeden göçüverirsin.</span></p>

  <p><span class="font2">Senin Fatma hâlâ Numune'deydi. Gece boyunca, ikiniz, yatağımın başucunda oturup eski günlerinizden, hocalarınızdan, daha çok da erkeklerden söz ettiniz. Ben de uyuyor gibi yapıp sizi&nbsp;dinledim. Senin hakikaten bir hayatın olduğunu ilk defa o gece&nbsp;anladım. Nasıl utandığımı bilemezsin.</span></p>

  <p><span class="font2">Sonraki günlerde başka doktorlar da ilgilendi benimle. Sağ olsun, Fatma her şeyi bir güzel ayarlamıştı. Ameliyata aldılar ve&nbsp;kalbimin iki damarını tamir ettiler.</span></p>

  <p><span class="font2">Ama bir daha iflah olmadım. Sen beni eve götürdün ve kötü geçen iki seneden sonra yine yatağa düştüm. Hem de bu kez kalkmamacasına...</span></p>

  <p><span class="font2">Doktorları niye sevmiyorum, biliyor musun? Birkaç sihirli kelimeyle insanı kandırabileceklerini sanıyorlar... Sanki bu dünyada ölüm yok! Bir de, doğru dürüst bir şey anlatmıyorlar... Ya da ben&nbsp;böylelerine rastladım; hepsinin günahını almayayım... .</span></p>

  <p><span style="text-indent: 0.3in;">İkinci krizden birkaç gün sonra, kendimi iyi hissetmeye başlamıştım. Rüstem Efendi, ona ne zaman ihtiyacım olsa yanımdaydı. Sen ve Ahmet iş çıkışlarında uğruyordunuz. Bazen güzel torunum&nbsp;Niyazi de geliyordu. Hatta halan da gelmişti; gül getirmişti değil&nbsp;mi? Beyaz güller... Çantasından iğne oyası bir örtü çıkarıp başucumdaki komodinin üstüne sermişti; gülleri onun üstüne koydu...&nbsp;Yoksa ilk krizde mi gelmişti... Hatırlamıyorum, neyse...</span></p>

  <p><span class="font2">Bizi yalnız bırakmıştınız. Eski zamanlardan söz edip gençliğimizdeki gibi gülüşmüştük. Babandan, senin çocukluğundan ve sırlarımızdan bahsetmiştik.</span></p>

  <p><span class="font2">Sonra... Nasıl oldu, bilmiyorum. Halan hâlâ Ankara'da mıydı, hatırlamıyorum. Ya da, dedim ya, belki halan iki yıl önce gelmişti... Zaman bazen böyle karışıyor...</span></p>

  <p><span class="font2">Tavuk suyu içmiştim, tuzsuzdu. Rüstem Efendi elimden tutmuş, beni balkona çıkarmıştı. Hava, soğuk olmasına rağmen güneşliydi. Hastane bahçesine arabalar girip çıkıyor; insanlar koşuşturuyor... Balkon korkuluğuna dayanıp, öylece onları seyrettim. Sonra, birden içim boşaldı. Ürpermeye benzer bir şey ama ürperme değil... Hani, içinde bir ilmik çözülmüş gibi... Bacaklarım, kollarım bulut gibi oldular; uçuyorum sandım. Sonrasını hatırlamıyorum...</span></p>

  <p><span class="font2">Rüstem Efendi, herhalde yatağıma götürmüştür. Öldüğümü sanmıştır. Kat hemşiresini çağırmıştır.</span></p>

  <p><span class="font2">Çok kısa sürmüştü, anlayamamıştım. Kafamda incecik bir sızıyla uykuya dalmıştım. Bu incecik sızı lafını sen bilmezsin. Biz, eski kadınlar biliriz. Halan gibi, ben gibi... Her şeyi böyle tarif ederiz. Acıyı, sevinci, ölümü, sevgiyi...</span></p>

  <p><span class="font2">Temiz çarşaflara uzanmışım. Yastığım, yorganım, çocukluğumdaki gibi lavanta kokuyor. Başucumda bir matem havası içinde, mırıltılarla konuşan biri oturuyor. Rüstem Efendi değil; bir&nbsp;başkası... Ölmüşüm gibi. İncecik bir sızıyla...</span></p>

  <p><span class="font2">Doktorlar, önce öldüğümü düşündüler. Ölmediğimi anlayınca, çok kısa bir süre sonra öleceğime hükmettiler. Seni hastaneye çağırdılar. Ahmet'le birlikte geldiniz. Sonradan Niyazi de geldi. Ellerimi avucuna alıp benimle konuştu. Sen ona, "dereceni söyle, dereceni söyle," deyip durdun. O da yüz metreyi mi,&nbsp;bin metreyi mi, bilmem ne kadar dakikada koştuğunu söyledi...&nbsp;Konuştuklarınızı işitebiliyordum ama cevap veremiyordum.&nbsp;Cevap vermeyi bırak, Niyazi'nin avucunun içinde pelteleşen parmaklarımı bile kıpırdatamıyordum. Bu, çok ağırıma gitmişti.</span></p>

  <p><span class="font2">"Ben artık burada değilim yavrum," demek istiyordum.</span></p>

  <p><span class="font2">Aslında diyordum ama siz işitrniyordunuz...</span></p>

  <p><span class="font2">Odanın penceresinden çınar ağacı görünüyor. Ben görmüyorum; siz görüyorsunuz.</span></p>

  <p><span class="font2">"Anne, iyi misin?" diyorsun.</span></p>

  <p><span class="font2">Hayır, iyi değilim. Artık yaşıyor sayılmam. Seni duyuyorum ama cevap veremiyorum. Ben şimdi bitkisel hayattayım... Rüstem&nbsp;Efendi beni odaya alırken üç buçuk dakika kaybetti. Kalbim üç&nbsp;buçuk dakika durdu ve sonra yeniden çalıştırdılar.</span></p>

  <p><span class="font2">Aslında buradan ayrılınca başka bir yere gitmeyi ümit ediyordum. Rahmetli baban Allah'a inanmazdı, biliyorsun. Ama ben hep inandım. Babanın rahatsız olmayacağını bilseydim, sen solcu&nbsp;olmasaydın, namaz kılıp hacca da giderdim. Baban böyle bir kadını herhalde boşardı.</span></p>

  <p><span class="font2">Şimdi içimde yine bir ümit var; öte dünya olsa fena mı olur? Halanla bazen bunları konuşurduk, biliyor musun? Gittiğimiz&nbsp;yerde de beraber olma fikri bize güzel görünürdü. Yahya Kemal'in&nbsp;sessiz gemisine binip, memnun kalacağımız bir sahile ulaşmanın&nbsp;nesi kötü? Göz alabildiğine su, göz alabildiğine mavi, yeşil... Kim&nbsp;dönmek ister ki oradan?</span></p>

  <p><span class="font2">Sen ne iyi bir çocuktun! Hâlâ da öylesin... Damarlarıma tüpler sokulurken başucumda oturuyorsun. Başımı okşuyorsun. Benim&nbsp;bu okşayışı hissedebileceğimi düşünüyorsun. Rüstem Efendi odanın kapısından bizi izliyor.</span></p>

  <p><span class="font2">Annem babam öldüklerinde, uzun süre aynalara bakamamıştım. Baban öldüğünde de bakamamıştım. Ama babanın ölümünden iki yıl önce Hasan'ı astıklarında, ayaklarım beni banyoya götürmüştü. Kendimi zorlamış, başımı kaldırıp bakmıştım. İçimde, bütün bunların, kabul edilebilir şeyler olduğuna dair bir&nbsp;ses duyabilmek ümidiyle bakmıştım. Ki vardı... Ne yazık ki vardı.&nbsp;Yeterince kuvvetliydim, evet... Çığlık atmamak için kendimi tutabiliyordum. Ama bu her zaman iyi bir şey değildir, öyle değil mi?</span></p>

  <p><span class="font2">Sana da bir şey olacak diye ödüm kopardı. Bir tek baban için endişelenmezdim. Ona bir şey olmazdı.</span></p>

  <p><span class="font2">Halbuki ona da oldu. Çok sevdiği ordusundan kovdular, hapishaneye attılar da dayanamayıp gitti.</span></p>

  <p><span class="font2">Bütün bu olanlar güçlü olduğum manasına geliyor, garip değil mi? Hasan'ın ölümünden sonra, halanla bu konuda çok konuştuk,&nbsp;çok yazıştık. Sonunda şu fikre vardık ki, güçlü olmak denen şey,&nbsp;çaresizlikten doğuyor. Işığın, karanlığı beyaza boyaması gibi bir&nbsp;şey... Karanlık olmazsa ışığı hissedemeyiz ki...</span></p>

  <p><span class="font2">Halanın resimlerine baktığımda hep bunu görürdüm. Yağlıboya bezinin, resim kartonunun, aslında beyaz değil de siyah olduğunu düşünürdüm. Sonra renklerin ışığı gelir, karanlık&nbsp;gider... Ama hakikatin kendisi bir yağlıboyaya benzemiyor işte.&nbsp;Bu karanlığı halan bile aydınlatamaz.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Ben, çaresizlikle birçok defa karşılaştım. Baban öldükten sonra, Kore'deyken yazdığı mektupları çıkarıp okur, ağlardım. O,&nbsp;</span><span style="text-indent: 0.3in;">Kore'de iaşe subayıydı. İkinci defa gittiğinde savaş çoktan bitmişti ama anlattığına göre, fakirlik, bulaşıcı hastalıklar savaşı aratmıyordu... Tabura giren bisküvilerin hepsini çekik gözlü köylü çocuklarına dağıttığını yazmıştı.</span></p>

  <p><i><span class="font2"><br /></span></i></p>

  <p><i><span class="font2">"Bütün</span></i> <span class="font2" style="font-style:italic;">bu olanları düzeltmek için hiçbir şey yapamıyorum, Ayşe; çaresizliğim hiçbir işe yaramıyor... Tanrı'nın, cennetin ve&nbsp;hatta cehennemin var olmasını diliyorum. Küçük şeyler önemini&nbsp;kaybediyor. Memleketi kurtarmak için içine daldığım it dalaşına&nbsp;uzaktan bakma imkanı buldum şimdi. Bizim silahlarımız ve gücümüz vardı. Halbuki kilometrelerce ötede, tabancam elimden alınmış&nbsp;da esir düşmüşüm gibi hissediyorum kendimi... Bir gün vatanıma&nbsp;dönebilecek miyim? Döndüğümde her şey eskisi gibi olaca</span><span class="font2"><i>k mı?"</i></span></p>

  <p><span class="font2"><i><br /></i></span></p>

  <p><span class="font2">Böyle yazmıştı. Ağlayarak okumuştum.</span></p>

  <p><span class="font2">Döndüğünde her şey eskisi gibi olmuştu tabii... Silahlarına, gücüne kavuşmuş, hikâyesini kaldığı yerden yaşamaya başlamıştı. Seneler sonra ilk soruyu sen sormuştun, hahrlıyor musun?</span></p>

  <p><span class="font2" style="font-style:italic;">"Kore'de ne işiniz vardı, baba?"</span></p>

  <p><span class="font2">Ben sana kızmıştım.</span></p>

  <p><span class="font2">"Babanla nasıl konuşuyorsun?" demiştim.</span></p>

  <p><span class="font2">Bana dönüp öyle bir gülümsemiştin ki... Bütün zehrini içime akıtmıştın sanki. Oysa içinin tertemiz olduğunu bilmeliydim.</span></p>

  <p><span class="font2">Öğrendim ama! Geç de olsa öğrendim. Babanla ben, senin yaşadıklarını şaka sanıyorduk. İşin tuhafı, ben babanın yaşadıklarını da şaka sanıyordum. Senin arkadaşların öldü; ben bunu mühimsemedim. Hasan öldüğünde biraz bir şeyler görür gibi olmuştum&nbsp;ama ben ancak senin ölümünü anlayabilirdim.</span></p>

  <p><span class="font2">Şimdi de kendi ölümümü anlamaya çalışıyorum işte! Ölümle yüz yüze gelmek, insanın senelerce kafasında taşıdığı korkulara hiç benzemiyor... Ya da benimki benzemiyordur, ne bileyim?&nbsp;İnsanoğlu çeşit çeşit...</span></p>

  <p><span class="font2">İşte, halanın okuduğu Rus romanlarındaki yaşlı kadınlar gibi konuştum şimdi.</span></p>

  <p><span class="font2">Bir gün, bir bakıyorsun herkes çekip gitmiş... Biri odamın perdelerini örtüyor. Sonra o da çekip gidiyor... Azrail ya da doktor; kimin umurunda? Bir daha hiç kimse ziyaretine gelmeyecek.&nbsp;Küçük bir armağan; bir tabak çilek ya da torunum Niyazi'nin kokusu... Antrenmandan yeni dönmüş, boynunu havluyla sarmış,&nbsp;yanakları domates gibi, çilek gibi...</span></p>

  <p><span class="font2">Babanı tanımıyorsun değil mi?</span></p>

  <p><span class="font2">Onu, güzel günlerin akşamlarında kapımızı çalan heybetli bir adam fotoğrafı olarak hatırlıyorsun. Ya da demokrasi düşmanı&nbsp;bir darbeci olarak... İlkini çocukluğundan biliyorsun, diğerini&nbsp;gençliğinden... Zaman böyle bir şeydir; ileri geri döner durur.&nbsp;Yakınlıklar uzaklıklarla yer değiştirir. Sonra o uzaklıklar başka&nbsp;bir yerde, başka bir şekilde tekrar yakınlık haline gelir. Galiba olgunlaşmak diye buna diyorlar; her şeyi kabul etmeye başlıyorsun... İnsan beyni mükemmel bir çiftçi; durmadan ekip biçiyor...&nbsp;Sonunda, olan biten her şeyi anlıyorsun. Anlamak çok tehlikeli&nbsp;bir şey. ..</span></p>

  <p><span class="font2">Ölmeden önce babana ben de sormuştum. Şaka yolluydu ama sormuştum.</span></p>

  <p><span class="font2" style="font-style:italic;">"Sen Kore'ye ne için gittin, Cemil?"</span></p>

  <p><span class="font2">Senin kelimelerinle, gülümseyerek mırıldanmıştı:</span></p>

  <p><span class="font2" style="font-style:italic;">"Emperyalistlerin çıkarları için</span><span class="font2">.</span><span style="font-style: italic;">"</span></p>

  <p><span class="font2">Artık gülümseyebiliyordu.</span></p>

  <p><span class="font2">Sen ve Hasan bizi böyle etkilemiştiniz. Sarsarak... Uykudan uyanmıyor olmamıza hayret ederek... Şaşkınlığınızı göremiyorduk ama acımanızın, adalet hissinizin kiri pası üstümüze yapışıyordu. Ne kadar yıkanırsak yıkanalım çıkmıyordu. Kirle temizlenmeyi siz biliyordunuz; biz bilmiyorduk.</span></p>

  <p><span class="font2">Ama ne yazık ki yaşınız mırıldanmaya elvermiyordu. Siz haykırıyordunuz. Haykırmakta da haklıydınız.</span></p>

  <p><span class="font2">Keşke mırıldansaydınız. Belki öylesi daha iyi olurdu. Ama belki de olmazdı. Ne bileyim?</span></p>

  <p><span class="font2">Hasan'ın ölümünden bir yıl sonra, kasabaya, halanın yanına gittiğimde babandan bir mektup aldım. O sıralar canı çok sıkkındı.&nbsp;Kendini, Hasan'ın asılmasından mesul tutuyordu. Oysa dava için&nbsp;ne kadar uğraştığını biliyorsun. Evren'i Konya'dan da, Kore'den&nbsp;de tanırdı. Askeri yargıçlardan biri devre arkadaşıydı. Onlara defalarca başvurdu, mektuplar yazdı. Hiçbirine cevap alamadı.&nbsp;Bana yazdığı mektupta şöyle diyordu:</span></p>

  <p><span class="font2"><br /></span></p>

  <p><span class="font2" style="font-style:italic;">"Rahmetli babam asker olmam için elinden ne geliyorsa yaptı. Ailede tek sivil oydu. Okuyamamıştı, asker olamamıştı; okumak,&nbsp;asker olmak demekti. Haftada iki gün avcılar kulübünün avlarına&nbsp;gider ve mutlaka beni de götürürdü.</span></p>

  <p><span class="font2" style="font-style:italic;">Dedem Sina'dan yaralı dönmüş, altı ay sonra acılar içinde, tevehhümle sayıklayarak ölmüştü. Büyük amcam Dobruca'da,&nbsp;dayılarımdan biri Erzurum'da ölmüştü; bir mezarları bile yoktu.&nbsp;Çocukluğum, onların kahramanlık hikâyelerini kafamda tekrar ve&nbsp;tekrar canlandırmakla geçti. Türkiye'nin tamamına bakmayı, kaderimizin o tamama tâbi olduğunu daha o yaşlarda öğrendim. Demek&nbsp;ki bir şeyler yapmak gerekiyordu. Harem-i ismetimize uzananlar,&nbsp;ellerini kendi istekleriyle üstümüzden çekecek değildiler ya!"</span></p>

  <p><span class="font2" style="font-style:italic;"><br /></span></p>

  <p><span class="font2">Baban kötü bir adam değildi. Biraz kapalıydı; çevresinden, yaşadıklarından çok düşündüklerini mühimserdi. Bir de, her şeyin kafasındaki nizama göre işlemesini isterdi... Askerdi işte!</span></p>
</body>
</html>
