<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="font-size: medium; font-weight: normal;"><span class="font2"><span class="font2"><br /></span></span></h2>

  <p style="text-align: right; font-size: medium; font-weight: normal;"><a id="a26"><i>30&nbsp;Temmuz 2003</i></a><br /></p>

  <p style="font-size: medium; font-weight: normal;"><span class="font2" style="font-style: italic;">"... Benim Binnaz'ı biliyorsun; bahsetmiştim. Hani şu, yağlıboyalarımı çamaşır suyuyla silen kız... Bir haftadır bende kalıyor...</span></p>

  <p style="font-size: medium; font-weight: normal;"><span class="font2" style="font-style: italic;">Olacak şey midir? Kocasının bir arkadaşına aşık olmuş bu... E bayağı da ilerletmişler işi... Şimdi ayrılmak istiyor ama kocası da peşinde! Bu yüzden başıma bir iş açılırsa ne yaparım&nbsp;diye kara kara düşünüyorum. Öyle ya, adamlardan biri kapıma&nbsp;dayanırsa ne halt ederim, kime giderim? Polisi filan ararım herhalde...</span></p>

  <p style="font-size: medium; font-weight: normal;"><span class="font2" style="font-style: italic;">Fakat ben Binnaz'a bayılıyorum... İyi yapıyor... Yaşadıkları için ilerde hiç pişman olmaz. İnsan, ancak yaşamadığı bir gönül&nbsp;ilişkisi için pişman olur. Pişman olan biri kime gider sence, kime&nbsp;başvurur? Kaymakamlık bu işi halleder mi? Veya Özel İdare?"</span></p>

  <p style="text-align: right; font-size: medium; font-weight: normal;"><span class="font2" style="font-style: italic;">Halan Münevver</span></p>

  <h2 style="text-align: right; font-size: medium; font-weight: normal;"><span class="font2" style="font-style: italic;"><br /></span></h2>

  <h2><a id="bookmark0"></a><span class="font2">26. Bölüm</span></h2>

  <h2><span class="font2"><br /></span></h2>

  <p><b><a id="bookmark1"></a><span class="font2">16 Eylül 2007, Bağ Evi</span></b></p>

  <p><b><span class="font2"><br /></span></b></p>

  <p><span class="font2">Ben Hasan'a âşıktım. Bunu kimse bilmiyordu. Önceleri ben bile bilmiyordum.</span></p>

  <p><span class="font2">Belki yaşadıklarımızın normal bir sonucuydu bu... Onu, görmek istediğim yere, bir kaidenin üstüne koymuştum. Durgunluğunu,&nbsp;sessizliğini, heyecanlarını aşağıdan izliyordum. Baktığım yerde<sup>&nbsp;</sup>elindeki hançeri haksızlığa savuran, genç bir adam duruyordu.</span></p>

  <p><span class="font2">Arkadaşlarımız bizi akraba sanıyorlardı. Hep öyle sandılar. Biz de yıllarca öyle sandık.</span></p>

  <p><span class="font2">Bir gün, "Seninle konuşmamız lazım," demişti.</span></p>

  <p><span class="font2">Dil Tarih'in kantinindeydik. 1978 baharı olmalı.</span></p>

  <p><span class="font2">"Şu masa boş, oturalım," dedim.</span></p>

  <p><span class="font2">Oturduk.</span></p>

  <p><span class="font2">Yüzüme bakmıyordu. Çay bardağına, gelip geçenlere, selam verenlere bakıyordu.</span></p>

  <p><span class="font2">"Bundan sonra, haberim olmadan bir iş yapmazsan iyi olur," dedi.</span></p>

  <p><span class="font2">"Sen neden bahsediyorsun?" dedim.</span></p>

  <p><span class="font2">"Neden bahsettiğimi biliyorsun," dedi.</span></p>

  <p><span class="font2">Neden bahsettiğini biliyordum. Üç gün önce, Kızılay'dan Abidinpaşa'ya iki şarjör taşımıştım...</span></p>

  <p><span class="font2">"Sana mı soracağım," dedim, "sen kimsin ki?"</span></p>

  <p><span class="font2">"Ben senin arkadaşınım."</span></p>

  <p><span class="font2">"Kendimizi mi düşüneceğiz?"</span></p>

  <p><span class="font2">Bir süre yanıtlamadı. Başka bir yere baktı.</span></p>

  <p><span class="font2">"Tam olarak öyle değil," dedi sonra.</span></p>

  <p><span class="font2">Tam olarak öyle değil! Bu, onun en güzel lafıydı. .. Hiçbir şey tam olarak öyle değildir. Çünkü hiçbir şey, hiçbir nesne, hiçbir&nbsp;olgu tam değildir. Tam olsalar da, biz onların tam olduklarını düşünmeyiz ve düşünmemeliyiz. Kuşku, bir algılama ilkesidir; algılarımızı yönetmeyi öğrenmeliyiz!</span></p>

  <p><span class="font2">"Akın'la konuştum; bir daha böyle şeyler olmayacak," diye sürdürdü.</span></p>

  <p><span class="font2">Akın, benim okul sorumlumdu. Ne diyorsa yapıyordum; evde tabanca bile saklıyordum.</span></p>

  <p><span class="font2">İnanmanın, bir erdem olup olmadığını kendime hiç sormadım ben. Ama daha sonra, pek çok cinayete inanç elbisesi giydirildiğini gördüm. Okul bahçelerinde dualarla büyüyen çocuklar başka&nbsp;nasıl davranabilirler ki? Bize inancı övüyorlardı; bilmeyi değil...</span></p>

  <p><span class="font2">O iki şarjörün ne işe yarayacağı hakkında, tabii ki bir fikrim vardı. Masumiyet denen şey, zamandan bağımsız bir şey değil&nbsp;ki... İnsanın görgüleri değişiyor. Çocukları aslında aileleri yetiştirmiyor; içinde yaşadıkları zaman yetiştiriyor. Şiddete hiç eğilimi&nbsp;olmayan benim gibi bir kız çocuğu bile, akla hayale gelmeyecek&nbsp;işler yapabiliyor. Adaletsizlik kan akıtıyor, evet. Ama adalet de&nbsp;akıtabiliyor... İnsan bunu kanıksayabiliyor.</span></p>

  <p><span class="font2">Hasan, galiba ikimizden birini korumak istiyordu. Hangimizi daha çok seviyorsun diye soramıyordum. Kendini mi, beni mi?</span></p>

  <p><span class="font2">Ankara, bahar kokuyordu.</span></p>

  <p><span class="font2">Ona âşık oluyordum...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">1979 1 Mayıs'ı için yirmi otobüslük bir konvoyla İzmir'e gidiyoruz. Otobüste yan yana oturuyoruz. Bazen başı omzuma düşüyor; soluk almadan öylece duruyorum. Otobüsün içi karanlık... Dışarıda, tarlalar, köyler, kasabalar akıyor. Evlerin ışıkları sönmüş;&nbsp;yalnızca sokak lambaları yanıyor. Hızla gelip geçiyorlar.</span></p>

  <p><span class="font2">İzmir'de, büyük, geniş, olağanüstü güzellikte bir sabah karşılıyor bizi. Deniz kokusu, göğün mavisi; tertemiz bir dünya... İşte böyle bir yerde yaşamak istiyorum ben. Yanımda sevecen, dürüst&nbsp;bir adam olsun; haksızlığın olmadığı bir dünyada onun saçlarını&nbsp;okşayayım; çok mu?</span></p>

  <p><span class="font2">Otobüste yan yanayken, o uyurken bunu o kadar çok yapmak istemiştim ki... Okşamak... Yıllarca okşamak...</span></p>

  <p><span class="font2">O gece, ben, geldiğimiz otobüsle geri dönecektim. Hasan da birkaç günlüğüne kasabaya gidecekti. Ama: ne ben döndüm, ne o&nbsp;gitti. Nasıl oldu, anımsamıyorum; galiba bir organizasyon hatasının kurbanı olduk...</span></p>

  <p><span class="font2">Bir öğrenci evinde, sabaha kadar çay içip, her zaman yaptığımız gibi devrimi tartıştık... Sonra, aynı odada, karşılıklı yataklara yatıp çocukluğumuzdan konuştuk. O bana salaklıklarımdan bahsetti, ben de ona yabaniliğinden...</span></p>

  <p><span class="font2">"Sen, ayı, Allah sanıyordun," dedi bir ara.</span></p>

  <p><span class="font2">Evet, Allah sanıyordum. Yukarıda öyle duruyordu. Akasya yapraklarının arasında büyüyordu, küçülüyordu; ne sanacaktım?</span></p>

  <p><span class="font2">"Sen de zengin olmak istiyordun," dedim.</span></p>

  <p><span class="font2">Bundan çok utandı.</span></p>

  <p><span class="font2">Gerçekten zengin olmak istiyordu. Uçan bir otomobil icat edecek, tanesini bir milyondan satacaktı.</span></p>

  <p><span class="font2">Sonra mırıltılarla uyudu. Ben uyuyamadım. Hayatımı, geleceğimi, anlamımı düşündüm. Sonra da ani bir kararla kalkıp onun yatağına gittim; yanına uzandım. Buna nasıl cesaret ettiğimi bilmiyorum. Galiba, 'bunu yapmalıyım; yapmazsam pek çok şey eksik kalacak,' diye düşünmüştüm.</span></p>

  <p><span class="font2">Ona sarıldım. İrkilmedi, karşı koymadı. Sonra saçlarını, yüzünü okşadım. Sonra da öpüştük. Uyuduk.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Ankara'ya döndükten sonra, bana bakışının değiştiğini anımsıyorum. Aklından neler geçtiğini ele vermiyordu ama artık eskisi gibi değildik. Ona dokunmak istiyordum. İstemekle kalmıyor, bunu sık sık yapıyordum.</span></p>

  <p><span class="font2">Fazlasıyla çekingendi. 1 Mayıs gecesi yaşadıklarımızı nasıl adlandıracağını bilemiyor gibiydi. Oysa ben biliyordum; çocukluğumdan beri ona âşıktım.</span></p>

  <p><span class="font2">Artık hafta sonları bize gelmiyordu. Dışarıda buluşuyor, nadiren arkadaş evlerinde kalıyor, aynı yatakta uyuyorduk.&nbsp;Giysilerimizi çıkarıp uyuyorduk.</span></p>

  <p><span class="font2">İlk ne zaman seviştik, bilmiyorum ama delice bir şeydi. Yatağın üstünde birbirimizi arıyor gibiydik. Her yerine dokunuyordum;&nbsp;her yerime dokunmasını istiyordum. Evdeyken, yalnızken onu&nbsp;düşünüyordum. Dokunuşunu, öpüşünü, yatakta yuvarlanışımızı,&nbsp;yere düşüşümüzü...</span></p>

  <p><span class="font2">Benim bir aşkım vardı... Gerçek bir aşk...</span></p>

  <p><span class="font2">Halamın salonuna çıkınca poşeti hemen açtım. İşte bir fotoğraf; Halime, o ve ben... Kollarımızı birbirimizin omuzuna atmışız, gülüyoruz. Halime'nin örgülü saçları göğsüne akmış.</span></p>

  <p><span class="font2">Gözyaşlarım ipek bir giysi oldu; dökülüyor. Soyunuveriyorum, hüngür hüngür ağlamaya başlıyorum. Hasan'ın kefeni ayakucumuzda duruyor. Halime tırnaklarını saçlarıma geçiriyor.&nbsp;Ağlamıyor ama ağlamamak için kalbimi dişliyor; çekiyor, parçalar koparıyor, kanırtıyor, kanatıyor. Nuri Amca çukurun başında&nbsp;ayakta duruyor, oğlunun üstüne toprak atıyor. O da ağlamıyor.&nbsp;Gülizarı, başını halamın omzuna yaslamış, boş gözlerle çukura&nbsp;bakıyor.</span></p>

  <p><span class="font2">Hasan'ın gireceği çukurun başında, yalnızca sekiz kişiyiz; cenazeye kasabadan kimse gelmedi.</span></p>

  <p><span class="font2">Bir zarfın içinden üç mektup çıkıyor. İkisini Gülizar Teyze'ye, birini Nuri Amca'ya yazmış; üçü de kısa...</span></p>

  <p><span class="font2"><br /></span></p>

  <p style="text-align: right;"><span class="font2">6</span> <span class="font2" style="font-style:italic;">Ekim 1974</span></p>

  <p><span class="font2" style="font-style:italic;">''Merhaba anne,</span></p>

  <p><span class="font2" style="font-style:italic;">Geldiğimden beri çok rahatım, sakın beni merak etmeyin. Ekim ortasında Ayşe teyzelerden ayrılıp yurda çıktım. Ama hafta sonları yine gidiyorum, çamaşırlarımı filan yıkıyorum, banyo&nbsp;yapıyorum.</span></p>

  <p><span class="font2" style="font-style:italic;">Yurdun koşulları gayet iyi, yirmi kişilik bir yatakhanemiz var, okuma salonlarımız var. Yemekhanede iki öğün yemek yiyorum.&nbsp;Erken uyanabilirsem kahvaltı da yapıyorum<font size="2">.</font></span></p>

  <p><span class="font2" style="font-style:italic;">İlk iki ayın kredi parasını biraz hesapsız harcadım. Gerçi kitap parası da bayağı tuttu... Ayşe Teyze para vermeyi teklif etti ama kabul etmedim. Zaten bir aydan fazla bir zaman onlara yük&nbsp;oldum, daha fazlası ayıp olur diye düşündüm. Eliniz rahatsa ay&nbsp;sonuna kadar bana yüz elli lira göndermeye çalışın.</span></p>

  <p><span class="font2" style="font-style:italic;">Babamın, senin ellerinizden öpüyorum. Ablam, dışarıdan lise bitirme sınavlarına gireceğini söylemişti. Şimdi ona da mektup&nbsp;</span><span style="font-style: italic; text-indent: 0.3in;">yazacağım, sakın bu fikrinden dönmesin. Babam İzmir'e gittiğinde, Münevver Hala'ya ellerinden öptüğümü söylesin.</span></p>

  <p><span class="font2" style="font-style:italic;">Sağlıcakla kalın."</span></p>

  <p style="text-align: right;"><span class="font2" style="font-style:italic;">Hasan&nbsp;</span></p>

  <p style="text-align: right;"><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">4Mayıs 1978</span></p>

  <p><span class="font2" style="font-style:italic;">''Merhaba anne,</span></p>

  <p><span class="font2" style="font-style:italic;">Şubatta gelemediğim için umarım bana kızmamışsındır. Ama haziran sonuna doğru yanınızda olacağım. Babamla güvercin&nbsp;uçururum.</span></p>

  <p><span class="font2" style="font-style:italic;">Ne yazık ki okulu bu yıl bitirmem imkânsız hale geldi. Geçen yaz, ikinci sınıftan kalan beş dersimi şubatta vereceğimi söylemiştim ama ancak birini verebildim. Bu yılın derslerine hazırlanıyorum şimdi. Haziranda değilse de ekimde çoğunu temizlemeyi&nbsp;düşünüyorum. Önümde uzun zaman var; çok şey kaybetmiş sayılmam.</span></p>

  <p><span class="font2" style="font-style:italic;">Haziranda üstüme başıma bir şeyler almak için biraz paraya ihtiyacım olacak. Bir de yol parası tabii...</span></p>

  <p><span class="font2" style="font-style:italic;">Ablama selamlarımı söyle. Sizin, Münevver Hala'nın ellerinizden öperim."</span></p>

  <p style="text-align: right;"><span class="font2" style="font-style:italic;">Hasan&nbsp;</span></p>

  <p><span class="font2" style="font-style:italic;"><br /></span></p>

  <p style="text-align: right;"><span class="font2" style="font-style:italic;">21 Haziran 1981</span></p>

  <p><span class="font2" style="font-style:italic;">"Sevgili babacığım,</span></p>

  <p><span class="font2" style="font-style:italic;">Sizin bu acıyı yaşamanızda bir payım olduğunu düşünüyorsanız beni affedin.</span></p>

  <p><span class="font2" style="font-style:italic;">Gördüğümüz şeyi halka göstermeye çalıştık ama ne yazık ki, bu karanlıkta daha fazlasını yapamadık. Susmak ve durmak bazen&nbsp;insanı suçlu yapar; suçlu durumuna düşmeyi istemedik.</span></p>

  <p><span class="font2" style="font-style:italic;">Koğuştaki eşyalarımı, giyeceklerimi arkadaşlara bıraktım. Yalnız sizden bir şey rica edeceğim. Münevver Hala, bana her ay&nbsp;yolladığı yüz lirayı, dokuzuncu koğuştaki müebbete mahkûm olan&nbsp;</span><span style="font-style: italic; text-indent: 0.3in;">Sinan Kurtaran adlı arkadaşıma göndermeye devam edebilir mi?</span></p>

  <p><span class="font2" style="font-style:italic;">Bir de, oradaki giyeceklerimi de paketleyip aynı arkadaşa yollayın; bedenlerimiz aynıdır.</span></p>

  <p><span class="font2" style="font-style:italic;">Ablam, annem üzülmesinler. Sen de üzülme. Bugüne kadar, başınızı eğmenizi gerektirecek en küçük bir davranışım olmadı.&nbsp;Halkın onuru ve çıkarları için mücadele etmekten başka bir şey&nbsp;yapmadım. Bugün bizi mahkûm edenler, gelecekte suçlu ilan edilecekler ve tarih önünde yargılanacaklardır; bundan hiç kuşkunuz&nbsp;olmasın.</span></p>

  <p><span class="font2" style="font-style:italic;">Kahrolsun faşizm, yaşasın halkların özgürlük mücadelesi."</span></p>

  <p style="text-align: right;"><span class="font2" style="font-style:italic;">Oğlun Hasan</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">Olan bitenden ne kadar uzağım şimdi! Gırtlağıma basan şu yumruk olmasa, bütün bunları yaşamadığımı düşüneceğim.</span></p>

  <p><span class="font2">Asıldıktan sonra hiç ağlamamıştım. Ta ki, annem, Hasan için mevlit okutana kadar...</span></p>

  <p><span class="font2">O gün, evin içi komşu kadınlarla dolmuştu. Başlarını ince tülbentlerle örtmüşlerdi. Birbirleriyle fısıldayarak konuşuyorlar, hiç tanımadıkları bir çocuk için dua ediyorlardı. Ben babamın odasında, bir zamanlar Hasan'ın yattığı yatağa uzanmış, içimden bir şey&nbsp;çıkmasını bekliyormuş gibi tavana bakıyordum.</span></p>

  <p><span class="font2">Sonra o şey birden çıktı. Gözlerimden çıktı.</span></p>

  <p><span class="font2">Aylarca ağladım.</span></p>

  <p><span class="font2">Bütün bunlar oldu mu? Yaşadıklarımı birbirine bağlayan ilmikler ne zaman çözüldü de, gerçeği bir masala dönüştürebildim. Onu her gün hatırlamayı bir tür ibadet gibi yaşayıp, sonra yine&nbsp;her gün unutmayı nasıl becerebiliyorum ki? Bilmiyorum... Sevgili&nbsp;olabildik mi, bunu bile bilmiyorum. Her şeyi gizli saklı yaşadık.&nbsp;Zaten çok kısa sürdü; iki yıl bile değil...</span></p>

  <p><span class="font2">12 Eylül'den az önce ortadan kayboldu; nereye gittiğini bana da söylemedi. Altı ay sonra, Hopa'da yakalandı. Ankara'ya getirip, yangından mal kaçırır gibi, akıl almaz bir hızla yargıladılar&nbsp;onu. Sanki zaman kaybederlerse, idam etme olanakları ellerinden&nbsp;alınacaktı...</span></p>

  <p><span class="font2">Mamak'a haftada iki gün, bazen de üç gün mektup yazıyordum ama hiçbirine yanıt vermedi. Haberlerini arkadaşlardan alıyordum.</span></p>

  <p><span class="font2">O, öldüğü yaşta kaldı.</span></p>

  <p><span class="font2">Ben otuzuma geldiğimde, artık kardeşimdi. Niyazi'yi doğurduğumda, Niyazi'nin dayısı oldu. Ve artık oğlum gibi... Artık Niyazi'nin kardeşi...</span></p>

  <p><span class="font2">Poşetten çıkan saman kâğıdı destesini karıştırıyorum şimdi... Ankara Bir Numaralı Sıkıyönetim Mahkemesinin tutanakları...&nbsp;Girişteki iddianame yirmi sekiz sayfa... Ankara' daki bütün cinayetleri Hasan işlemiş meğer! Daha sonraki sayfalarda savcılık&nbsp;ifadesi var;</span> <span class="font2" style="font-style:italic;">"emniyetteki ifademi işkence altında verdim,"</span> <span class="font2">diyor... Bir&nbsp;sonraki sayfada emniyet ifadesini buluyorum:</span></p>

  <p><span class="font2"><br /></span></p>

  <p><span class="font2" style="font-style:italic;">"28 Mart Perşembe günü, daha önceden kararlaştırdığımız üzere, Abidinpaşa'daki öğrenci evine saat on sekiz sularında gittim. Turan Yılmaz evdeydi. Hikmet Eren ve soyadını bilmediğim&nbsp;Ahmet adlı şahıs sonradan bize katıldılar ve bir poşet içinde üç&nbsp;tabanca getirdiler. Tabancalardan biri Fransız Onlusu'ydu, diğeri&nbsp;ondörtlüydü. Üçüncüyü hatırlamıyorum.</span></p>

  <p><span class="font2" style="font-style:italic;">Dört kişi, bir saat kadar, Ülkücü Gençlik Birliği'nin bölge temsilcisi Mehmet Çiçek'in öldürülmesini amaçlayan eylem planı&nbsp;üzerine konuştuktan sonra, 06 DU 866 plakalı Renault arabayla&nbsp;olay mahalline intikal ettik. Orada bize Remzi Taşdemir ve adlarını bilmediğim ama dernekten tanıdığım üç kişi daha katıldı.&nbsp;Hikmet Eren'le ben, Bahçelievler'de, Sultan Kıraathanesine girip&nbsp;oturduk. Diğerleri dışarıda kaldı. Mehmet Çiçek'i bana Hikmet&nbsp;Eren gösterdi; iki gençle birlikte bir masada oturuyordu. Birer çay&nbsp;içtik ve dışarı çıkıp adı geçen şahsı beklemeye başladık. Fransız&nbsp;Onlusu'nu ben taşıyordum, diğer silahlar Turan Yılmaz'daydı.</span></p>

  <p><span class="font2" style="font-style:italic;">22.45'te sözü edilen grup kahveden dışarı çıkınca, Hikmet Eren, ben ve soyadını bilmediğim Ahmet adlı şahıs, çapraz olarak ateş&nbsp;etmeye başladık. Ben üç el ateş ettikten sonra otomobile koştum.&nbsp;Dursun Kocamış adlı polis memurunun olay sırasında öldüğünü&nbsp;birgün sonra gazetelerden öğrendim.</span></p>

  <p><span class="font2" style="font-style:italic;">Olay sonrasında silahları Remzi Taşdemir'e teslim ettik ve ayrıldık. "</span></p>

  <p><span class="font2" style="font-style:italic;"><br /></span></p>

  <p><span class="font2">Avukat Ergün Bey'in, benim Ahmet'in ve Hikmet'in anlattıklarını anımsıyorum şimdi... Olay böyle olmamıştı...</span></p>

  <p><span class="font2">Hasan, Hikmet ve Remzi, o gün Bahçelievler'de, bizim mahalledeydiler. İki gün önce cezaevinden çıkan Turan'ı evinde ziyaret etmişler, evden ayrılınca, Tokat Yurdu'nda kalan ve devriye gezen&nbsp;bir grup ÜGD'liyle karşılaşmışlardı.</span></p>

  <p><span class="font2">"Bizi hemen tanıdılar," demişti Hikmet. "Çevremizi sarıp silahlarını sırtımıza dayadılar... Turan'ın babası, olanları pencereden görmüş. Hemen aşağı inip peşimizden geldi, faşistlere yapmayın, etmeyin diye yalvarmaya başladı... Sonra bir polis devriyesi durdu yanımızda; beyaz bir minibüs; herhalde Bahçelievler Karakolu'nun devriyesiydi. Şoför mahallindeki polis, bizim sırtımıza silah doğrultanlara 'ne oluyor çocuklar,' falan diye bir şeyler söyledi. Onlar da, 'bir şey yok,' dediler. Birbirlerine samimi&nbsp;davranıyorlardı. Sonra, minibüsün içinde polislerin arasında itiş&nbsp;kakış oldu. Minibüs hareket etti. Faşistler bizi ara sokağa soktular;&nbsp;galiba Tokat Yurdu'na götürmek istiyorlardı. "Üstümüzü aramamışlardı. Hasan'da bir silah vardı; tek silahımız oydu. Sonra, polis&nbsp;minibüsü yüz metre kadar ilerde durdu ve minibüsten çıkan iki&nbsp;polis bize doğru koşmaya başladılar. Biri hariç faşistlerin hepsi silahlarını bellerine soktular. O, elinde silah olan, polislere, 'ne oluyor, ne yapıyorsunuz?' diye bağırdı. Polis minibüsü yanımıza gelmiyordu, uzakta bekliyordu. Sonra birden, o faşist, koşan polislere ateş etmeye başladı. Hasan'ın da tabancayı çıkardığını gördüm.</span></p>

  <p><span class="font2">Havaya üç el ateş etti. Sonra da, 'kaçın arkadaşlar,' diye bağırıp tabancayı bir evin bahçesine ath. Ölen Polis Dursun Kocamış, eski&nbsp;Pol-Der yöneticisiymiş... Büyük bir ihtimalle onu tanıyorlardı... O&nbsp;gece, aslında bizi öldüreceklerdi; yanlışlık oldu."</span></p>

  <p><span class="font2">Hikmet bunları sıkıyönetim savcılığında da anlatmıştı.</span></p>

  <p><span class="font2">Evet, bir yanlışlık oldu; Hasan'ı bunun için astılar...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Klakson sesini duyunca, çantamı alıp bahçeye indim. Nuri Amca'yla Gülizar Teyze hazırlanmışlar, beni bekliyorlardı.&nbsp;Kasabadaki eve gidecektik.</span></p>

  <p><span class="font2">"Rıdvan'ı bekletmeyelim," dedi Nuri Amca.</span></p>

  <p><span class="font2">Gülizar Teyze taksiye doğru yürüyünce, cebinden bir anahtar çıkarıp bana uzattı.</span></p>

  <p><span class="font2">"Bu ne?" dedim.</span></p>

  <p><span class="font2">"Münevver Hanım sana vermemi istemişti... Kasabadaki yatak odasında şahsi evrakını koyduğu küçük bir sandık varmış; onun&nbsp;anahtarı..."</span></p>
</body>
</html>
