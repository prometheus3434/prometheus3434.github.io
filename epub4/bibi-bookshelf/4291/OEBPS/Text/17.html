<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a17"><i>21 Şubat 1962</i></a><br /></p>

  <p><span class="font2" style="font-style:italic;">''...Cahit adamı, beni dinle! Ben kötü tohumum... Babam ölünce üzülmedim... Yani, üzüldüm ama yas tutamadım. Bir gün&nbsp;bile... Hatta şunu da düşündüm: Eğer onu kasabaya geri götürseydim, belki son günlerinde mutlu olurdu. Ama yapmadım...</span></p>

  <p><span class="font2" style="font-style:italic;">Yine de sevmeyi bilmediğimi söylemeyin! Sizi seviyorum..."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">17. Bölüm</span></h2>

  <h2><span class="font2"><br /></span></h2>

  <p><span class="font2"><b>4 Aralık 1961, İzmir</b></span></p>

  <p><span class="font2"><br /></span></p>

  <p><span class="font2">O mektubu aldıktan sonra, Münevver'den köşe bucak kaçmaya başladım. Karşılaştığımızda selam verip geçiyordum. Yüzüme, soru sorar gibi, kafamın içindekileri görmek istiyormuş gibi bakıyordu. Kaçıyordum, evet... Ama gözlerimi ondan ayırmadan, geri&nbsp;geri kaçıyordum.</span></p>

  <p><span class="font2">Pazartesileri müzeye gelip, Herr Gnobel'in odasında, yeni materyallerin resimlerini çiziyordu. Uzun, beyaz etekler giyiyordu; ince yün hırkalar... Odamdan çıkmadan, müzenin bahçesine girişini, önüne bakarak yürüyüşünü izliyordum. Benimle görüşmek&nbsp;için özel bir çaba harcamıyordu. Belki de, o mektubu yazdığı için&nbsp;pişmanlık duyuyor, utanıyordu.</span></p>

  <p><span class="font2">Nihayet, bir pazartesi günü Herr Gnobel'le birlikte odama girdiler. Gnobel, elinde tuttuğu bir dosyayı sallayarak, heyecanlı bir şekilde, yarı Almanca, yarı Türkçe konuşmaya başladı.</span></p>

  <p><span class="font2">"Harika bir iş çıkardı bu kız, harika," diyordu. "Bunları bir kitapçık olarak yayınlamamız gerekiyor... Bununla siz ilgilenirseniz çok memnun olacağım..."</span></p>

  <p><span class="font2">Sonra da dosyayı masama attı.</span></p>

  <p><span class="font2">Münevver sessizce ona bakıyor, gülümsüyordu. Bense, ürkek bir ilgiyle, Gnobel'e heyecanını paylaştığımı göstermeye çalışıyordum. Desenler hakikaten harikaydı. Gnobel, kitapçık için çalışmaya başlamış, desenlerin alt yazılarını yazmış, kazının kısa bir&nbsp;tarihçesini kaleme almıştı...</span></p>

  <p><span class="font2">"Benim çıkmam lazım, Münevver Hanım size işi anlatır," dedi ve yanımızdan ayrıldı.</span></p>

  <p><span class="font2">Münevver'le yalnız kaldık. Ben, dosyanın üstüne eğilip desenlere tek tek göz atmaya başladım. Kafamı kaldırıp ona bakmaya cesaret edemiyordum. Yalnızca, önümdeki kâğıtları değiştiren ellerini görebiliyordum. O an, içimden geçen çılgınca şeyleri tutan&nbsp;dizginlerin gerildiğini hissettim.</span></p>

  <p><span class="font2">"Çay içer misiniz," dedim yüzüne bakmadan.</span></p>

  <p><span class="font2">"Size çok teşekkür ederim," dedi.</span></p>

  <p><span class="font2">Artık ona bakmalıydım.</span></p>

  <p><span class="font2">"Ne için?" dedim başımı kaldırıp.</span></p>

  <p><span class="font2">"Bu işi bulduğunuz için," dedi.</span></p>

  <p><span class="font2">Gözleri, bana resimlerini verdiği geceki gibi ışıltılıydı. Ama içerde bir yerde, daha önce hiç kimsede görmediğim bir hüzün vardı sanki. Ona bu kadar dikkatli hiç bakmamıştım. Yüz hatları ölçülüydü; ve sadece ölçülüydü... Güzellikten başka bir şeydi bu gördüğüm;&nbsp;isim koyamadığım bir derinliğin içine çekiyordu beni... Hademeyi&nbsp;çağırıp iki çay getirmesini söyledim; başımı tekrar önüme eğdim.&nbsp;Bir an, Meral'in, çocukların yanımda olduklarım düşündüm.</span></p>

  <p><span class="font2">Çaylarımız gelince, dosya üstünde konuşmaya başladık. Herr Gnobel'in, kitapçık hakkındaki isteklerini sıralayan notlarını okudu. Kasabadaki matbaalarda bu işi yapamayacağımızı, İzmir' de&nbsp;halletmeye çalışacağımı söyledim.</span></p>

  <p><span class="font2">"Zaten kasımdan itibaren İzmir'de olacağım, muvakkat görevim bitti," dedim.</span></p>

  <p><span class="font2">"Gidiyor musunuz?" dedi.</span></p>

  <p><span class="font2">"Evet... Ama çok uzağa değil..."</span></p>

  <p><span class="font2">Bunu niye söyledim, bilmiyorum:</span> <span class="font2" style="font-style:italic;">''Ama çok uzağa değil</span><span class="font2">... "</span></p>

  <p><span class="font2">Bir çeşit vaat bu, öyle değil mi? Bir çeşit yakın olma isteği...</span></p>

  <p><span class="font2">"Etnografya salonu ne olacak, peki?"</span></p>

  <p><span class="font2">"Asaleten müdür atanana kadar, ayda bir İzmir'den gelip gideceğim..."</span></p>

  <p><span class="font2">Gülümsedi. 'Eh bu da bir şey,' der gibi başını yana eğdi.</span></p>

  <p><span class="font2">"Buradan kurtuluyorsunuz yani!" dedi.</span></p>

  <p><span class="font2">Çaylarımızı bitirmiştik. Çıkmak için izin isteyince, ayağa kalkıp elimi uzattım. Yorucu bir andı bu. Meral yanı başımdaydı. Bakışlarıyla çocukları işaret ediyordu. Kendimden utandım. Elimi&nbsp;hızla çektim.</span></p>

  <p><span class="font2">"Görüşmek üzere," dedi, gülümseyerek.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Belediye Reisi, ekim başında evini boşalttı.</span></p>

  <p><span class="font2">O akşam, iş çıkışında müzenin merdivenlerinde durup şöyle bir eve baktım; içler acısı bir hal... Pencereler perdesiz, karanlık;&nbsp;boş bakışlar gibi. Dış kapı ardına kadar açık...</span></p>

  <p><span class="font2">İhtiyar bakkal, binanın altındaki bomboş dükkânını süpürüyordu. Yıkılacak bir yeri niye süpürdüğünü anlayamadım.</span></p>

  <p><span class="font2">Reis Bey ona söz vermiş; yeni yazlık sinemada fındık fıstık satacakmış; sözünü tutar mı bilmem!</span></p>

  <p><span class="font2">Bir gün sonra evi tamamen yıktılar. Müzenin önüne çıktım, yıkımı seyrettim. Molozu toplamak için iki greyder kiralamışlar. Beş on da işçi vardı... Her yer toz içinde kaldı. Koskoca evi bir günde&nbsp;ortadan kaldırıverdiler. Yok etmek ne kadar kolay!</span></p>

  <p><span class="font2">Şimdi bir sürü hayat parçası hatıra oldu... Kimileri, tarla dönüşünde eve kadar gitmeye üşenir, at arabasının üstünde, eşek sırtında film seyrederdi. Gelecek sene bunu yapamayacaklar; yazlık sinemaya eşekle, arabayla giremezler ki... Belki de daha iyi olacak.&nbsp;Gişeden bilet alacaklar, numaralı sandalyelere oturacaklar; filmler&nbsp;üç günde bir değişecek.</span></p>

  <p><span class="font2">Böylece, benim küçük dünyam ortadan kalkıverdi işte!</span></p>

  <p><span class="font2">Chaplin'in, Kelly'nin, Dietrich'in, toz bulutu içinde bir kaçışları vardı ki, görmeye değer...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Kasım başında, kasabadaki evi ve eşyaları bırakıp İzmir'de bir otele yerleştim; ev aramaya başladım. Uygun fiyata, kasabadaki&nbsp;ev genişliğinde bir ev bulmak kolay değildi. Sonunda, Asansör&nbsp;yakınlarında üç odalı bir yer bulup kiraladım. Meral, büyük oğlan&nbsp;okulunu bitirip üniversiteye yazılana kadar İstanbul'da kalacaktı.&nbsp;Tatillerde, hafta sonlarında yanıma geleceklerdi; böyle sözleşmiştik. Odalardan birine çocuklar için ranza yaptırdım. Bir de masa&nbsp;attım. Onlar yokken orada çalışacaktım. Transistorlu bir radyo aldım. Bir de taksitle buzdolabı...</span></p>

  <p><span class="font2">Kasabadan ayrıldıktan sonra, Münevver uzun bir süre aklıma gelmedi. Koşuşturmaca, evdeki tamirat işleri, yeni iş arkadaşlarıyla tanışma ve işe intibak etme derken, herhalde Münevver'i düşünecek halim kalmamıştı. Ya da ben öyle olduğunu sanıyordum.</span></p>

  <p><span class="font2">Ama sonra, bir pazartesi günü, onu düşündüğümü fark ettim. Sabah işe giderken, otobüste, onun gibi incecik, uçuşan, kumral&nbsp;bir kızla karşılaştım. Avludan geçiyor, Herr Gnobel'in odasına gidiyordu sanki... Bir an, müdüriyet odasında kendimi görür gibi oldum. Aptal bir âşık gibi onu seyrediyordum. Salınışını, rüzgârda&nbsp;dağılan saçlarını, her adımını, her davranışını... Bana bakıp gülümsüyordu; kapı aralığından bu gülümseyişe cevap veriyordum.</span></p>

  <p><span class="font2">Ve sonra şu gerçeğe teslim oldum; İzmir'e geldikten sonra onu her gün düşünmüştüm. Ama her gün!</span></p>

  <p><span class="font2">Kendime niye yalan söyledim ben?</span></p>

  <p><span class="font2">Korktum!</span></p>

  <p><span class="font2">İşe gidince, aklımdan Meral'e telefon etmek, 'hemen gel, evi bir gör,' demek geçti ama bu defa yapmadım. Akşama kadar, bir&nbsp;hayalet gibi yaşadım. Sonra çıktım, kendimi bir meyhaneye attım&nbsp;ve tek başıma bir otuz beşlik rakı içtim... Çivi çiviyi söker derler&nbsp;ya, inanmamak lazım. O çivi daha derine girdi. Ertesi sabah, aynaya bakarken, hakikaten kendime acıdım.</span></p>

  <p><span class="font2">Ertesi gün,Yüzbaşı Osman Bey işyerime telefon etti. Kasabadaki müzeden İzmir Arkeoloji'nin telefonunu alıp izimi sürmüş. Hal&nbsp;hatır sorduk; Giresun'a gideli birkaç hafta olmuş daha... Aslî görevime döndüğüme sevinmiş; kutladı.</span></p>

  <p><span class="font2">"Senden bir şey rica edeceğim, Cahit Abi," dedi sonra. "Benim eski komutanım Cemil Bey'in babasını İzmir'e, devlet hastanesine&nbsp;kaldırmışlar... Uğrayabilirsen, ailenin bir isteği var mı diye sorarsan&nbsp;beni çok memnun edersin. Kızı Münevver herhalde yanındadır..."</span></p>

  <p><span class="font2">Münevver'in adını duyunca yüreğimde bir kıpırdanma oldu.</span></p>

  <p><span class="font2">"Tabii ki Osman Bey, elimden geleni yaparım," dedim.</span></p>

  <p><span class="font2">Öğle arasında, kendimi hastanede buldum... Taksiye nasıl bindim, oraya nasıl gittim, gitmemem gerektiğini düşündüm mü, hiç hatırlamıyorum. Ancak küçük bir kısmı hatırlanan bir rüyanın&nbsp;içindeydim sanki...</span></p>

  <p><span class="font2">Babasının yattığı kata çıktığımda, Münevver'i uzaktan gördüm. Bir oda kapısının eşiğinde, hemşireyle konuşuyordu. Elinde bir resim kâğıdı vardı. Koridorda ayak seslerimi işitince dönüp&nbsp;baktı. Ve öyle kaldı. Yanına gidene kadar hiç kımıldamadı; yüzü&nbsp;hiç değişmedi. Konuştuğu hemşire yanından ayrılırken ona dönüp bakmadı.</span></p>

  <p><span class="font2">"Merhaba Münevver Hanım," deyip elimi uzattım.</span></p>

  <p><span class="font2">"Merhaba," dedi.</span></p>

  <p><span class="font2">"Geçmiş olsun... Nasılsınız?"</span></p>

  <p><span class="font2">Birden, yaşadığı zamanın, bulunduğu yerin dışına çıkmış gibi ışıldadı, gülümsedi.</span></p>

  <p><span class="font2">"İyiyim, çok iyiyim," dedi. "Babam şimdi uyuyor, isterseniz aşağı inip bahçeye çıkalım; ben de hava almış olurum."</span></p>

  <p><span class="font2">Dışarı çıkıp bir banka oturduk. Çantasından sigara çıkarıp yaktı.</span></p>

  <p><span class="font2">"Siz kullanmıyorsunuz, değil mi?" dedi.</span></p>

  <p><span class="font2">Sonra, bir süre babasının hastalığını anlattı. Nasıl başladığını, apar topar nasıl İzmir'e geldiğini, ne kadar çok korktuğunu...</span></p>

  <p><span class="font2">"Babanızın hasta olduğunu Yüzbaşı Osman Bey söyledi," dedim.</span></p>

  <p><span class="font2">Güldü.</span></p>

  <p><span class="font2">"Tahmin etmiştim," dedi. "On gündür Ege Ordu Komutanlığı'nın bütün subayları burada... Hepsine telefon etmiş... Siz de rica üzerine mi geldiniz?"</span></p>

  <p><span class="font2">Bunu sorarken yüzüme bakıp gülümsemişti.</span></p>

  <p><span class="font2">"Hayır," dedim, "ben size geçmiş olsun demeye geldim."</span></p>

  <p><span class="font2">"Teşekkür ederim."</span></p>

  <p><span class="font2">Biraz yürüdük. Bir büfeden bir şeyler alıp yedik. Sonra hastanenin yanındaki kahvehaneye oturup çay içtik; babasından, abisinden, yeğeni Zehra'dan, Herr Gnobel'den söz etti.</span></p>

  <p><span class="font2">"İki gün önce hastaneye geldi, biliyor musunuz?" dedi.</span></p>

  <p><span class="font2">"Herr Gnobel mi?"</span></p>

  <p><span class="font2">"Evet... Babam onu çok eğlendirdi; define arayıcılarından filan bahsettiler. Hep güldü. Babamı da güldürdü..."</span></p>

  <p><span class="font2">"Herr Gnobel gülmez ki!"</span></p>

  <p><span class="font2">"Hayır, gülüyor..."</span></p>

  <p><span class="font2">Onun bu hayır'ını ilk kez duyuyordum. Şarkı söylüyormuş gibi, içime eğiliyormuş gibi, sıradan bir şeyi şahane bir hale getirir&nbsp;gibi; bir acıyı sevinçle süslemek gibi.</span></p>

  <p><span class="font2" style="font-style:italic;">''Hayır, gülüyor...</span> <span class="font2">"</span></p>

  <p><span class="font2">Ayrılırken biz de gülüyorduk. Babasını, hastalığı filan unutmuştum.</span></p>

  <p><span class="font2">"Artık ben de İzmir' deyim," dedi, el sıkışırken. "Babamın tedavisi uzun sürecek... Geçen hafta Halil Rıfat'ta bir ev kiraladım. Daha kalamadım ama önümüzdeki hafta kasabadan biraz eşya&nbsp;getirteceğim."</span></p>

  <p><span class="font2">Nasıl oldu, bilmiyorum. Birden, aynı anda karar vermiş gibi birbirimize gülümsedik.</span></p>

  <p><span class="font2">"Tekrar geçmiş olsun," dedim.</span></p>

  <p><span class="font2">"Bir dahaki sefere çiçek de getirin," dedi.</span></p>

  <p><span class="font2">Ertesi gün çiçek götürdüm. İki gün sonra da... Üç gün sonra da...</span></p>

  <p><span class="font2">Sonra, epey bir zaman görüşmedik.</span></p>
</body>
</html>
