<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="font-size: medium; font-weight: normal;"><span class="font2"><span class="font2"><br /></span></span></h2>

  <p style="text-align: right; font-size: medium; font-weight: normal;"><a id="a24"><i>20&nbsp;Mart 2003</i></a><br /></p>

  <p style="font-size: medium; font-weight: normal;"><span class="font2" style="font-style: italic;">''...Renklerin dünyası bizim dünyamıza benzemiyor. Onlar birbirlerine el kaldırmıyorlar, insanları evlere hapsetmiyorlar,&nbsp;düşmanlık gütmüyorlar. Ama aslına bakarsan hiç de dost değiller. İyi ki değiller... Onları idare etmeye çalıştığında, isyan&nbsp;ediyorlar. Anlamaya çalıştığında anlatmıyorlar; ketum davranıyorlar. Bazen kokuyorlar. Mesela mor, iktidar ve zulüm kokuyor. Onu çok az kullanıyorum. Mesela açık sarı mutluluk&nbsp;kokuyor; onu çok kullanıyorum.</span></p>

  <p style="font-size: medium; font-weight: normal;"><span class="font2" style="font-style: italic;">Yine de sadakate ihtiyacımız varmış gibi davranmamalıyız, öyle değil mi?"</span></p>

  <p style="text-align: right; font-size: medium; font-weight: normal;"><span class="font2" style="font-style: italic;">Halan Münevver</span></p>

  <h2 style="text-align: right; font-size: medium; font-weight: normal;"><span class="font2" style="font-style: italic;"><br /></span></h2>

  <h2><a id="bookmark0"></a><span class="font2">24. Bölüm</span></h2>

  <h2><span class="font2"><br /></span></h2>

  <p><b><a id="bookmark1"></a><span class="font2">16 Eylül 2007, Bağ Evi</span></b></p>

  <p><span class="font2"><br /></span></p>

  <p><span class="font2">Gülizar Teyze, kollarını göğsünde kavuşturmuş, önündeki fasulye dolu plastik kaba bakıyor, sayıklıyormuş gibi konuşuyordu.</span></p>

  <p><span class="font2">"73</span> <span class="font2">senesinin yazıydı; lise sona geçmişti... Akşamüstleri, tek başına bağdan kasabaya gider, sabahın bir vaktinde geri dönerdi... Nuri Amcanı hep ikaz ederdim, itin uğursuzun yeline kapılmasın, içkiye filan alışmasın bu oğlan diye... Halbuki arkadaşlarının hepsini tanırdık. Bağa gelirlerdi, yedirir içirirdik; bizim&nbsp;gibi insanların çocuklarıydılar... Sonra birbirlerini nasıl ayarttılar,&nbsp;bilmiyorum. Zeki Abin de bunları çay bahçesinde toplayıp, bir&nbsp;şeyler anlatırmış, rahmetli... Sonra, sokaklara yazı yazmalar filan&nbsp;başladı. Üstüne başına hiç dikkat etmezdi. Duvarlara yazı yazar,&nbsp;sabaha karşı gelirdi; pantolonları hep yağlıboya... Gazyağına yatırırdım pantolonlarını. Çitile çitile çıkmaz... Nuri'yle hep kavga&nbsp;ederdim; bu çocuğa mukayyet ol diye... O da işin bu raddeye varacağını bilmiyordu ki; ne yapsın? Liseyi bitirip üniversiteyi kazanınca, hele bir de kaymakam olacağım deyince, yelkenleri suya&nbsp;indiriverdik... Halime'nin okumayacağını biliyorduk; hiç hevesi&nbsp;yoktu. Halbuki Nuri Amcan da, Münevver Hanım da asıl onun&nbsp;okumasını istiyorlardı. Münevver Hanım, İzmir'den hep kitap&nbsp;gönderirdi Halime'ye ama olmadı işte! Hepsini Hasan okudu...&nbsp;Hasan okulu kazanınca pek sevinmiş Münevver Hanım... Nuri&nbsp;Amcanı İzmir'e çağırdı; bu çocuğun okul masraflarını hiç düşünmeyin, demiş..."</span></p>

  <p><span class="font2">Hasan'ın Siyasal'ı kazandığını haber aldığımız günü hatırlıyorum... Halam anneme bir telgraf çekmişti.</span></p>

  <p><span class="font2"><br /></span></p>

  <p><span class="font2" style="font-style:italic;">"Yengecim, Hasan Siyasalı kazandı. Kayıt için, 31 Ağustos'ta Nuri Abi'yle Ankara'ya gelecekler. Sevgiler."</span></p>

  <p style="text-align: right;"><span class="font2" style="font-style:italic;">Mino.</span></p>

  <p style="text-align: right;"><span class="font2" style="font-style:italic;"><br /></span></p>

  <p><span class="font2">Annem telgrafı okurken, 'aferin oğlana,' diye mırıldanıp duruyordu. Bense hiçbir şey hissetmiyordum. İçimden sevinmek gelmiyordu. Galiba Hasan'ı kıskanmıştım. İki yıl önce, onlara bayram tebriği postalamayı bırakmıştım ama o ve Halime her zaman kart atarlardı. Annemin, babamın pek önemsemediği bu kartları,&nbsp;bir bisküvi kutusunda biriktirmiştim. Arada bir bakar, yazdıklarını özlemle karışık tuhaf bir hazla okurdum. Ama iki yıldır onlara&nbsp;da bakmıyordum. Yakınlık sözcüğünün içerdiği anlamın yıllar&nbsp;içinde çözüldüğünün, yerini unutmaya, uzaklaşmaya bıraktığının&nbsp;farkına bile varmamıştım. O kutuyu koyduğum yeri bile unuttum;&nbsp;Hasan öldükten sonra aradığında, annem de bulamadı...</span></p>

  <p><span class="font2">Sonra, Hasan'la Nuri Amca çıkageldiler. Hasan'ın okula ve yurda kaydı yapıldı. Yurt henüz açılmadığı için bir süre bizde kalacaktı.</span></p>

  <p><span class="font2">Gülizar Teyze, üzüm ve incir getirdi. İri bir incirin kabuklarını soyup uzattı.</span></p>

  <p><span class="font2">"Okulu kazanmasına sevindik ama ben bir yandan da çok korktum," dedi. "Korktuğum da başıma geldi işte! Kime gideceğini, kime danışacağını bilemiyor insan. O çipil herife ne arzuhaller&nbsp;yazdık. .. Baban da çok yazmıştır... Okumamıştır bile herhalde...&nbsp;Koca koca adamlar, gencecik çocukları düşman beller mi hiç? Ne&nbsp;yapacaksın, kime müracaat edeceksin? Benim oğlum haksızlıklardan şikâyetçi; ben de şikâyetçiyim desem olmaz... Bu çocuklar,&nbsp;evlerde toplanıp tabanca tutmayı öğreniyorlar desem hiç olmaz...&nbsp;Sen ne iş görüyorsun, babası ne iş görüyor hanım, derler.</span></p>

  <p><span class="font2">"Üniversiteye başlayınca, iyice uzağımızda kaldı. Gözüyle görmeyince bilmiyor ki insan! Ne söylediyse inanıyoruz... Rahmetli baban, birkaç kere konuşmuş ama dinlememiş bizimki... Bir kulağından girip ötekinden çıkmıştır... Başlarda para isterdi; sonra&nbsp;onu da istemez oldu; çalışıyorum derdi... Sıkıntımız yoktu Allah'a&nbsp;şükür; Münevver Hanım arkamızdaydı, elimiz darlanınca yardım&nbsp;ediyordu.</span></p>

  <p><span class="font2">"Üçüncü senesine kadar her yaz yanımıza gelir, iki ay kalır giderdi. İlk yılında bir arkadaşını getirmişti; Fehmi diye Çanakkaleli bir çocuk. .. Bütün yaz kitap okudular bağda; Nuri Amcana yardım ettiler. Eski arkadaşlarıyla, Zeki Abisiyle buluşup görüştüler. 'Oğlum, gözlerin bozulacak, yeter artık, okuma,' derdim de&nbsp;gülerdi... Durmadan çay içerdi; babası gibi... Ertesi yıl yalnız geldi. 'Oğlum, niye getirmedin Fehmi'yi,' dedik; cevap vermedi...&nbsp;Meğer canına kıymışlar çocuğun... Şimdi ülkücü diyorlar ya; onlar... Radyodan hep dinlerdik; Ankara'da beş çocuk, İstanbul'da&nbsp;on çocuk...</span></p>

  <p><span class="font2">"Eylülde yine Ankara'ya döndü. Kulağımız hep radyoda. Hep&nbsp;</span><span style="text-indent: 0.3in;">Demirel konuşuyor, hep Erbakan konuşuyor; neydi o adamın adı; hep o konuşuyor. .. Şimdi bunlar sütten çıkmış ak kaşık gibi büyük büyük laflar ediyor ya; dönüp bir kendi eskilerine baksınlar...&nbsp;Hepsi katillerin sırtını sıvazladı. Bunların akıl hocaları, beybabaları, o zaman İçişleri Bakanıydı. Şimdi, benim gibi cahilleri kandırıyorlar..."</span></p>

  <p><span class="font2">Hasan, okula başladıktan sonra, bir ay kadar bizde kalmıştı. İlk gece, annemin salonda hazırladığı yer yatağında yatmıştı. Sabahleyin bizden önce uyanmış, çayı demlemiş, kahvaltılıkları&nbsp;masaya koymuştu. Doğrusu, bizim ailenin alıştığı bir şey değildi&nbsp;bu; ben, evde bir kez bile kahvaltı hazırlamamıştım...Annem, acaba örnek alır mıyım diye bir masaya bir de bana bakmış, kaşlarını&nbsp;kaldırarak kinayeli bir biçimde gülümsemişti.</span></p>

  <p><span class="font2">O gece, babamın mutfakta anneme söylediklerini hatırlıyorum şimdi:</span></p>

  <p><span class="font2">“Biz artık mevcutluyuz, Ayşe; bu çocuğu salonda uyutmayalım, olur mu?"</span></p>

  <p><span class="font2">Ertesi gün, çalışma odasını boşaltıp tek kişilik bir somya almıştı. Hasan, benim oda komşumdu artık...</span></p>

  <p><span class="font2">Sessiz bir oğlandı. Ankara'ya, başka bir dünyadan gelmişti sanki. Gelinebilecek en uzak yerden; haritalarda bile olmayan bir&nbsp;yerden...</span></p>

  <p><span class="font2">Evde olduğu zamanlar, babamın kitaplığım karıştırır, bir kitap alıp köşeye çekilirdi. Çocukluğunda da öyleydi. Bahçede kendi&nbsp;kendine oyunlar uydurur, birlikteyken de yalnızmış gibi davranırdı.</span></p>

  <p><span class="font2">Kıskançlığım, sadece birkaç gün sürmüştü. Sanırım, küçükken, Halime'nin okula gitmesini kıskanmama benzer bir duyguydu&nbsp;bu. Konuştukça, yakınlaştıkça kaybolmuştu. Ayrıca, kahvaltıyı&nbsp;gösteriş yapmak için değil, içinden geldiği için hazırlıyordu.</span></p>

  <p><span class="font2">Bir ay sonra, anneme, “Ben artık yurtta kalmak istiyorum, Ayşe Teyze, size yeterince yük oldum," dediğinde, çoktan arkadaş olmuştuk. Bu, o güne dek yaşadığım arkadaşlıklardan farklıydı.&nbsp;Fazla konuşmadan anlaşıyor, bir söz oyunuyla, bir şakayla birbirimize pek çok şey anlatabiliyorduk. Annem, evin düzeniyle ilgili&nbsp;saplantılarını sergilemeye başladığında göz göze geliyor, gülümsüyorduk.</span></p>

  <p><span class="font2">Yurda yerleştikten sonra, artık yalnızca hafta sonları görüşmeye başlamıştık. Cumartesi akşamları bir çantayla gelir, çamaşırlarını makineye atıp yıkar, mutfakta salata yapmama yardım ederdi.</span></p>

  <p><span class="font2">Kız kardeşiymişim gibi davranırdı bana. Arkadaşlarımızdan, kitaplardan, derslerden, üniversitede hangi bölüme gireceğimden&nbsp;bahsederdik. Fark ettirmeden ve belki kendisi de fark etmeden,&nbsp;bana ilgilerimi keşfettiriyordu. Annemin, babamın beceremediği&nbsp;bir şeydi bu.</span></p>

  <p><span class="font2">Aslında, yaptığı her şeyi fark ettirmeden yapıyordu. Gazete kâğıdıyla kapladığı kitapları okurken beni soru sormaya zorluyordu.</span></p>

  <p><span class="font2">"Ne okuyorsun?"</span></p>

  <p><span class="font2">"Ekmek ve Şarap..."</span></p>

  <p><span class="font2">"Ne okuyorsun?"</span></p>

  <p><span class="font2">"Günaha Son Çağrı..."</span></p>

  <p><span class="font2">"Ne okuyorsun?"</span></p>

  <p><span class="font2">"Ana... Rus Devrimi'ni anlatıyor..."</span></p>

  <p><span class="font2">Bu kitapları, odasında, masanın üstünde bırakır giderdi. Ben okuyayım diye...</span></p>

  <p><span class="font2">Babamın çalışma odası hâlâ ona aitti; babam, hafta içinde, Hasan yokken bile o odaya pek sık girmezdi.</span></p>

  <p><span class="font2">"Ne okuyorsun?" dedim bir gün.</span></p>

  <p><span class="font2">Ignozia Silone'yi, Kazancakis'i, Gorki'yi, Felsefenin Temel İlkeleri'ni okumamdan çok sonraydı. Odasındaki masanın başındaydı; elinde bir tükenmez kalem vardı. Bu kez cevap vermedi.&nbsp;Teksir kâğıdına basılmış kitapçığın kapağını gösterdi: Kesintisiz&nbsp;Devrim 1, Mahir Çayan...</span></p>

  <p><span class="font2">Artık başka bir dünyaya geçmemizin vakti gelmişti...</span></p>

  <p><span class="font2">O eşiğe yürümek için bizi kim kışkırttı, kim yüreklendirdi, bilmiyorum. İnsan, o yaşta, kendi hayatından daha değerli, daha büyük, daha anlamlı bir şeye sahip olmak istiyor. Bu şey için kendini feda etmek istiyor. İşin aslı, bir başkasının yüreklendirmesine ya&nbsp;da kışkırtmasına ihtiyaç duymadan, eşiğe kendiliğinden yürüyor.&nbsp;Söyledikleri gibi, birilerinin elinizden tutup sizi sürüklemesi, kandırıp sokaklara çıkarması gerekmiyor. Kendinize saygı duymayı&nbsp;istemeniz bile yetiyor. Elinizi kaldırıp şöyle diyorsunuz: “Söz istiyorum!"</span></p>

  <p><span class="font2">Büyüdüğünü ansızın anlamış, o güne kadar hep susturulmuş bir çocuk, başka nasıl davranabilir?</span></p>

  <p><span class="font2">Eşitlik ve adalet fikri büyüleyiciydi. Mıknatıs gibiydi; bizi kendine çekiyordu. Oğlum Niyazi'nin beni kendine çekmesi gibi... Onun geleceğinden kendimi sorumlu hissetmem gibi...</span></p>

  <p><span class="font2">Durmadan soru soruyordum, durmadan yanıt veriyordum. İçimizde kitaplar birikiyor, tiyatro oyunları gösteriliyor, şarkılar söyleniyordu. İçimizin kapısı açıldıkça biz dışarı çıkıyorduk.&nbsp;Birileri halka haksızlık ediyordu. Birileri başkalarını eziyordu.&nbsp;Özgürlük istiyorduk; çünkü özgür değildik. Kürtlere kart kurt&nbsp;diyorlardı. Kürt arkadaşlarım vardı; kart kurt olmadıklarını biliyordum ama bunu o zamanlar bizden başka kimse söylemiyordu.&nbsp;Büyük bir dalganın üstüne çıkmış gibiydik. Hatta dalganın kendisiydik. Adaletin kıyısına koşuyorduk.</span></p>

  <p><span class="font2">Derneklerde toplanıyorduk. Tartışıyor, tartışırken birbirimizi kırıyor, birbirimize boyun eğiyor, başkaldırıyorduk. Birbirimizi&nbsp;önemsiyorduk. Çocukluğumuzda öğrendiğimiz Türkiye&nbsp;hikâyesini anlatanların yalanına karşı, kendi hikâyemizi kırıp dökerek, yıkarak ve yeniden yaparak yazıyorduk. Artık biz başka<sup>&nbsp;</sup>bir şeye aittik; geleceğe aittik. Gelecekte kriz istemiyorduk, büyük&nbsp;dalgalanmalar ve savaşlar istemiyorduk; kapitalizmi istemiyorduk. Şimdi düşünüyorum da; hâlâ istemiyorum... Niyazi, savaş&nbsp;ihtimalinin olmadığı bir dünyada yaşasın istiyorum. Tamam, o&nbsp;kızla evlensin; madem karar verdiler, çocukları da olsun! Ama&nbsp;hayatları gelgitler içinde, çalkantılar içinde, acılar içinde kaybolmasın! Yaşamak için eğilip bükülmesinler, ekmek için birbirlerini&nbsp;çiğnemesinler.</span></p>

  <p><span class="font2">Çok şey mi istiyorum? Evet, ama istiyorum.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Babamı anlamaya başlamıştım. Bunu, onunla kavga ederek yapıyordum. O, bizim temiz yüzlü abilerimize, Mahir Çayan'a,&nbsp;Deniz Gezmiş'e maceracı diyordu; kendi macerasını artık unutmuştu. Birçok kapıyla karşılaşıp açmaya çalıştıktan sonra, kendi&nbsp;çelik kapılarının önünde durakalmıştı.</span></p>

  <p><span class="font2">Abiler yanlış yapabilirdi ama babamın onlara yanlış yaptınız deme hakkı yoktu. Kim yanlış yapmadı ki zaten? Demirel'e, Türkeş'e mi abi diyecektik? Ya da Ecevit'e?</span></p>

  <p><span class="font2">Sevgi Soysal'ı, Füruzan'ı, Erdal Öz'ü, Aziz Nesin'i okuyordum. Nereye ulaşacağımı bilmeden, bir kör gibi, anlattıkları duygulara dokunarak okuyordum. Okurken ağlıyordum, gülüyordum; anlıyordum. Bütün okuduklarım, kafamda ayrıntılı bir&nbsp;harita çiziyordu. Şunlar insan duyguları... Ölüm korkusu, acı, çile;&nbsp;katliamlar, mülteciler, açlık; kalbimize yürüyen büyük ırmaklar.&nbsp;Şurası Afrika, Güney Amerika, Asya; adaletin yüksek dağları... Bu&nbsp;haritayla hangi ülkeye gidilir? Haksızlığın ülkesine mi?</span></p>

  <p><span class="font2">Parlak sözlerle dalgalanan bir denizin ortasında, milyonlarca küçük tekne gibiydik. Ulaşacağımız kıyı hayalı bir kıyıydı ama&nbsp;durmadan kürek çekiyorduk. Hayatlarımızı ertelemiştik. On sekiz&nbsp;yaşındaydık, on dokuz yaşındaydık, yirmi yaşındaydık... Sevgili&nbsp;büyüklerimiz, aptalca şeyler yapmamızdan korkuyorlardı.</span></p>

  <p><span class="font2">Korkmakta haklıydılar. Ruj ve oje kullanmıyorduk.</span></p>

  <p><span class="font2">Sonra bir gece, kendimi birden Bahçelievler dolmuşunda buldum. Artık üniversiteliydim; Dil Tarih'in Hititoloji bölümüne girmiştim... İlk seçeneklerim ODTÜ'nün bölümleriydi; onları kazanamadım. Halam, yıllar önce Hititler'le ilgili birkaç kitap yollamıştı; kitaplar ilgimi çekmişti.</span></p>

  <p><span class="font2">Gecenin bir vakti, Hasan'la Maltepe'deki öğrenci derneğinden çıkmış, durakta epey bekledikten sonra dolmuşa binmiştik. Dolmuşta, yan yana ohıruyorduk. Oturduğumuz koltuğun altındaki çantada bir yığın bildiri vardı. Eve gidiyorduk.</span></p>

  <p><span class="font2">Tandoğan'da, polis ekibi yolu kesti.</span></p>

  <p><span class="font2">"Beni tanımıyorsun," dedi Hasan.</span></p>

  <p><span class="font2">O gece, onu emniyete götürdüler. Ben eve gidip yattım.</span></p>

  <p><span class="font2">Üç gün sonra, Siyasal'ın kantininde karşılaştığımızda iki gözü de mordu ama bunun farkına varmayacakmışım gibi davranıyordu.</span></p>

  <p><span class="font2">Anlatmayı pek sevmezdi. Ben de neler olup bittiğini sormazdım. Yaşadıklarımızı böyle yaşıyorduk; olağanmış gibi, anlatmaya değmezmiş gibi...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Gülizar Teyze, bir ara içeri gitti; elinde bir poşetle geri döndü.</span></p>

  <p><span class="font2">"Bunlar Hasan'ımın mektupları," dedi, "birkaç da fotoğraf var; seninle de var..."</span></p>

  <p><span class="font2">Poşeti açtım. Yakın gözlüklerimi takıp, mektup zarflarının arasındaki bir fotoğrafı elime aldım.</span></p>

  <p><span class="font2">Bu fotoğrafı 1976'da çektirmiştik.</span></p>

  <p><span class="font2">Cebeci'de, Siyasal'ın karşısındaki lokantalardan birinde oturuyoruz. Sekiz kişiyiz; çoğunun adını anımsamıyorum. Ama Murat'ı anımsıyorum; lise arkadaşım Ceren'le nişanlıydı... Nasıl anımsamam ki? Bu fotoğrafı çektirdikten iki ay sonra, Yükseliş'te, bahçeye bomba atılınca bacağına şarapnel isabet etmiş, sakat kalmıştı.&nbsp;Hastaneye gittiğimizde, yatağında bize gülerek bakıyordu. Ama&nbsp;bir bacağı yoktu; kesmişlerdi. Ceren başucunda oturmuş, Murat'ın&nbsp;annesinin ve babasının yanında iyi görünmeye çalışıyordu.</span></p>

  <p><span class="font2">Sonra, Ceren'le Murat evlendiler, İstanbul'da bir mühendislik bürosu açtılar. Bir süre mutlu olup boşandılar. Ceren'i de, Murat'ı&nbsp;</span><span style="text-indent: 0.3in;">da hâlâ görüyorum. Onlar birbirlerini görmüyorlar...</span></p>

  <p><span class="font2">Hasan'ın sırtında parka var; ben kırmızı bir mont giymişim. Önümüzdeki tabaklar kuru fasulye dolu. Bir tabak daha var ama&nbsp;o sandalye boş. Bir arkadaşımız az önce bu fotoğrafı çekmek için&nbsp;kalkıp karşımıza geçmiş. Onun da bir parkası vardı ama kim olduğunu anımsamıyorum. Kuru fasulyenin yanına soğan ve biber&nbsp;istemişiz.</span></p>

  <p><span class="font2">Anımsıyorum! O gün lokantadan çıkınca Siyasal'ın kantinine gitmiştik. Ocak ayıydı galiba. Dışarıda kar yağıyordu; dondurucu&nbsp;bir soğuk vardı. Yol boyunca Hasan'la birbirimize sokulmuştuk.&nbsp;Kantinde boş bir masa ararken, bir grup genç içeri girmiş, içlerinden biri bağırmıştı.</span></p>

  <p><span class="font2" style="font-style:italic;">''Arkadaşlar, kantini boşaltıyoruz!''</span></p>

  <p><span class="font2">Kantinden ayrılıp bir salona girmiştik; spor salonu ya da anfi olmalı... Uzakta, bir yükseltinin üstünde, bir tabut duruyordu.&nbsp;Birileri, yakamıza takmamız için küçük resimler dağıtıyordu.&nbsp;Genç bir yüz; benim Niyazi gibi... Bu resmi uzun yıllar saklamıştım; sonra kaybettim. Ama adını hiç unutmadım; Şükrü Bulut...</span></p>

  <p><span class="font2">Herkes sırayla tabutun önüne gidiyor, sol kolunu kaldırıp saygı duruşunda bulunuyordu. Ben de gitmiştim. Başımı önüme&nbsp;eğip, öyle durmuştum. İçimden ağlamak gelmişti; ağlamamak&nbsp;için kendimi zor tutmuştum.</span></p>

  <p><span class="font2">O günden sonra, birkaç hafta Hasan'ın yüzüne bakamamıştım. Benim henüz tanımadığım ama onun bildiği, tanıdığı dünya, karşıma çıkmıştı işte! Daha önce gerçeğe bu denli yakın olmamıştım.&nbsp;Tabutun içinde birinin yatıyor olmasına inanmak istememiştim.</span></p>

  <p><span class="font2">O yıllar böyleydi. Cenazeler okullara, yurtlara kaçırılır, tabutların başında saatlerce beklenip ortak bir adanmışlığın havası solunurdu.</span></p>

  <p><span class="font2">Dışarı çıktığımızda hava kararmıştı. Bahçede iki genç yanıma yaklaştı; bana kim olduğumu sordular. Hasan on adım kadar arkamdaydı. Yanımıza geldi.</span></p>

  <p><span class="font2">"Arkadaş Dil Tarih' ten," dedi.</span></p>

  <p><span class="font2">Biz arkadaştık.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Nuri Amca, mısırların arasından Üzgün'le beraber çıkıp geldi. Pantolonunun paçalarını dizlerine kadar sıvamış; ayakları çamur&nbsp;içinde...</span></p>

  <p><span class="font2">"Ben bunlara sonra bakayım," dedim Gülizar Teyze'ye.</span></p>

  <p><span class="font2">Fotoğrafların bulunduğu poşeti çantama koydum.</span></p>

  <p><span class="font2">Hasan'ı hâlâ rüyalarımda görüyorum. Pamuk tarlasında birbirimizi kovalıyor, azmağın suyunda ayaklarımızı yıkıyoruz. Bazen de, bir arkadaş evinde, bir somyaya sırtımızı verip oturuyor, cep&nbsp;kanyağı içip gülüşüyoruz. Hasan elma soyuyor; elma kabuklarını&nbsp;sobanın üstüne koyuyor; teypte Timur Selçuk'un ODTÜ konseri&nbsp;çalıyor.</span></p>

  <p><span class="font2">Şimdi, yaşadığına dair bir işaret görseydim, ne çok sevinirdim. Mısırların içinden bir ses gelsin! Beni çağırsın; gidip oynayalım.&nbsp;Ya da ayağa kalksın, masanın üstündeki dergilerden birini açıp&nbsp;alçak sesle bir şiir okumaya başlasın. Arkadaşlarla, başımız önde&nbsp;dinleyelim.</span></p>

  <p><span class="font2">Mısırlara şöyle bir baktım; hiçbir işaret göremedim.</span></p>

  <p><span class="font2">Nuri Amca mutfağa yürüdü; çay demleyecek... Üzgün yorulmuş. Ayakucuma yığılıp başını patilerine koydu; bana bakıyor.</span></p>

  <p><span class="font2">Hasan'ın iki hayatı vardı. Bana görünen hayatını, korumak ve paylaşmak isteyen gölgesinin, kardeşçe, arkadaşça yüzüme tuttuğu aynada izliyordum. Kendi gölgem gibiydi, nereye gitsem geliyordu; güneşli günler yaşıyorduk. Birlikte mitinglere katılıyor,&nbsp;okul çıkışında derneklere, arkadaş evlerine gidiyor, sonra onu&nbsp;orada bırakıp son otobüsle eve dönüyordum. Babamı, salondaki&nbsp;yemek masasında kitap okurken buluyordum.</span></p>

  <p><span class="font2">"Niye bu kadar geç kaldın?"</span></p>

  <p><span class="font2">"Hasan'laydık baba!"</span></p>

  <p><span class="font2">"O nereye gitti?"</span></p>

  <p><span class="font2">“Yurda gitti, ders çalışacakmış."</span></p>

  <p><span class="font2">Aslında meraklanmakta haklıydı. Hasan'ın bensiz geçen gecelerini, ikinci hayatını az çok tanıyordum. Karanlıkta polislerden kaçtıklarını, ayaklarının dibinde kurşunların sektiğini biliyordum. Ertesi gün, o değilse de bir arkadaşı, olanları gülerek anlatıyordu çünkü.</span></p>

  <p><span class="font2">Samanpazarı'nda, iki arkadaşıyla birlikte, kulübeye benzer bir yer kiralamışlardı. Yurtta kalmadığı günler oraya gidiyordu.&nbsp;Küçük bir bahçesi vardı evin. Bahçede dökme bir mangal vardı. Patates közlerdik, paramız olduğu zaman balık pişirirdik.&nbsp;Bazı günler, yalnızca ekmek, zeytin yerdik. Bazen de, ona annemin mantılarından götürürdüm. Paramız olursa yoğurt alırdık.&nbsp;Olmazsa sade...</span></p>

  <p><span class="font2">O evde bir teksir makinesi vardı. O evde her zaman birkaç tabanca bulunurdu. Bazen bizden küçük çocuklara rastlardım; o eve bellerinde silahla girip çıkarlardı.</span></p>

  <p><span class="font2">Bu yılın başında, Hrant Dink'in katili yakalandığında, eski bir arkadaşıma, “Hatırlıyor musun, bizim de Ogün Samastlarımız&nbsp;vardı," dedim.</span></p>

  <p><span class="font2">Garipsedi.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Hasan, 1977 Şubat'ında, birden ortadan kaybolmuştu. Önce, sınavlara hazırlandığını düşünüp birkaç gün aramadım. Ama aradan bir hafta geçip de haber çıkmayınca meraklandım. Siyasal'a gidip arkadaşlarıyla konuştuğumda, hapishanede olduğunu söylediler. Şaka gibi gelmişti bu bana. Ne kadar kalacağını kimse bilmiyordu. Ne suç işlediğini kimse söylemiyordu.</span></p>

  <p><span class="font2">"Avukatı var mı?" diye sordum onlara.</span></p>

  <p><span class="font2">Vardı.</span></p>

  <p><span class="font2">Ulus'ta bir işhanında o avukatı buldum... Ahmet... Benim kocam...</span></p>

  <p><span class="font2">O zaman da, bugün olduğu gibi, Avukat Ergün Bey'le çalışıyordu ama henüz ortak değillerdi. Ben yirmi bir yaşındaydım, o otuz yedi yaşındaydı.</span></p>

  <p><span class="font2">“Hasan'ın nesi oluyorsun?" dedi.</span></p>

  <p><span class="font2">“Akrabasıyım," dedim.</span></p>

  <p><span class="font2">“Öğrenci misin?"</span></p>

  <p><span class="font2">“Evet, Dil Tarih'te okuyorum..."</span></p>

  <p><span class="font2">Konuşurken gözlüklerinin üstünden bakıyordu. Onun bu halini hâlâ hiç sevmem...</span></p>

  <p><span class="font2">“Önemli bir şey değil," dedi, “tutuklanmasına itiraz ettik, bir iki gün içinde bırakırlar."</span></p>

  <p><span class="font2">“Ziyaretine gidebilir miyim, peki?"</span></p>

  <p><span class="font2">“Gidersin tabii... Ben, yarın başka müvekkillerle görüşmek için cezaevinde olacağım. Yarın ziyaret günü; saat dokuzda burada&nbsp;olursan seni de götürürüm."</span></p>

  <p><span class="font2">Ertesi sabah oradaydım. Bir taksiye binip hapishaneye gittik. Ahmet, bahçe kapısında kimliğimi alıp görevlilere verdi.</span></p>

  <p><span class="font2">“Zehra Hanım yardımcım," dedi.</span></p>

  <p><span class="font2">Kuyrukta beklemeden içeri girdik. İç kapıda, ziyaretçi defterine adımı yazdırdıktan sonra elini uzattı.</span></p>

  <p><span class="font2">“Ben burada ayrılıyorum," dedi. “Hasan'a söyle, kavgadan gürültüden uzak dursun; birkaç gün sonra çıkacak..."</span></p>

  <p><span class="font2">Benim gireceğim kapının yanındaki kapıya yöneldi. Kollarını kaldırıp, üstünü aramaları için görevlilere doğru yürüdü.</span></p>

  <p><span class="font2">O gün, Ahmet hakkında hiçbir şey düşünmedim. Yoktu sanki. O gün, dünyamda kimseye yer yoktu. Beni oraya getiren koşullar,&nbsp;beni büyüten annem, babam, okuduğum okullar, çocukluğum,&nbsp;geleceğim, hepsi bulutların altında kalmıştı. Ziyaret yerine giden&nbsp;koridorda uçuyor gibiydim. Kafamın içindeki şey, beni yukarı çekiyordu. Yanımda yürüyenlere yukardan bakıyordum. Dışarıda<sup>&nbsp;</sup>kar vardı ama bahar gelmiş gibiydi; kokulara, renklere doğru<sup>&nbsp;</sup>yükseliyordum. Koridordaki hoparlörden yayılan, zaman zaman&nbsp;anonslarla kesilen türküyü hiçbir zaman unutmadım: “Tanrı'dan&nbsp;</span><span style="text-indent: 0.3in;">diledim bu kadar dilek, o yârin yüzünü bir daha görek... "</span></p>

  <p><span class="font2">O gün yalnızca Hasan vardı.</span></p>

  <p><span class="font2">Ziyaret yerine girince, bir süre bocaladım. Çocukken, babamı ziyarete gittiğimiz günü hatırladım. Kalabalığın arkasındaki tel&nbsp;örgülerin içinde, Hasan'ın yüzünü aradım. Sonra biri adımı seslendi. Ziyaretçilerden biriydi; Hasan'ın okul arkadaşı... Yanında&nbsp;birkaç tanıdığım daha vardı. Karşılarında da Hasan duruyordu.</span></p>

  <p><span class="font2">“Zehra, ne arıyorsun burada?" dedi Hasan.</span></p>

  <p><span class="font2">Şaşırmıştı. Saçlarını kesmişlerdi; tuhaf görünüyordu.</span></p>

  <p><span class="font2">“Geçiyordum uğradım," dedim.</span></p>

  <p><span class="font2">Geldiğime sevinmiş gibi davranmıyordu ama bu yalnızca birkaç dakika sürdü. Evdekilerin haberi olup olmadığını sordu.</span></p>

  <p><span class="font2">"Tabii ki yok," dedim.</span></p>

  <p><span class="font2">Hep birlikte, yarım saat kadar konuşup gülüştük. Sonra başka arkadaşlar geldi; nöbeti teslim aldılar.</span></p>

  <p><span class="font2">Bıraktığımda, yüzüme bakıyor, gülüyordu. Görüşme yerinden dışarı çıktığımda, ben artık düpedüz uçuyordum. Koridorda kanatlarımın sesi yankılanıyordu:</span></p>

  <p><span class="font2" style="font-style:italic;">''Tanrı'dan diledim o kadar dilek, o yârin yüzünü bir daha görek</span><span class="font2">..."</span></p>

  <p><span class="font2">İki gün boyunca bir kuş gibi yaşadım.</span></p>

  <p><span class="font2">Annemle babam onu sorduklarında, görüştüğümüzü, iyi olduğunu söylüyordum. Okul çıkışında, önce derneğe uğruyor, bırakılıp bırakılmadığını soruyordum.</span></p>

  <p><span class="font2">İki gün sonra, anfide ders dinlerken içeri girdi. Hocadan özür dileyip gözleriyle beni aradı. Sonra da gelip yanıma oturdu.</span></p>
</body>
</html>
