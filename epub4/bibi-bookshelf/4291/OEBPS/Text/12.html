<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2"><br /></span></h2>

  <p style="text-align: right;"><a id="a12"><i>2 Eylül 1961</i></a><br /></p>

  <p><span class="font2" style="font-style:italic;">"... Rüyamda gördüm; abim çorba pişiriyordu... Tahta bir kaşıkla çorbayı karıştırıyor, yüzüme bakmadan benimle konuşuyordu. Tencerenin ortasında bir girdap meydana gelmişti...&nbsp;Sonra elini o girdaba kaptırdı. O kadar gülünçtü ki...</span></p>

  <p><span class="font2" style="font-style:italic;">Uyandığımda acıkmıştım. Mutfağa gidip iki tane biber dolması yedim.</span></p>

  <p><span class="font2" style="font-style:italic;">Bugünlerde hep rüya görüyorum, yengecim.</span></p>

  <p><span class="font2" style="font-style:italic;">Çorba, yengeç çorbasıymış. Abim yengeç oldu."</span></p>

  <p style="text-align: right;"><span class="font2" style="font-style:italic;">Mino'n</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">12. Bölüm</span></h2>

  <h2><span class="font2"><br /></span></h2>

  <p><span class="font2"><b>15 Eylül 2007, Hastane</b></span></p>

  <p><span class="font2"><br /></span></p>

  <p><span class="font2">Baban bana bir şey anlatmazdı; ben sadece hissederdim. Soru da sormazdım. Neler olup bittiğini hareketlerini izleyerek takip&nbsp;ederdim.</span></p>

  <p><span class="font2">60 İhtilali'nde çok heyecanlıydı. Bir savaşın içindeymiş gibi konuşurdu hep. Sonra bu heyecanı 12 Mart'a kadar sürdü. Onu anlamaya çalışırdım ama başaramazdım. Düşündüğü tek şey memleketti. Memlekete bir şey olacak diye ödü kopardı. Ben bu kadar korkamam ki...</span></p>

  <p><span class="font2">Askeriyede işlerin nasıl yürüdüğünü az çok biliyordum; ben de asker kızıyım... Ayrı bir Türkiye'dir orası. Kendilerini her şeyden ve herkesten ayrı tutarlar.</span></p>

  <p><span class="font2">Sen doğana kadar, acayip bir yalanla yaşadım. Bu adam beni seviyor, dedim kendi kendime. Ona ve sevgisine muhtaçtım.&nbsp;Yaratılmış olmanın kusurlarından biri de budur işte; sevgi... Sevgi&nbsp;ve inancın olduğu yerde barış da olmuyor, biliyor musun? Yani,&nbsp;barışı öldüren şey yalnızca nefret değil.</span></p>

  <p><span class="font2">Kasabada, babanın eski teğmeni Osman Bey'le tanışana dek, ben babanı yakından görmemiştim. Ne iş yaptığını bilmiyordum;&nbsp;onu asker sanıyordum... O ocak kutsal bir ocaktı; seçilmiş çocukları birer kurtarıcı olarak yetiştiriyordu.</span></p>

  <p><span class="font2">Meğer kurtarıcı olmakla zalim olmak arasındaki çizgi çok inceymiş. Hasan'ı babanın arkadaşları asmadı mı? Kimin, nerede, hangi hududu aşacağını bilemiyor insan...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Ben hiç çalışmadım. Liseyi bitirdiğim halde, baban çalışmamı istemedi. O yıllarda, bir kızın liseyi bitirmiş olması önemli bir şeydi. Bir banka memuru olabilirdim. Ya da öğretmen vekilliği filan&nbsp;yapardım. İzin vermedi.</span></p>

  <p><span class="font2">Senin kocan bunu yapsa, sen ne yapardın? Kendine mi acırdın, ona mı? Yanlış soru, biliyorum... Sen hemen boşanırdın...</span></p>

  <p><span class="font2">Baban görevliydi. Görevini icat etmişti.</span></p>

  <p><span class="font2">1961 Haziran'ında kasabaya geldiğinde, Yüzbaşı Osman Bey'in evine, yemeğe gitmiştik. O gece Osman Bey'le çok şey konuştular.&nbsp;Ben, Osman Bey'in karısı Esra Hanım'la, salonun bir köşesinde iskambil oynarken, konuştukları her şeyi duydum ve içime yazdım.</span></p>

  <p><span class="font2">“Bir sonraki dalgayı bekleyeceğiz," diyordu baban. “Şimdi seçimlere gideceklermiş; bırakalım gitsinler. Demokrasiyi neye benzeteceklerini hep birlikte görelim!"</span></p>

  <p><span class="font2">Osman Bey babandan da iştahlıydı.</span></p>

  <p><span class="font2">"Görmedik mi, komutanım," diyordu. "Bu nasıl bir şey, buna niye izin veriliyor?"</span></p>

  <p><span class="font2">Onlar izin makamındaydılar.</span></p>

  <p><span class="font2">Seni, o gece halanda bırakmıştık; sıkılırsın diye götürmemiştik.</span></p>

  <p><span class="font2">Eve döndüğümüzde uyumuştun.</span></p>

  <p><span class="font2">Sonra, sabahleyin, Hasan ve Halime'yle birlikte, babanla yattığımız odaya girdiniz. Dans edip şarkı söylediniz; bizi çok güldürdünüz.</span></p>

  <p><span class="font2">İnan ki, bundan daha gerçek bir dünya yoktu. Sadece soluk alıp verdiğim, en basitinden, bir ot gibi, içinde düşünce olmayan,&nbsp;hükmetme ve boyun eğmeye imkân sağlamayan bir rüyada yaşamanın hasretini çekiyordum. O rüyada bir tek sen vardın; baban&nbsp;yoktu. Baban bizi çok büyük ideallere satmıştı. Ama onu da sattılar işte! Terfi beklerken, kendini Ankara'da, masa başında buldu.&nbsp;Böyle bir şey benim başıma gelse sevinirdim. İnsanın çocuğuyla&nbsp;birlikte olmasının nesi kötü?</span></p>

  <p><span class="font2">Kore'den döndüğünde, babanla ilk defa aynı evde yaşamaya başladın. Biraz garipsemiştin. Ama öte yandan, çok sevinmiştin.&nbsp;Her gece eve gelen bir adam vardı; senin baban... Tamam, akşam&nbsp;yemekleri kasabadaki kadar kalabalık değildi. Nevres Amcan şıp&nbsp;diye damlamıyordu. Halime, Hasan, Nuri Abi, Gülizar, deden,&nbsp;halan... Biraz küçülmüştük...</span></p>

  <p><span class="font2">Şimdi, burnumda solunum hortumu, elimde serum delikleri, seninle kasaba meydanında film seyreder gibiyim. Kucağıma oturmuşsun. Halan yanı başımızda... Hülyalı gözlerle karşıya bakıyoruz.</span></p>

  <p><span class="font2">Perdede kendi hayatım var.</span></p>

  <p><span class="font2">Ne kadar anlamsız... Ne kadar boyun eğmiş...</span></p>
</body>
</html>
