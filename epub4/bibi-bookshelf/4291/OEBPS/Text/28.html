<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2"><br /></span></h2>

  <h2><a id="a28">28. Bölüm</a><br /></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Bağevi</b></span></p>

  <p><span class="font2"><b><br /></b></span></p>

  <p><span class="font2">Ben Nuri'nin Gülizarıyım...</span></p>

  <p><span class="font2">Kasabaya geldiğimde yirmi yaşındaydım. Ev işlerinden, tarla işlerinden ve Nuri'yi sevmekten başka bir şey bilmezdim. Ama&nbsp;kolay öğrenirim. Anam bana göğer akıllı derdi. Bir de, doğruyu&nbsp;yanlıştan ayırmayı bilirim ki, çoğu okumuş kişi ayırt edemez.&nbsp;Münevver benden dört yaş küçüktü. İzmir'de, lisede okuyordu.&nbsp;Hafta sonlarında, bayramlarda kasabaya gelirdi; bana okuma&nbsp;yazmayı o öğretti. Çalı gibi bir şeydi ama Allah zihnine kuvvet&nbsp;vermiş...</span></p>

  <p><span class="font2">Annesi öldükten sonra, biz birlikte büyüdük. O benden hızlı büyüyordu. O herkesten hızlı büyüyordu. Çocuklarımı, Halime'yi, Hasan'ı nasıl yetiştireceğimi de ondan öğrendim sayılır. Bize kalsa&nbsp;Hasan'ı okutamazdık; çiftçi olurdu.</span></p>

  <p><span class="font2">Kasabada yaşamayı hiç istemiyordu; daralıyordu. Durmadan kitap okurdu, resim yapardı. Üniversiteye gitmek istiyordu.&nbsp;Resim öğretmeni olmak istiyordu. Çocukları çok severdi.</span></p>

  <p><span class="font2">Evli bir adama gönlünü kaptırmıştı. Başkası olsa ayıplardım. Onu ayıplayamadım. Hatta yazdığı bir mektubu adama kendi&nbsp;ellerimle verdim. Nuri bana kızdı önce. “Ne yapıyorsun sen?"&nbsp;dedi. Ben de ona, “Sen karışma!" dedim. Herkes her şeye karışmasın.</span></p>

  <p><span class="font2">Abisi Cemil Bey pek edep erkân bilmezdi. Münevver İzmir'e yerleşince Nuri'yle beni sorguya çekti, tehdit etti. Ne yapacağımızı bilemedik ama bir şey de söylemedik. O evli adamdan haberimiz yokmuş gibi davrandık. Sonra Münevver'i dövdü. Dövülen&nbsp;kadın ne yapar? Ağlar. Münevver hiç ağlamadı. Ben günlerce ağladım. Onun yerine ağladım. O beni teselli etti.</span></p>

  <p><span class="font2">Kasabadaki evin avlusuna iki göz bir yer yaptırdı bize. Cafer Bey o zaman sağdı. Aklına böyle bir şey gelmemiş. Ama&nbsp;Münevver'in aklına gelmiş. Bizim insan olduğumuzu Münevver&nbsp;keşfetti. Henüz lisede okuyordu.</span></p>

  <p><span class="font2">Çocuğu olunca, daha bir iç içe geçtik. Arada bir İzmir'e gider, işlerini görürdüm. Güzel bir evi vardı. Her şey istediği gibiydi.&nbsp;Bazen Cahit Bey gelirdi. Terasta otururduk. Saatlerce konuşurduk.&nbsp;Bu benim için başka bir dünyaydı. Söylediklerini anlamaya çalışırdım. Ama daha çok kendimi anlamaya çalışırdım.</span></p>

  <p><span class="font2">Sonra çok acı çektik. Evlat acısı çektik.</span></p>

  <p><span class="font2">Hasan gidince beni karşısına aldı.</span></p>

  <p><span class="font2">“Dik dur Gülizar Abla," dedi, "bak, ben dik duruyorum."</span></p>

  <p><span class="font2">Oğlum ölmüş, bin yıl kocalmışım, nasıl dik durayım?</span></p>

  <p><span class="font2">Öğreniyorsun ama; bunu da öğreniyorsun... O dik durunca sende dik duruyorsun.</span></p>

  <p><span class="font2">Sonra bağlara yerleşti. Sabahın altısında, yedisinde bahçeye çıkar, radyoyu açar, resim yapardı. Resim yaparken başında durmamı, seyretmemi sevmezdi; eli dururdu. Bitirdiği resimleri ilk bana gösterirdi. Öyle bakardım... Ağaçlar ağaca benzemiyor, renkler&nbsp;başka, şekiller başka... Sonra bir gün benim resmimi yaph. Kaşım&nbsp;gözüm değişik, ellerim rengârenk; beni hiç andırmıyor... Günlerce&nbsp;baktım o resme. Kasabadaki evin duvarındaydı bir ara. Her gittiğimde önünde durur bakardım. Bu ben miyim, diye kendime&nbsp;sorardım. Baktıkça bana benzemeye başladı... Kalbimden geçen&nbsp;her şeyi anlatmış. Beni çizmemiş, içimi çizmiş...</span></p>

  <p><span class="font2">Arada bir Ayşe Hanım gelirdi İstanbul'dan. Avludaki çam ağacının altında oturur, likör içerler, sabahlara kadar konuşurlardı. Yanlarında otururdum. Çok güzel konuşurlardı.</span></p>
</body>
</html>
