<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a3"><i>8 Nisan 1999</i></a><br /></p>

  <p><span class="font2" style="font-style:italic;">''...Renkler ve ışık durmadan hareket ediyor, eski hallerini aklımda tutamıyorum artık... Bazen, fırçayı vurduğumda kendiliğinden bir şeyler oluyor ama bana resim yapıyormuşum gibi&nbsp;gelmiyor. Bu yaşta yeniden bir hocaya gitsem, bana bir şeyler&nbsp;öğretin desem... Yapamam herhalde, zor olur. Ya, 'sen artık kefenini boya kadın,' derse...</span></p>

  <p><span class="font2" style="font-style:italic;">Ama kendi kendime bir şeyler deniyorum. Yağlıboya, guaj, pastel; hepsi bir arada.</span></p>

  <p><span class="font2" style="font-style:italic;">Bir gün, çok eskiden, çok kötü bir gün, boyadığım tuval yağmurda kalmıştı; üstünde pastel eskizler de vardı. Sonra baktım, iyi olmuş, değişik olmuş. O günden beri böyle karışık şeyler yapıyorum; resimlere su tutuyorum. İtfaiyeciler gibi...</span></p>

  <p><span class="font2" style="font-style:italic;">Yolladığın Cezanne albümünü aldım. Niye zahmet ettin? Nasıl teşekkür edeceğimi bilemiyorum. Gözlerinden öpüyorum."</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2><span class="font2"><br /></span></h2>

  <h2><span class="font2">3. Bölüm</span></h2>

  <h2><span class="font2"><br /></span></h2>

  <p><span class="font2"><b>15 Eylül 2007, Bağ Evi</b></span></p>

  <p><span class="font2"><br /></span></p>

  <p><span class="font2">Kapı bir kez daha çalınıyor. Uyumadan önce üstüme aldığım pike yere düşmüş.</span></p>

  <p><span class="font2">"Zehra Hanım!" diye sesleniyor Nuri Amca.</span></p>

  <p><span class="font2">Pikeyi yerden kaldırıp katlıyorum; yatağa koyuyorum. Perdeyi aralayıp dışarı bakıyorum. Çam ağacının arkasında beyaz güller...</span></p>

  <p><span class="font2">Halam, uzun, ince parmaklarıyla kolalı saç kurdelemi bağlıyor; beyaz!</span></p>

  <p><span class="font2" style="font-style:italic;">"Çok güzel oldun!"</span></p>

  <p><span class="font2">Çok güzel oldum! Beyaz güller gibi...</span></p>

  <p><span class="font2">Babam Kore'de galiba... O uzaklara gidince, annem beni alıp yine halama taşınmış. Yatakta üstüme eğiliyor.</span></p>

  <p><span class="font2" style="font-style:italic;">"Yalnızca üç gün için minik kuşum, yalnızca üç gün için... Halan sana çok iyi bakacak, biliyor musun?"</span></p>

  <p><span class="font2">Tabii ki biliyorum... Babam birkaç günlüğüne Ankara'ya dönmüş olmalı. Annemi özlemiş olmalı. Beni özlememiş olmalı!</span></p>

  <p><span class="font2">Annem sözünde durmuyor; ayrılık bir hafta sürüyor. Uzaklaşıp yakınlaşmanın zorluklarıyla yüzleşmek için henüz çok küçüğüm...&nbsp;Bereket versin Kore'ye gidemiyor. Oraya kadınları almıyorlar.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Kapı bir daha çalındı,</span></p>

  <p><span class="font2">"Girsene Nuri Amca!" dedim.</span></p>

  <p><span class="font2">Doğrulup kalktım. Konsolun aynasına baktım. Kaz ayaklarıma, burnumun eğrisine, saçlarıma... Boyam gelmiş... Ojelerime baktım; vişneçürüğü... Ellerim çok güzel olmuş. Çok hoş olmuşum, yaşlanmışım.</span></p>

  <p><span class="font2">Kapı açıldı.</span></p>

  <p><span class="font2">"Uyandın mı?"</span></p>

  <p><span class="font2">"Uyandım."</span></p>

  <p><span class="font2">Bir çift ışıltılı yeşil göz... Önce çıplak ayaklarıma, sonra yüzüme baktı. Elindeki vazoda bir demet beyaz gül.</span></p>

  <p><span class="font2">"Yemeği hazırladık, acıkmışsındır."</span></p>

  <p><span class="font2">Vazoyu sehpaya koydu.</span></p>

  <p><span class="font2">"Bunlar benim için mi?"</span></p>

  <p><span class="font2">"Son güller bunlar; bu mevsimde bu kadar oluyor."</span></p>

  <p><span class="font2">Halamın boyadığı resimlerdeki gibi duruyor. Başını hafifçe yana eğmiş, kasketi elinde; yüzündeki ışık beyazı maviye çalıyor. Bakışları o kadar huzurlu ki, yaşayabileceği her şeyi yaşamış sanki. Yanaklarına hafif bir pembelik dokundurmuş halam.&nbsp;Boynunda, çenesinin alhnda yeşilimsi bir gölge...</span></p>

  <p><span class="font2">"Bahçede yer misin?"</span></p>

  <p><span class="font2">Bilmem! Bahçede yer miyim? Büyük çamın altında... Ovanın solan, solarken birbirine karışan renklerine karşı... Dedemle&nbsp;Yüzbaşı Osman Bey'in arasında, Hasan'ın yanında, Halime'nin&nbsp;karşısında... Beş yaşında...</span></p>

  <p><span class="font2">"Halam nerede yerdi?" diye soruyorum.</span></p>

  <p><span class="font2">"Bu mevsimde bahçede yerdi. Annen geldiğinde, kışın bile bahçede yerlerdi."</span></p>

  <p><span class="font2">"O zaman öyle yapalım. Ama birlikte yiyelim..."</span></p>

  <p><span class="font2">Resim hareket ediyor, inceliyor, duş alıyor, boyalar akıyor.</span></p>

  <p><span class="font2">"Biz yemiştik Zehra Hanım."</span></p>

  <p><span class="font2">Hiç öyle şey olur mu? Bak, tavandaki örümcek kımıldadı. Perdeler iç çekti. Üzgün yine inliyor.</span></p>

  <p><span class="font2" style="font-style:italic;">"Gel bakalım buraya, akala pamuğum!"</span></p>

  <p><span class="font2">Dizlerine nazlanmadan oturuverdim.</span></p>

  <p><span class="font2" style="font-style:italic;">"Bu gözler niye maviş?"</span></p>

  <p><span class="font2">Utandım. Ellerimi tuttu.</span></p>

  <p><span class="font2" style="font-style:italic;">"Bunu annen mi aldı?"</span></p>

  <p><span class="font2">Elimi çektim, nazar boncuklu bileziğimi kaçırdım. Beş yaşındaydım.</span></p>

  <p><span class="font2">Küçükken kokusuna bir ad bulamamışhm. Yıllar sonra, staj için gittiğim bir kazı yerinde, kekik kokusunu içime çekip mırıldandığımı anımsıyorum.</span> <span class="font2" style="font-style:italic;">"Nuri Amca kokuyor</span><span class="font2">..."</span></p>

  <p><span class="font2">"Köpek ağlıyor mu hep böyle?"</span></p>

  <p><span class="font2">"Üzgün mü? Akşamları salıyoruz ama şimdi güvercinler dışarıda; birazdan bırakırım."</span></p>

  <p><span class="font2">O çıkınca kalktım. Perdeyi aralayıp bahçeye baktım. Gülizar Teyze, masaya işlemeli bir örtü sermiş. Kenarlarındaki küçük yuvarlaklar iğne oyası. .. Sürahiyi, bardağı, tabağı, çatal kaşığı, yeşil&nbsp;biberden tuzluğu yan yana dizmiş.</span></p>

  <p><span class="font2">Eşyalar ölmez mi?</span></p>

  <p><span class="font2">Biber biçimli tuzluğu çocukluğumdan tanıyorum. Eski mutfakta, pencere mermerinin üstünde dururdu.</span></p>

  <p><span class="font2" style="font-style:italic;">"Zehra, gel! Bak size darı haşladım, Hasan'la, Halime'yle beraber yiyin!"</span></p>

  <p><span class="font2">Hasan'la, Halime'yle, Gülizar Teyze'ye koşuyoruz. Mutfak penceresi açık. .. Hasan, biberden tuzluğa uzanıyor.</span></p>

  <p><span class="font2" style="font-style:italic;">"Sana da dökeyim mi?"</span></p>

  <p><span class="font2" style="font-style:italic;">"Dök!"</span></p>

  <p><span class="font2">Birden gül kokusu. Aramızdan, sevgiyle, gülümseyerek geçen beyaz güllerin kokusu...</span></p>

  <p><span class="font2">Pencereden onları izliyorum. Gülizar Teyze, şalvarının üstüne ben geldim diye allı yeşilli yeni bir bluz giymiş.</span></p>

  <p><span class="font2">Sürahinin yerini beğenmedi; tabağın yanından alıp ekmeğin yanına koydu.</span></p>

  <p><span class="font2">Nuri Amca güvercin kümesinin önünde... Kümesin kapısı açık, güvercinler girip çıkıyor; halamın güvercinleri...</span></p>

  <p><span class="font2">Nuri Amca göğe bakıyor. Elinde beyaz bir güvercin çırpınıyor. Diğerleri ayakucunda geziniyor. Sonra bir patırtı; kanat sesi. Biri&nbsp;takla atarak yere iniyor.</span></p>

  <p><span class="font2">Gülizar Teyze, elindeki güveci masaya bırakıp mutfağa döndü. Masa çam ağacının altında, halamın resimlerindeki gibi bomboş&nbsp;kaldı. .. Ağaç ne kadar küçüknüş! Ben beş yaşındayken her şey ne&nbsp;kadar büyüktü, değişikti...</span></p>

  <p><span class="font2">Eğilmiş bir daldan ampul sarkıyor. Ötede, yeşil dalgalarıyla mısır denizi akıyor. Uzakta bir yelkenli; karaağaç! Hasan'ın karaağacı. .. Daha uzakta ağır, dev bir kadırga... Üç ay önce dutla&nbsp;yüklüydü; şimdi yalnızca yeşil. Benim dutum, benim yeşilim...&nbsp;Küçükken her birimizin bir ağacı vardı. Uyandığımızda, acaba&nbsp;yerlerinde duruyorlar mı diye, gidip bakardık. Nereye gidecekler? Denizin ortasında kalmışlar...</span></p>

  <p><span class="font2">Uzakta, ufku kapatan dağlara, bulutların arasından akşamın ışığı dökülüyor. Beride beyaz güller. Hasan'la benim aramda duruyorlar; kokuyorlar.</span></p>

  <p><span class="font2">Gülizar Teyze mutfaktan koşarak çıktı. Elindeki bıçağı tabağımın yanına bıraktı.</span></p>

  <p><span class="font2">Çoğul sözcüklerin re'lerini yutuyor.</span></p>

  <p><span class="font2" style="font-style:italic;">"Münevver Hanım benim de resimleemi yaptı..."</span></p>

  <p><span class="font2">Gülizar Teyze, salondaki uzun koltuğa oturmuş. Üstünde, ince, ipekli, şala benzer bir şey var. Başını önüne eğmiş, yalnızca&nbsp;burnu ve çenesi görünüyor. Bir memesinin yarısı açık...</span></p>

  <p><span class="font2">Halam, bu resmi, babamın cenazesi için geldiğimde, kasabadaki evde göstermişti; yıllar önce... Bir anın yağlıboyası... Gülizar Teyze, daha fazla öyle kalamayacakmış gibi duruyor. Az sonra başını kaldırıp bakacak.</span></p>

  <p><span class="font2" style="font-style:italic;">"Bitmedi mi Münevver Hanım? İnip sebzeleen suyunu açmam lazım..."</span></p>

  <p><span class="font2">Halam yanıtlamıyor. Tuvalden gözünü ayırmıyor. İşte bu ışık! Bu da beyaz! Gülizar'ın açık memesinden dökülmüş. Hasan'ın&nbsp;dudaklarına...</span></p>

  <p><span class="font2">Pencereye baktı. Beni görünce gülümsedi.</span></p>

  <p><span class="font2">Artık bahçeye inmeliyim.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Çıkarken, gözüm kapının yanındaki fotoğrafa ilişiyor.</span></p>

  <p><span class="font2">Müzeci Mehmet Ali Amca, eski müze binasının önünde, tanımadığım bir adamla birlikte ayakta duruyor. Adamın benzi biraz soluk görünüyor; hastaymış ya da bir şeye üzülmüş gibi...</span></p>

  <p><span class="font2">Fotoğrafın sağ alt köşesine bir tarih düşülmüş; 9 Şubat 1961...</span></p>
</body>
</html>
