<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a15"><i>4 Mayıs 2002</i></a><br /></p>

  <p><span class="font2" style="font-style:italic;">"...Bu resimleri niye yaptığımı bilmiyorum? Ben bir kadınım ve tanıdığım kadın ressam yok! O zaman, bu resimleri niye yapıyorum ?"</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <h2 style="text-align: right;"><span class="font2" style="font-style:italic;"><br /></span></h2>

  <h2><span class="font2">15. Bölüm</span></h2>

  <h2><span class="font2"><br /></span></h2>

  <p><span class="font2"><b>16 Eylül 2007, Bağ Evi</b></span></p>

  <p><span class="font2"><br /></span></p>

  <p><span class="font2">Yataktan çıkınca ilk işim Niyazi'ye telefon etmek oldu. Doğrusu, ona ne diyeceğimi bilmiyordum. Dün geceden beri,&nbsp;Ahmet'le görüştükten sonra hep bunu düşündüm. Bu yaşta bir&nbsp;çocuğun elbette sevgilisi olacak. Çok gerekli değil tabii... Ama olacak... Baba olmak da isteyecek; bu da anlaşılır bir şey... Ve bu da&nbsp;çok gerekli değil...</span></p>

  <p><span class="font2">Sofya'ya gitmeden önce, olanlardan haberdar olduğumu, ne yaparsa yapsın arkasında durduğumu bilmesini istiyordum.</span></p>

  <p><span class="font2">Sesimi ayarladım, içimi yumuşattım, derin bir nefes aldım. Ama başaramadım.</span></p>

  <p><span class="font2">"Anne, nasılsın?" dediği anda, "Sen bunu nasıl yapabilirsin, nasıl?" diye bağırmaya başladım.</span></p>

  <p><span class="font2">Kullandığım kelimelerin çoğunu hatırlamıyorum ama elâlemin kızını kirletmekten utanıp utanmadığını bile sormuş olabilirim.&nbsp;Konuşmasına fırsat vermedim. Arada bir, "bir dakika anne, lütfen&nbsp;anne, havaalanındayım, konuşamıyorum," deyip sözümü kesmeye çalışıyordu. En can alıcı cümlem de şuydu: "Biz seni böyle mi&nbsp;yetiştirdik?"</span></p>

  <p><span class="font2">Bunu niye yaptım, bilmiyorum. Onun adına korkmak, onun adına kaybolmak, onun adına yaşamak bana mı düşer? Yıllardır&nbsp;yanımdan yavaş yavaş uzaklaşıyor zaten.</span></p>

  <p><span class="font2">Ama öte yandan; daha çok küçük...</span></p>

  <p><span class="font2">Telefonu kapatınca onun için değil, kendim için korktuğumu anladım. Bahçeye inerken, merdivenlerde, neden bir çocuk daha&nbsp;yapmadığımı düşündüm. Niyazi'yi hemen bir daha aradım ama&nbsp;açmadı. Mesaj yazdım:</span></p>

  <p><span class="font2" style="font-style:italic;">''Seni seviyorum..."</span></p>

  <p><span class="font2">Bu ona yeter...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Gülizar Teyze, bahçede mükellef bir kahvaltı hazırlamış... Domatesler domates kokuyor, biberler biber. Yumurtalar küçücük&nbsp;ama göbekleri yeni doğmuş gün gibi turuncu.</span></p>

  <p><span class="font2">Nuri Amca, sabaha karşı bıraktığım sandalyede oturuyor. Yakın gözlüklerini takmış, dizine tel örgüden bir kümes kapısı yatırmış; tamir ediyor.</span></p>

  <p><span class="font2">Beni görünce işini bırakıp gülümsedi.</span></p>

  <p><span class="font2">"Günaydın," dedim.</span></p>

  <p><span class="font2">"Maşallah, iyi uyandın," dedi, "öğleye kadar uyursun diyordum."</span></p>

  <p><span class="font2">Onun niye az uyuduğunu galiba anladım. Burada insan ne kadar az uyursa uyusun, dinlenmiş uyanıyor.</span></p>

  <p><span class="font2">Gülizar Teyze çaylarımızı koyuyor.</span></p>

  <p><span class="font2">"Sabah Halime'ye telefon ettim, selam söyledi," diyor.</span></p>

  <p><span class="font2">Sonra, bir törendeymişiz gibi dikkatle masanın üstündekilere bakıyor. Bu töreni kazı yaptığımız köylerden biliyorum. Az sonra,&nbsp;masadakiler tek tek tanıtılacak. Şu lorlu biber, tadına mutlaka bakmalıyım... Şu gül reçeli, şu da sakız; Ankara'da bunları bulamam!&nbsp;Bir tasın içi zeytinyağı dolu; üstüne taze nane kıyılmış; ekmeğimi&nbsp;banmazsam gücenir.</span></p>

  <p><span class="font2">Törenin gereklerini iştahla yerine getiriyorum.</span></p>

  <p><span class="font2">"Bu kadar şeye gerek yoktu, Gülizar Teyze; zahmet etmişsin..."</span></p>

  <p><span class="font2">"Hiç olur mu? Ne zahmeti?"</span></p>

  <p><span class="font2">Nuri Amca, yıllardır, yüzlerce kez duyduğu bu tören sözlerini, bıyık altından gülerek dinliyor, çayını yudumluyor.</span></p>

  <p><span class="font2">Hepsinden tadıyorum. Törenin gereklerinden biri de bu... Gülizar Teyze mutlu oluyor. Çatalı tutuşumu, lokmamı ağzıma götürüşümü, çiğnememi izliyor. "Hah, işte böyle yemelisin," diyor&nbsp;sanki; "günlerdir yememiş gibi, bir daha bulamayacakmış gibi..."</span></p>

  <p><span class="font2">Onu mutlu etmeyeceğim de, kimi mutlu edeceğim?</span></p>

  <p><span class="font2">Halime'nin çocuklarından konuşmaya başlıyoruz.</span></p>

  <p><span class="font2">"Bu kadar geç evlenmeseydi iki çocuk daha yapardı," diyor. "Kimseleri beğenmedi ki? Gitti bir doğuluyla evlendi."</span></p>

  <p><span class="font2">Nuri Amca, gözlüklerinin üstünden ters ters bakıyor ona; a'ları uzatarak uyarıyor:</span></p>

  <p><span class="font2">"Gülizar, Gülizar... Bu işin doğusu batısı mı var?"</span></p>

  <p><span class="font2">Üzgün, Nuri Amca'nın ses tonundan rahatsız oluyor; başını kaldırıp homurdanıyor.</span></p>

  <p><span class="font2">Doğrusu, bu tartışmaya karışmak istemiyorum. Konuyu değiştirmem gerekiyor.</span></p>

  <p><span class="font2">"Halam ne zaman İzmir'e yerleşti, Nuri Amca," diyorum.</span></p>

  <p><span class="font2">Çay bardağını masaya bırakıyor.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">"61 Ağustos'unda, annenle sen Ankara'ya gittiniz... Baban, rahmetli, Kore'den yeni dönmüştü galiba... Sonra, kasım başlarıydı, biz bağlardan kasabaya göçmek üzereydik... Halanla deden,&nbsp;bir ay önce kasabaya dönmüşlerdi... Bir gece, Nevres Abi'yle deden, kasabadaki evin bahçesinde çok rakı içmişler. Rahmetli Zeki,&nbsp;on dakikada bir babasını almak için gelip gitmiş."</span></p>

  <p><span class="font2">"Zeki Abi öldü mü?"</span></p>

  <p><span class="font2">"Sorma... O da ayrı bir hikâyedir... Şimdi, kitap okuyorum ya... Zeki'yi mekiyi yazmaya aklım yetse roman olur."</span></p>

  <p><span class="font2">Susup önüne baktı. Gülizar Teyze çaylarımızı tazelerken derin bir iç çekti.</span></p>

  <p><span class="font2">"Gecenin bir yarısında halan Nevres Abi'yi gönderip dedeni yatırmış... Kendi de yatmış. Sonra bahçeden gelen bir gürültüyle&nbsp;uyanmış. Çıktığında, deden taşlığın üstüne uzanmış, yatıyormuş.&nbsp;Önce sarhoşluktandır demiş; omuzlayıp içeri götürmeye kalkışmış. Götürememiş tabii; halanı biliyorsun, buğday sapı gibi sıska&nbsp;bir çocuktu... Sonra dedenin alnında kan görmüş de düştüğünü&nbsp;anlamış, telaşlanmış. O zamanlar telefon falan nerde? Biz de çocuklarla bağdayız, hiçbir şeyden haberimiz yok... Gitmiş Zeki'yi&nbsp;uyandırmış... Zeki cevval çocuktu; meydana koşup taksi getirmiş, dedeni hastaneye kaldırmışlar. O sıralar, hastanede Hacivat&nbsp;gibi, geveze bir doktor var... Zaten hastane de hastane değildi ya...&nbsp;Halan, dedeni de, Zeki'yi de aynı taksiye bindirip İzmir'e götürmüş... Zeki, ertesi akşam döndü kasabaya, bağlara gelip beni&nbsp;buldu, her şeyi anlattı... Atladım, İzmir'e, Devlet Hastanesi'ne&nbsp;gittim... Halan üç hafta dedene refakat etti. Ben de bir asker arkadaşımın evinde kaldım; gündüzleri hastaneye gittim... Kötü&nbsp;günlerdi... Münevver Hanım çırpınıp durdu... Sonra, baban geldi&nbsp;Ankara'dan... Akşamına döndü; işleri var tabii... Dedene hortumlar bağlamışlardı. Hastalığın ne olduğunu bilemediler önce. Üç&nbsp;hafta sonra kanser dediler, tedavi edeceğiz dediler... Halan, rahmetli, beni bir köşeye çekti... 'Ben babam iyileşene kadar burada&nbsp;kalacağım,' dedi. 'Siz çocuklarla avludaki ev bitene kadar bizim&nbsp;evde, kasabada kalın... Tarla işlerini de aksatma, pamukları sat,&nbsp;parasını bankaya, kendi hesabına yatır,' dedi...</span></p>

  <p><span class="font2">"Deden, bahçede bize bir ev yaptırıyordu... Duvarı, çatısı filan iki ayda bitmişti; doğraması kalmıştı... Halan öyle deyince, ben kasabaya döndüm; işlere sarıldım... Fakat işten de anlamıyorum ki... Tamam, pamuklar zaten balyalanmış, yığılmış ama ben&nbsp;daha evvel tüccarla ya da kooperatifle hiç muhatap olmamışım...&nbsp;Neyse...</span></p>

  <p><span class="font2">"Sonra, dedenin tedavisi başladı işte! Halan İzmir'de, Halil Rıfat'ta küçük bir ev kiraladı; çatı katı... Deden, aralık başında vefat etti... Halan da bir daha geri dönmedi; İzmir'de kaldı. Ta seksen yılına kadar... Arada birkaç günlüğüne gelirdi... Resim yapmaya başlamıştı; İzmir'de bir atölyeye gidiyordu. Ben resim filan&nbsp;bilmem ama ona iyi geliyordu herhalde... Bazen İzmir'deki evine&nbsp;giderdim, danışırdım. Gülizar da giderdi... Öyle... Sonra, darbeden az evvel çıktı bağlara geldi... 'Ben artık yaz kış burada kalacağım,' dedi. Hasan sağdı, hapishaneye düşmemişti daha."</span></p>

  <p><span class="font2">Çayı soğumuştu. Bunu düşündüğüm anda, Gülizar Teyze onun çay bardağını alıp bir saksıya boşalttı; yenisini koydu.</span></p>

  <p><span class="font2">"Nur içinde yatsın," dedi.</span></p>

  <p><span class="font2">Nuri Amca ayağa kalktı. Hâlâ bir şey yiyip yemediğimi kontrol eder gibi ellerime baktı.</span></p>

  <p><span class="font2">"Kahvaltın bittiyse, Üzgün'ü serbest bırakacağım," dedi.</span></p>

  <p><span class="font2">Ellerimi açtım.</span></p>

  <p><span class="font2">"Kahvaltı çok güzeldi," dedim.</span></p>

  <p><span class="font2">Her şey çok güzel... Kapıyı saran yaban gülleri duvara kol atmışlar. Pembe, beyaz, kırmızı; renkler iç içe geçmiş.</span></p>

  <p><span class="font2">Üzgün zincirinden kurtulunca, önce bana koştu. Ön patilerini dizlerime dayayıp koca diliyle yüzümü yaladı...</span></p>

  <p><span class="font2">"Zeki Abi ne zaman öldü?" dedim, Nuri Amca'ya.</span></p>

  <p><span class="font2">Yeniden karşıma oturdu.</span></p>

  <p><span class="font2">"Hanım, bir sigara içebilir miyim?" dedi Gülizar'ına.</span></p>

  <p><span class="font2">Gülizar Teyze, eliyle, ne halt edersen et anlamına gelebilecek bir hareket yaptı.</span></p>

  <p><span class="font2">Nuri Amca, sabaha karşı masada bıraktığımız paketten bir sigara alıp yaktı. Dumanı, içine çekmeden dışarı üfledi.</span></p>

  <p><span class="font2">"Bu çocuklar gençtir, cahildir diye, söylediklerine hiç kulak asmadık," dedi. "Halbuki cahil olan bizdik... İnsan ne yaşadıysa gençliğinde yaşıyor. Gençken daha verimli düşünüyor, daha&nbsp;adaletli oluyor. Sonradan her şeye alışıyoruz; haksızlığa, hukuksuzluğa... Zeki çok iyi, çok akıllı bir çocuktu... Nevres Abi,&nbsp;Bulgaristan'da radyo teknisyenliği okumuş... Konu komşunun&nbsp;radyolarını tamir ederdi... Ama aslına bakarsan, radyoları Zeki&nbsp;tamir ediyordu... Altmış sekiz yılında, makine mühendisi olmak&nbsp;için İstanbul'a gitti. Hepimiz çok sevindik tabii... Kasabadan üniversiteye giden ilk genç oydu... Bizim Halime'yle de düğünlerde&nbsp;filan bakışırmış bunlar..."</span></p>

  <p><span class="font2">Nuri Amca, bunu gülümseyerek ve Gülizar Teyze'ye bakarak söylemişti. Gülizar Teyze bu bakıştan hiç etkilenmemiş gibi üzüm&nbsp;tabağına el attı.</span></p>

  <p><span class="font2">"Biraz üzüm ye!" dedi bana.</span></p>

  <p><span class="font2">Biraz üzüm yedim.</span></p>

  <p><span class="font2">"Anladığım kadarıyla bizimki yüz vermiyormuş," diye sürdürdü Nuri Abi. "Sonra çocuk okumaya gitti işte! Yaz aylarında, kasabada arada bir görürdüm... Giderken tüysüz bir delikanlıydı.&nbsp;Altı ay sonra, posbıyıklı bir Dev-Gençli olarak geri döndü... O zamanlar Dev-Genç vardı, değil mi?"</span></p>

  <p><span class="font2">"Evet," dedim, gülerek.</span></p>

  <p><span class="font2">Nuri Amca'nın Dev-Genç'i filan biliyor olmasına şaşırmıştım.</span></p>

  <p><span class="font2">Ne düşündüğümü anlamış gibi, "Ben de bunları sonradan, kitap okudukça öğrendim," dedi. "Şimdi, bir avuç çocuktular, anarşisttiler filan diyorlar ya, kulak asma! Bu kadar haksızlık varken, ya ne olacaklardı? O yıllarda, sokakta yürüyüşleriyle bile örnek&nbsp;çocuklardı...</span></p>

  <p><span class="font2">"Altmış dokuz kışında, İstanbul'dan arkadaşlarını getirmiş bu... Karayollarında mevsimlik işçi olarak çalışmaya başlamışlar...&nbsp;Tabii, çalışmalarının amacı para kazanmak filan değil; köylüleri Dev-Gençli yapmak... Hasan da böyleydi, biliyorsun; parayla&nbsp;marayla işi olmazdı... Sonra Belediye Reisi girdi devreye... Adalet&nbsp;Partisi'nin en azılı zamanları... Reis, bu çocukları işten attırdığı&nbsp;gibi, bir de hepsini komünist diye tutuklattı... Kasabada herkes&nbsp;her şeyi biliyor, herkes birbirini tanıyor ama sesini çıkarmıyor...</span></p>

  <p><span class="font2">Reis'in meydanda bir evi vardı; evin duvarında film gösterilirdi, hatırlıyor musun? İşte o Reis, Zeki'nin babasını, Nevres Abi'yi&nbsp;de içeri attırdı... Kasabadaki her evde, günlerce, bu baba oğul iki&nbsp;komünistle, kandırdıkları köylüler konuşuldu. Bulgar komünizminden kaçmış zavallı Nevres Abi'yi, komünist radyoları dinlemekle suçlayıp üç gün dövdüler. Adam radyo tamircisi ya, telsiz kullanıyor, Bulgar komünistleriyle haberleşiyor diye söylenti&nbsp;yaydılar. Münevver Hanım bunu duyunca deliye döndü; Zeki'yi&nbsp;de, Nevres Abi'yi de çok severdi... Ankara'ya, annene telgraf çekmiş, bir şey yapsın diye; babanla konuşmuyorlardı, biliyorsun...&nbsp;Nevres Abi'yi bir hafta hapishanede tutup bıraktılar ama Zeki'yle&nbsp;arkadaşları epeyce içerde kaldılar... Münevver Hanım bana haber&nbsp;gönderdi. Çocuğu yalnız bırakmayın, ihtiyaçlarını giderin, kitap&nbsp;götürün, dedi. Ben de elimden geleni yaptım...</span></p>

  <p><span class="font2">"Bu çocukların arkadaşlığı da güzeldi... Bunlar hapishaneye düşünce mahkûmlar da ayağa kalkmış; komünistler geldi, biz&nbsp;bunları istemeyiz diye... Hepsi eli bıçaklı adamlar, yakın kasabaların belalıları... Zeki'nin bir arkadaşı vardı; kasap... Kasabanın&nbsp;tanınmış ailelerinden, babayiğit, yapılı bir çocuk... Zeki içeri girdikten bir hafta sonra, bir gece yarısı, meydandaki dükkânlardan&nbsp;birinin camını kırıp kendini tutuklattırdı... O belalılara bir hafta&nbsp;görünüp çıktı. Böyle arkadaşlardı...</span></p>

  <p><span class="font2">"Reis Bey'in yaptıkları bununla da kalmıyor tabii... O bahar mı, bir sonraki bahar mı, bir öğretmen yürüyüşü yapılmıştı. Ben de&nbsp;sonradan öğrendim; aslında bu yürüyüşler her yerde yapılıyormuş... Ama Reis Bey, ne yapıp edip bunu bir ırz düşmanlığı olarak&nbsp;gösterdi. Neymiş? Dağ köylerinden birinde, bir ilkokul öğretmeni, öğrencilerinden birine tecavüz etmişmiş... Ahali, meydanda&nbsp;toplananların etrafını sardı. Manisa'dan iki otobüs polis geldi;&nbsp;öğretmenleri yaka paça içeri attılar... Zeki de aralarındaydı... İşçi&nbsp;Partisi taşlandı; binanın camlarını indirdiler. Karakolun önünde,&nbsp;bütün gece bağırıp çağırdılar... Ellerinde meşaleler, bayraklar...</span></p>

  <p><span class="font2">"Bayağı korkmuşhık o zaman; böyle şeylere alışık değiliz ki... Bu defa Münevver Hanım'a da haber vermedim. Ama duymuş...&nbsp;Niye haber vermedim diye bana kızdı... Ertesi gün kasabaya geldi. Karakola gitti, kaymakama gitti, her yere gitti. Akşam da İşçi&nbsp;Partisi binasına uğrayıp üye olmuş...</span></p>

  <p><span class="font2">"Yetmiş beşten sonra, Zeki'yi uzun yıllar görmedim... Babasının cenazesinde bile görmedim... Hapishanedeymiş diye duyardık.&nbsp;Darbeden bir süre sonra kasabaya döndü... Senelerce hapis yatmış. Böyle, serçe parmağım kadar kalmış çocuk. Geceleyin sokaklarda divane gibi dolaşır, kendi kendine konuşurdu... Bir gün&nbsp;kahvede yanıma geldi. Hasan'ın hapse girdiğini duymuş; geçmiş&nbsp;olsun, dedi. Sonra garip şeyler anlattı; herhalde artık aklına hükmedemiyordu... Sonra, evde ölüsünü buldular... Bel kemeriyle&nbsp;kendini asmış... Neler çektiğini bilmiyoruz ki..."</span></p>

  <p><span class="font2">Sustu. Çayından bir yudum içti.</span></p>

  <p><span class="font2">"Masal gibi değil mi?" dedi. "Sonrasını biliyorsun işte; ateş yakınımıza düştü..."</span></p>

  <p><span class="font2">Kapıyı saran yaban güllerine baktım.</span></p>

  <p><span class="font2">Demek halam Türkiye İşçi Partisi'ne üye olmuş.</span></p>
</body>
</html>
