<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: right;"><i><span class="font2"><br /></span></i></h2>

  <p style="text-align: right;"><a id="a1"><i>20 Aralık 1998</i></a><br /></p>

  <p><i><span class="font2">"...</span> <span class="font2">Hasan küçükken çok sessizdi. Her şeyi uzaktan seyrederdi; büyük büyük, meraklı meraklı bakardı. Seyredip kafasında bir yere yazardı sanki. Nuri Abi'yle, Gülizar'la konuşurken,&nbsp;yanımızda Hasan da varsa, ağzımdan çıkanlara dikkat ederdim.&nbsp;Hep rüya görüyormuş gibi gelirdi bana. Avluda tek başına oturur, ağaç dallarından uçak filan yapardı. Bazen kendi kendine&nbsp;konuştuğunu görür, dinlemek için yakınlaşırdım. Susardı.</span></i></p>

  <p><span class="font2" style="font-style:italic;">Onu asanlar bunları bilemez, öyle değil mi?</span></p>

  <p><span class="font2" style="font-style:italic;">Cehalet diye işte buna derler."</span></p>

  <p style="text-align: right;"><span class="font2" style="font-style:italic;">Halan Münevver</span></p>

  <blockquote style="margin: 0 0 0 40px; border: none; padding: 0px;">
    <h2 style="text-align: left;"><span class="font2"><br /></span></h2>

    <h2 style="text-align: center;"><span class="font2">1. Bölüm</span></h2>
  </blockquote>

  <h2 style="text-align: left;"><span class="font2"><br /></span></h2>

  <p style="text-align: left;"><span class="font2"><b>15 Eylül 2007, Bağ Evi</b></span></p>

  <p><span class="font2"><br /></span></p>

  <p><span class="font2">Kapı tıkırtısıyla uyandım.</span></p>

  <p><span class="font2">Şöminenin mermer alınlığına perde aralığından güneş vurmuş; ışık demetinin içinde bir sinek uçuyor.</span></p>

  <p><span class="font2">Küçükken, öğle uykusuna yatmadan önce, halam sinekleri havluyla dışarı kovarken, Hasan, Halime ve ben, şimdi oturduğum sedirde bacaklarımızı sarkıtıp otururduk. Halamın öğle uykusu ayinini sessizce izlerdik. O, havluyu sallayıp savurdukça&nbsp;ortalık serinler, tül perdeler hafifçe kımıldardı.</span></p>

  <p><span class="font2">Bir an, kapıyı çalanın halam olduğunu düşündüm. Elinde havluyla içeri giriverecek, "Çocuklar, uyku vakti!" diyecek. Ayin başlayacak.</span></p>

  <p><span class="font2">Halam pazartesi günü, ben Karatepe'deyken öldü. Önceden tembihlemiş olmalı ki, Nuri Amca, öldüğünü cenaze kalktıktan&nbsp;iki gün sonra haber verdi bana ...</span></p>

  <p><span class="font2">Kırk yıl içinde, onu yalnızca kasabadaki cenazelerde gördüm. Birkaç kez de Ankara'da... İlkinde, Niyazi'yi doğurduğumda gelmiş, adını koyup gitmişti. En son, üç yıl önce, annem ilk kalp krizini geçirdiğinde görüşmüştük. Ama ben, halamı hep genç kızlık haliyle anımsıyorum. Pencerenin önüne, ışığa oturmuşum. Resmimi&nbsp;yapıyor... Gözlerini bana dikmiş, yüzümü inceliyor... Elinde kalem, kâğıt; koltuğunun kolçağında bir kül tablası... Sonra, bahçede&nbsp;sebzelerin arasında yalınayak dolaşıyor; etekleri uçuşuyor. Bana&nbsp;dönüp gülümsüyor. Taşlığa çıkınca, ayaklarına hortumla su tutuyorum. Çamurlar akıp gidiyor. Henüz beş yaşındayım...</span></p>

  <p><span class="font2">O günleri anımsadığımda, bahçelerdeki pembe güllerin kokusu da çıkagelir... Koku hayaletleri...</span></p>

  <p><span class="font2">Şimdi salonu dolduruyorlar. Elimden tutup pencereye götürüyorlar. "Bak işte! Çocukluğunu saran gerçek buydu," diyorlar.</span></p>

  <p><span class="font2">Bu sabah, minibüs kasabaya yaklaştığında, birden o gerçeğin içine girdiğimi fark ettim.</span></p>

  <p><span class="font2">Yol boyunca sıralanan eski kerpiç evlerin çoğunu yıkıp yenilerini yapmışlar. Yıkılmayanların sıvaları dökülmüş. Gıcırtıyla açılan kapılar eğilip bükülmüş. Eski ağaçlar bahçelerden başlarını uzatmış dışarıyı seyrediyor. Koku hayaletleri gitgide gerçek oluyor...</span></p>

  <p><span class="font2">Hasan'ı anımsadım; Hasan'sız olmaz! Bugüne dek onu düşünmediğim tek bir gün geçirmedim.</span></p>

  <p><span class="font2">Yargıtay'ın cezayı onayladığı gün, Çorum'daki kazıya iş için başvurmuştum. O güne dek, Hititoloji'nin bir işe yarayacağından emin değildim. Okulu bitirdikten sonra, öğrenimimle ilgisi&nbsp;olmayan işlerde çalışmıştım; bir inşaat şirketinde sekreterlik, bir&nbsp;arkadaşımın çıkardığı aylık dergide montajcılık yapmıştım. Bir&nbsp;ara, kapı kapı dolaşıp tencere, tava bile satmıştım. Ne yapayım?&nbsp;Evde bunalıyordum. Annemin, babamın gölgeleri, fısıltıları, sessizlik içinde geçen akşam yemekleri, caddeye bakan pencereden&nbsp;gördüğüm beyaz ışıltı; kar sesi... Dünya katlanamayacağım kadar bulanıktı. İçine sığamayacağım kadar dardı. Ufku olmayan,&nbsp;karanlık bir şehirde, hiçbir beklentim olmadan yaşıyordum.&nbsp;Arkadaşlarımın çoğu cezaevindeydi. Ortada kalmıştım.</span></p>

  <p><span class="font2">Tayin emrim üç ay sonra çıktı. Emri aldığım günün sabahında Hasan'ı astılar.</span></p>

  <p><span class="font2">Nuri Amca, infazdan iki gün önce Ankara'ya gelmişti. Avukatların hâlâ bir şeyler yapabileceğini mi umuyordu, yoksa yalnızca oğlunun yakınında mı olmak istemişti, bilmiyorum.</span></p>

  <p><span class="font2">İnfaz gecesi uyumamıştık. Babam, Nuri Amca, annem ve ben, salondaki masanın çevresinde oturuyorduk. Pencerenin önündeki&nbsp;çıplak akasyaya konmuş suskun, korunmasız kış serçeleri gibi...&nbsp;Babam koltuğuna gömülmüş, kitap okuyormuş gibi yapıyordu.&nbsp;Televizyon programı bitmişti, radyoyu açmıştık; bir haber bekliyorduk. Annem sık sık mutfağa gidip ağlıyordu. Nuri Amca,&nbsp;kımıldamaksızın önüne bakıyordu. Elleri dizlerinin üstündeydi.&nbsp;Omuzları çökmüştü. Sırtında yeşil bir kazak, siyah yelek vardı.&nbsp;Giysileri, üstünde emanetmiş gibi duruyordu. Konuşmuyorduk.&nbsp;Birbirimizin yüzüne bakamıyorduk.</span></p>

  <p><span class="font2">İnsan, sonuna kadar umutlu olabiliyor. Umut bir çare değil ama galiba çareden daha büyük bir şey.</span></p>

  <p><span class="font2">Ertesi gün öğleye doğru, babam, ben ve Nuri Amca, Hasan'ın avukatı Ergün Bey'e gittiğimizde infaz çoktan gerçekleşmişti.</span></p>

  <p><span class="font2">O gün Ahmet büroda değildi; bizi Ergün Bey karşılamıştı.</span></p>

  <p><span class="font2">"Elimizden geleni yaptık, üzgünüm," demişti.</span></p>

  <p><span class="font2">Nuri Amca'yla benim elime birer mekhıp tutuşturdu. Yaşamı gibi kısa bir mektup yazmıştı Hasan.</span></p>

  <p><span class="font2" style="font-style:italic;"><br /></span></p>

  <p><span class="font2" style="font-style:italic;">"Sevgili Zehra,</span></p>

  <p><span class="font2" style="font-style:italic;">Senden metin olmanı istiyorum.</span></p>

  <p><span class="font2" style="font-style:italic;">Devrim için ölen arkadaşlarım gibi, ölüme gözümü kırpmadan&nbsp;</span><span style="font-style: italic; text-indent: 0.3in;">gidiyorum. Faşizme ve emperyalizme karşı halkımın çıkarlarını savunmaya çalıştım. Bu kavgadaki başarısızlığımızın bedelini&nbsp;ödemeye hazırım.</span></p>

  <p><span class="font2" style="font-style:italic;">Kahrolsun faşizm, kahrolsun kapitalizm. Yaşasın halkların kardeşliği!''</span></p>

  <p style="text-align: right;"><span class="font2" style="font-style:italic;">Hasan</span></p>

  <p><span class="font2"><br /></span></p>

  <p><span class="font2">Hepsi bu kadardı; başka hiçbir şey yoktu.</span></p>

  <p><span class="font2">Ergün Bey, geceden kalma yorgunluğuyla, arada bir tekleyerek, duraksayarak anlatıyor, biz, başımız önde onu dinliyorduk.</span></p>

  <p><span class="font2"><i>"Üç buçukta imam gelmiş... İster misin, istemez misin diye sormamışlar... Bizi geç içeri aldılar, hücresine gittiğimizde imam yanındaydı. Hasan yatağında oturuyordu. İmam ayakta, başı önde, alçak sesle dua&nbsp;okuyordu. Hasan'ın memnuniyetsizliğini görünce infaz savcısını uyardım; imamı dışarı çıkardılar. Savcı bir şey isteyip istemediğini sordu.&nbsp;Duymazdan geldi. Elindeki iki zarfı bana uzattı.</i></span></p>

  <p><span class="font2"><i>'Bunları babamla Zehra'ya ver,'dedi.</i></span></p>

  <p><span class="font2"><i>'Bir şey istiyor musun ?' dedim.</i></span></p>

  <p><span class="font2"><i>Gülümsedi. Kötü görünmüyordu. Huzurluydu. Çay istedim, getirdiler. Sonra bir sigara uzattım.</i></span></p>

  <p><span class="font2"><i>'Bu benim ilk sigaram,' dedi.</i></span></p>

  <p><span class="font2"><i>Savcı gergindi. Sigarası bitmeden elinden aldı. Orada, hükmü okumak isteyince engelledim. Lüzumsuz bir şeydi bu; bana hükmün infaz sırasında okunacağını söylemişlerdi. Hasan bana baktı, savcıya baktı. Savcı vazgeçti, okumadı. Sonra gardiyan erler geldi. Onları görünce ayağa kalktı.&nbsp;Erlerin başındaki çavuşa, 'Çocuklardan mektup var mı?'dedi.</i></span></p>

  <p><span class="font2"><i>Çavuş yanıt vermedi, yalnızca başını salladı; üzgündü.</i></span></p>

  <p><span class="font2"><i>'Onları mutlaka okut!'dedi Hasan.</i></span></p>

  <p><span class="font2"><i>Hücreden çıktık, maltaya doğru yürümeye başladık.</i></span></p>

  <p><i><span class="font2">Üst koğuşlardan sesler geliyordu. Slogan atıyorlardı. Sonra marş söylemeye başladılar. Alt koğuşların bahçesine çıkan koridor iki yüz metre kadar... Maltada başka erler, astsubaylar bekliyor... Nasıl yapılacağını&nbsp;bilmiyordum, nasıl davranmam gerektiğini bilmiyordum; ben de ilk kez&nbsp;bir infaza katıldım</span><span class="font2">..."</span></i></p>

  <p><span class="font2">Ergün Bey sustu. Bir süre dördümüz öyle susarak kaldık; sessizliği dinledik. Sonra bir kız çay getirdi. Çay bardaklarımıza baktık. Öyle bakıyorduk, öyle dinliyorduk; yutkunuyorduk. Zaman da bizimle birlikte, o küçük odada donup kalmıştı sanki.</span></p>

  <p><span class="font2">Ergün Bey, Nuri Amca'ya döndü:</span></p>

  <p><span class="font2" style="font-style:italic;">''Sizinle görüşmeyi çok istiyordu,"</span> <span class="font2">dedi.</span></p>

  <p><span class="font2">Babam ansızın ayağa kalkıp dışarı çıktı. Onun ağladığını ilk ve son kez orada gördüm. Nuri Amca ağlamadı, ben de ağlamadım.&nbsp;Ergün Bey'in, Hasan'ın son dakikalarını tek bir saniyeyi atlamadan anlatmasını bekledik.</span></p>

  <p><span class="font2" style="font-style:italic;">''Sehpaya yürürken gayet dikti. Yolda yürüyormuş gibiydi... Cellada lıiç bakmadı, onu görmezden geldi. Tabureye kendi çıktı, ilmiğe boynunu&nbsp;kendi uzattı. Başını havaya kaldırıp bağırdı: 'Yaşasın halkların özgürlüğü,' dedi ama sonrasını getiremedi. O anı görmek istemedim, başımı&nbsp;çevirdim... Üzgünüm</span><span class="font2">..."</span></p>

  <p><span class="font2"><font size="2">Ü</font>zgünüz, evet... Hepimiz çok üzgünüz...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Bu sabah, kasabaya gelir gelmez ilk işim Avukat İbrahim'e uğramak oldu. Halam hastaneden yolladığı son mektubunda, veraset işleriyle onun uğraşacağını yazmıştı.</span></p>

  <p><span class="font2">Geldiğim minibüsün şoförü, kasabanın girişinde, yol üstündeki büyük bir apartmanın önünde frene basıp bana döndü.</span></p>

  <p><span class="font2">"İbrahim Bey'in evi burası. .. "Üçüncü kat," dedi.</span></p>

  <p><span class="font2">İbrahim'i son gördüğümde beş yaşındaydım. Halime'nin ilkokuldan sınıf arkadaşıydı. Kasabadaki evde sık görürdüm onu. Birlikte, yemek masasının üstünde ders çalışırlardı.</span></p>

  <p><span class="font2"><font size="2">Ü</font>çüncü kata çıkıp kapıyı çaldım. Karısı açtı.</span></p>

  <p><span class="font2">"İbrahim, bir bayan seni soruyor," diye içeri seslendi.</span></p>

  <p><span class="font2">Kapıya gelince birbirimize baktık. Elimi uzattım, gülümsedim.</span></p>

  <p><span class="font2">"Ben Zehra!" dedim.</span></p>

  <p><span class="font2">Tanıyamadı tabii ki ...</span></p>

  <p><span class="font2">Şişko bir adam olmuş. Saçları dökülmüş, gözlük takmış; ayağında terlikler...</span></p>

  <p><span class="font2">"Münevver Hanım'ın yeğeniyim... Siz beni hatırlamazsınız," dedim.</span></p>

  <p><span class="font2">Şaşırdı, gülümsedi. Bir süre, nasıl davranacağını bilemez bir halde karşımda durdu. Sonra elimdeki valizi aldı.</span></p>

  <p><span class="font2">"Hoş geldin," dedi. "Geleceğini haber verseydin ya!"</span></p>

  <p><span class="font2">İçeri girdim. Karısıyla öpüştük; kızıyla, torunlarıyla tanıştık. Kahvaltı masasına bir tabak daha koydular. Göz açıp kapayıncaya kadar önüme sahanda yumurta geldi. Çocuklar bir yabancının&nbsp;yumurta yiyişini meraklı, utangaç bakışlarla izlediler.</span></p>

  <p><span class="font2">Kahvaltıdan sonra, İbrahim'in yazıhanesine gidip vasiyetnameyi okuduk.</span></p>

  <p><span class="font2">"Dün gelseydin vekâlet işini de hallederdik," dedi.</span></p>

  <p><span class="font2">"Ne yapalım," dedim, "pazartesi akşamı giderim artık."</span></p>

  <p><span class="font2">"Nerede kalacaksın? İstersen bizde kalabilirsin."</span></p>

  <p><span class="font2">Teşekkür ettim. Bağ evine gideceğimi söyledim.</span></p>

  <p><span class="font2">Yazıhaneden çıkıp kasaba meydanına kadar yürüdük. Ayrılırken, meydandaki asma çardağının altında çay içen taksiciye beni işaret edip bağırdı:</span></p>

  <p><span class="font2">"Rıdvan!"</span></p>

  <p><span class="font2">Taksici gelip valizimi aldı.</span></p>

  <p><span class="font2">Bağ yoluna sapana dek konuşmadık. Gözucuyla ellerine baktım. Yaşlanmış.</span></p>

  <p><span class="font2">"Rıdvan Abi, beni hatırladın mı?" dedim.</span></p>

  <p><span class="font2">Utandı, gülümsedi; ön dişlerinden ikisi yoktu.</span></p>

  <p><span class="font2">"Münevver Hanım'ın yeğeni değil misin sen? Küçücük bir şeydin," dedi.</span></p>

  <p><span class="font2">Bazen babasıyla dedemin ziyaretine gelirlerdi. O zaman da dişleri eksikti. Dedem, bahçede rakı içerken ona mevlit okuturdu... Ellerini göbeğinde birleştirir, gözlerini kapayıp kaşlarını kaldırırdı. Akasya ağacının gölgesinde, incecik çocuk sesi yankılanırdı.</span></p>

  <p><span class="font2">Ortaokulu bitirememiş. Askerden dönünce evlenmiş, araba almış, taksiciliğe başlamış;</span> <span class="font2" style="font-style:italic;">'buralardan çıkamamış!'</span></p>

  <p><span class="font2">"Nereye gideceksin? İş burada, tarla burada, çoluk çocuğa karıştık," dedi.</span></p>

  <p><span class="font2">Çukurlara girip çıktık. Otomobilin açık pencerelerinden gül kokusu geliyordu.</span></p>

  <p><span class="font2">"Cavidan Teyze iyi mi?" diye sordum.</span></p>

  <p><span class="font2">Annesinin adını nasıl anımsadım, bilmiyorum. Galiba akıl çıkınımdan çıkardım.</span></p>

  <p><span class="font2">"Allah'a şükür, iyi," dedi.</span></p>

  <p><span class="font2">"Mevlitlere gidiyor mu hâlâ?"</span></p>

  <p><span class="font2">Daha geniş gülümsedi. Daha çok eksik diş...</span></p>

  <p><span class="font2">"Bacakları tutmuyor artık. Ama kafa zehir gibi... Münevver Hanım'ı duydum, başın sağ olsun."</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Zaman bize dişlerini geçirdi ama buraya geçirememiş.</span></p>

  <p><span class="font2">Taksi, mezarlığın yanından geçerken yavaşlayınca bunu düşünmüştüm; yol bozuktu. Su motorlarının sesi, mezarlığın alçak taş duvarı, serviler, saksağanlar, bağ evlerinin çivit mavi şeritleri&nbsp;hep anımsadığım gibi duruyor; uzakta bir resim gibi.</span></p>

  <p><span class="font2">Gül kokuyor. Hasan burada yatıyor.</span></p>

  <p><span class="font2">Yol kıyısında iki çocuk birbirlerini kovalıyorlar. Bir diğeri onlara bağırıp gülüyor. Öndeki, defterini havada sallayarak okulun bahçesine doğru koşuyor.</span></p>

  <p><span class="font2">İlkokulu mezarlığın yanına yapmışlar. Çocuklar servilerin gölgesi altından avaz avaz geçsinler, ölülere dünyayı hatırlatsınlar diye herhalde! Birbirlerine taşları göstersinler, taşların arkasına&nbsp;saklansınlar, birbirlerini bulsunlar; korkmasınlar, kanıksasınlar&nbsp;diye...</span></p>

  <p><span class="font2">Düşündüğümün tam tersini söylüyorum:</span></p>

  <p><span class="font2">"Her şey değişmiş."</span></p>

  <p><span class="font2">"Değişti... Dört tane ilkokul, iki de lise var şimdi. Bir de meslek yüksekokulu açıldı," diye yanıtlıyor Rıdvan Abi.</span></p>

  <p><span class="font2">Sarıdere kurumuş. Tırnaksız'a baraj yapmışlar, ilk iki yıl su tutmuş; sonra o da kurumuş. Turistik Otel'de hiç turist konaklamamış; yirmi yıl bir beton yığını olarak bekledikten sonra inşaatı&nbsp;bitirip kaymakamlığı oraya taşımışlar. Taş ocakları mahsul bırakmamış; kum yağıyor...</span></p>

  <p><span class="font2">Sarıdere, Tırnaksız isimlerini hayal meyal hatırlıyorum. Çukura giriyoruz, çukurdan çıkıyoruz. Gül kokuyor; pembe, yediveren güller; hiçbir şey değişmemiş ve her şey değişmiş.&nbsp;Yanımızda koşan çocuklar gibi, elimde boş bir defterle kendi öyküme koşuyorum. Saçlarımda eylül rüzgârı, çocukluk sevinçlerim, çocukluk tasalarım, pembe güller; açıyorlar, soluyorlar.</span></p>

  <p><span class="font2">Nuri Amca bağ evinin girişinde, çivit mavisinin önünde, bir ağacın dibini çapalıyor.</span></p>

  <p><span class="font2">Yanı başında Gülizarı.</span></p>

  <p><span class="font2">Hoşça kal Rıdvan Abi!</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Bağ evinde, çocukluğumda öğle uykusuna yattığım sedirdeyim şimdi. Şöminenin yanında ceviz sehpa, sehpanın üstünde kristal şekerlik, küçük şamdan... Arkada mermerşahi perdeler&nbsp;kımıldıyor; pencere aralık kalmış. Üzgün inliyor; özgürlük saati&nbsp;gelmiş olmalı. Halamın birkaç yıl önce yazdığı bir mektubu anımsıyorum:</span></p>

  <p><span class="font2" style="font-style:italic;"><br /></span></p>

  <p><span class="font2" style="font-style:italic;">''Nuri'nin, Kocamusalı 'dan, bir çobandan aldığı bir köpek vardı, annen görmüştü... Adı Vicdan'dı. O öldükten sonra bir-iki sokak köpeği geldi geçti. Şimdi yeni bir köpek aldık. Almadık da, bir arkadaşım hediye etti. Adı Üzgün; daha on aylık. Alıştırmak için&nbsp;akşamları serbest bırakıyoruz. Geçen gece bir gelinciği boğmuş;&nbsp;geldiğinde her yeri yara bere içindeydi</span><span class="font2">..."</span></p>

  <p><span class="font2"><br /></span></p>

  <p><span class="font2">Halam, bana mektup yazmaya on yıl kadar önce başladı. İlk mektubunu aldığımda şaşırmıştım. Çorum'da, Antalya'da, Kayseri'de çalışırken, eski arkadaşlarımla yazışırdım. Ama sonra, kâğıdı kalemi bırakıp telefon tuşlarına, bilgisayar klavyelerine alıştık işte!</span></p>

  <p><span class="font2">Bir gün halamdan mektup alacağım aklımın köşesinden geçmezdi. Çok sık yazmazdı. Aklına estikçe... Mektuplarını birkaç cümleyle yanıtlar, arada bir de telefon ederdim.</span></p>

  <p><span class="font2">"Halacığım, bu bayramda da gelemiyorum ama bayramdan sonra seni mutlaka bekliyoruz," derdim.</span></p>

  <p><span class="font2">"Nasipse gelirim," derdi.</span></p>

  <p><span class="font2">Gelmezdi. Her seferinde bir bahane uydurur, İzmir'den, kasabasından, bağ evinden dışarı çıkmazdı.</span></p>

  <p><span class="font2">Annemle sık buluşurlar, sürekli yazışırlardı. Halam, mektuplarına "Sevgili Yengecim," diye başlardı; annem Yengeç burcuydu... Onun, zarfları açarken duyduğu heyecanı imrenerek izlerdim.&nbsp;Bazı mektupları yüksek sesle bana da okurdu. Halam yaptığı resimlerden, kitaplardan söz eder, anlamadığım, ama annemi çok&nbsp;güldüren şakalar yapardı. Selam faslına gelince, annem başını&nbsp;kaldırıp bana bakar, "sana da selam söylemiş," derdi. Babama&nbsp;bu mektupları okumaz, hatta sözünü bile etmezdi. Sonra babam&nbsp;öldü. 1982 Ocak'ıydı; çok genç öldü. Annem, babamla halamın küs&nbsp;ölmemeleri için bir şeyler yapmış mıydı, bilmiyorum. Yaptıysa da&nbsp;başaramadı herhalde...</span></p>

  <p><span class="font2">Halamla, bazen İzmir'de, bazen de kasabadaki bağ evinde birkaç haftalığına bir araya gelirlerdi. Hasan öldükten sonra daha sık buluştuklarını anımsıyorum.</span></p>

  <p><span class="font2">Ona, koşar gibi giderdi annem. Babamla bana daha önce hiçbir şey söylemezdi; gitmeye ansızın karar vermiş gibi yapardı. Küçük, kırmızı, çiçek desenli bavulunu masanın üstüne koyar;&nbsp;eşyalarını, halama aldığı boyaları özenle yerleştirmeye başlardı.&nbsp;Babam gazetesini koltuğun yanındaki sehpaya bırakıp, gözlüklerinin üstünden bakarak sorardı:</span></p>

  <p><span class="font2">"Nereye gidiyorsun hanım?"</span></p>

  <p><span class="font2">"Münevver'e... Uzun süredir gitmedim, çok yalnız kaldı."</span></p>

  <p><span class="font2">Böyle anlarda kısa bir sessizlik olurdu. Sessizlik, babam derin bir soluk alıp verene dek sürerdi.</span></p>

  <p><span class="font2">"Biletini aldın mı?"</span></p>

  <p><span class="font2">"Aldım."</span></p>

  <p><span class="font2">"Ben seni garaja bırakırım..."</span></p>

  <p><span class="font2">Galiba annem de halam kadar yalnızdı. "Üstelik onun, yeşilin bin bir tonuyla boyanmış uçsuz bucaksız bir ovası, yağlıboyaları, resim kartonları ve tuvalleri de yoktu; yalnızca kitapları vardı.&nbsp;Belki bir de ben ve babam... Belki.</span></p>

  <p><span class="font2">Birlikte neler yaşadıklarını, nasıl bir dostlukları olduğunu bilmiyorum. Ben dört-beş yaşındayken, bağ yollarında uzun yürüyüşlere çıktıklarını, ellerinde meyvelerle, çiçeklerle, gülüşerek&nbsp;bağ evine döndüklerini anımsıyorum... Bazen de, bu salonda,&nbsp;pencerenin kenarında oturup saatlerce kitap okuduklarını ve sustuklarını... Yanlarında uykulu bir köpek; merdivenlerde Hasan'ın,&nbsp;Halime'nin, benim ayak seslerimiz... Henüz çok küçüğüm...</span></p>

  <p><span class="font2">Birbirlerinden hep sevgiyle söz etmiş olmalarını garipserdim. Çünkü birbirlerine hiç benzemezlerdi. Annem, çocuklu bir kadın... Babam nereye gitse sevgili bir yengeç gibi peşinden koşmuş... Benden, kızından, kısa sayılmayacak sürelerle ayrı kalmayı&nbsp;bile göze almış... Halamsa hiç evlenmedi... Anneme gönderdiği&nbsp;bir mektupta, kimsenin üstüne düşmeyen bir ışıkla, renklerin güneşiyle aydınlanmak istediğini yazmıştı. İzmir'de, kasabada, bağ&nbsp;evinin ıssızlığında, tek başına, yakınmadan yaşıyordu...</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Dışarıdan Gülizar Teyze'nin sesi duyuluyor; <font size="2">Ü</font>zgün'le konuşuyor olmalı. Bir çocukla konuşur gibi; sesini incelterek, yumuşatarak. .. Gün ışığı pencere camında yavaş yavaş eriyor. Eşyaların renkleri can çekişerek soluyor. Halamın yazdığı gibi, renkler ve&nbsp;ışık sessizce hareket ediyor. Onlara halamın gözleriyle bakmaya&nbsp;çalışıyorum. Geçip gidiyorlar, hemen başka bir biçime dönüşüyorlar. Başka bir zamanda yaşanmış bir anıya...</span></p>

  <p><span class="font2">Üç yıl önce, hastaneye geldiğinde, elindeki bir demet beyaz gülü annemin yatağının yanındaki komodinin üstüne koymuştu.</span></p>

  <p><span class="font2">Bir süre, konuşmadan, ama konuşur gibi birbirlerine bakmışlardı. Sonra Niyazi'yle ben odadan çıkmış, onları yalnız bırakmıştık.</span></p>

  <p><span class="font2">Eve döndüğümüzde benimle, Ahmet'le, Niyazi'yle ilgilenmişti. Akşamdan kalan bulaşıkları yıkamış, yemek pişirmiş, geçmiş olsun demeye gelenleri ağırlamıştı. Yemekten sonra Ahmet'in karşısına geçip, onun bir resmini yapmıştı.</span></p>

  <p><span class="font2">Sabahleyin erkenden İzmir'e dönmüştü.</span></p>

  <p><span class="font2">Annem, neredeyse iki yıldır, hastane yatağında kımıldamadan, konuşmadan, gözleri kapalı yatıyor. Belki bir yararı olur diye,&nbsp;ona, halamın bana yazdığı eski mektupları okuyorum. Hoşuna&nbsp;gideceğini sandığım bazı cümleleri birkaç kez tekrarlıyorum; bir&nbsp;tepki versin diye bekliyorum. Vermiyor.</span></p>

  <p><span class="font2">Haftanın üç günü ben gidiyorum hastaneye; bir gün de kocam. Niyazi arada bir uğruyor yanına; kulaklıkla müzik dinletiyor.&nbsp;Gerisini babamın eski emir eri Rüstem Abi hallediyor.</span></p>

  <p><span class="font2">Konuşmaklarımızı duyduğunu düşünüyorum. Kendimi avutuyorum.</span></p>
</body>
</html>
