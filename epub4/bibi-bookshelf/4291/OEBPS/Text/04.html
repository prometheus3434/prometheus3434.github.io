<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font2" style="font-style:italic;"><br /></span></h2>

  <p style="text-align: right;"><a id="a4"><i>11 Ocak 1962</i></a><br /></p>

  <p><span class="font2" style="font-style:italic;">"Cahit Adamı! Cahit Adamı! Bu sabah da uyanır uyanmaz sizi düşündüm... Ama sanmayın ki, özel bir adamsınız...&nbsp;Arzunun kapısı açık kaldığında, içeri mutlaka biri girer."</span></p>

  <p style="text-align: right;"><span class="font2" style="font-style:italic;">Münevver</span></p>

  <h2><span class="font1" style="font-weight:bold;"><br /></span></h2>

  <h2><span class="font1" style="font-weight:bold;">4. Bölüm</span></h2>

  <h2><span class="font1" style="font-weight:bold;"><br /></span></h2>

  <p><span class="font1" style="font-weight:bold;">Şubat 1961, Kasaba</span></p>

  <p><span class="font1" style="font-weight:bold;"><br /></span></p>

  <p><span class="font1">Fotoğraftaki adam benim. Adım Cahit...</span></p>

  <p><span class="font1">Biraz solgun göründüğüm doğrudur; ayazda sıkı giyinmemenin bedelini, otel odasındaki yatağımda üç battaniyenin altına gömülerek ödedim. İki gün bu şekilde yattıktan sonra, ancak bugün ayağa kalkabildim.</span></p>

  <p><span class="font1">İki haftadır bu otelde kalıyorum. Geceleri, pencere aralıklarından, kapının altından sızan rüzgârın ıslığını dinleyerek uyuyorum. Sabahları büzülmüş bir halde uyanıyor, soğuk suyla tıraş oluyorum. Karımın, çamaşırların arasına sıkıştırdığı kavanozdaki&nbsp;baldan bir kaşık alıp müzeye yollanıyorum.</span></p>

  <p><span class="font1">Halimden şikâyet edecek değilim. Bu kasabaya, dört ay süren bir ön kazı için yıllar önce de gelmiştim. O zamanlar bir otel bile&nbsp;yoktu; çadırlarda, derme çatma kulübelerde kalıyorduk.</span></p>

  <p><span class="font1">Otele yerleşince ilk işim, çocukların fotoğraflarım, karşısında tıraş olduğum aynanın çerçevesine sıkıştırmak olmuştu. Geçen&nbsp;sabah onlara bakarken, annelerinin bir fotoğrafını niye yanımda&nbsp;</span><span style="text-indent: 0.3in;">taşımadığımı düşündüm. Cevabını veremedim.</span></p>

  <p><span class="font2">Karımdan, çocuklarımdan ilk kez ayrı kalmıyorum. Ama bu defa karışık duygular içindeyim. Eskiden, onları özleyince, mesafelere ve yalnızlığıma, tatlı anıları hatırlayarak katlanırdım. Oysa&nbsp;şimdi yalnızlığım hoşuma gidiyor. Evimin sıcak akşamlarını, çocukların şamatasını arada bir özlemiyor değilim. Ama otel odasının sessizliğinde radyo dinleyerek kitap okumanın, düşüncelere&nbsp;dalmanın keyfine de diyecek yok... Tabii, otel sahibi İhsan Bey ve&nbsp;Kâtip izin verirlerse...</span></p>

  <p><span class="font2">Ne yazık ki, bir ev bulana kadar onları her gün görmeye mecburum.</span></p>

  <p><span class="font2">Tavırları ve huyları birbirlerine benzeyen bu iki adam, yalnızlık hissetmemem için ellerinden geleni yapıyorlar; başka müşterileri olmadığı için üstüme titriyorlar.</span></p>

  <p><span class="font2">İhsan Bey, geçen çarşamba, gecenin bir vaktinde kapımı çaldı. Pijamalarımı giyip yatağa girmiş, elime de bir kitap almıştım. Toparlanıp kapıyı açtım.</span></p>

  <p><span class="font2">"Hayrola İhsan Bey!" dedim.</span></p>

  <p><span class="font2">Elinde tuttuğu iki zarfı uzattı.</span></p>

  <p><span class="font2">"Mektuplarınız var," dedi.</span></p>

  <p><span class="font2">Buna bir anlam veremedim. Akşamüstü, lobide yarım saat oturduğum halde, Kâtip mektuplardan söz etmemişti. Lobi dediğim yerin lobiye benzer bir yanı yok; daha çok bir çay ocağını&nbsp;andırıyor ama Kâtip'le İhsan Bey böyle diyorlar işte!</span></p>

  <p><span class="font2">"Kâtip vermeyi unutmuş... Ben de eve gitmeden size bir uğrayayım dedim."</span></p>

  <p><span class="font2">İhsan Bey, birkaç gündür şehir kulübünde görünmüyordu. Kâtip, oğlunu evereceğini, Ödemiş'e kız istemeye gittiğini söylemişti. Kız tarafı biraz nazlıymış dedi ama ben bundan başka bir&nbsp;şey anlamıştım. Ömer, hayta bir çocuk... Daha on dokuz yaşında.&nbsp;Lise ikiden terk, elinden hiçbir iş gelmiyor. Kızı bir akrabasının&nbsp;düğününde görmüş. Sonra, İzmir'de gizlice buluşup görüşmüşler. İhsan Bey, evlenirse kendine çekidüzen verir diye düşünüyor&nbsp;ya, ben pek ümitli değilim.</span></p>

  <p><span class="font2">Adamcağız kapıda öyle dikilip durunca, içeri davet etmek zorunda kaldım. Öyle ya, bana uğramasının, mektupları getirmekten başka bir nedeni olmalıydı. Kapıda görünüşü pek sefildi.&nbsp;Kravatı gömleğine ters bakıyor, ceketi omuzunda eğri duruyordu.&nbsp;İçkiliydi.</span></p>

  <p><span class="font2">"Ne oldu size İhsan Bey? İyi görünmüyorsunuz," dedim.</span></p>

  <p><span class="font2">İçeri girdi, ceketini odadaki tek koltuğun arkasına attı.</span></p>

  <p><span class="font2">"Gripin'iniz var mı?" dedi.</span></p>

  <p><span class="font2">Ecza dolabını açtım; içinde yalnızca yarım paket pamuk vardı.</span></p>

  <p><span class="font2">"Yoksa boş verin; ben size akıl danışmaya geldim, Cahit Bey," dedi.</span></p>

  <p><span class="font2">Kravatını çözdü. Koltuğun önündeki sehpaya eğilip gözlerini bana dikti.</span></p>

  <p><span class="font2">"Bu çocuk beni öldürecek," dedi.</span></p>

  <p><span class="font2">"Ömer mi?"</span></p>

  <p><span class="font2">Başını salladı, eliyle saçlarını karıştırdı. Haline acıdım; arada bir ısınmak için yudumladığım cep kanyağı şişesini komodinin&nbsp;çekmecesinden çıkarıp uzattım.</span></p>

  <p><span class="font2">"Bir yudum alın, rahatlarsınız," dedim.</span></p>

  <p><span class="font2">Birden, ağlamaya, ceketinin yenine sümüklerini silerek hünkürmeye başladı. Yatıştırmaya çalıştım ama beceremedim; koskoca adamın başını da okşayamazdım ya! Mendilimi verdim. Yüzünü sildi, sonra da sümkürdü.</span></p>

  <p><span class="font2">"Burada konuşamayacağım, hadi meyhaneye gidip iki tek atalım," dedi.</span></p>

  <p><span class="font2">"Bu saatte içki mi içilir İhsan Bey? Hem nereye gideceğiz? Kulüp kapanmak üzeredir," dedim.</span></p>

  <p><span class="font2">"Siktir et kulübü! Seni başka bir yere götüreyim ben."</span></p>

  <p><span class="font2">Ben, şehir kulübünden başka bir yer bilmiyordum. Bilmememin de iyi bir şey olduğunu düşünüyordum. En azından, orada karşılaştığım adamlar, yabancılara nasıl davranılması gerektiği hakkında fikir sahibiydiler; çünkü kendileri de yabancıydı. Ama&nbsp;adamcağızı kıramadım; pijamamın üstüne pantolonumu giyip,&nbsp;ceketimi, paltomu sırtıma geçirdim.</span></p>

  <p><span class="font2">"Hadi gidelim," dedim.</span></p>

  <p><span class="font2">Gidelim dediğim yer, mahalle arasında bir esnaf meyhanesiydi. Üniversitedeyken, Yorgo'yla para buldukça gittiğimiz, yumurtalı piyaz yiyip köpek öldüren içtiğimiz Dışkapı'daki ucuz esnaf meyhanelerini andırıyordu. Ortada aşçı, garson filan görünmüyordu; her işi Manda Muammer adında, iriyarı, yaşlı ve&nbsp;gülümsemeyi bilmeyen eski bir kabadayı yapıyordu. Müşterileri,&nbsp;birkaç at arabacısıyla, büyük bir ihtimalle borç yazdıran emekli memur kılıklı bir-iki adamdı. Duvarlar, memelerinin uçları&nbsp;yıldızlarla kapatılmış çıplak kadın fotoğraflarıyla süslenmişti.&nbsp;Hülyalı bakışlarıyla, aralık dudaklarıyla sohbetimizi dinler gibiydiler.</span></p>

  <p><span class="font2">İhsan Bey'in derdi, oğlu Ömer'i, Ödemişli kızla evlendirmekti. İki gün Ödemiş' te kalmış, kızın ailesini razı etmeye çalışmış ama bir hal yolu bulamamıştı. Bir süre, kadehime koyduğu rakıyı&nbsp;koklayarak içer gibi yaptım ama muhabbeti çekilmez hale gelince mecburen yudumlamaya başladım. Anlattıklarını, karşımdaki duvarda, eteğini çekiştirirken bir yandan da öpücük yollayan&nbsp;Marilyn Monroe'yla birlikte dinledik.</span></p>

  <p><span class="font2">Otele dönerken, birbirimize ve ağaçlara tutunarak yürüdüğümüzü hatırlıyorum. Öylece kendimi yatağa atmışım. İhsan Bey evine mi gitti, yoksa otelde mi kaldı, bilmiyorum.</span></p>

  <p><span class="font2">Sabah uyanınca, sehpanın üstünde karımdan ve Yorgo'dan gelen mektupları gördüm. Kahvaltıya inmeden önce okudum.&nbsp;Yorgo sahaflığı bırakıp İpek Film'de işe girdiğini yazmış; sevindim. Yine küçük odalara hapsoldum, demiş. Bu defa kitap yerine&nbsp;makaraları istifliyormuş. İstanbul'da kış ağır geçiyormuş; kömür&nbsp;pahalanmış, odun yakıyormuş.</span></p>

  <p><span class="font2">"Ne yapayım? İsa kadar fakir değilim fakat pekâlâ havarilik yapabilirim," diyor.</span></p>

  <p><span class="font2">Karımsa, havaların değiştiğinden, kar yağdığından bahisle, sırtıma her zaman bir yün hırka almamı, işyerinde paltomu üstümden çıkarmamamı öğütlemiş.</span></p>

  <p><span class="font2">Lobiye inmek üzere oda kapısını kapatırken şöyle bir içeri baktım da kendime acıdım. Mehmet Ali Bey'e yine hatırlatayım da artık bana bir ev bulsun, diye düşündüm. Gerçi iki günde bir söylüyorum ama oralı olmuyor; yaparız, ederiz deyip, gülümseyerek&nbsp;geçiştiriyor. Gülümseyince yuvarlak yüzü daha bir yayılıp sofra&nbsp;sinisi gibi oluyor.</span></p>

  <p><span class="font2">"Bizim burada bir laf vardır Cahit Bey; sabrı güvey yapmışlar, çocuğum nerede demiş... Merak etmeyin, bütün tanıdıklara haber&nbsp;verdim, bakıyorlar," diyor.</span></p>

  <p><span class="font2">Geçen cuma, pazar yerine yakın iki göz bir yer bulduğunu, ama karısının beğenmediğini söyleyince canım sıkıldı. 'Yengeyle&nbsp;mi kalacağız Mehmet Ali Bey,' diyesim geldi ya, kendimi tuttum.</span></p>

  <p><span class="font2">Bir an evvel bir ev bulmam lazım. Otel kırık dökük bir yer; yapıldığı tarihten beri tamirat bir yana badana bile görmemiş.&nbsp;Lavabonun musluğu sabaha kadar şıp şıp damlıyor. Otel kâtibi&nbsp;de çekilecek adam değil. Askerliğini Selimiye Kışlası'nda yapmış.&nbsp;Boş bulunup Üsküdarlıyım deyince, üstüme çıktı ve bir daha da&nbsp;inmedi. Geceleri birkaç saat, sabahları da kırk beş dakika eziyet&nbsp;etmeden bırakmıyor. Hem geveze hem de nahoşsohbet bir adam.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Perşembe günü öğleden sonra, birdenbire kar yağmaya başladı. Hem de nasıl! Kısa bir zaman içinde, yer beyaz, gök beyaz!</span></p>

  <p><span class="font2">Böyle bir şeyi hiç beklemiyordum; günlerdir tepemizde asılı duran bulutların bahara kadar öyle kalacaklarını, sonra da dağılıp&nbsp;gidivereceklerini sanıyordum.</span></p>

  <p><span class="font2">Ortalığın beyazlaşmasıyla, kendimi mahzunluğun koynunda buldum. Halbuki sokaklarda bir bayram havası vardı ki, sebebi&nbsp;çocuklar olsa gerek! Gülme ve koşturma hastalığına tutulmuş gibi&nbsp;birbirlerini kovalayıp kahkaha atıyorlar. Tuhaf şey; bu hastalık büyüklere de sirayet etmişe benziyor. Herkes birbirinin yüzüne gülüyor, herkesin yüzü tipiden kıpkırmızı; tanıdık tanımadık herkes&nbsp;selamlaşıyor. Pazara gelen Çepnilerin, o daima önlerine bakarak&nbsp;yürüyen derviş görünüşlü köylülerin hali bile birkaç saat içinde&nbsp;değişiverdi.</span></p>

  <p><span class="font2">Hava soğuktu ama dükkânların kapıları ardına kadar açıktı. Pazar tezgâhlarında lahanalar, kerevizler, dut kuruları, bakliyat&nbsp;çuvalları sıralanmış. Çuvalları örtmemişler; üstlerine kar yağıyor.&nbsp;Kıvrak giymiş kadınlar, aceleci yürüyüşleriyle bir tablonun içinden geçiyormuş gibiler.</span></p>

  <p><span class="font2">Belki de manzara hep böyleydi ama benim bunları görebilmem için kar yağması gerekiyordu.</span></p>

  <p><span class="font2">Otele dönünce, lobiden telefon bağlatıp karımla konuştum. İstanbul'dan ayrılırken eve telefon almıştım. İşe yarıyordu işte!</span></p>

  <p><span class="font2">Sonra odama çıktım; bir süre, penceremden görünen kasaba resmine baktım. Bembeyaz çatılarda boş leylek yuvaları gördüm&nbsp;hep. Bir de, bacalardan tüten duman ...</span></p>

  <p><span class="font2">Üsküdar'daki evimizi hatırladım... Babamı... Cumbada kahvesini höpürdetiyor, kafesteki muhabbet kuşlarına ıslık çalıyor. Pencerenin kanadı çarpıyor; lodos var. Sokak, evlerin cepheleri,&nbsp;ağaçlar, rüzgârla cilalanmış sanki; renkler öyle canlı, öyle parlak...</span></p>

  <p><span class="font2">Kırk yaşında, iki çocuk sahibi bir adamım. Epey bir vakittir, geçmiş dendiğinde, çocukların yüzlerinden başka bir şey aklıma&nbsp;gelmiyor. Artık bu çeşit duyguları onlar yaşayacak. İlkokul senelerine, annelerinin, benim genç olduğumuz günlere, o günlerin&nbsp;kokularına, renklerine, seslerine dönecekler.</span></p>

  <p><span class="font2">Ne garip; kar yağmasaydı bunları düşünmeyecektim!</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Bu sabah da işe gidemedim; Mehmet Ali Bey'e Kâtip'le haber yollayıp hâlâ hasta olduğumu bildirdim. Öğleyin, kendimi zorlayıp, bir şeyler atıştırmak için dışarı çıktım.</span></p>

  <p><span class="font2">Meydandaki çorbacıda bir tas çorba içip karnımı doyurduktan sonra müzeye doğru yürüdüm. Kapıda, Mehmet Ali Bey'i fotoğrafçı Ekrem Bey'le sohbet ederken buldum.</span></p>

  <p><span class="font2">"Şöyle bir durun, fotoğrafınızı çekeyim," dedi Ekrem Bey.</span></p>

  <p><span class="font2">Öyle durduk.</span></p>

  <p><span class="font2">Mehmet Ali Bey, "İyileşirseniz akşam kulüpte görüşürüz, efendim," deyip ayrılınca, ben de otele döndüm. Sonra bu soğuk odada yorgan döşek yattım. Sokakta ayaz var; değil kulübe gitmek, kapıdan dışarı adım atacak halim yok...</span></p>

  <p><span class="font2">Akşama doğru, dayanamayıp ziyaretime gelen Mehmet Ali Bey halime acımış olacak ki, "Sizin şu ev meselesini bir an önce&nbsp;halletmek lazım, Müdür Bey," dedi.</span></p>

  <p><span class="font2">"Yenge Hanım'a ev beğendirirsek, bir gün o da olur," dedim.</span></p>

  <p><span class="font2">Bu laf üzerine fazla kalmadı; çıktı. Yarım saat sonra bir çocukla Gripin gönderdi.</span></p>

  <p><span class="font2">Sağ olsun, otel Kâtibi de saat başı yokluyor! Aslına bakılırsa, odayı yol belledi; yerli yersiz girip çıkıyor. Bir saat önce limonlu&nbsp;çay getirdi, az evvel gitti. Surat assam olmuyor; terslesem yakışmayacak. Bir de dakika başı sigara yakıyor adam. Oda nefes alınmaz hale geliyor.</span></p>

  <p><span class="font2">En sonunda, "Ben biraz çalışacağım, siz keyfinize bakın," dedim de, çıktı gitti.</span></p>

  <p><span class="font2">Yalan değil, çalışmam da lazım... Herr Gnobel'in, Bozköy'deki kazıyla ilgili otuz sayfalık raporunu tercüme etmeliyim. Raporu&nbsp;beş gündür çantamda dolaştırıyorum.</span></p>

  <p><span class="font2">Bunlarla uğraşmam gerekmiyor ama duramıyorum işte!</span></p>

  <p><span class="font2">İzmir Arkeoloji Müzesi'ne müdür yardımcısı olarak tayin edilince bayağı sevinmiştim. Evi birkaç hafta içinde taşımayı, çocukları da İzmir' de bir okula yazdırmayı düşünüyordum. İzmir güzel şehir... Sıcak, ucuz... Çocuklar için de iyi olacaktı. Gelgelelim, evdeki hesap çarşıya uymadı. Bakanlıktakiler, İzmir'de çalışmam&nbsp;için, Berlin'de iki yıl arkeoloji okumamı kâfi görmemiş olacaklar&nbsp;ki, tayinimden beş gün sonra, antropoloji diplomamdan ötürü,&nbsp;kasabanın küçük müzesine bir etnografya salonu kurmak maksadıyla geçici görev icat edip, beni buraya yolladılar. Vekaleten&nbsp;müdür olarak...</span></p>

  <p><span class="font2">Müzedeki müdüriyet odası geldiğimden beri tadilatta... Diğer odada çalışmam da imkansız. Bekçisinden hademesine herkes,&nbsp;gün boyu bu mezbelelikte toplanıp çay ve sigara içiyor. Ellerini&nbsp;kömür sobasına uzatıp ısınırken, huzurda olmayanların dedikodusunu yapıyorlar. Aslında kimse olmasa da, Mehmet Ali Bey'in&nbsp;varlığı yetiyor. Yardımsever, babacan, gamsız biri bu adam...&nbsp;Benim vekalet ettiğim müze müdürü emekliye ayrılınca, ben gelinceye kadar o da vekaleten bu işi yürütmüş.</span></p>

  <p><span class="font2">Ben daktilonun başındayken, bir yardımı dokunabilirmiş gibi tepemde dikiliyor; şeridin akışını nazik bir merakla izliyor.</span></p>

  <p><span class="font2">Sonunda, böyle olmayacağını o da fark etti.</span></p>

  <p><span class="font2">"Tadilat bitene kadar size belediyeden bir oda ayarlayalım," dedi.</span></p>

  <p><span class="font2">Geçen hafta Belediye Reisi'ne ricada bulunmuş; belediye binasının çatısında bir yer gösterdiler bana. Loş, soğuk, apteshane gibi bir yer. Rüzgar ağzımdan giriyor, kıçımdan çıkıyor; herhalde orada üşüttüm. Bir defa kapısını açtım, bir daha açmadım.</span></p>

  <p><span class="font2"><br /></span></p>
  <hr class="sigil_split_marker" />

  <p><span class="font2"><br /></span></p>

  <p><span class="font2">Kasabaya geldiğimden beri hava hep kapalıydı. Yağmur, iki hafta boyunca hiç ara vermedi. Sonra da bulutlar iyice alçaldı; kar&nbsp;yağdı. .. Nihayet bugün güneş açtı fakat şimdi de bu ayaz başladı&nbsp;işte. Sabahleyin, Herr Gnobel, karın dinmesini fırsat bilip ekibini&nbsp;toplamış, Bozköy'e keşfe gitmiş. Aralarında Albert adında Polonya&nbsp;asıllı, inatçı ve cahil cesuru bir genç var. Bozköy'ün altında, dere&nbsp;yatağının bitişiğindeki Sarıdere köyünde üç çömlek parçasıyla&nbsp;birkaç eski para bulmuş; mühimdir, Roma yerleşimi olabilir diye&nbsp;tutturdu. Herr Gnobel, "oğlum, dere işte, kapmış getirmiş" diyor,&nbsp;bizimki ikna olmuyordu. Çocuk aptal mı, yoksa dâhi mi anlayamadım. Fakat üstünde cibilliyetindenmiş gibi duran kifayetsiz bir&nbsp;kâşif hali var ki, bu kesin görünüyor.</span></p>

  <p><span class="font2">Lobiden karımı aradım. Sesi uzaktı. Akşam yemeği yapıyormuş; kıymalı patates... Çocuklar iç odada ders çalışıyorlarmış. Birazdan yemeğe oturacaklarmış. Bir an, yanlarında olmak istedim. Dış kapıyı açtım, paltomu, ceketimi çıkarıp duvara astım.&nbsp;Masanın çevresine dizildik.</span></p>

  <p><span class="font2">Meral'in mutfaktan getirdiği tencereden duman çıkıyor.</span></p>

  <p><span class="font2">Garip hissettim kendimi.</span></p>
</body>
</html>
