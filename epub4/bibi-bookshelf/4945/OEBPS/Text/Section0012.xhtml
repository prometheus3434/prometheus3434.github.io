<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: justify;">12</h2>

  <div style="text-align: justify;">
    Salı günü telefon edip, Polly'ye, hasta olduğumu söyledim. "Galiba gribe yakalandım," dedim. O ise eğitimi gereği, ayrıntılar istedi. Ateş, boğaz ağrısı ya da başağrısı olup olmadığını mı soruyordu? Hepsi var dedim. Biri ya da hepsi olabilirdi. Aldırmıyordum. Şirkete çalışmaya gitmemek için insanın tamamen hasta olması gerekirdi. Polly hemen bir form doldurup Rudolph'a gönderecekti. Onun telefon edeceğini düşündüm ve sabah sabah evden çıkıp Georgetown sokaklarında dolaştım. Karlar hızla eriyordu ve ısı biraz yükselecekti. Washington Limanı'nda bir saat kadar dolaşıp, birkaç büfede İtalyan kahvesi kapuçino içtim ve Potomac nehrinde donarak kürek çeken kürekçileri izledim.
  </div>

  <div style="text-align: justify;">
    <br />
  </div>

  <div style="text-align: justify;">
    Saat onda cenaze törenine gittim.
  </div>

  <div style="text-align: justify;">
    <br />
  </div>

  <div style="text-align: justify;">
    Kilisenin önündeki kaldırım polisler tarafından kesilmişti. Her taraf polis doluydu ve motosikletlerini de kaldırım kenarlarına park etmişlerdi. Biraz ilerde, televizyon naklen yayın kamyonları duruyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Ben arabamla ilerlerken büyük bir kalabalık, elindeki hoparlörle konuşan bir adamı dinliyordu. Kameraların görmesi için aceleyle yazılmış ve havaya kaldırılmış pankartlar vardı. Üç blok ilerde bir yan sokağa girip arabamı park ettim ve acele adımlarla kiliseye doğru yürüdüm. Ön taraftaki kalabalıktan kaçıp yan kapılardan birine yöneldim ve kapıdaki kilise görevlisine, balkonda yer olup olmadığını sordum. O da bana, gazeteci misin? diye sordu.
  </div>

  <div style="text-align: justify;">
    <br />
  </div>

  <div style="text-align: justify;">
    Sonra beni alıp içeriye götürdü ve bir kapı gösterdi. Ona teşekkür edip kapıdan girdim ve sallantılı merdivenden çıkarak, kilisenin içini mükemmel gören balkona çıktım. Yerdeki halı şarap rengi, sıralar koyu renkli tahtadandı ve pencerelerde renkli vitraylar vardı, camlar tertemizdi. Burası çok güzel bir kiliseydi ve o anda, rahibin, burasını evsizlere açmakta neden isteksiz davrandığını anladım.
  </div>

  <div style="text-align: justify;">
    <br />
  </div>

  <div style="text-align: justify;">
    Balkonda yalnızdım ve istediğim yere oturabilirdim. Yavaşça, arka kapının üzerinde, orta koridordan doğruca rahip kürsüsünü gören bir noktaya yürüdüm. Dışarda, ön merdivende bir koro, ilahiler söylemeye başlamıştı ve ben, boş kilisenin sükûneti içinde oturup müziği dinledim.
  </div>

  <div style="text-align: justify;">
    <br />
  </div>

  <div style="text-align: justify;">
    Bir süre sonra müzik durdu, kapılar açıldı ve telaş başladı. Cenazeye gelenler kilisenin içine dolarken, balkon döşemesi sarsılıyordu. Koro, kürsü arkasındaki yerini aldı. Rahip trafiği yönlendiriyordu - TV ekiplerini bir köşeye, ölenlerin ailesinden gelenleri ön sıraya, eylemcilerle onların evsiz dostlarını da orta bölgeye yerleştirdi. Mordecai'ın, tanımadığım iki kişiyle geldiğini gördüm. Yan kapılardan biri açıldı ve mahkûmlar içeriye girdiler - Lontae'nin annesi ve iki erkek kardeşi mavi hapishane giysileri içindeydiler, elleri kelepçeliydi ve ayaklarına takılı kelepçelerden, zincirlerle birbirlerine bağlanmışlardı ve dört gardiyan gözetimindeydiler. Onları ortada, ön sıraya, anneannenin ve diğer birkaç akrabanın arkasına oturttular.
  </div>

  <div style="text-align: justify;">
    <br />
  </div>

  <div style="text-align: justify;">
    Herkes yerini alınca, orgun hafif ve kederli müziği başladı. Birden, aşağıda bir patırtı oldu ve herkes başını çevirip baktı. Rahip kürsünün arkasına geçti ve herkesin ayağa kalkmasını istedi.
  </div>

  <div style="text-align: justify;">
    <br />
  </div>

  <div style="text-align: justify;">
    Beyaz eldivenli görevliler tahta tabutları koridordan geçirdiler ve Lontae'ninki ortada olmak üzere uç uca ön tarafa koydular. Bebeğin tabutu minicik, bir metreden kısaydı. Ontario, Alonzo ve Dante'ninkilerse biraz daha büyüktüler. İnsanın içini parçalayan bir görüntüydü ve tabii ağlamalar, hıçkırıklar duyulmaya başladı. Koro hafifçe sallanarak bir şeyler mırıldanmaya başladı.
  </div>

  <div style="text-align: justify;">
    <br />
  </div>

  <div style="text-align: justify;">
    Görevliler tabutların çevresine çiçekler dizmişlerdi ve nedense bir an, onların, tabutları açacaklarını sandım, ödüm patladı. Daha önce hiç zenci cenaze töreni görmemiştim. Ne olacağını bilmiyordum ama, gazetelerde, bazı törenlerde tabutların açıldığını ve aile bireylerinin cesetleri öptüklerini okumuştum.
  </div>

  <div style="text-align: justify;">
    Kameralı akbabalar hazır bekliyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Fakat tabutlar açılmadı ve böylece herkes de benim bildiğimi öğrenemedi - Ontario ve ailesinin barış içinde, sakin sakin yattıklarını göremediler.
  </div>

  <div style="text-align: justify;">
    <br />
  </div>

  <div style="text-align: justify;">
    Nihayet oturduk ve rahip uzun uzun dua etti. Sonra, korodan bir kadın, solo bir şeyler söyledi ve arkasından kısa süren bir sessizlik geldi. Rahip Kitabı Mukaddes'den bir şeyler okudu ve kısa bir vaaz verdi. Arkasından kürsüye gelen bir eylemci, böyle bir şeyin olmasına izin veren toplum ve liderlerine verdi veriştirdi, saldırgan bir konuşma yaptı. Kadın konuşmacı Kongre'yi, özellikle Cumhuriyetçileri suçladı. Bu konuda önderlikten yoksun kent yönetimini, mahkemeleri ve bürokrasiyi eleştirdi. Fakat en acı ve sert eleştirilerini, fakirler ve hastalar için hiçbir şey yapmayan zenginlere yöneltti. Çok açık ve düzgün konuşuyordu, öfkeli ve çok etkiliydi ama bir cenazede böyle konuşması bana göre pek yerinde olmamıştı.
  </div>

  <div style="text-align: justify;">
    <br />
  </div>

  <div style="text-align: justify;">
    Kadının konuşması bitince alkışladılar. Sonra rahip tekrar kürsüye geldi ve parası olan beyazlara karşı sert bir konuşma da o yaptı.
  </div>

  <div style="text-align: justify;">
    <br />
  </div>

  <div style="text-align: justify;">
    Korodan biri daha solo bir ilahi söyledi, tekrar Kitabı Mukaddes okundu ve daha sonra, koro öyle acıklı bir ilahiye başladı ki, ağlamamak için kendimi zor tuttum. Bazıları sıraya girip ellerini tabutların üzerine sürmeye başladılar. Fakat bir süre sonra iniltiler ve ağlamalar tekrar başladı, herkes tabutlara dokunmak istiyordu. Birisi, "Tabutları açın," diye bağırdı, fakat rahip buna izin vermedi. Kalabalık, kürsüye doğru ilerleyip, tabutların çevresini sararak ağlayıp inlemeye başlayınca, koro da sesini yükseltmek zorunda kaldı. En fazla ses çıkaran anneanneydi ve diğerleri de onun çevresini sarmış teselli etmeye çalışıyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Buna inanamıyordum. Tüm bu insanlar, Lontae'nin son birkaç aylık yaşamında neredeydiler peki? Şurada kutular içinde yatan o küçük yavrular, hiç kuşkusuz şimdiye kadar böyle sevilmemişlerdi.
  </div>

  <div style="text-align: justify;">
    <br />
  </div>

  <div style="text-align: justify;">
    Ağlama ve inleme sesleri artınca kameralar da daha yakına gelmeye çalışıyorlardı. Bu bir cenaze töreni değildi, tam bir şovdu.
  </div>

  <div style="text-align: justify;">
    <br />
  </div>

  <div style="text-align: justify;">
    Rahip en sonunda müdahale etti ve düzeni sağladı. Bir süre daha org müziği eşliğinde dua etti. Dua bitince, herkes son bir kez daha tabutların önünden geçmeye ve yavaş yavaş dağılmaya başladı.
  </div>

  <div style="text-align: justify;">
    <br />
  </div>

  <div style="text-align: justify;">
    Cenaze töreni bir buçuk saat sürmüştü. İki bin dolar için hiç de fena sayılmazdı. Bunu yaptığım için kendimle gurur duyuyordum.
  </div>

  <div style="text-align: justify;">
    &nbsp;
  </div>

  <div style="text-align: justify;">
    Kalabalık dışarda tekrar toplandı ve Kongre Binası'na doğru bir yürüyüş başladı. Mordecai yürüyüş kolunun ortasındaydı ve onlar bir köşeyi dönüp gözden kaybolurlarken, onun şimdiye kadar kim bilir kaç gösteri ve yürüyüşe katılmış olabileceğini düşündüm. Sorsaydım, bana herhalde, 'Yeteri kadar katılmadım,' diye cevap verirdi.
  </div>

  <div style="text-align: justify;">
    <br />
  </div>

  <div style="text-align: justify;">
    Rudolph Mayes, Drake &amp; Sweeney'e otuz yaşında ortak olmuştu ki, bu bir rekordu. Çalışmasını planladığı gibi sürdürdüğü takdirde bir gün şirketin en yaşlı ortağı da olabilirdi. Üç eski karısının da söyledikleri gibi, hukuk onun yaşamıydı. Dokunduğu diğer her şeyi berbat ediyordu, ama Rudolph, mükemmel bir büyük firma ve ekip avukatıydı.
  </div>

  <div style="text-align: justify;">
    <br />
  </div>

  <div style="text-align: justify;">
    Akşamın saat 6'sında masasında, bir sürü dosyanın arkasında beni bekliyordu. Asistanlar ve çalışanların büyük çoğunluğu gibi, Polly ve sekreterler de gitmişlerdi. Koridorlardaki trafik saat beş buçuktan sonra oldukça azalıyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Kapıyı kapayıp oturdum. "Hasta olduğunu sanıyordum," dedi.
  </div>

  <div style="text-align: justify;">
    <br />
  </div>

  <div style="text-align: justify;">
    Bütün cesaretimi toplayıp, "Ben ayrılıyorum Rudolph," dedim ama midem kaskatı kesilmişti.&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    Önündeki kitapları kenara itti ve pahalı dolmakaleminin kapağını taktı. "Evet, seni dinliyorum."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Şirketten ayrılıyorum. Kamu yararına çalışan bir firmadan teklif aldım."
  </div>

  <div style="text-align: justify;">
    <br />
  </div>

  <div style="text-align: justify;">
    "Aptal olma Michael."
  </div>

  <div style="text-align: justify;">
    <br />
  </div>

  <div style="text-align: justify;">
    "Aptal değilim ve kararımı verdim. Buradan da mümkün olduğunca az sorunla ayrılmak istiyorum."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Üç yıl sonra şirket ortaklarından biri olacaksın."
  </div>

  <div style="text-align: justify;">
    <br />
  </div>

  <div style="text-align: justify;">
    "Bundan daha iyi bir teklif aldım buldum."
  </div>

  <div style="text-align: justify;">
    <br />
  </div>

  <div style="text-align: justify;">
    Bana verecek bir yanıt bulamadı ve öfkeli gözlerini yüzüme dikti. "Hadi Mike. Bir olay yüzünden böyle saçmalayamazsın."
  </div>

  <div style="text-align: justify;">
    <br />
  </div>

  <div style="text-align: justify;">
    "Saçmalamıyorum Rudolph. Sadece çalışma alanımı değiştiriyorum."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Diğer sekiz rehineden hiçbiri böyle bir şey yapmadı."
  </div>

  <div style="text-align: justify;">
    <br />
  </div>

  <div style="text-align: justify;">
    "Onlar adına sevindim. Onlar mutluysa ben de onlar için mutluyum. Ayrıca onlar dava avukatları, değişik tiplerdir."
  </div>

  <div style="text-align: justify;">
    <br />
  </div>

  <div style="text-align: justify;">
    "Nereye gidiyorsun?"
  </div>

  <div style="text-align: justify;">
    <br />
  </div>

  <div style="text-align: justify;">
    "Logan Meydanı yakınlarında bir hukuk bürosu. Uzmanlık alanı evsizlerle ilgili yasalar."
  </div>

  <div style="text-align: justify;">
    &nbsp;
  </div>

  <div style="text-align: justify;">
    "Evsizler Yasaları mı?"&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Evet."
  </div>

  <div style="text-align: justify;">
    <br />
  </div>

  <div style="text-align: justify;">
    "Sana ne kadar maaş veriyorlar"
  </div>

  <div style="text-align: justify;">
    <br />
  </div>

  <div style="text-align: justify;">
    "Muazzam bir servet. Oraya bağış yapmak ister misin?"&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Sen aklını kaçırmaya başlıyorsun."
  </div>

  <div style="text-align: justify;">
    <br />
  </div>

  <div style="text-align: justify;">
    "Ufak bir kriz geçiriyorum Rudolph. Henüz otuz iki yaşındayım ve orta yaş çılgınlıkları için fazla gencim. Sanırım bunu çabuk atlatırım."
  </div>

  <div style="text-align: justify;">
    <br />
  </div>

  <div style="text-align: justify;">
    "Bir ay izin al. Git evsizler için çalış ve bunu kafandan attıktan sonra buraya dön. Ayrılmak için korkunç bir. zaman seçtin Mike. Biliyorsun işler çok birikti, programın gerisindeyiz."
  </div>

  <div style="text-align: justify;">
    <br />
  </div>

  <div style="text-align: justify;">
    "Bu iş yürümez Rudolph. Geleceğini garanti altına aldıktan sonra, bu iş pek eğlenceli olmuyor."&nbsp;
  </div>

  <div style="text-align: justify;">
    "Eğlence mi? Sen bunu eğlence için mi yapıyorsun?"
  </div>

  <div style="text-align: justify;">
    <br />
  </div>

  <div style="text-align: justify;">
    "Tamamiyle. Saatte bakmadan çalışmanın ne kadar eğlenceli olabileceğini düşünsene bir."
  </div>

  <div style="text-align: justify;">
    <br />
  </div>

  <div style="text-align: justify;">
    Umutsuzluğunun derinliğini ortaya koydu ve, "Peki, ya Claire?" diye sordu. Karımı pek az tanırdı ve ayrıca, şirkette evlilik konusunda nasihat verecek en son adamdı.
  </div>

  <div style="text-align: justify;">
    <br />
  </div>

  <div style="text-align: justify;">
    "O iyi," dedim, "Cuma günü ayrılmak istiyorum."
  </div>

  <div style="text-align: justify;">
    <br />
  </div>

  <div style="text-align: justify;">
    Yenilgiyi kabul edip bir şeyler homurdandı. Gözlerini kapadı ve başını iki yana sallayıp, "Buna inanamıyorum," diye mırıldandı.
  </div>

  <div style="text-align: justify;">
    <br />
  </div>

  <div style="text-align: justify;">
    "Üzgünüm Rudolph."
  </div>

  <div style="text-align: justify;">
    <br />
  </div>

  <div style="text-align: justify;">
    Tokalaştık ve benim tamamlanmamış çalışmalarımı görüşmek üzere bir sabah kahvaltıda buluşmaya karar verdik.
  </div>

  <div style="text-align: justify;">
    <br />
  </div>

  <div style="text-align: justify;">
    Polly'nin bunu başkasından duymasını istemiyordum, onun için büroma gittim ve onu aradım. Arlington'da evindeydi ve yemek hazırlıyordu. Söylediklerim onun haftasını da berbat etti.
  </div>

  <div style="text-align: justify;">
    <br />
  </div>

  <div style="text-align: justify;">
    Hazır Tayland yemeği alıp eve gittim. Biraz şarap soğuttum, masayı hazırladım ve ne yapacağımı düşündüm.
  </div>

  <div style="text-align: justify;">
    <br />
  </div>

  <div style="text-align: justify;">
    Claire bir tuzak sezdiyse bile bunu belli etmedi. Evlilik yıllarımızda, kavga etmek yerine, birbirimizi görmezden gelmeyi âdet edinmiştik. Bu nedenle taktiklerimiz incelikli değildi.
  </div>

  <div style="text-align: justify;">
    <br />
  </div>

  <div style="text-align: justify;">
    Ama ben, hiçbir şeyin farkında değilmiş gibi görünüp, şok için hazır beklemeyi ve sonra da garip şeyler duymayı seviyordum. Çökmekte olan bir evlilikte bu şekilde davranmanın hoş bir haksızlık olacağını düşünüyordum.
  </div>

  <div style="text-align: justify;">
    &nbsp;
  </div>

  <div style="text-align: justify;">
    Saat ona geliyordu ve Claire saatler önce bir şeyler yediğinden, şarap kadehlerimizi alıp oturduk. Şömineye bir odun atıp ateşi karıştırdım ve ikimiz de koltuklarımıza gömüldük. Birkaç dakika sonra, "Konuşmamız gerekiyor," dedim.
  </div>

  <div style="text-align: justify;">
    <br />
  </div>

  <div style="text-align: justify;">
    Hiç meraklanmamış gibi, "Ne var?" diye sordu.&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Drake &amp; Sweeney'den ayrılmayı düşünüyorum."
  </div>

  <div style="text-align: justify;">
    <br />
  </div>

  <div style="text-align: justify;">
    "Oh, öyle mi?" Şarabından bir yudum aldı. Soğukkanlılığına hayrandım. Bunu ya biliyordu ya da ilgilenmemiş gibi görünmek istiyordu.
  </div>

  <div style="text-align: justify;">
    <br />
  </div>

  <div style="text-align: justify;">
    "Evet. Artık oraya gidemem."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Neden?"
  </div>

  <div style="text-align: justify;">
    <br />
  </div>

  <div style="text-align: justify;">
    "Değişim için hazırım. Kalabalık şirket çalışması birden canımı sıkmaya, bana önemsiz gelmeye başladı ve insanlara yardım etmek için bir şeyler yapmak istiyorum."
  </div>

  <div style="text-align: justify;">
    <br />
  </div>

  <div style="text-align: justify;">
    "Çok güzel." Daha şimdiden parayı düşünüyordu ve bu konuyu açmak için ne kadar bekleyeceğini merak ediyordum. "Aslına bakarsan hayranlık uyandıracak bir şey bu Michael."
  </div>

  <div style="text-align: justify;">
    <br />
  </div>

  <div style="text-align: justify;">
    "Sana Mordecai Green'den bahsetmiştim. Onun bürosunda çalışmak için teklif aldım. Pazartesi başlıyorum."
  </div>

  <div style="text-align: justify;">
    <br />
  </div>

  <div style="text-align: justify;">
    "Pazartesimi?"&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Evet."
  </div>

  <div style="text-align: justify;">
    <br />
  </div>

  <div style="text-align: justify;">
    "Demek kararını verdin ha?"&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Evet."
  </div>

  <div style="text-align: justify;">
    <br />
  </div>

  <div style="text-align: justify;">
    "Yani konuyu bana açmadan mı? Benim bir şey söylemeye hakkım yok, öyle mi?"&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Şirkete geri dönemem Claire. Bugün Rudolph'a söyledim."
  </div>

  <div style="text-align: justify;">
    <br />
  </div>

  <div style="text-align: justify;">
    Şarabından bir yudum daha aldı, dişlerini hafifçe gıcırdattığını gördüm, yüzünde ani bir öfke parıltısı görüldü ama kendisini çabuk toparladı. Kendini kontrol gücü müthişti.
  </div>

  <div style="text-align: justify;">
    <br />
  </div>

  <div style="text-align: justify;">
    Bir süre alevleri seyrettik, hipnotize olmuş gibiydik. Daha fazla dayanamadı ve, "Finansal açıdan bunun bize etkisini sorabilir miyim?" dedi.
  </div>

  <div style="text-align: justify;">
    <br />
  </div>

  <div style="text-align: justify;">
    "Pek çok şey değişecek kuşkusuz."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Yeni maaşın ne oluyor?"
  </div>

  <div style="text-align: justify;">
    &nbsp;
  </div>

  <div style="text-align: justify;">
    "Yılda otuz bin."
  </div>

  <div style="text-align: justify;">
    <br />
  </div>

  <div style="text-align: justify;">
    "Yılda otuz bin," diye tekrarladı ve sonra, sanki rakamı daha da küçültüyormuş gibi bir daha söyledi. "Bu, benim kazandığımdan da az."
  </div>

  <div style="text-align: justify;">
    <br />
  </div>

  <div style="text-align: justify;">
    Claire'in maaşı yılda otuz bir bin dolardı ama, önümüzdeki yıllarda büyük artış gösterecekti, ciddi para uzakta değildi. Tartışacak olsak bile para konusunda sızlanma dinlememeye karar vermiştim.
  </div>

  <div style="text-align: justify;">
    <br />
  </div>

  <div style="text-align: justify;">
    Dindar bir adam gibi görünmemeye gayret ederek, "İnsanlara hizmet için çalışmada para düşünülmez," dedim, "Yanılmıyorsam sen de tıp fakültesine para için gitmedin."
  </div>

  <div style="text-align: justify;">
    <br />
  </div>

  <div style="text-align: justify;">
    Ülkedeki her tıp öğrencisi gibi o da, eğitime başlarken, paranın önemli olmadığını söyler dururdu. İnsanlığa yardım etmek istiyordu. Hukuk öğrencileri de aynı şekilde konuşurlardı ve tabii hepimiz yalan söylüyorduk.
  </div>

  <div style="text-align: justify;">
    <br />
  </div>

  <div style="text-align: justify;">
    Alevlere baktı ve düşündü. Sanırım evin kirasını düşünüyordu. Dairemiz çok şıktı, ama ayda iki bin dört yüz dolar kiraya göre daha da iyi olabilirdi. Yeteri kadar mobilyamız vardı ve evimiz iyi döşenmişti, zengin bir semtte, güzel bir binada oturuyorduk ama, orada çok az bulunduğumuz da bir gerçekti. Eğlencemiz çok azdı. Buradan taşınmak bir düzen değişikliği olacaktı, ama buna tahammül edebilirdik.
  </div>

  <div style="text-align: justify;">
    <br />
  </div>

  <div style="text-align: justify;">
    Parasal konularda birbirimize her zaman açık olmuştuk, gizli hiçbir şeyimiz yoktu. Yaklaşık elli bin dolarlık hisse senedimiz ve bankada da on iki bin dolarlık cari hesabımız olduğunu biliyordu. Altı yıllık evlilik yaşamımızda bu kadar az para biriktirebildiğimize şaşıyordum. Büyük bir firmada çok para kazandığınız zaman, paranın sonu gelmeyecek gibi görünüyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Soğuk bir ifadeyle yüzüme baktı ve, "Sanırım bazı ayarlamalar yapmak zorunda kalacağız, değil mi?" diye sordu. 'Ayarlama' sözcüğü onda hiç kuşkusuz bazı çağrışımlar yapıyordu.
  </div>

  <div style="text-align: justify;">
    <br />
  </div>

  <div style="text-align: justify;">
    "Öyle sanıyorum."
  </div>

  <div style="text-align: justify;">
    <br />
  </div>

  <div style="text-align: justify;">
    "Yorgunum," dedi. Bardağındaki şarabı son damlasına kadar içti ve kalkıp yatak odasına gitti.&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    Ne kadar acıklı, diye düşündüm. Doğru dürüst bir kavga için birbirimize kin bile duyamıyorduk.
  </div>

  <div style="text-align: justify;">
    <br />
  </div>

  <div style="text-align: justify;">
    Hiç kuşkusuz sonunda, yaşamdaki yeni statümü idrak ediyordum. Harika bir hikâyeydi benimki - hırslı, genç avukat fakirler için çalışmaya başlıyor, karşılıksız çalışmak için büyük ve zengin şirketini bırakıyordu. Claire benim aklımı kaçırdığımı düşünse bile, bir azizi eleştiremiyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Şömineye bir odun attım, bir kadeh daha şarap aldım ve sonra da divana uzanıp uyudum.
  </div>
</body>
</html>
