<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: justify;">5</h2>

  <div style="text-align: justify;">
    Kar yağarken kentin caddelerinde dolaştım. D.C.'nin sokaklarında, bir toplantıya arabayla gidip, geç kalmadığımı hatırlayamıyordum. Lüks arabamın içinde üşümeden, ıslanmadan trafiğe karışmış gidiyordum. Gitmeyi düşündüğüm hiçbir yer yoktu.
  </div>

  <div style="text-align: justify;">
    <br />
  </div>

  <div style="text-align: justify;">
    Bir süre için büroyu unutmalıydım, Arthur kızarsa kızsın diye düşünüyordum; bir sürü insanın rasgele odama girip, "Nasılsın bakalım?" diye sormasına tahammül edecek halim yoktu.
  </div>

  <div style="text-align: justify;">
    <br />
  </div>

  <div style="text-align: justify;">
    Birden araba telefonum çalmaya başladı. Arayan Polly idi. "Nerelerdesin?" diye sordu. Paniğe kapılmış gibiydi.
  </div>

  <div style="text-align: justify;">
    <br />
  </div>

  <div style="text-align: justify;">
    "Bunu öğrenmek isteyen kim?"
  </div>

  <div style="text-align: justify;">
    <br />
  </div>

  <div style="text-align: justify;">
    "Bir sürü insan. Biri de Arthur. Rudolph. Bir başka gazeteci telefon etti. Seninle görüşmek isteyen müvekkillerin var. Claire de hastaneden aradı."
  </div>

  <div style="text-align: justify;">
    <br />
  </div>

  <div style="text-align: justify;">
    "Ne istiyormuş?"
  </div>

  <div style="text-align: justify;">
    <br />
  </div>

  <div style="text-align: justify;">
    "O da herkes gibi seni merak ediyor, üzülüyor tabii."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Ben iyiyim Polly. Herkese doktorda olduğumu söyle." "Gerçek mi bu?"
  </div>

  <div style="text-align: justify;">
    <br />
  </div>

  <div style="text-align: justify;">
    "Hayır ama, olabilirim. Arthur ne dedi?"
  </div>

  <div style="text-align: justify;">
    <br />
  </div>

  <div style="text-align: justify;">
    "Telefon eden o değildi, Rudolph aradı. Seni bekliyorlarmış."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Bırak beklesinler."
  </div>

  <div style="text-align: justify;">
    <br />
  </div>

  <div style="text-align: justify;">
    Polly, kısa bir sessizlikten sonra hafif bir sesle, "Tamam," dedi, "Ne zaman geleceksin buraya?"
  </div>

  <div style="text-align: justify;">
    <br />
  </div>

  <div style="text-align: justify;">
    "Bilmiyorum. Herhalde doktor bıraktığı zaman. Sen neden eve gitmiyorsun, bir fırtına çıkacakmış. Seni yarın ararım." Sustum ve telefonu kapadım.
  </div>

  <div style="text-align: justify;">
    <br />
  </div>

  <div style="text-align: justify;">
    Evimi gündüz ışığında pek az görmüştüm ve ateşin yanına oturup kar yağışını seyretmeyi düşündüm. Bir bara gitseydim, oradan çıkmam çok güç olabilirdi.
  </div>

  <div style="text-align: justify;">
    <br />
  </div>

  <div style="text-align: justify;">
    Böylece bir süre daha dolaştım. Herkes Maryland ve Virginia banliyölerine doğru kaçarken, ben trafiğin akışına ters yönde kent merkezine döndüm ve hemen hemen boşalmış caddelerde dolanıp durdum. Bir süre sonra RFK yakınlarındaki kimsesizler mezarlığını buldum ve 17'nci Sokak'ta, dün akşam yiyemediğimiz akşam yemeğimizin gönderildiği Metodist Misyonu'nun önünden geçtim. Kentin, daha önce hiç görmediğim ve bundan sonra da büyük olasılıkla bir daha göremeyeceğim mahallelerinde dolaştım.
  </div>

  <div style="text-align: justify;">
    <br />
  </div>

  <div style="text-align: justify;">
    Saat dörtte kent boşalmış gibiydi. Gökyüzü kararıyor ve kar yağışı artıyordu. Her yer birkaç santim karla kaplanmıştı ve meteoroloji, radyoda, karın devam edeceğini söylüyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Korkunç kar fırtınaları bile Drake &amp; Sweeney'yi kapatamazdı. Orada, telefonlar çalmadığı için geceyarıları ve Pazar günleri çalışmaya bayılan avukatlar olduğunu biliyordum. Kar yağışı bunlar için mükemmel bir fırsattı, çünkü toplantılara çağırılmadan rahatça çalışabiliyorlardı.
  </div>

  <div style="text-align: justify;">
    <br />
  </div>

  <div style="text-align: justify;">
    Lobideki güvenlik görevlisi bana, sekreterlerin ve çalışanların büyük çoğunluğunun saat üçte evlerine gönderildiklerini söyledi. Tekrar Mister'ın asansörüne bindim.
  </div>

  <div style="text-align: justify;">
    <br />
  </div>

  <div style="text-align: justify;">
    Masamın üzerinde muntazam bir biçimde dizilmiş pembe renkli telefon mesajları vardı ama, hiçbiriyle ilgilenmedim. Bilgisayarımın başına oturdum ve müşteri listemizi aramaya başladım.
  </div>

  <div style="text-align: justify;">
    <br />
  </div>

  <div style="text-align: justify;">
    RiverOaks, 1977'de kurulmuş, merkezi Hagerstown, Maryland'de olan bir Delaware şirketiydi. Özel kişilere aitti ve bu nedenle şirketle ilgili mali bilgiler azdı. Dava vekilleri, N. Braden Chance isminde, tanımadığım biriydi.
  </div>

  <div style="text-align: justify;">
    <br />
  </div>

  <div style="text-align: justify;">
    Geniş veri tabanımızda onu aradım. Chance, dördüncü kattaki emlak bölümünde çalışan ortaklardan biriydi. Kırk dört yaşındaydı, evliydi, hukuk fakültesini Duke'da bitirmiş, Gettysburg'da okumuştu ve oldukça güzel bir geçmişi vardı.
  </div>

  <div style="text-align: justify;">
    <br />
  </div>

  <div style="text-align: justify;">
    Sekiz yüz avukatın çalıştığı ve durmadan birilerine davalar açan firmamızda, otuz altı binden fazla aktif dosya bulunuyordu. New York bürosunun, yanlışlıkla Chicago'daki müşterilerden birine dava açmaması için, her yeni dosya hemen data sistemine işleniyordu. Drake &amp; Sweeney'de çalışan her avukatın, sekreterin ve stajyer avukatın bir PC'si, yani bilgisayarı vardı ve bunlar istedikleri an tüm dosyalarla ilgili genel bilgilere ulaşabiliyorlardı. Eğer, veraset işleriyle uğraşan avukatlarımızdan biri, Palm Beach'teki bir zengin müşterinin mülkleriyle ilgili bir çalışma yaptıysa ve ben de bununla ilgi li bilgi almak istiyorsam, bilgisayarımda birkaç tuşa dokunmam yeterliydi.
  </div>

  <div style="text-align: justify;">
    <br />
  </div>

  <div style="text-align: justify;">
    RiverOaks'la ilgili kırk iki dosya vardı ve bunların hemen hepsi de firmanın arazi alım satımlarıyla ilgiliydi. Chance'ın ismi her dosyada avukat olarak geçiyordu. Dosyalardan dördü tahliye davalarıyla ilgiliydi ve bunlardan üçü geçen yıla aitti. Araştırmanın birinci aşaması kolaydı.
  </div>

  <div style="text-align: justify;">
    <br />
  </div>

  <div style="text-align: justify;">
    RiverOaks, 31 Ocak'ta Florida Bulvarı'nda bir mülk satın almıştı. Satıcı TAG Anonim Şirketi'ydi. Müvekkilimiz, 4 Şubat'ta bu mülke ait bir antrepoda yaşayan evsizleri kapı dışarı etmişti ki, bunlardan birinin de, tahliyeye kızan ve avukatı izleyen Bay DeVon Hardy olduğunu artık biliyordum.
  </div>

  <div style="text-align: justify;">
    <br />
  </div>

  <div style="text-align: justify;">
    Dosyanın isim ve numarasını kaydedip dördüncü kata indim.
  </div>

  <div style="text-align: justify;">
    <br />
  </div>

  <div style="text-align: justify;">
    Hiç kimse böyle büyük bir firmaya emlak avukatlığı yapmak için girmezdi tabii. Bir avukatın kendine iyi bir isim yapması için çalışabileceği çok daha parlak alanlar vardı. Dava avukatlığı en gözde iş alanıydı ve dava avukatları, en azından bizim aramızda, her zaman için saygı duyulan kişilerdi. Çok yetenekli avukatların tercihleri olan birkaç alan, şirket birleşmeleriydi ve tahviller, senetler konusu da her zaman önemli sayılan bir alandı. Benim çalışma saham olan antitröst yani tekelleşmeyi önleme konusu da çok önemliydi tabii. Vergi yasaları konusu çok karmaşıktı ve bu alanda çalışanlar da hayranlık toplayan kişilerdi. Hükümet ilişkileri (lobicilik) konusu itici bir iş olmasına karşın çok kazandıran bir alandı ve bu nedenle, her D.C. firmasında 'kızakları yağlayan' bu avukatlardan oluşan bölümler bulunurdu.
  </div>

  <div style="text-align: justify;">
    <br />
  </div>

  <div style="text-align: justify;">
    Fakat hiç kimse bir emlak avukatı olarak işe başlamazdı. Sonra nasıl olurlardı, bilmiyordum. Bu bölümdeki avukatlar işlerini kendilerine saklarlar, hiç kuşkusuz gayri menkullerle ilgili ipotek belgelerindeki ufacık yazıları dikkatle okuyarak işlerini yürütürlerdi ama, firmanın diğer avukatları kadar saygı görmezlerdi.
  </div>

  <div style="text-align: justify;">
    <br />
  </div>

  <div style="text-align: justify;">
    Drake &amp; Sweeney'de her avukat güncel dosyalarını bürosunda ve genelde kilit altında tutardı. Firmanın diğer avukatları sadece işi bitmiş dosyalara bakabilirdi. Hiçbir avukat, büyük ortaklardan ya da yönetim kurulu üyelerinden birinin isteği dışında, bir dosyayı başka bir avukata göstermesi için zorlanamazdı.
  </div>

  <div style="text-align: justify;">
    <br />
  </div>

  <div style="text-align: justify;">
    Görmek istediğim tahliye dosyası hâlâ günceldi ve Mister olayından sonra, onun çok iyi korunduğundan emindim.
  </div>

  <div style="text-align: justify;">
    <br />
  </div>

  <div style="text-align: justify;">
    Sekreterlik yanında bir masada plan ozalitleri karıştıran bir stajyer gördüm ve ona Braden Chance'ın bürosunu sordum. Stajyer bana başıyla holün karşı tarafındaki açık bir kapıyı gösterdi.
  </div>

  <div style="text-align: justify;">
    <br />
  </div>

  <div style="text-align: justify;">
    Chance'ın, masasında çok meşgul bir avukat gibi çalıştığını görünce biraz şaşırır gibi oldum. Benim girdiğimi görünce rahatsız olduğunu anladım, ama haksız da sayılmazdı. Normal protokole göre, önce telefon edip onunla görüşmek için bir randevu ayarlamam gerekirdi tabii. Ama ben o anda protokolü düşünemiyordum.
  </div>

  <div style="text-align: justify;">
    <br />
  </div>

  <div style="text-align: justify;">
    Bana oturmamı söylemedi ama ben yine de oturdum. Bu da onu daha çok rahatsız etti kuşkusuz.&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    Beni tanıyınca, "Siz rehinelerden biriydiniz," dedi. Sesi sinirliydi.
  </div>

  <div style="text-align: justify;">
    <br />
  </div>

  <div style="text-align: justify;">
    "Evet, öyleydim."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Korkunç bir şey olmalı."
  </div>

  <div style="text-align: justify;">
    <br />
  </div>

  <div style="text-align: justify;">
    "Neyse ki bitti. Tabancalı adam, yani müteveffa Bay Hardy, 4 Şubat'ta bir antrepodan tahliye edilmiş. Bu işi biz mi yaptık?"
  </div>

  <div style="text-align: justify;">
    <br />
  </div>

  <div style="text-align: justify;">
    <br />
  </div>

  <div style="text-align: justify;">
    "Evet, tahliyeyi biz yaptırdık." Sinirli ve savunma durumunda olduğunu görünce, dosyanın o gün gündeme gelmiş olduğunu anlamıştım. Belki de dosyayı Arthur ve diğer yetkililerle gözden geçirmişlerdi. "Neden soruyorsun?"
  </div>

  <div style="text-align: justify;">
    <br />
  </div>

  <div style="text-align: justify;">
    "Bu adam orada izinsiz mi oturuyordu?"
  </div>

  <div style="text-align: justify;">
    <br />
  </div>

  <div style="text-align: justify;">
    "Evet, o ve onun gibiler orasını işgal etmişlerdi. Müvekkilimiz o pisliği temizlemeye çalışıyor hâlâ."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Onun izinsiz oturduğuna, işgalci olduğuna emin misiniz?"
  </div>

  <div style="text-align: justify;">
    &nbsp;
  </div>

  <div style="text-align: justify;">
    Adamın suratı asıldı ve gözleri kızardı. Derin bir nefes aldı ve, "Siz neyin peşindesiniz?" diye sordu. "Dosyayı görebilir miyim?"
  </div>

  <div style="text-align: justify;">
    <br />
  </div>

  <div style="text-align: justify;">
    "Hayır, bu iş sizi ilgilendirmez."&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Belki ilgilendiriyordur."
  </div>

  <div style="text-align: justify;">
    <br />
  </div>

  <div style="text-align: justify;">
    "Şirket ortaklarından hangisi sizin yöneticiniz?" diyerek kalemini çıkardı, bana ihtar verecek kişinin adını almak istiyordu.
  </div>

  <div style="text-align: justify;">
    <br />
  </div>

  <div style="text-align: justify;">
    "Rudolph Mayes."
  </div>

  <div style="text-align: justify;">
    <br />
  </div>

  <div style="text-align: justify;">
    Söylediğim ismi büyük harflerle yazdı ve sonra, "Çok işim var," dedi, "Lütfen gider misiniz?"&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Dosyayı neden göremiyorum?"
  </div>

  <div style="text-align: justify;">
    <br />
  </div>

  <div style="text-align: justify;">
    "Çünkü benim dosyam ve ben de hayır diyorum. Yeter mi?"
  </div>

  <div style="text-align: justify;">
    <br />
  </div>

  <div style="text-align: justify;">
    "Bunun yeterli olduğunu sanmıyorum."
  </div>

  <div style="text-align: justify;">
    <br />
  </div>

  <div style="text-align: justify;">
    "Senin için yeterli. Şimdi neden gitmiyorsun?" Ayağa kalktı, bana kapıyı gösteren eli titriyordu. Ona gülümsedim ve çıktım.
  </div>

  <div style="text-align: justify;">
    <br />
  </div>

  <div style="text-align: justify;">
    Stajyer konuşmalarımızı duymuştu ve onun masasının önünden geçerken birbirimize baktık, gözlerinde soru ifadesi vardı. "Ne eşek herif," dedi alçak bir sesle ve ağız hareketleriyle.
  </div>

  <div style="text-align: justify;">
    <br />
  </div>

  <div style="text-align: justify;">
    Ona bakıp gülümsedim ve söylediğini doğrular gibi başımı salladım. Adam eşek ve aptaldı. Chance bana iyi davranıp, Arthur'un ya da üstteki şeflerden biri emrettiği için dosyayı gizlediğini söyleseydi, ondan bu kadar kuşkulanmayacaktım. Fakat dosyada bir şeyler olduğu kesindi.
  </div>

  <div style="text-align: justify;">
    <br />
  </div>

  <div style="text-align: justify;">
    O dosyayı ele geçmek için mücadele etmem gerekecekti.
  </div>

  <div style="text-align: justify;">
    <br />
  </div>

  <div style="text-align: justify;">
    Claire'de ve bende bulunan cep ve araba telefonlarıyla çağrı cihazlarıyla, haberleşmemiz aslında çok kolay olabilirdi. Ama evliliğimizde hiçbir şey basit değildi. Nihayet saat dokuzda görüşebildik. Karım yine o yorucu günlerinden birini geçirmişti ve onun gerçekten de benden çok daha yorgun olduğuna emindim. İkimiz de utanmadan oyunumuzu oynuyorduk - birimiz avukat, diğerimiz de doktor olduğu için, kendi mesleğinin diğerinden daha önemli olduğunu düşünüp duruyorduk.
  </div>

  <div style="text-align: justify;">
    <br />
  </div>

  <div style="text-align: justify;">
    Oyun oynamaktan bıkmış, yorulmuştum. Karımın, ölümle burun buruna gelip şok geçirdiğim ve büroyu terk edip sokaklarda dolaştığım için sevindiğini biliyordum. Onun günü hiç kuşkusuz benimkinden çok daha verimli ve yararlı geçmişti.
  </div>

  <div style="text-align: justify;">
    <br />
  </div>

  <div style="text-align: justify;">
    Hedefi, tüm umutlar kaybolduğunda erkeklerin bile kendisini arayacakları bir doktor, ülkenin en büyük kadın beyin cerrahı olmaktı. Parlak bir öğrenci, kesin kararlı ve dayanıklı, tahammül gücü yüksek bir kadındı. Drake &amp; Sweeney'nin en iyi yetişmiş avukatlarından biri olan beni bile yavaş yavaş gömdüğü gibi, tüm erkekleri mezara götürürdü. Aramızdaki yarış, uzun zamandır sürüyordu.
  </div>

  <div style="text-align: justify;">
    &nbsp;
  </div>

  <div style="text-align: justify;">
    Claire, arazi vitesli olmayan bir Miata spor otomobil kullanırdı ve kötü havalarda onun için endişeleniyordum. İşi bir saat sonra bitecekti ve benim de Georgetown Hastanesi'ne gitmem o kadar sürerdi. Onun hastaneden alabilir ve bir restorana götürebilirdim, iyi bir yer bulamazsak, her zaman yaptığımız gibi kutu içinde Çin yemeği alır, işimizi görürdük.
  </div>

  <div style="text-align: justify;">
    <br />
  </div>

  <div style="text-align: justify;">
    Masamın üzerindeki on tane en güncel dosyayı görmüyormuş gibi yaparak kâğıtları ve eşyaları toplamaya başladım. Rudolph'dan öğrendiğim bir yöntem masamın üzerinde sadece on tane dosya tutmak ve her gün bu dosyalarla ilgilenmekti. Müşterilere fatura çıkarmak çok önemliydi. Bu nedenle masadaki on dosya, hukuki sorunları daha acil başkalarının dosyaları olsa bile, en zengin müvekkillerimin dosyalarıydı. Bunu da Rudolph'dan öğrenmiştim.
  </div>

  <div style="text-align: justify;">
    <br />
  </div>

  <div style="text-align: justify;">
    Benden istenen, yılda iki bin beş yüz saatlik fatura çıkarmamdı. Bunun için de, yılda elli hafta ve haftada elli saat çalışmam gerekiyordu. Benim fatura ettiğim saat ücretim ortalama üç yüz dolardı ve böylece sevgili firmam için yedi yüz elli bin dolar tutarında fatura çıkarmalıydım. Bu paranın yüz yirmi binini bana veriyorlar, ayrıca ikramiye olarak otuz bin ödüyorlar, iki yüz binini de şirketin giderleri için ayırıyorlardı. Geriye kalan para, yıllık karmaşık bir hesaba göre ortaklar arasında paylaşılıyordu ve çoğunlukla kavgalara neden oluyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Ortaklardan herhangi birinin yılda bir milyon dolardan az kazanması ender görülen bir olaydı ve bazıları iki milyondan da fazla kazanıyordu. Ortak olunca ömür boyu ortak olacaktım. Şimdiki hızlı başarı çizgimde gider ve otuz beş yaşında ortak olursam otuz yıllık şahane ve bol kazançlı, zengin bir yaşam bekleyebilirdim.
  </div>

  <div style="text-align: justify;">
    <br />
  </div>

  <div style="text-align: justify;">
    Bizi gece gündüz demeden masalarımıza çivileyen işte bu rüyaydı.
  </div>

  <div style="text-align: justify;">
    <br />
  </div>

  <div style="text-align: justify;">
    Firmamızdaki her avukatın yaptığından emin olduğum ve benim de sık sık yaptığım gibi, bu rakamları yazarak düşünürken telefon çaldı. Arayan Mordecai Green'di.
  </div>

  <div style="text-align: justify;">
    <br />
  </div>

  <div style="text-align: justify;">
    Fondan duyulan gürültüyü bastıracak kadar yüksek, fakat kolayca anlaşılır ve kibar bir ses tonuyla, "Alo, Bay Brock," dedi.
  </div>

  <div style="text-align: justify;">
    <br />
  </div>

  <div style="text-align: justify;">
    "Evet, benim. Lütfen Michael diye hitap edin bana."
  </div>

  <div style="text-align: justify;">
    <br />
  </div>

  <div style="text-align: justify;">
    "Pekâlâ. Bakın, birkaç yere telefon edip araştırdım, korkulacak hiçbir şey yok. Kan testi negatif çıkmış." "Teşekkür ederim."
  </div>

  <div style="text-align: justify;">
    <br />
  </div>

  <div style="text-align: justify;">
    "Önemli değil. Bunu hemen öğrenmek istediğinizi düşündüm."
  </div>

  <div style="text-align: justify;">
    <br />
  </div>

  <div style="text-align: justify;">
    "Teşekkürler," derken, hattın diğer ucunda gürültüler artmaya başladı. "Şu anda neredesiniz?"
  </div>

  <div style="text-align: justify;">
    <br />
  </div>

  <div style="text-align: justify;">
    "Evsizlerin barınaklarının birinde. Kar fırtınası nedeniyle hepsi koşarak buraya geliyorlar ve onlara yemek yetiştirmekte zorluk çekiyoruz. Şimdi kapatmam lazım, hepimiz çalışmalıyız."
  </div>

  <div style="text-align: justify;">
    &nbsp;
  </div>

  <div style="text-align: justify;">
    Masa maun, halı İran halısı, sandalyeler koyu kırmızı deri kaplı, cihazlar en yeni teknolojiydi ve buramdaki eşyaları gözden geçirirken, yıllardan beri ilk kez olarak tüm bunların kaça mal olduklarını düşündüm. Yaptığımız şey para peşinde koşmak değil miydi? Neden bu kadar çok çalışıyorduk sanki; daha güzel halılar, daha eski ve antika masalar almak için miydi tüm bu çabalar?
  </div>

  <div style="text-align: justify;">
    <br />
  </div>

  <div style="text-align: justify;">
    Burada, sıcak ve lüks döşeli büromda, şu anda, üşümüş ve aç insanlara hiç kuşkusuz tatlı tatlı gülümseyip, güzel sözler söyleyerek yemek dağıtan, gönüllü olarak onlara hizmet eden Mordecai Green'i düşündüm.
  </div>

  <div style="text-align: justify;">
    <br />
  </div>

  <div style="text-align: justify;">
    Her ikimiz de hukuk mezunuyduk, yine ikimiz de aynı baro sınavlarına girmiştik ve ikimiz de hukuk dilini iyi biliyorduk. Bir dereceye kadar akraba sayılırdık. Ben müvekkillerime, rakiplerini safdışı bırakmaları, daha fazla kazanmaları için yardım ediyor ve bunun için zengin olmayı bekliyordum. O ise insanları doyuruyor ve onlara sıcak birer yatak buluyordu.
  </div>

  <div style="text-align: justify;">
    <br />
  </div>

  <div style="text-align: justify;">
    Masamdaki kâğıda yazdığım kazanç rakamlarına, yıllara ve zenginliğe açılan yola baktım ve birden üzüldüm. Bizler açgözlü ve utanmaz insanlardık.
  </div>

  <div style="text-align: justify;">
    <br />
  </div>

  <div style="text-align: justify;">
    Telefon sesini duyunca birden irkildim.
  </div>

  <div style="text-align: justify;">
    <br />
  </div>

  <div style="text-align: justify;">
    Claire, sözcükleri buzla kaplıymış gibi, ağır ağır konuşarak, "Neden bürodasın?" diye sordu.
  </div>

  <div style="text-align: justify;">
    <br />
  </div>

  <div style="text-align: justify;">
    İnanamıyormuş gibi saatime baktım. "Ben, şey, Batı Kıyısı'ndan bir müvekkilim telefon etti. Bilirsin oralarda pek kar yağmaz."
  </div>

  <div style="text-align: justify;">
    <br />
  </div>

  <div style="text-align: justify;">
    Galiba bu yalanı daha önce de kullanmıştım ama, önemi yoktu.&nbsp;
  </div>

  <div style="text-align: justify;">
    <br />
  </div>

  <div style="text-align: justify;">
    "Bekliyorum Michael, Yürüyeyim mi?"
  </div>

  <div style="text-align: justify;">
    <br />
  </div>

  <div style="text-align: justify;">
    "Hayır. Mümkün olduğu kadar çabuk geleceğim."
  </div>

  <div style="text-align: justify;">
    <br />
  </div>

  <div style="text-align: justify;">
    Onu daha önce de bekletmiştim. Bu da oyunun bir parçasıydı - zamanında yetişemeyecek kadar meşguldük.
  </div>

  <div style="text-align: justify;">
    <br />
  </div>

  <div style="text-align: justify;">
    Koşarak binadan çıkıp fırtınanın içine daldım, bir gecemin daha berbat olmasına artık aldırmıyordum.
  </div>
</body>
</html>
