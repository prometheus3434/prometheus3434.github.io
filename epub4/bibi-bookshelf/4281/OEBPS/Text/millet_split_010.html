<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12">Tanzimat ve Hümanizma<sup class="calibre3"><a href="../Text/millet_split_614.html#footnote-700-13" id="footnote-700-13-backlink">(*)</a></sup></h2>

  <p class="normal">Kültür, mahsul almak için toprağı beslemek demektir. Mecaz olarak, insanı teşkil için kafasını beslemek manasına kullanılır. Fakat neyle? İşte burada mânevi kültüre verilen muhtelif manalar meydana çıkar. Şüphesiz buna, muasır insanı yetiştirmek için muasır medeniyetle kültür vermek diye cevap verilebilir. Fakat burada, birbirine tamamen zıt iki görüşle karşı karşıyayız: 1) İnsan tarihin mahsulü olduğu için, ona asıl tarihî kültür vermelidir. 2) İnsan, yeni tecrübeleriyle eski hatalarından sıyrıldığı için, ona yalnız halin<sup class="calibre3"><a href="../Text/millet_split_226.html#footnote-100-179" id="footnote-100-179-backlink">[179]</a></sup> medeniyetine ait kültür vermelidir.</p>

  <p class="normal">Bu görüşlerden biri insanı mazi zaviyesinden, diğeri hal zaviyesinden görüyor. İslam veya Hıristiyan çemberini aşarak, İran veya Yunan’a kadar inmek, muhtelif neviden hümanizma yapmaktır. Fakat hepsinin aslı birdir: Hakikati mazide bulmak.</p>

  <p class="normal">İnsanın, tarihî bir mahsul olduğu muhakkaktır. Bu fikri Burhan Belge’nin kalemindeni dinlemek bizi sevindiriyor. “Kültür” de hümanizma, köke inmek ve yorulmak mecburiyetidir. Bu yolun kestirmesi ve kolayı yoktur. “Yeni özü arayanlar bunu kaynaklarından arayacaklarına, daima, kendilerine muasır<sup class="calibre3"><a href="../Text/millet_split_227.html#footnote-100-180" id="footnote-100-180-backlink">[180]</a></sup> olan Avrupa’nın fikir ve edebiyat cereyanlarından müstahzar<sup class="calibre3"><a href="../Text/millet_split_228.html#footnote-100-181" id="footnote-100-181-backlink">[181]</a></sup> bir şekilde almışlardır. Bu suretle külfetsiz nimet yolunu tutmuşlar, hazıra konmak istemişler; bilhassa kültür bahsinde hazıra konmanın tehlikeli bir iş olduğunu görmemişlerdir.”</p>

  <p class="normal">Fakat insanı tarih zaviyesinden görmek tehlikeli bir iştir. Büyük basiret ve ihtiyat ister. Bizi kolaylıkla “maziperestlik”e<sup class="calibre3"><a href="../Text/millet_split_000.html#footnote-100-182" id="footnote-100-182-backlink">[182]</a></sup> , eski şekillerin esaretine; dinî olsun, olmasın bir nevi skolastiğe götürebilir. Elektriği Kur´anda aramakla, “Güneş altında söylenmemiş hakikat yoktur” diyerek her şeyi Yunan’a irca etmek<sup class="calibre3"><a href="../Text/millet_split_230.html#footnote-100-183" id="footnote-100-183-backlink">[183]</a></sup> arasında mahiyet bakımından fark azdır.</p>

  <p class="normal">İnsanı yalnız hal zaviyesinden görmek de, medenî oluşu sabit bir kesite indirmektir. Böylelikle onu yalnız fakirleştirmek değil, hiçbir suretle anlamaya imkân kalmaz. Zevkleri, düşünceleri ve hareketleriyle son derecede karmaşık (complexe) bir manzara gösteren modern insan ve onun medeniyeti karşısında, bu tarzda alınacak vaziyet ancak taklit ve hayret’ten ibarettir. Kültürün ilk şartı ise kafa teşkil edebilmek için insanı, medeniyet karşısında mukallidlik<sup class="calibre3"><a href="../Text/millet_split_231.html#footnote-100-184" id="footnote-100-184-backlink">[184]</a></sup> ve hayranlıktan kurtararak anlayan ve izah eden bir hale getirmektir.</p>

  <p class="normal">Bu da ancak tarihi kendi zaviyemizden ayarlamasını bilmekle mümkündür. Bir rahibin, bir anarşistin, bir milliyetçinin aynı tarihe ayrı ayrı gözlüklerle baktıklarını unutmamalıdır. Kanaatimce, tarihin ayrı kesitlerinde bulunan gözleyicilerin görüşlerini aşabilmek için biricik yol en ileri kesitten, yani millet zaviyesinden geriye bakmaktır: İzâfî olarak en objektif, en ilmî (çünkü bütün diğerlerini en fazla kuşatan) görüş budur.</p>

  <p class="normal">Bizim aradığımız bu kesittir; tarihe onun gözüyle bakmak ve hümanizmayı öyle anlamak istiyoruz. Bu suretle tarihten birçok şeylerin de bize miras kaldığı ve bizi teşkil ettiği muhakkak değil midir? İlk insanların sapanı ve ateşiyle beraber mistik heyecanları, yüksek tekniğimiz yanında ince zevklerimizin temelini teşkil ediyor. Dinlerin öğrettiği feragat<sup class="calibre3"><a href="../Text/millet_split_232.html#footnote-100-185" id="footnote-100-185-backlink">[185]</a></sup> ve feda-yı nefs<sup class="calibre3"><a href="../Text/millet_split_000.html#footnote-100-186" id="footnote-100-186-backlink">[186]</a></sup> , bugün millî idealler için fedakârlık halini almıştır. Bütün bu taranan, ayıklanan tarihî mirasımız olmasa korkak, hodkâm<sup class="calibre3"><a href="../Text/millet_split_234.html#footnote-100-187" id="footnote-100-187-backlink">[187]</a></sup> ve ahmak uzviyetimizle<sup class="calibre3"><a href="../Text/millet_split_235.html#footnote-100-188" id="footnote-100-188-backlink">[188]</a></sup> bizi öteki canlılardan ayırmak ne kadar güç olacaktır.</p>

  <p class="normal">Şu halde bir hümanizma davası ortaya atarken, bununla eski dünyamıza nasıl bakacağımızı iyi tayin etmeliyiz. Üç asır evveline kadar tarih muhtelif dallardan inkişaf ettiği için, aynı zamanda birkaç hümanizma vardı: Yunan, İslam (Arap–Fars), Hint, Çin. Fakat büyük milletlerin doğuşu ve kapital birikmesi yeryüzünde vaziyeti büsbütün değiştirdi. Prekapitalist cemiyetler inhilâle<sup class="calibre3"><a href="../Text/millet_split_236.html#footnote-100-189" id="footnote-100-189-backlink">[189]</a></sup> başladı. Mensup olduğumuz medeniyet dairesinin çöküşü bunun zarurî neticesidir. Artık dünya tek medeniyet ve tek hümanizma istiyor. Buna mukavemet edenler<sup class="calibre3"><a href="../Text/millet_split_237.html#footnote-100-190" id="footnote-100-190-backlink">[190]</a></sup> birer birer siliniyor.</p>

  <p class="normal">Fakat, bugünkü ölçümüzü kazandıktan sonra, Yunan–Latin köklerine kadar inerek bugünkü insanî kültürü elde ettikten sonra, eski dünyamızı tekrar gözden geçirebiliriz (récapituler); oradan yeni kıymetlerimiz içinde yaşayacak beşerî unsurları çıkarabiliriz. “Edebiyata nüfuz eden folklor”, “maziden alınan ders”, “kitlenin üst tabakaya nüfuzu”, “tarihe verilen yeni mana” dediklerimiz de zaten bundan başka bir şey değildir.</p>

  <p class="normal">Garp’ın sathî görüşünde yeni tarz bir kompromi<sup class="calibre3"><a href="../Text/millet_split_238.html#footnote-100-191" id="footnote-100-191-backlink">[191]</a></sup> , bir düalizm veya sadece ölü bir pastiche<sup class="calibre3"><a href="../Text/millet_split_239.html#footnote-100-192" id="footnote-100-192-backlink">[192]</a></sup> , bir kültür irtica-ı olabilecek olan böyle bir bakış, tek medeniyet ve tek hümanizma üzerine dayanan derin bir kültür içinde çok feyizli, renkli ve manalı bir hareket olur.</p>

  <p class="ortayazi">* * *</p>

  <p class="normal">Başka bir yazıda Tanzimat’ın doğurduğu ikilik buhranı üzerinde durduk. Daha sonra onu aşmak için lâzım gelen hümanizma ve Rönesans ihtiyaçlarından bahsettik. İleri bir zaviyeden görülmüş eski dünyamızı tanımak meselesine girdik. Bütün bu meselelerin –ki geniş manasıyla Türkiye’nin kültür davasıdır– birkaç mecmua ve kitapla halledileceğini tasavvurdan bile uzağız. Bununla beraber: a) Sistemli ve devamlı bir tercüme, b) Bizden önce bu yoldan geçen milletlerden alınacak dersler, c) Tarihimizi bu bakımdan aydınlatmak, d) Monografik anketlerle bugünkü Türkiye’yi etraşı olarak tanımak için mecmuaların görebileceği en büyük hizmet olarak bu işin hazırlığını yapmak, Barrés’nin tâbiriyle âdeta bu davayı bir idéologie passionnée<sup class="calibre3"><a href="../Text/millet_split_240.html#footnote-100-193" id="footnote-100-193-backlink">[193]</a></sup> haline getirmektir.</p>

  <p class="normal">Bu meseleleri canlandıran, Tanzimat’tan beri geçirdiğimiz kültür buhranına dokunan Burhan Belge, makalelerini bitirirken çok mühim bir noktayı hatırlatıyor. “Burada bir adamın hususî kanaati değil, bir devrin umumi davası bahis konusudur. Bu işi başarmak için şuurlu olarak birlikte ve mütemadî çalışmak lâzımdır. Garp’ın ilk rönesansını mécène’ler<sup class="calibre3"><a href="../Text/millet_split_241.html#footnote-100-194" id="footnote-100-194-backlink">[194]</a></sup> himaye etmişti. Şimdi bu müşterek davayı bizzat cemiyet ve devlet üzerine alıyor.”</p>

  <p class="normal">İnsanî Vatanperverlik adlı kitabımda bu hümanizma ihtiyacından bahsetmiştim. Uyanış Devirlerinde Tercümenin Rolü’nde İslam, Latin ve yeni Garp medeniyetlerinin mütemadî yürüyüşünde uyanış hareketlerinin gördüğü hizmeti anlattım. Burhan Belge, “Yirminci asır, hümanizmalarını yapamamış milletlerin, millet olarak tutunabilecekleri bir asır değildir. Kudretli bir millet, milliyetçiliği kudretli bir insanlık terbiye ve tahsiline<sup class="calibre3"><a href="../Text/millet_split_242.html#footnote-100-195" id="footnote-100-195-backlink">[195]</a></sup> istinad ettirdiği<sup class="calibre3"><a href="../Text/millet_split_243.html#footnote-100-196" id="footnote-100-196-backlink">[196]</a></sup> için kudretlidir” diyerek bu fikirleri müdafaa ediyor. Davanın günden güne Türk münevverlerinin müşterek bayrağı haline geldiğini görmek insana hakikaten haz veriyor.</p>

  <p class="normal">Tanzimat’tan bugüne kadar yetişen mütefekkirlerimizi bu noktadan –az veya çok– tenkide hakkımız var. Birer makale veya monografi ile yapılabilecek olan bu tenkitler onların değerini düşürmekten ziyade, devrin zaruretleri<sup class="calibre3"><a href="../Text/millet_split_244.html#footnote-100-197" id="footnote-100-197-backlink">[197]</a></sup> içinde insanların nasıl düşünmeye mecbur olduklarını gösterecek; kendimizi aynı hatalardan korumaya yarayacak; hattâ kendimiz için bir nefis muhasebesi olacaktır. Burhan Belge, makalelerinde birçok nesilleri bu tarzda tenkit süzgecinden geçiriyor. Burada onları tahlil edecek değilim. Açıktan açığa “ittihâd-ı anâsır”dan<sup class="calibre3"><a href="../Text/millet_split_245.html#footnote-100-198" id="footnote-100-198-backlink">[198]</a></sup> bahseden, milletle ümmeti bir gören Namık Kemal’i Vefik Paşa, Ali Suavi gibi Türkçülerin karşısında ne dereceye kadar milliyetçi sayabiliriz? Makale sahibinden –eğer yanılmıyorsam– şu noktada ayrıldığımı zannediyorum: Ona göre “Tanzimat Garp kültürünün köklerine inmesini bilmedi, bilseydi işler düzelirdi. Tanzimat daha ilk gününden Garplı kültür ve Garplı medeniyete geçmek kararını verecekti.” Bence Tanzimat, Garp kültürünün köklerine inemezdi. Bugüne kadar ikilik (onun tâbiriyle kompromi) buhranı Tanzimat’tan sonraki Osmanlı cemiyetinin zarurî neticesiydi. Bununla beraber fikir buhranını muntazam yükselen bir grafikle göstermeye de imkân yoktur. Çünkü mütereddit, kararsız Garpçılarımızın muhtelif neviden kompromileri yanında (Namık Kemal, Ali Suavi, Ziya Gökalp) günden güne, sistemleşen, kendi âleminde çok insicamlı<sup class="calibre3"><a href="../Text/millet_split_246.html#footnote-100-199" id="footnote-100-199-backlink">[199]</a></sup> ve kuvvetli reaksiyonerlerimiz<sup class="calibre3"><a href="../Text/millet_split_247.html#footnote-100-200" id="footnote-100-200-backlink">[200]</a></sup> görülüyor. Hatta bazıları sahalarında seleşerinden daha ileride: tarih ve hukukta Cevdet Paşa, kelâmda Zihni Efendi, tasavvufta Oğlanlar Şeyhi İbrahim Efendi, lisanda Muallim Naci. Bu adamlar, kültürde mükemmel olmanın yamasız bir cemiyet şekli içinde mümkün olduğunu sezmişlerdir. Fakat Garpçılarımızı eski dünyaya karşı neden tam bir hesaplaşma yapmadıkları, Garp’ın çıraklığına neden razı olmadıkları için itham edemeyiz. Çünkü imparatorluk inhilâline<sup class="calibre3"><a href="../Text/millet_split_248.html#footnote-100-201" id="footnote-100-201-backlink">[201]</a></sup> (décomposition) rağmen devam ediyordu ve Türk mütefekkirlerinin doğru yolu ileride görmesine rağmen, kendi kendisini inkâr etmesine imkân yoktu. Biz ancak imparatorluk yıkılarak millî cemiyet şekli kurulmaya başladıktan sonra böyle bir tarama ihtiyacını duyabilirdik.</p>

  <p class="normal">Bununla beraber bizde hümanizmanın mübeşşirleri<sup class="calibre3"><a href="../Text/millet_split_249.html#footnote-100-202" id="footnote-100-202-backlink">[202]</a></sup> vardı. İçtimaî zaruretler, devirlerinde onların az dinlenmesine, bilakis kompromist<sup class="calibre3"><a href="../Text/millet_split_250.html#footnote-100-203" id="footnote-100-203-backlink">[203]</a></sup> görüşlerin alkışlanmasına sebep oldu. Bunlardan biri –belki en mühimi– Hüseyinzade Ali’dir. Yunan–Latin kültürüne bağlanmayı kendi nesline aşılamak isteyen bu zat, aynı zamanda mâzimizi yeni zâviyeden görebilecek kadar Fars–Arap hümanizmasını da biliyordu. Abdullah Cevdet ve Ziya Gökalp üzerine tesir etti. Fakat içtimaî şartların kifayetsizliği, onu geniş bir fikir hareketinin başına getirmedi. Bugün bu şartlar tamamen doğmuş mudur bilmiyorum. Fakat her halde bu şuur eskisiyle kıyas edilemeyecek kadar genişlemiştir.</p>

  <p class="normal">Fikrimce hümanist kültür yoluna girebilmek için yukarıda işaret ettiğim müşterek çalışma mevzularından başka bütün cemiyetin alâkasını toplaması lâzım gelen bazı noktalar üzerinde düşünmelidir:</p>

  <p class="normal">a. Latin–Yunan mihverine doğru ne derecede girebileceğimizi tayin etmeliyiz. (Terimler, kitaplar, öğretim, klasiklerin tercümesi vb.)</p>

  <p class="normal">b. Gözümüzü modern dünya zaviyesinden ayarlayarak mâzimizi, İslam din ve medeniyetini o bakışla tetkike girmeliyiz.</p>

  <p class="normal">c. Tanzimat’tan sonraki mütefekkirlerimizi bu bakımdan tahlil ve tenkit etmeliyiz.</p>

  <p class="normal">d. Aklî kültürde “ilim–tarih” temellerini birleştirmeli; tarihi tamamen objektif ölçüden görmeli, insanın tabiat üzerindeki zaferinin biricik vasıtası olmak üzere bilgi imanını ve determinizm<sup class="calibre3"><a href="../Text/millet_split_251.html#footnote-100-204" id="footnote-100-204-backlink">[204]</a></sup> şuurunu tesis etmeliyiz.</p>

  <p class="ortayazi">* * *</p>

  <p class="normal">Sözü bitirirken burada hümanist kültür bahsinin bize hatırlattığı en yakın bir meseleye dokunmak istiyorum: Yunan–Latin hümanizmasına aşılanmak suretiyle uyanan milletleri dört gruba ayırabiliriz:</p>

  <p class="normal">1. Latin kökünden gelen milletler (İtalyan, Fransız, İspanyol): bunların hamleleri çok tabii ve kolay olmuştur.</p>

  <p class="normal">2. Hıristiyan medeniyetine bağlı, başka kökten gelen milletler (Almanlar, Ruslar vs.) kendilerini eski dünyaya bağlayan Hıristiyan–Latin medeniyeti dışında ayrı dehaları olduğu için klasik–romantik buhranı (gerek dil, gerek esprit<sup class="calibre3"><a href="../Text/millet_split_252.html#footnote-100-205" id="footnote-100-205-backlink">[205]</a></sup> hususunda) daha derin olmuştur.</p>

  <p class="normal">3. Hiçbir ümmet terbiyesinden geçmeden modernleşenler (Finlandiya, Liberya vb.) Païen<sup class="calibre3"><a href="../Text/millet_split_253.html#footnote-100-206" id="footnote-100-206-backlink">[206]</a></sup> ruhu kaybetmeden modernleşen bu milletlerin hamleleri ötekilerden oldukça farklı görünüyor.</p>

  <p class="normal">4. Başka bir medeniyet ve başka bir hümanizmanın terbiyesinden geçtikten sonra âlemlerini tamamen değiştirmeye mecbur olanlar (Türkler, Japonlar, İranlılar, vs.) Bu tip milletlerden beklenen rönesans, ötekilerden büsbütün farklıdır. Bunlarda ne Fransızlarda olduğu gibi dil, ne Almanlarda olduğu gibi din, Latin âlemine bağlanmalarını temin eder. Fazla olarak büsbütün ayrı kültürden geçmiş olmaları onların bütün içtimaî kıymetlerde tam bir yenileşmeden geçmelerine sebep olur.</p>

  <p class="normal">Bu milletlerden tam bir değer değişmesi (conversion) mi istemeli? Bu ne dereceye kadar mümkün? Tanzimat bir asırdan beri bir kompromi tecrübesi yapıyordu, muvaffak olamadı. Fakat şimdi cezrî<sup class="calibre3"><a href="../Text/millet_split_254.html#footnote-100-207" id="footnote-100-207-backlink">[207]</a></sup> bir hamleyle Yunan’a dönüş istenebilir mi?</p>

  <p class="normal">Fikrimce bugünkü medeniyet Yunan’a olduğu kadar Arap–Fars veya Çin hümanizmalarına da aynı zaviyeden bakıyor. Artık ilk rönesansı yapan milletlerin vaziyetinde değiliz. Eski medeniyetleri muasır zaviyeden görmeli ve onları, teşekkülümüzü hazırlayan birer unsur olarak almalıyız. Burada muhtelif nispetlerde “Latin–Yunan”ın yanında “Arap–Fars”ın rolü olacak, ve bu artık, iki ayrı dünyayı barıştırmak isteyen Tanzimat görüşü olmayacaktıri.</p>
</body>
</html>
