<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="solbaslik" id="calibre_toc_41">Şarkılar ve koşmalar</h3>

    <p class="normal">Memleketimizin, modern hayata göre henüz değerlendirilmemiş ilk maddesini teşkil eden edebiyatın temelleri şarkılar ve koşmalardır. Birbirine bağlı gibi görünmeyen bu şarkılar ve koşmalar arasında vezin, ritim, deyiş tarzı, mana bakımından birçok benzerlikler ve birlikler bulunabilir. Onları her şeyden önce konularına göre üç zümreye ayırmak doğru olur:</p>

    <p class="normal">I. Hayat şarkıları</p>

    <p class="normal">II. Dinî şarkılar</p>

    <p class="normal">III. İdeal şarkıları</p>

    <p class="normal1">I. Hayat şarkıları:</p>

    <p class="normal">1) Küçük zümrelere ait olanlar</p>

    <p class="normal">2) Geniş halk kitlelerine ve millete ait olanlar</p>

    <p class="normal">Küçük zümrelere ait olanlar:</p>

    <p class="normal">Mıntıka şarkıları (her mıntıkanın özel âdetlerine ve orada şöhret kazanmış kişilere ait)</p>

    <p class="normal">Türkmenler arasında (göçebe ve yarı göçebe hayatına ait olanlar)</p>

    <p class="normal">Geniş halk kitlelerine ve millete ait olanlar:</p>

    <p class="normal">a. Harp şarkıları (Çanakkale, Sivastopol, Plevne vb. harplerine dair)</p>

    <p class="normal">b. Mevsim şarkıları (senenin dört mevsimine ait ayrı şarkılar)</p>

    <p class="normal">c. Hayat safhalarına ait: ölüm (mersiye), doğum (ninni), evlenme (koşma, aşk) şarkıları.</p>

    <p class="normal">d. Huy ve duygu şarkıları</p>

    <p class="normal">e. Evlenme dışındaki aşk şarkıları (ve hikâyeleri): Ümitsiz aşk hikâyeleri, kız kaçırmalar vs. Bu nevi edebiyatın en güzel örneklerini Karacaoğlan’da buluruz.</p>

    <p class="normal">Hayat şarkılarından bir kısmı –asırlar içinde– kısmen İstanbul edebiyatına aksetmiştir; Âşık Nuri bu tarzda şairlerdendir. Yalnız bunlardan Dertli’nin, aynı zamanda tarikata mensup olduğu için, dinî şarkılar arasında da mühim yeri vardır. Onlara şarkı veya koşma yakmak derler. İstanbul’da vaktiyle Tavukpazarı’nda bu tarzda bir âşık şairleri kahvesi vardı. Şimdi onlar çok dağılmış olmakla beraber, yine Anadolu’da nüfuz eden yer yer izlerini bulmak mümkündür.</p>

    <p class="normal1">II. Dinî şarkılar:</p>

    <p class="normal">1) Zühdî (asetik) dine ait şarkılar</p>

    <p class="normal">2) Sırrî (mistik) dine ait şarkılar</p>

    <p class="normal">Zühdî şarkılar:</p>

    <p class="normal">a) Peygamberin ve sahabelerinin hayatına ait olanlar: Mevlûtlar, halk naatları, Muhammediyeler vb.,</p>

    <p class="normal">b) Mektep ilâhileri: Yunus Emre’den, Niyazî Mısrî’den sokulmuş veya o tarzda anonim olarak halk arasında yazılmış ve söylenmiş olanlar,</p>

    <p class="normal">c) Bunlardan bir kısmı yalnız bir bölge içinde yayılmış olduğu halde, bazıları bütün memleket ölçüsünde yayılmış ve tanınmış olan ilâhilerdir.</p>

    <p class="normal">Eski tarikat şarkıları:</p>

    <p class="normal">a) Tekke edebiyatı: Bu zümreye giren şarkılar çok ehemmiyetlidir. Bunlardan büyük bir kısmı İstanbul’a kadar sokulmuş ve şehrin tekke şiirleri yanında yer almıştır.</p>

    <p class="normal">1) Divan edebiyatından geçenler: Nahifî’nin Mesnevî tercümesi, Galib Dede, vb.</p>

    <p class="normal">2) Eskiden kalan nefesler: Yunus Emre, Niyazî Mısrî, vb. nefesleri gibi.</p>

    <p class="normal">3) Sonradan, hatta yakın zamanlarda yazılan ve söylenen nefesler.</p>

    <p class="normal">b) Kızılbaş koşmaları</p>

    <p class="normal">c) Bektaşi nefesleri: Bunlar Seyid Nesimî gibi divan edebiyatına sokulmuş olanlardan, Gaybî Baba, Haşim Baba gibi koşma şiirinin hududu üzerinde kalanlarına kadar çok zengin bir zümre teşkil etmektedir. Bektaşi nefesleri arasında Hurufilikle karışmış logomachie<sup class="calibre3"><a href="../Text/millet_split_535.html#footnote-100-488" id="footnote-100-488-backlink">[488]</a></sup> şeklinde sayıca pek çokları bulunmakla beraber İslamiyete hür düşüncelilik, hoş görürlük, rindlik, kalenderlik, gönül zenginliğini, kaideci zühd ahlâkı yerine yüksek bir insanî ahlâkı müdafaa eden, kahraman ve cüretli olanları da pek çoktur. Selçukîliğin parçalanmasından büyük Osmanlı istilâsına kadar kudretli devrimizde esaslı rol oynamış olan bu ikinci zümre şiirleri, birincilerden ayıkladıktan sonra, onlar üzerinde işlemek lâzımdır.</p>

    <p class="normal1">III. İdeal Şarkıları:</p>

    <p class="normal">Halk edebiyatında, doğrudan doğruya bir ahlâk idealini telkin edenlerine de rastlanmaktadır. Bunlar da diğerleri gibi ya bir kasaba ve bölgeye ait mevziî bir kahramanlığı idealleştirmekte yahut milletin hatırasında uzun müddet kalmış ve memleket ölçüsünde yayılmış olan bir ideal şarkısı halini almaktadır. Bundan dolayı ideal şarkılarını da iki zümreye ayırabiliriz:</p>

    <p class="normal">1) Millî ideal şiirleri:</p>

    <p class="normal">a. Osmanlı saltanatının idaresizlik ve tazyik devirlerinde Anadolu’da yer yer türeyen isyan hareketleri âciz hükümet adamları tarafından âdî isyanlar gibi karşılanmış ve “Celâlî” hareketlerine karıştırılmıştır. Fakat halkın hafızası bunlara hürmet etmiş ve hatıralarını asırlarca saklamış ve millî şuuru hazırlamışlardır. Meselâ Kozanoğlu, Afşar destanları böyle olduğu gibi, Köroğlu da bunun bütün Anadolu’ya, hatta Anadolu dışındaki Türkler arasına yayılmış olan en kudretli örneklerinden biridir.</p>

    <p class="normal">b. Memleket realitesiyle ilgisi azalan ve kapıkulu idaresine kapılan saltanat aleyhinde ötekiler kadar şümullü olmamakla beraber bazı koşmalar da yakılmıştı. Çakırcalı, Kara Fatma destanları gibi.</p>

    <p class="normal">2) Bölgelere ait halk kahramanlığı şarkıları:</p>

    <p class="normal">a. Bunlardan bir kısmı, Osmanlı devrinde halkın mağdur saydığı bir yerli eşkıyayı idealleştirmesinden doğmuştur. Bunlardan bazıları hemen destan denecek kadar uzun ve bazı bölgelerde yayılmış olan şarkılardır: Çöllov veya Ger Ali destanları gibi.</p>

    <p class="normal">b. Bir kısmı da, bazı bölgelerde düşmana karşı müdafaayı ifade eden kahramanlık şarkılarıdır. Böyle olanların arasında zamanla yayılmış ve umumileşmeye başlamışlarına da rastlanır: İzmir’de Yunan’a, Erzurum’da Ermeni’ye ve Moskof’a, Maraş ve Halep’te Araplara, Anadolu’nun bazı yerlerinde Vehhabilere karşı yakılan destanlar böyledir.</p>

    <p class="normal">Şimdiye kadar, Tanzimat edebiyatını takip eden cereyanlar arasında bu ideal şarkılarıyla uğraşanlar yahut o esas dairesinde yazanlar olmadı. Halk edebiyatına (son yirmi senelik) meraktan dolayı bazı folklorcular (Sadedin Nüzhet, Mehmet Halid, Ahmet Kudsi vb.) bu arada onları da toplamışlarsa da, millî şuuru yeni şekilde ifade etmeleri bakımından onların üzerinde durmamışlardır. Yalnız, Ahmed Kutsi, Köroğlu’nu mensur olarak tiyatro haline koydu. Temelini vatandan ve tarih şuurundan alan bir kültürün doğuşunda bu tipteki eserlerin gerek mevzu, gerek ritim ve deyiş bakımından çok esaslı rolü olacağını bilmeliyiz. Halkın haksızlığa isyan eden, anarşi devirlerinde kanunu kanunsuzluğa karşı koruyan, tehlikeli zamanlarda vatanı müdafaa eden kimselere karşı, hatta neden saygı gösterdiği ve onları idealleştirdiği noktalarında uyanık olmalı, edebiyatta bunların rolünü belirtmeliyiz. İstiklâl savaşında Demirci Efe, Paşo ve bunlar gibi.</p>

    <p class="ortayazi">***</p>

    <p class="normal">Buraya kadar halk edebiyatında şarkıların malzeme olmak üzere bulunduğu hali, şematik olarak gösterdim. Şimdi bir de köyü şehre bağlayacak ve kültürün kaynağını köyden alan hakiki yaratışını şehirde yayacak yaratış safhasına geçelim. Burada da hayat şarkıları, dinî şarkılar ve ideal şarkılarını ayrı ayrı gözden geçirelim.</p>

    <p class="normal">I. Hayat şarkılarının bölge sınırlarını aşarak vatana ve bütün memlekete yayılması,</p>

    <p class="normal">II. Dinî şarkıların zühdî şekilden kurtularak halkın inancına ve vicdan dinine dayanması,</p>

    <p class="normal">III. İdeal şarkılarının hayat şarkılarına intibak etmesi lâzımdır.</p>

    <p class="normal1">I. Hayat şarkıları:</p>

    <p class="normal">1. Bölge şarkıları, bütün memleketin duyabileceği bir hale konmalı, yani onlara modern bir şekil verilmelidir.</p>

    <p class="normal">2. Bütün vatana yayılmış olan şarkıların bugünün hayatına uyan taraşarı saklanmalı, arta kalan ve uymayan taraşarı bırakılmalıdır.</p>

    <p class="normal">II. Zühdî şekilden kurtuluş:</p>

    <p class="normal">1. Eskiden medrese ve mektep yoluyla girmiş olanlar.</p>

    <p class="normal">2. Aile geleneğiyle gelenler incelenerek müsavatçı ve hürriyetçi millî hayatın idealine uygun olanlar korunmalıdır.</p>

    <p class="normal1">III. İdeal şarkıların intibaı:</p>

    <p class="normal">1. Memleketin kendi kendisini idare etmesi</p>

    <p class="normal">2. Vatan sınırlarının tarihten ve vicdandan kuvvet alan, mânevi bir harita haline gelmesi yolunda modern millî idealin ifadesine yarayacak bir şekle konmalıdır.</p>

    <p class="ortayazi">***</p>

    <p class="normal">Halk şarkılarının motişeri üzerinde bu bakımdan yapılacak bir ayıklama, onların demokrat millî cemiyetin sanatına temel olmalarını temin edecektir. Fakat bu motişerin içinde eriyeceği terkibe, kendi rengini, kendi ahengini ve duyuş tarzını, kendi coşkunluğu ve samimiliğini vereceklerdir. Yabancı bir “şekil”in içerisinde onunla kaynaşmamış, bağdaşmamış garip unsurlar gibi çöküp kalmayacaklar; vatan ve tarih şuuru ile yoğruldukları zaman kendi “şekil”lerini bizzat bu yoğrulmadan çıkaracaklardır. Şarkıları işleyen sanatkâr, daha yaşlı milletlerin tecrübelerinden faydalanacak; fakat onların hazır kalıpları içine kendi motişerini yerleştirmek hatasına kurban olmayacaktır. Efe adımını kadril yürüyüşüyle, Kemah ağzını Hıristiyanî org<sup class="calibre3"><a href="../Text/millet_split_536.html#footnote-100-489" id="footnote-100-489-backlink">[489]</a></sup> sesiyle karıştırmayacaktır. Hâsılı, kendi şeklini kendi maddesi üzerindeki denemeleri ve işlemelerinden çıkaracaktır. Bu şekil yaratışında yaşlı milletlerin –olsa olsa– ancak örneklik, yani, “Acaba onlar nasıl yapmışlar?” mukadder<sup class="calibre3"><a href="../Text/millet_split_537.html#footnote-100-490" id="footnote-100-490-backlink">[490]</a></sup> sorusuna cevap olacak bir araştırma faydaları olacaktır. Sanatta çıraklık, tercüme, adaptasyon, taklit, pastiş, bütün safhalarıyla hakiki yaratışı hazırlayan denemeler olmaktan yukarı çıkamaz ve şekil hiçbir suretle aktarılmaz (pek yakın, akraba milletlerde bir dereceye kadar yaratılan eserlerde şekil birlikleri olabilir).</p>

    <p class="normal1">Halk şarkılarının yeniden yaratılması</p>

    <p class="normal">a. Bölge şarkısını aşmayabilir: Bayramlar, düğünler ve başka topluluklarda bölgenin müşterek heyecan ritmini verebilir; fakat bu, onun genişlemesine mâni değildir.</p>

    <p class="normal">b. Büyük şehirlere yayılabilir: Millî bayram ve eğlencelerde halkın coşkunluğunu karşılayabilirse şehirler arasında yayılarak memleket ölçüsünde şarkılar halini alabilir.</p>

    <p class="normal">c. Aslında bölgeden bölgeye yayılmak ve ordu şarkısı olmak istidadında ise, memleket şarkısı halinde ortaya çıkar. Böyle olanlar müşterek millî şarkıları yahut büyük sentezler içinde opera motişerini, büyük eserlerin unsurlarını meydana getirebilir.</p>

    <p class="normal">d. Bunun için de köyler, aşiretler ve şehirler arasındaki ritm farklarını ortadan kaldıracak, onları birbirine bağlayacak müşterek makamlar üzerinde durmalı ve bu leitmotiv’lerden hareket ederek farklı makamları onların etrafında toplamalıdır. O suretle ki, herkes onlarda kendisinden bir şey bulabilsin.</p>
  </div>

  <div class="calibre1" id="calibre_pb_41"></div>
</body>
</html>
