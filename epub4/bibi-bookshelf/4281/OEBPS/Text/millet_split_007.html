<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_9">Şahsiyet<sup class="calibre3"><a href="../Text/millet_split_606.html#footnote-700-4" id="footnote-700-4-backlink">(*)</a></sup></h2>

  <p class="normal">Burada, hakiki şahsiyetin neyin yerine geçtiğini, eksik şahsiyet telâkkilerinden ne suretle ayrıldığını ve hangi içtimaî şartların şahsiyetin inkişafına imkân verdiğini tetkike çalışacağım.</p>

  <p class="normal">Şahsiyet deyince bütün mânevi ve ruhî vasışarın öyle yüksek bir vahdetini<sup class="calibre3"><a href="../Text/millet_split_096.html#footnote-100-49" id="footnote-100-49-backlink">[49]</a></sup> anlamalıyız ki, o vasıta ile insan kendini diğer insanlardan müstakil ve bununla beraber yine kendi insanlığının mahiyetine tâbi görecektir. Bu takdirde, şahsiyetin zahiren<sup class="calibre3"><a href="../Text/millet_split_097.html#footnote-100-50" id="footnote-100-50-backlink">[50]</a></sup> zıt olan iki mühim vasfını nazarı itibara almak lâzım gelir; diğer insanlardan onu ayırt eden ve istiklâlini temin eden vasıf ve bilakis insanlığına onu tâbi ve merbut<sup class="calibre3"><a href="../Text/millet_split_098.html#footnote-100-51" id="footnote-100-51-backlink">[51]</a></sup> kılan vasıf. Bunlardan birincisi şahsiyeti cemiyetten ayırır, ikincisi onu cemiyete bağlar.</p>

  <p class="normal">Bu tarife göre şahsiyet, ekseri içtimaiyatçıların<sup class="calibre3"><a href="../Text/millet_split_099.html#footnote-100-52" id="footnote-100-52-backlink">[52]</a></sup> yaptığı gibi yalnızca ferdin şuurunda içtimaî kıymetlerin münfail<sup class="calibre3"><a href="../Text/millet_split_100.html#footnote-100-53" id="footnote-100-53-backlink">[53]</a></sup> bir aksi değildir. Çünkü bu halde, onun en bariz olan birinci vasfını ihmal etmek icap eder. Diğer cihetten o, Nietzsche’de ve Pragmatistlerde görüldüğü üzere, bir “kıymetler yaratıcısı” yani küllî<sup class="calibre3"><a href="../Text/millet_split_101.html#footnote-100-54" id="footnote-100-54-backlink">[54]</a></sup> ve müşterek olan içtimaî hayat karşısında hususi ve münferit<sup class="calibre3"><a href="../Text/millet_split_102.html#footnote-100-55" id="footnote-100-55-backlink">[55]</a></sup> bir mânevi hayatın esası da değildir. Zira bu takdirde de onun diğer mühim vasfı olan “içtimaîlik”i ihmal etmek icap edecektir.</p>

  <p class="normal">Filhakika, Ziya Gökalp, şahsiyeti birinci şekilde tarife mütemayildir<sup class="calibre3"><a href="../Text/millet_split_103.html#footnote-100-56" id="footnote-100-56-backlink">[56]</a></sup><sup class="calibre3"><a href="../Text/millet_split_607.html#footnote-700-5" id="footnote-700-5-backlink">(*)</a></sup>. Ona göre ferdiyet, insanın uzviyen ruhî olan mevcudiyeti, şahsiyet de bunun üzerine katılan içtimaî varlığıdır. Bir şahsiyet kazanmak demek tamamen içtimaîleşmek, diğer tabirle müesseseleşmek, yani içtimaî fonksiyonlara intibak etmek demektir. Tek bir şahsiyet yoktur, fakat içtimaî müesseseler ve meslekler kadar da muhtelif şahsiyet nevileri vardır: Bediî<sup class="calibre3"><a href="../Text/millet_split_104.html#footnote-100-57" id="footnote-100-57-backlink">[57]</a></sup> şahsiyet, ahlâki şahsiyet, teknik şahsiyet, vb. Bunlardan birine malik olmak mutlaka diğerlerine de malik olmayı icap ettirmez. Terbiye olmak demek, “müesseseleşmek” yani bu suretle “fonksiyonlaşmak” ve şahsiyet kazanmak demektir<sup class="calibre3"><a href="../Text/millet_split_608.html#footnote-700-6" id="footnote-700-6-backlink">(*)</a></sup>. Şahsiyetin bu telâkki tarzına bir nevi “İçtimaî Monadcılık” diyebiliriz. Leibniz’in felsefesinde her monad<sup class="calibre3"><a href="../Text/millet_split_105.html#footnote-100-58" id="footnote-100-58-backlink">[58]</a></sup> , âlemi kendine göre gösteren bir ayna olduğu gibi bu içtimaî felsefede de her fert cemiyeti kendine göre aksettiren bir monaddır<sup class="calibre3"><a href="../Text/millet_split_609.html#footnote-700-7" id="footnote-700-7-backlink">(*)</a></sup>.</p>

  <p class="normal">Bu fikri burada derinden derine tetkik edecek değilim. Çünkü o, başlı başına nazarî bir tetkik mevzuudur. Yalnız şunu işaret edeyim ki monadcı şahsiyet nazariyesi, tamamıyla zihincidir (intellectualiste). Ona karşı yapılacak bütün itirazlar münhasıran<sup class="calibre3"><a href="../Text/millet_split_106.html#footnote-100-59" id="footnote-100-59-backlink">[59]</a></sup> zihinci her izaha karşı tevcih edilebilecek<sup class="calibre3"><a href="../Text/millet_split_107.html#footnote-100-60" id="footnote-100-60-backlink">[60]</a></sup> olan itirazların aynıdır. Bundan başka içtimaî monadcılık, şahsiyetin ihtiyâr (autonomie) ve istiklâl vasışarını izah edemez. Kıymetler onun tarafından yaratılan şeyler olmayıp ancak bir diyapazon gibi onları kendi şuurunda aksettirir. Halbuki onların büyük bir kısmı ancak şahıslarda ve şahıslar vasıtasıyla tahakkuk eder: Ahlâki, hukukî ve siyasî kıymetler gibi.</p>

  <p class="normal">Buna mukabil pragmatizm, şahsiyeti ikinci şekilde tarife mütemayildir. Memleketimizde, bilhassa tatbikî sahada bazı yankılar bulan bu cereyana göre ferdiyeti şahsiyetten ayırmaya imkân yoktur <sup class="calibre3"><a href="../Text/millet_split_610.html#footnote-700-8" id="footnote-700-8-backlink">(*)</a></sup>. O, bütün mânevi mevcudiyeti ve muhiti ile beraber nazarı itibara alınan ferttir. Şahsiyet, kendi mânevi muhitini, yani kendi kıymetlerini ve itikatlarını yaratır. Onun büyüklüğü ve kıymeti, yaratmak hususundaki kudretine tâbidir. Bu cereyanın daha romantik öncüsü olan Nietzsche’ye nazaran en büyük şahsiyet, yarattığı kıymetleri bütün bir zümreye tahmil ederek<sup class="calibre3"><a href="../Text/millet_split_108.html#footnote-100-61" id="footnote-100-61-backlink">[61]</a></sup> müşterek itikatlar haline getiren “üst–insan”dır. Pragmatizm bu telâkkinin demokratlaşmış şekli olduğu için ona göre her fert küçük ölçüde bir şahsiyet ve müşterek yaratışın bir unsudur.</p>

  <p class="normal">Diğerinin tamamıyla zıddı olan şahsiyetin bu telâkki tarzına da “Ferdiyetçilik”<sup class="calibre3"><a href="../Text/millet_split_109.html#footnote-100-62" id="footnote-100-62-backlink">[62]</a></sup> diyebiliriz. Mutlak ferdiyetçi bir felsefede hakikatin küllî<sup class="calibre3"><a href="../Text/millet_split_110.html#footnote-100-63" id="footnote-100-63-backlink">[63]</a></sup> ve zarurî hiçbir temeli (substratum) olmadığı gibi, ahlâkın istinat edeceği<sup class="calibre3"><a href="../Text/millet_split_111.html#footnote-100-64" id="footnote-100-64-backlink">[64]</a></sup> hiçbir küllî kaide de yoktur. Halbuki şahsiyetin, yukarıda gördüğümüz gibi, en mühim vasfı yalnız diğer şahsiyetlerden müstakil olması, onlara benzememesi değil, fakat bilhassa her zaman kendi mahiyetine mutabık olması, kendi kendine benzemesi ve insani yani içtimaî kıymetlere istinat etmesidir. Bu itibarla, şahsiyet telâkkisinde diğerine muhalif olan bu görüş tarzı onu izaha muvaffak olmamıştır. Kant, ahlâkî şahsiyetin bilhassa ikinci unsurunu yani küllî ve mutlak prensibe istinat etmesi esasını meydana çıkardığı gibi, Nietzsche ve Newmann ahlâkları da birinci unsurunu, yani onun başkalarına benzememesi ve kendine münhasır<sup class="calibre3"><a href="../Text/millet_split_112.html#footnote-100-65" id="footnote-100-65-backlink">[65]</a></sup> olması esasını meydana çıkarmıştır. Bu iki fikir, yalnız başlarına alındıkları takdirde –ayrı ayrı– şahsiyeti izaha muktedir olmadığı halde şimdi hulâsasına çalışacağım şahsiyet telâkkisi dahilinde birleştikleri takdirde kâfi ve ikna edici bir hale gelirler.</p>

  <p class="normal">Şahsiyeti, ne ferdin kendi kendine yarattığı mânevi bir teşekkül, ne de cemiyetin, ferdin şuuruna aksettirdiği kıymetler âlemi olarak telâkki etmek doğru olur. Bu fikirlerden her ikisinin de kifayetsizliğini gördük. Şahsiyet bir takım ruhî unsurların birleşmesi ve terkibi<sup class="calibre3"><a href="../Text/millet_split_113.html#footnote-100-66" id="footnote-100-66-backlink">[66]</a></sup> olmayıp parçasız ve kısım kabul etmez bir bütün olduğu için bu iki zıt fikri veya onların ifade etmek istedikleri unsurları mezc<sup class="calibre3"><a href="../Text/millet_split_114.html#footnote-100-67" id="footnote-100-67-backlink">[67]</a></sup> ve telif etmek<sup class="calibre3"><a href="../Text/millet_split_115.html#footnote-100-68" id="footnote-100-68-backlink">[68]</a></sup> suretiyle de izah edilemez.</p>

  <p class="normal">Bu sebepten dolayı, onu ancak “karşılıklı tesir” nazariyesi ile anlamak mümkün olabilecektiri. Vakıa<sup class="calibre3"><a href="../Text/millet_split_116.html#footnote-100-69" id="footnote-100-69-backlink">[69]</a></sup> , her şahsiyet, fertle cemiyet arasındaki karşılıklı tesirler silsilesi ne kadar inkişaf etmiş ve ne derecede mudil (kompleks) bir hal almışsa o kadar tebarüz etmeğe<sup class="calibre3"><a href="../Text/millet_split_117.html#footnote-100-70" id="footnote-100-70-backlink">[70]</a></sup> elverişlidir. O yalnız başına kıymetler mecmuası<sup class="calibre3"><a href="../Text/millet_split_118.html#footnote-100-71" id="footnote-100-71-backlink">[71]</a></sup> gibi telâkki edilen cemiyetin farklılaşmasından (differenciation) hâsıl olan netice olmayacağı gibi, yalnız başına ferdin kendi faaliyetleriyle vücuda getirdiği ve zarurî olarak her fertte ayrı bir manzara arz eden, vahdet ve külliyetten mahrum olan mânevi muhitten de ibaret değildir. Karşılıklı tesir neticesinde vücuda gelen bu eser, her iki müessirin<sup class="calibre3"><a href="../Text/millet_split_119.html#footnote-100-72" id="footnote-100-72-backlink">[72]</a></sup> vasışarını toplayan, bununla beraber onlardan başka yeni bir varlık, yeni bir vakıalar<sup class="calibre3"><a href="../Text/millet_split_120.html#footnote-100-73" id="footnote-100-73-backlink">[73]</a></sup> silsilesi olan şahsiyettir. Ancak karşılıklı tesirleri (fert, zümre, tabiat, ilâh, vb.) çok inkişaf etmiş olan bir cemiyettedir ki her fert kendisini gittikçe daha müstakil ve daha hür hissetmeye başlayacağı gibi, yine her fert kendisini külliyete daha şuurlu bir surette merbut<sup class="calibre3"><a href="../Text/millet_split_121.html#footnote-100-74" id="footnote-100-74-backlink">[74]</a></sup> kılan mesuliyet, vazife, mükellefiyet<sup class="calibre3"><a href="../Text/millet_split_122.html#footnote-100-75" id="footnote-100-75-backlink">[75]</a></sup> hislerini daha kuvvetli ve daha derin duyacaktır. Bundan anlaşılır ki şahsiyetlerin teşekkülü, meslekî vicdanların ve onu doğuran meslek organlaşmalarının eseri değil; fakat bilakis meslek organlaşmasının teşekkülü karşılıklı tesir mekanizmasının inkişafına tâbi en yüksek ruhî tezahür olan şahsiyetlerin eseridir. Çünkü meslekî organlaşmanın ruhu, fertlerin mesuliyet, vazife şuuruna yani tabirimizle “aşk ahlâkı”na sahip olmaları olduğu halde, cemiyet ve fert arasında inkişaf eden karşılıklı tesir mekanizması esasen mevcut değilse suni tarzda vücuda getirilen meslekî organlaşmalar şahsiyetleri doğurmaya muktedir olmadığı gibi bu suretle de hiçbir meslekî vicdan meydana çıkamaz.</p>

  <p class="normal">Bu meseleyi “şahsiyet” davası olarak vazetmek onu “yumurta ve tavuk” devr-i bâtılından<sup class="calibre3"><a href="../Text/millet_split_123.html#footnote-100-76" id="footnote-100-76-backlink">[76]</a></sup> tamamen kurtarmak demektir. Çünkü artık ne cemiyetten başlayıp ferde ne de fertten başlayıp cemiyete doğru gitmek mümkün olmayıp ancak tefriki gayri kabil<sup class="calibre3"><a href="../Text/millet_split_124.html#footnote-100-77" id="footnote-100-77-backlink">[77]</a></sup> bir karşılıklı tesir zinciri olan “fert–cemiyet” münasebeti dahilinde ve bunun en yüksek, en insanî eseri olan “şahsiyet” meselesi vasıtasıyla ve ondan her iki kutba doğru intikal etmenin<sup class="calibre3"><a href="../Text/millet_split_125.html#footnote-100-78" id="footnote-100-78-backlink">[78]</a></sup> doğru olacağı anlaşılacaktır.</p>
</body>
</html>
