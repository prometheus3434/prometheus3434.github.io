<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20">Doğu ve Batı<sup class="calibre3"><a href="../Text/millet_split_622.html#footnote-700-21" id="footnote-700-21-backlink">(*)</a></sup></h2>

  <p class="normal">İçinden geçtiğimiz medenî istihaleye<sup class="calibre3"><a href="../Text/millet_split_329.html#footnote-100-282" id="footnote-100-282-backlink">[282]</a></sup> ne zaman temas edilse, hatıra hemen Doğu ile Batı arasında bir mukayese yapmak gelir. Burada Doğu ve Batı, artık pusulanın gösterdiği iki coğrafî istikamet veya güneşin doğduğu ve battığı yerleri işaret ettiği için kullanılan iki mecâzî tabir değildir. Haritanın üzerinde muayyen bir istikamete doğru yüründüğü zaman bütün noktalara şark veya bilakis bütün noktalara garp diyebiliyoruz. Nitekim bize göre Avrupa, Avrupa’ya göre Amerika ve Amerika’ya göre Japonya garptır. Şüphe yok ki bu tâbir bir mecazdır. Ve onunla kastedilmek istenilen şey coğrafî istikamet ve mekândan çok uzak bir kıymet, bir mefhum, bir manadır. O derecede ki Fas’a nazaran Almanya garpta olduğu gibi, Japonya’ya nazaran Kore de şarktadır. Lûgat mutaassıplarının endişe ile karşılayacakları bu tâbirlerin remzî<sup class="calibre3"><a href="../Text/millet_split_330.html#footnote-100-283" id="footnote-100-283-backlink">[283]</a></sup> manalarında o kadar belâgat<sup class="calibre3"><a href="../Text/millet_split_331.html#footnote-100-284" id="footnote-100-284-backlink">[284]</a></sup> var ki onları yeniden tarif etmek ve kullanmakta büyük bir zevk duyuyorum.</p>

  <p class="normal">Bazıları, Şark deyince yalnız İslam medeniyetini ve Garp deyince Hıristiyan âlemini ve onun doğurduğu Avrupa medeniyetini kastederler. Amerika’yı, Avrupa’nın bir uzantısı olmak bakımından aynı mefhuma girer farz ederler. Haçlı Seferlerinden beri devam eden bir mücadeleyi temsil etmesi bakımından bu görüş insana doğru gibi geliyorsa da; Uzakdoğu medeniyetini bunlardan ayırmaya imkân yoktur. Garp’ın zıddı olmak bakımından Doğu mefhumu içine İslam, Hint ve Çin medeniyetlerini koymak lâzımdır. Çünkü her medeniyet, tekniğin, içtimaî kıymetlerin öyle bir kemâlini temsil eder ki ona göre noksan<sup class="calibre3"><a href="../Text/millet_split_332.html#footnote-100-285" id="footnote-100-285-backlink">[285]</a></sup> ve kifayetsiz olan bütün eski medeniyetler, aralarında ne kadar ihtilâf olursa olsun bir bütün teşkil ederler.</p>

  <p class="normal">Bu bütün, ilerleme karşısında geriliğin, kemâl<sup class="calibre3"><a href="../Text/millet_split_333.html#footnote-100-286" id="footnote-100-286-backlink">[286]</a></sup> karşısında noksanın bütünüdür. Ve işte Garp’ın karşısında Şark’tan bahsedildiği zaman anlamamız lâzım gelen şey budur. Bu manada Garp, sürekli ilerleme halinde olan medeniyettir ki en mükemmel ve en yüksek şekilde, kendisinden evvelki bütün noksan, kifayetsiz, nâtamam<sup class="calibre3"><a href="../Text/millet_split_334.html#footnote-100-287" id="footnote-100-287-backlink">[287]</a></sup> şekiller karşısına çıkar. Böylece o, yalnız coğrafî bir istikamet ve mevzi olmakla kalmaz; aynı zamanda bir devre mahsus olan izâfî bir medeniyet de değildir. Vakıa eski Yunan medeniyeti kendisinden evvelki medeniyetlere nazaran Garp olduğu gibi İslamiyet Yunan’a, Rönesans İslamiyet’e ve modern Avrupa hatta Rönesans’a nazaran<sup class="calibre3"><a href="../Text/millet_split_335.html#footnote-100-288" id="footnote-100-288-backlink">[288]</a></sup> Garp’tır. Bundan dolayı Şark’tan Garp’a geçmek, Garplılaşmak demek izafî ve belirsiz bir değişmeyi kabul etmek değil; teknik ve değerler tekâmülünü takip etmek, medeniyetin yekpare ve dinamik gidişinde, ilerleyişinde en son hatveyi<sup class="calibre3"><a href="../Text/millet_split_336.html#footnote-100-289" id="footnote-100-289-backlink">[289]</a></sup> atmak demektir.</p>

  <p class="normal">Bu kadar geniş ve sembolik bir manada anladığımız bu iki mefhum arasında, hiç değilse bugün için tespit edebileceğimiz bir bariz farkın mevcut olması lâzımdır. Çünkü aksi takdirde onları iki zıt istikamet halinde düşünmeye imkân kalmayacaktır. Nitekim bizde de çoktan beri bu ihtiyaç duyulmuş olmalı ki muhtelif vesilelerle Şark ve Garp’ın mukayesesine girişilmiştir. Âmiyane mütalâalar<sup class="calibre3"><a href="../Text/millet_split_337.html#footnote-100-290" id="footnote-100-290-backlink">[290]</a></sup> bir tarafa bırakılınca birkaç esaslı fikirle karşılaşıyoruz. Birincisine göre Doğu keyfiyet<sup class="calibre3"><a href="../Text/millet_split_338.html#footnote-100-291" id="footnote-100-291-backlink">[291]</a></sup> , Batı kemiyet<sup class="calibre3"><a href="../Text/millet_split_339.html#footnote-100-292" id="footnote-100-292-backlink">[292]</a></sup> âlemidir. Şark’ta eşya, keyfî kıymetlerine göre mütalâa edilmiş; manaya, ruha, esasa girilmiş fakat şekil ve kalıpla, kemiyet ile meşgul olunmamıştır. Şark, ölçü ve vuzuh tanımamıştır. Hadiseleri, kıymetleri, zamanı ölçmeye lüzum görmemiş, onu bütün vüsat<sup class="calibre3"><a href="../Text/millet_split_340.html#footnote-100-293" id="footnote-100-293-backlink">[293]</a></sup> ve bereketiyle sarf etmiştir. Bin bir sebebe yorulan bu mühim farkın neticeleri olarak bir tarafta ruhçuluk, kadercilik inkişaf etmiş; ötede usulcülük, ilimcilik temel kurmuştu. Şark’la Garp’ın farkı bankada, sigortada, metroda, istatistikte, hâsılı ölçü ve sarahattedir.</p>

  <p class="normal">Şüphe yok ki bu mukayese çok caziptir. Hatta uzun müddet için insanı başka fark aramaktan vazgeçirecek kadar esaslıdır. Ancak pekâlâ biliriz ki ölçmek için ölçülecek bir şeyin mevcut olması lâzımdır. Kemiyet yalnız keyfiyetin tayini için doğmuştur. Garp’ta kemiyet değil, fakat kemmîleşmiş<sup class="calibre3"><a href="../Text/millet_split_341.html#footnote-100-294" id="footnote-100-294-backlink">[294]</a></sup> olan keyfiyet vardır demek daha doğru olur. Aynı zamanda Şark’ın kıymet verdiği mana ve keyfiyet ile Garp’ın mesahaya<sup class="calibre3"><a href="../Text/millet_split_342.html#footnote-100-295" id="footnote-100-295-backlink">[295]</a></sup> çalıştığı keyfiyet de birbirlerinin aynı değildir. Hatta bunlar o kadar ayrıdır ki kendiliğinden yeni bir fark aramak mecburiyeti meydana çıkıyor.</p>

  <p class="normal">Bu ikinci telâkkiye göre Garp gerçeğe açık, Şark ise gerçeğe kapalı ve gözünü yalnız kendine çevirmiş olan ruhu temsil etmektedir.</p>

  <p class="normal">Birincisi tabiat sevgisini ve tekniği, diğeri mistik düşünceyi ve esrar âlemini doğurmuştur. Böylece farkların aranmasında biraz daha derinleşmiş, daha köklü bir noktayı elde etmiş oluyoruz. Vakıa gerçeğe bağlı olan ruh, ister istemez ölçüye, sarahat ve vüzuha kıymet verecek; kendi içine saklanmış olan ruh ise, ister istemez esrar, ibham<sup class="calibre3"><a href="../Text/millet_split_343.html#footnote-100-296" id="footnote-100-296-backlink">[296]</a></sup> ve karanlık içinde kalacaktır. Nitekim bu mukayese birçok düşünürleri cezbetmiş ve muhtelif ifadeler altında bugüne kadar en çok tekrar ve kabul edilmiştir.</p>

  <p class="normal">Hint’in mistikleri, İslam’ın sûfîleri meydandadır. Daha dün, Şark’ın ruhunu ifade için misal olarak gösterilen dervişleri kim inkâr edebilir? Fakat unutmamalıdır ki Şark âleminin mühim bir safhasını teşkil eden Çin medeniyetinde bunların eseri yoktur. Ve Hıristiyanlık, mistik ruhun kendisidir. Garp medeniyetinin iliklerine kadar işleyerek şiryanlar<sup class="calibre3"><a href="../Text/millet_split_344.html#footnote-100-297" id="footnote-100-297-backlink">[297]</a></sup> halinde her tarafa yayılmıştır. Garp’ın orta ve aşağı kitlesi Şark’tan çok fazla mistik ve esrara mutekittir<sup class="calibre3"><a href="../Text/millet_split_345.html#footnote-100-298" id="footnote-100-298-backlink">[298]</a></sup> . Ancak şu kadar var ki Garp’ın dağınık kuvvetleri yukarı zümrelerin fikrî inzibat ve nüfuzu altındadır. İlim onların üzerinde bir nâzım<sup class="calibre3"><a href="../Text/millet_split_346.html#footnote-100-299" id="footnote-100-299-backlink">[299]</a></sup> ve bir frendir.</p>

  <p class="normal">Öyle ise Şark ve Garp’ın farkını daha derin bir noktada, sistemli ve sistemsiz düşüncede aramak lâzımdır. Şark’ın düşüncesi sistemsizdir; orada mefhumlardan kurulan bina, birbirini doğuran fikirler zinciri değildir. Birçok lüzumsuz taşları, yanlış kurulmuş kemerleri vardır. Bazen bütün bir bina küçük bir taş üzerinde durur. Unsurların tutarlılığı ve bağlantısı düşünülmeksizin, her tarafı lüzumsuz teferruat içinde boğulmuştur.</p>

  <p class="normal">Garbın düşüncesi sistemlidir: Orada mefhumlar binası gerçek temeline dayanır. Her yükselen sütun kuvvetini zeminden alır. Her süs bir maksat ve bir lüzum içindir. Orada fikirler birbirine zincir halinde bağlanmış ve hepsi birden en son neticelerine kadar götürülmüştür. Düşünce usulü, usul ilmi ve ilim tekniği doğurmuştur. Felsefe hikmete, hikmet ahlâka ve ahlâk siyasete ulaşmıştır. Garbın bu inzibatlı, sistemli tefekkürüdür ki, dağınık kuvvetlerin üzerinde medeniyet abidesinin kurulmasını temin eder.</p>

  <p class="normal">Bu fikirler bize diğerlerinden çok daha cazip ve esaslı görünüyor. Bununla beraber itiraf edelim ki bunun üzerinde de bir lâhza<sup class="calibre3"><a href="../Text/millet_split_347.html#footnote-100-300" id="footnote-100-300-backlink">[300]</a></sup> durmak mecburiyetini hissediyoruz. Asırlarca müddet devletler kuran, teşkilâtlar yapan, kitleleri idare eden Şark neden bu inzibatlı ve sistemli tefekkürü doğurmasın da; bilakis uzun müddet siteler, burglar, serbest şehirler ve belediyeler halinde dağınık kuvvetlerden ibaret kalmış olan Garp’ın esasını sistemli tefekkür teşkil etsin? Bu, insana ilk bakışta çok garip ve garip olduğu için de bir türlü kolay kolay ısınamadığı bir fikir geliyor.</p>

  <p class="normal">Hakikatte doğru olan hem bu fikir, hem de onun karşısında duyulan şüphe ve hayret hissidir. Çünkü, Garp’ı Şark’tan ayıran elbette ve her şeyden evvel sistemli ve inzibatlı tefekkürdür. Fakat bu sistem ve inzibat dıştan ve cebredilmiş<sup class="calibre3"><a href="../Text/millet_split_348.html#footnote-100-301" id="footnote-100-301-backlink">[301]</a></sup> bir kuvvet olmayıp insanın kendi kendine yüklediği, kendi dağınık hayal ve mefhumlar âlemini mecbur ve mükellef kıldığı enfüsî<sup class="calibre3"><a href="../Text/millet_split_349.html#footnote-100-302" id="footnote-100-302-backlink">[302]</a></sup> bir inzibat ve ideal bir sistemdir. Garp’ta hürriyet olduğu için inzibat vardır. Garp’ta şahsiyet olduğu için cemiyet vardır. Garp’ta insan, derunî hayatını müstakil ve hür bir mevcudiyet gibi telâkki ettiği içindir ki kendi kendini içtimaî mükellefiyet<sup class="calibre3"><a href="../Text/millet_split_350.html#footnote-100-303" id="footnote-100-303-backlink">[303]</a></sup> ve nizama tâbi kılmak ve fikirlerini bir nizam ve kadro içine sokmak kudretini ve maharetini kazanmıştır. Yoksa o bir sihirbazın değneği ile eşyayı değiştirmesi gibi, dışarıdan yapılacak bir marifet veya bir oyuncunun sıraya dizdiği satranç taşları gibi cebir ve tazyikle<sup class="calibre3"><a href="../Text/millet_split_351.html#footnote-100-304" id="footnote-100-304-backlink">[304]</a></sup> teşkil edilecek bir kuvvet değildir.</p>

  <p class="normal">Hâsılı, Garp’ı Şark’tan ayıran en mühim vasıf, “şahsiyet”tir. Şahsiyet iledir ki hürriyet ve inzibat, fert ve cemiyet şuurda doğan bir sistem halini alır. Ve her sistem insani şeniyete<sup class="calibre3"><a href="../Text/millet_split_352.html#footnote-100-305" id="footnote-100-305-backlink">[305]</a></sup> bağlı ve ona müteveccih<sup class="calibre3"><a href="../Text/millet_split_353.html#footnote-100-306" id="footnote-100-306-backlink">[306]</a></sup> bir kuvvetler mecmuasına<sup class="calibre3"><a href="../Text/millet_split_354.html#footnote-100-307" id="footnote-100-307-backlink">[307]</a></sup> kalbeder<sup class="calibre3"><a href="../Text/millet_split_355.html#footnote-100-308" id="footnote-100-308-backlink">[308]</a></sup> ; her kuvvetler mecmuası ilmi, tekniği ve onların neticesi olan şuurlu siyaseti doğurur. Biz kemiyeti, gerçeği, sistemi aramayalım. Çünkü onlar yolumuzun önüne kendiliğinden çıkacaktır; fakat yalnız şahsiyeti ve şahsiyetlerin teşkilini hazırlayan sebepleri arayalım.</p>
</body>
</html>
