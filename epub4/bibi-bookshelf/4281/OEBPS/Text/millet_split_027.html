<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_27">Tanzimat Devrinde Türkçülük<sup class="calibre3"><a href="../Text/millet_split_629.html#footnote-700-28" id="footnote-700-28-backlink">(*)</a></sup></h2>

  <p class="normal">İlk Türkçüler edebî Tanzimatçılardır. Onların Türkçülüğü şüphesiz henüz pek sathî idi. Eski Osmanlı edebiyatının hâkim tesirinden kendilerini kurtaramadıkları için fikirlerini eserleriyle fiil haline koyamadılar. Avrupacılık onları Türkçülük görüşüne sevk ediyorsa da siyasî sahada oradan uzak kaldılar. Bu münasebetle ilk önce hatırlamamız lâzım gelen Şinasi, Ziya Paşa ve pek uzaktan Namık Kemal’dir.</p>

  <p class="normal">Şinasi 1845’te Fransızca, Arapça, Farsça ve Türkçe olarak yazdığı bir mülemma manzumesinde yalnız Türkçe kelimelerle mısra yazmayı tecrübe ediyor ve şöyle diyordu:</p>

  <p class="ortaitalik">Ululuğun denizinde göremez kimse kara</p>

  <p class="normal">Karakuş Yavrusuyla Karga Hikâyesi’nde çocuklara en sade dille hikâye anlatmayı tecrübe etti. Kendisinden çok önce halk şairlerinin, hatta Pertev Paşa’nın muvaffak oldukları sahada aynı muvaffakiyeti gösterdi. Fakat bu hareketin kıymeti edebî değerinden ziyade dili temizlemek için yaptığı şuurlu cehiddedir.<sup class="calibre3"><a href="../Text/millet_split_404.html#footnote-100-357" id="footnote-100-357-backlink">[357]</a></sup></p>

  <p class="normal">Meselâ sırf Türkçe yazmak için yaptığı şu tecrübeler zikre değer:</p>

  <p class="indentmetinitalik">Gören saçın arasından yüzün parıltısını</p>

  <p class="indentmetinitalik">Sanır ki kara bulutun içinde gün doğmuş</p>

  <p class="indentmetinitalik">Yanında kan ile yaş içre kaldığım görüp ez</p>

  <p class="indentmetinitalik">Demez miyim birini su kızı suya boğmuş</p>

  <p class="indentmetinitalik">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; *</p>

  <p class="indentmetinitalik">Eşi yok bir güzeli sevdi beğendi gönlüm</p>

  <p class="indentmetinitalik">Kıskanır kendi gözümden yine kendi gönlüm.</p>

  <p class="indentmetinitalik">Göğe mi erdi başım yeryüzüne geldimse</p>

  <p class="indentmetinitalik">Var mı bak bencileyin yıldızı düşkün kimse.</p>

  <p class="normal">Ziya Paşa, Şinasi’nin Türkçülük fikrini daha vazıh ve kati şekilde ifade etti. Şiir ve inşa makalesinde millî edebiyat hakkındaki görüşünü açıkça söylüyor. “Türklerin tabii şiiri Bakî, Nef’î, Nedim değildir. Bizim tabii şiir ve inşamız, taşra halkıyla İstanbul ahalisinin avamı arasında hâlâ durmakta olan çöğür şairlerinde deyiş, kayabaşı, üçleme tâbir olunan nazımlardır.”</p>

  <p class="normal">Fakat Ziya Paşa bu nazariyesini eserleriyle fiile geçiremedi. Asıl Şinasi’nin lûgat teşebbüsünü tamama erdiren, ilmî tetkikleriyle Türkçülüğü ciddî bir çığır haline getiren Vefik Paşa oldu.</p>

  <p class="normal">Ahmet Vefik Paşa 1865’te yazdığı Lehçe-i Osmanî’nin mukaddemesinde Türk kavimlerinin mukayeseli dil tetkikine ilk defa giriştiğini söylüyor. Yusuf Kâmil Paşa’nın ağdalı lisanına kızarak yaptığı Fénelon’dan Télémaque tercümesi, bazı Molière tercümeleri, Ali Şir Nevâî’nin Mahbub-el Kulûb’unu bastırması, Oşal-ı Şecere-i Türkî’yi Çağataycadan Garp Türkçesine çevirmesi, o zamanki Darülfünun’da verdiği tarih derslerinden bir kısmı olan “hikmet-i tarih”i, bu kuvvetli alâkanın delilleridir.</p>

  <p class="normal">Bu sırada Yeni Osmanlıların en kuvvetli ideologu ve edibi olarak görünen Namık Kemal Türkçülük hareketine hemen tamamıyla yabancı kaldı. Ancak temenni halinde bazı mektuplarında sade yazmayı düşündüğünü görüyoruz. Fakat bu temenni fiile çıkamadığı gibi, Türkçülük hareketine sokmaya da imkân yoktur. Magosa’dan Abdülhak Hamit’e yazdığı bir mektupta şöyle diyor:</p>

  <p class="normal">“Evzan-ı Acem’den<sup class="calibre3"><a href="../Text/millet_split_405.html#footnote-100-358" id="footnote-100-358-backlink">[358]</a></sup> ayrılmadıkça bizde tiyatro olacak kadar tabii şiir söylemeye kabiliyet göremiyorum. Divan şiirini bir zincirden kurtarmak istersek, kırılacak yine bend-i ahenin-i<sup class="calibre3"><a href="../Text/millet_split_406.html#footnote-100-359" id="footnote-100-359-backlink">[359]</a></sup> Acem evzanıdır. Madem o kadar hevesin var, bir kere de kalemini bizim parmak hesabıyla bir şey yazmaya sevket. Bak, ne güzel ne parlak oluyor. Ben tecrübe ettim. Niyetim o yolda bir eser meydana koymaktır.”</p>

  <p class="normal">Vakıa, Hamit bundan sonra yazdığı Liberté, Nesteren gibi tiyatrolarında ve bazı şiirlerinde bu tavsiyeyi –pek de muvaffakıyetli olmayarak– yerine getirmeye çalışmıştır.</p>

  <p class="normal">Bazılarının, siyasî şahsiyetinden şüphe ve endişe ile bahsettikleri ve Namık Kemal’in birkaç vesileyle hücum ettiği Ali Suavi’yi burada zikretmeliyiz. Ali Suavi, sathî bir muharrir olmakla beraber muhtelif mecmualardaki makaleleri ve birçok küçük kitabında Türkçülüğe devamlı surette temas etmiştir. Ulûm ve Muhbir gazetelerinin koleksiyonlarında bu tarzda birçok yazıları var. Türk, Hiva Tarihi gibi kitaplarını hatırlıyoruz. Bunlarda kaynak zikretmemekle beraber Deguigny de Rémusat’nın eserlerinden istifade ettiği tahmin edilebilir.</p>

  <p class="normal">Bu devrin tarih araştırmalarıyla Türkçülüğe önderlik eden simaları arasında en mühimi Mustafa Celâlettin Paşa’dır. Lehli mühtedi<sup class="calibre3"><a href="../Text/millet_split_407.html#footnote-100-360" id="footnote-100-360-backlink">[360]</a></sup> olan Mustafa Celâlettin Paşa 1869’da Les Turcs anciens et modernes adlı eserini Fransızca olarak İstanbul’da Courrier d’Orient matbaasında bastırdı.</p>

  <p class="normal">Müellif, sonra da Türkçe tercümesi neşredilmemiş olan bu eserde Touro-Ariénne diye, Avrupalıları ve Türkleri kuşatan tek bir ırktan bahsediyor ve Touro-Arianisme dediği bu etnoloji faraziyesini ispat için etimolojiden, tarihten deliller getiriyor. Müellifin bu eseri yazmakta iki amelî<sup class="calibre3"><a href="../Text/millet_split_408.html#footnote-100-361" id="footnote-100-361-backlink">[361]</a></sup> gayesi vardı:</p>

  <p class="normal">Türklere kendi kudretlerini göstermek, Türk olmayan unsurların aynı ırktan olduklarını ispat ederek “Millet-i Osmaniye” hayalini tarihî hakikate istinad ettirmek.</p>

  <p class="normal">Arya ırkında, diğer ırklara üstün vasışar gören Avrupalıların egoizmine karşı “ırk birliği” fikrini ileri sürerek iki âlem arasındaki düşmanlığı azaltmak.</p>

  <p class="normal">Bu nazariyenin bazı ilmî neticeleri de vardı: Garp medeniyetini kuran Touro-Arién’lerdir. Türkler İslam olunca Sami medeniyetiyle birleşerek ana medeniyetten ayrıldılar. Tekrar Avrupa medeniyetine girmeleri eski ırka ve asıl medeniyetlerine dönmekten başka bir şey değildir. Buradan, kadınların hürriyeti, Garp fikriyatının ve tekniğinin kabulü vb. neticeleri çıkarıyor.</p>

  <p class="normal">Mustafa Celâlettin Paşa, Konstantin Borzenski adında bir Polonya asilzadesidir. 1826’da Kleçof’ta doğmuş, 1848 millî ihtilâline iştirak etmiş; muvaffak olamayarak Türkiye’ye kaçmış, ihtida etmiş362, evlenmiş, yüzbaşı rütbesiyle Türk ordusuna girerek ferikliğe<sup class="calibre3"><a href="../Text/millet_split_410.html#footnote-100-363" id="footnote-100-363-backlink">[363]</a></sup> kadar yükselmiştir. Rus, Bağdat, Karadağ, Girit, Hersek, İkinci Karadağ muharebelerinde bulunup birçok yerinden yaralanmış ve son Karadağ muharebesinde şehit düşmüştür.</p>

  <p class="normal">Oğlu Ferik Enver (Paşa) mütareke senelerinde çıkan Edebiyat-ı Umumiye mecmuasında bu tezi devam ettirdiği gibi, oğlunun damadı da kelime sesleriyle eşya arasında münasebetler üzerine yaptığı araştırmada yine ondan mülhem oldu. Eski ticaret mahkemesi reisi, Mebus Yusuf Ziya Bey’in Yunan tanrı adlarının Türkçe olduğuna dair iddialarının kökleri de buradan gelse gerektir.</p>

  <p class="normal">Bu iddia ilim bakımından kâfi derecede delillendirilmiş değildir. Çok cüretli fantezici tamimlerle ve bir iki misalle bütün tarihî meseleler aydınlatılmak istenmiştir. Bu yüzden sırf hayalî denebilecek bir yola sapılmıştır.</p>

  <p class="normal">Fakat ilmî ve müspet Türkçülük araştırmalarının başlamadığı bir devirde hüsnüniyeti itibariyle çok dikkate değer, mühim bir teşebbüstür.</p>

  <p class="normal">Türkçülüğün bu ilk kımıldanışları üzerinde bazı dış tesirlerin büyük rolü olduğunu görüyoruz.</p>

  <p class="normal">I. Müsteşriklerin<sup class="calibre3"><a href="../Text/millet_split_411.html#footnote-100-364" id="footnote-100-364-backlink">[364]</a></sup> Türk tarihine dair eserlerinin okunması Türkçülüğü inkişaf ettiriyordu. Deguigny, Silvestre de Sacy, Abel Rémusat, Davids, vb’nin bir kısmı evvelce çıkmış, bir kısmı yeni neşredilen eserleri Garp’tan haberi olan memleket fikir muhitinde az çok tanınmaya başlamıştı.</p>

  <p class="normal">II. İngiliz–Rus siyasî gerginliği yüzünden o sırada çıkan hadiseleri de bu arada zikretmelidir. Kâşgar’ın Çin’den ayrılması üzerine Yakup Han, Yakup Bey’i İstanbul’a sefirlikle göndermişti. Vefik ve Suphi Paşaların Şark ve Türk meselelerine karşı gösterdikleri alâka aynı senelere rastlamaktadır.</p>

  <p class="normal">Macar Yahudisi Vambery 1861’de Asya’yı gezmek için İstanbul’dan geçmiş ve burada birkaç sene kadar kalarak bütün münevver muhitle temas etmişti. Seyahatten dönüşünde eserlerini Londra İlimler Akademisi’ne kabul ettirdiği gibi hatıraları da Bir Sahte Dervişin Seyahatı adıyle Türkçe’ye tercüme edildi.</p>

  <p class="normal">Aynı devirde Türkiye dışında Türkçülük hareketinin de kısmen Türkiye’deki hareketle münasebetli, fakat daha ziyade Rus kültürü ve romantizm tesiriyle uyanmaya başladığını görüyoruz. Azerbeycan’da Ahundzade Mirza Feth Ali (1811–1878), Arap harşerinin ıslahı için 1863’te İstanbul Hükümetine müracaat etmiş ve hiç bir netice alamadan dönmüştü. 1850–57 arasında Azerî Türk lehçesiyle ve halk âdetlerini tasvir eden meşhur komedilerini yazmış ve bu eserler erkenden birçok dile çevrilmişti. Galiba ilk Türkçe tiyatro yazan zat budur.</p>

  <p class="normal">1860–1870 arasında Garp tesiriyle canlanan Türkçülük temayülleri bir müddet kuvvetten düştü. Mahmut Nedim Paşa’nın sadareti zamanında Türkçülük hareketi hemen hemen durmuş gibiydi. 1876–1880 arasında Rumeli’de çıkan isyanlar yüzünden padişahın nüfuzu bir hayli kırılmıştı. Bu devirde tekrar Garpçı fikirlerin yanında Türkçülük hareketinin canlandığını görüyoruz.</p>

  <p class="normal">Mekâtib-i Askeriye<sup class="calibre3"><a href="../Text/millet_split_412.html#footnote-100-365" id="footnote-100-365-backlink">[365]</a></sup> Nazırı ve sonradan 93 muharebesinde Şıpka Kahramanı diye meşhur olan Süleyman Paşa, tedrisata Türkçülüğü sokan ilk zattır. Birinci cildini neşretmiş olduğu Tarihî-i Âlem’de Türk tarihine büyük bir yer ayırdı. Bu malumatı, Deguigny ve Raymond’a borçlu olduğunu söylüyor. Yine ilk defa “Sarf-ı Osmanî”<sup class="calibre3"><a href="../Text/millet_split_413.html#footnote-100-366" id="footnote-100-366-backlink">[366]</a></sup> yerine “Sarf-ı Türkî” yazdı. Mebani-i İnşa’sında Tanrı’yı tavsif ederken “Birdir, hiçbir ortağı, yardımcısı, benzeri yoktur. Gördüğümüz, bildiğimiz şeylerden hiç biri ona benzemez” diyor ki bu ifadenin sadeliği meydandadır.</p>

  <p class="normal">Yine bu sırada Özbekler Tekkesi şeyhi Süleyman Efendi’nin Lûgat-ı Çağatay’ı neşredildi. Buharalı Süleyman Efendi kitabında Çağatay ve Garp Türkçülerini mukayese ediyor. Devlet tarafından Buhara ve Kâşgar’a sefaretle gönderilmişti. Lûgatını bu seyahatten dönüşünde meydana getirdi.</p>

  <p class="normal">Batıl itikatlara ilân-ı harbi, Garpçılığı halk arasında yaymaktaki sabır ve kudreti ile tanınan Ahmet Mithat Efendi, umumiyetle bütün eserlerinde demokratlığı ve Garpçılığı ile Türkçülüğe hizmet etmiştir denebilir. Ancak ilk önceleri, meselâ Üss-i İnkılâp’ında “Milliyet-i Osmaniye”nin nazariyesini kurmaya çalıştığı, hatta Türkçülüğe cephe yaptığı halde, onun sonraları Türk diline, tarihine ait birçok teşebbüslerin içine girdiği ve rol oynadığını görüyoruz.</p>

  <p class="normal">O zamanki Türkçülüğü tamamlayan veya onunla çatışan fikirler en tam ifadesini Namık Kemal’de bulmuş olan, Millet-i Osmaniye ve birçok İslamcı mütefekkirler tarafından ifade edilen “Vahdet-i İslamiye”<sup class="calibre3"><a href="../Text/millet_split_414.html#footnote-100-367" id="footnote-100-367-backlink">[367]</a></sup> fikirleri idi. Bu iki fikir Osmanlı devletinin zaruretleri idi. Türkçülük bunlarla uyuşmaya, bunlar vasıtasıyla inkişafa mecbur oldu. Bunlara rağmen ve onları sevk eden bir Türkçülük daima tehlikeli, muzır ve imkânsız görülmüştü.</p>

  <p class="normal">Tanzimat’ta ilk önce, yalnız “Vahdet-i İslamiye” yolunu tutanlar azdı. Bunlar da Tanzimat’tan önceki fikri devam ettiren muhafazakârlardı. Ancak Avrupacılık veya Türkçülüğün reaksiyonu olarak müfrit İslamcılık hareketi doğmuştu.</p>

  <p class="normal">İşte bu sırada İslamcıların arasından hiç beklenmedik bir ses, hem de Türk olmayan bir mütefekkir seyyahın sesi, Türkçülüğü tavsiye ediyordu. Bu zat, Cemalettin Efganî (1836–1897) idi. O zaman tercüme ve Türk Yurdu’nda neşredilen “Vahdeti Cinsiye Felsefesi” (Türk Yurdu, c.II, s.45) adlı makalesinde İslam kavimleri arasında yaymaya çalıştığı fikrin ana hatlarını hulâsa ediyor:</p>

  <p class="normal">İnsanları birbirine bağlayan iki rabıta vardır:</p>

  <p class="normal">1)Vahdet-i lisan (Irk); 2) Vahdet-i din.</p>

  <p class="normal">Vahdet-i lisanın bakâ ve sebatı, şüphesiz dinden daha devamlıdır, vb.”</p>

  <p class="normal">Cemalettin Efganî’nin Şair Mehmet Emin üzerine tesiri büyük oldu. Şair, Şeyh’i Beşiktaş’taki konağında sık sık ziyaret ederdi. İlk Türkçe şiirlerini yazmaya o sevk etti. Ona Edebiyatı Cedide’nin karanlık dilinden kurtulma imkânını gösterdi.</p>
</body>
</html>
