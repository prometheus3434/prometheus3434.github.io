<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_14">Millî Eğitim<sup class="calibre3"><a href="../Text/millet_split_616.html#footnote-700-15" id="footnote-700-15-backlink">(*)</a></sup></h2>

  <p class="normal">Bu mevzua girebilmek için, önce eğitimden neyi anladığımızı belirtelim. Eğitim teorilerinde iki esaslı cereyanın bulunduğunu biliyoruz. Bunlardan biri, ferdin iç evrimini başarmak; tabiatın ona verdiği kuvvetleri, içgüdüleri serbestçe gelişmeye bırakmak ve bu gelişmenin âhenkli olması için ona temel hazırlamaktır. Fertçilik doktrininin türlü yollardan benimsediği düşünce budur. Öteki görüş tarzında eğitim, mânevi varlığımızın ve değer hükümlerimizin meydana gelişidir. Durkheim’in bir tarifine bakılırsa, yetişkin neslin delikanlı nesli cemiyete alıştırmasından başka bir şey değildir. Millî eğitim deyince bu iki fikri aynı zamanda anlamalıyız. O, bir taraftan telkin edilmiş bir fikir, bir taraftan üretici ve günün insanını yetiştirmek bakımından geliştirilen bir takım yetikliklerden<sup class="calibre3"><a href="../Text/millet_split_276.html#footnote-100-229" id="footnote-100-229-backlink">[229]</a></sup> ibarettir.</p>

  <p class="normal">Şimdi de “millet” kelimesinden anladığımız şeyi açıklayalım. Bu terimle ifade etmek istediğimiz içtimaî bütün, acaba her devirde var mı idi; yoksa tarihî bir evrimin sonunda mı meydana çıkmış? Yahut da bunlardan başka, ulaşmak istediğimiz bir gaye, henüz daha varılmamış beşerî bir ideal midir?</p>

  <p class="normal">İnsan cemiyetlerini tarihî bir akış içinde gözden geçirecek olursak görürüz ki, millet her zaman mevcut olmuş bir içtimaî bütün değildir; içtimaî bir evrimin mahsulü ve sırf bugünün konusudur. İkincisi millet, hem var olan bir şey, hem kendisine doğru çevrildiğimiz bir idealdir. Şu kadar ki, ideal ile gerçek arasında sıkı bir ilişki vardır. Sanatkârın, filozofun anlattıkları ahlâkî ideal, ait olduğu devrin medenî halini temsil eder. İdeal, arzu edilen bir şeydir ve insan sahip olmadığı bir şeyi yahut hiç değilse kendinde tohum halinde de olsa bulunmayan şeyi asla arzu edemez. Olması istenen şey, fertlerde, parçalarda eksik olarak bulunan şeyin, âdeta birbirini tamamlamak üzere bir bütün halinde kemâle gelmesidir. Şu halde millet, oluş halinde bulunan kolektif heyetin ileri bir safhası olmak bakımından bir gerçek, fakat ulaşmak istediğimiz üstün bir değer âlemini temsil etmesi bakımından bir idealdir.</p>

  <p class="normal">Yalnız, madem ki kolektif heyet sabit ve statik değil dinamiktir; o halde, her evrim safhasının ayrı bir ideali bulunması gerekir. İçtimaî manada anlaşılan eğitim, ferdi, cemiyete göre yetiştirmekle kalmaz; onu kendi ülküsüne yaklaştırmaya çabalar.</p>

  <p class="normal">Bundan dolayı, bugünün gerçek ve idealine ait ayırt edici vasışarı tetkik etmemiz ve bunun için de ondan önce gelen safhaların reel ve ideali ile farklılıklarını gözden geçirmemiz lâzımdır.</p>

  <p class="ortayazi">***</p>

  <p class="normal">Klanlar ve fratrilerden<sup class="calibre3"><a href="../Text/millet_split_277.html#footnote-100-230" id="footnote-100-230-backlink">[230]</a></sup> ibaret olan iptidaî cemiyetler –kabataslak bir sınışamaya göre– aşiret, site, imparatorluklar, monarşi ve millet devrelerini geçirmiştir. Site devresinde insanlar sınıf bakımından birbirinden kesin farklarla ayrı ve uzlaşmaz zümrelerden ibarettir. Sitenin esasını, bir nevi klan demek olan Gens’ler<sup class="calibre3"><a href="../Text/millet_split_278.html#footnote-100-231" id="footnote-100-231-backlink">[231]</a></sup> teşkil eder. Harp, istilâ ve kölelik yoluyla siteye katılan yabancı halk, bu çekirdeğin dışında ondan tamamıyla ayrı kastlar doğururlar. Fakat yalnız ilk kast, sitenin çekirdeği ve ruhu mesâbesinde<sup class="calibre3"><a href="../Text/millet_split_279.html#footnote-100-232" id="footnote-100-232-backlink">[232]</a></sup> olup ötekiler onun yanında başa göre el ve ayaklar, efendiye göre köleler gibidir.</p>

  <p class="normal">Vakıa<sup class="calibre3"><a href="../Text/millet_split_280.html#footnote-100-233" id="footnote-100-233-backlink">[233]</a></sup> vatandaş ve demokrasi terimleri bu eski sitede icat edilmiştir. Fakat bu cemiyetin yalnız kişi soyundan olanları arasında eşitlik vardı; vatandaşlık (daha doğrusu sitelilik) hakkı yalnız onlarındı. Demokrasi ancak o sınıfın içindeki “gens”ler arasında bahis konusu olurdu. Dışarıdan oraya katılan parçalar, köleler ve zenaatçılar için bu hakların hiçbirisi olamazdı. Eskiçağ insanının gözünde eşitsizlik, bu sınıf ayrılığı, tabiattan doğmuştu; eşyanın ve insanın yaradılışında vardı. Onlara göre, her varlığın tabiatta veya cemiyette belirli bir fonksiyonu bulunur. Bir insan yaradılıştan efendi veya hizmetçidir; hükümdar veya tebaadır (ak kamuk veya kara kamuktur); hür veya köledir. O fonksiyonu görmek için yaradılmıştır. O cemiyette fazilet, bütün insanlar için bu yaratılıştaki fonksiyonu görmekden ibarettir. Aristoteles, site ahalisini, çalışan kimseler ve boş zamanı olan kimseler diye ikiye ayırıyordu. Bunlardan çalışanlar köleler, çiftçiler, zanaatkârlar, askerlerdi. Boş zamanı olan kimseler de sitenin hâkimi olan ve yalnız düşünmek, idare etmekle uğraşan sınıftı.</p>

  <p class="normal">Eşatun, Menon adlı diyaloğunda Sokrates’in ağzından böyle söylüyor: “Bir insanın fazileti, vatandaşlık vazifesini iyi görmek, dostlarına iyilik ve düşmanlarına kötülük etmekle gerçekleşir. Bir kadının fazileti evini iyi idare etmek ve kocasına boyun eğmekten ibarettir. Böylece çocuğun, ihtiyarın, hür adamın ve kölenin faziletleri vardır.”</p>

  <p class="normal">Bütün eskiçağ ahlâkı, hele Eşatun ahlâkı bu tabiata uyma fikri üzerine dayanmaktadır. Onlara göre fazilet, kendi yaradılışımızdan yaptığımız bir fedakârlık, bir kurban değildir. Tersine olarak, fazilet en yetkin haline ulaşmış olan tabiattır. Yunan hikmetinin esası burada gizlidir; site hayatının ideal insanı hakîmdir. Vakıa, sofistler<sup class="calibre3"><a href="../Text/millet_split_281.html#footnote-100-234" id="footnote-100-234-backlink">[234]</a></sup> arasında insan yaradılışı üzerine kurulmuş ahlâka düşman olanlar yok değildir. Fakat bunlar müstesna denecek bir derecede olup, kendi devirlerinde makbul sayılmazlardı.</p>

  <p class="normal">Eşatun, Gorgias adlı diyaloğunda Kalikles’in dilinden şöyle diyordu: “Tabiat ve kanun daima birbirinin aksidir. Tabiata göre en kötü şey zulme uğramak, kanuna göre ise onu yapmaktır...” Eşatun’un gözünde fazilet, tabiatın çiçeğidir.</p>

  <p class="normal">Eskiçağ eğitiminde esas, çocuğu tabiata uygun olarak yetiştirmekti. Cemiyetin yapısını da tabiattan bir parça saydığı için, site eğitimi bir nevi tabiat eğitimi oluyordu. Yunan eğitiminin ideali, hakîm yetiştirmekti. Hakîm, tam ortalama yaşayan (mutedil) ve âdil olan insandı. Eşatun’a göre mutedil, kendine ait olanı yapan, yani iradeli ve teemmüllü<sup class="calibre3"><a href="../Text/millet_split_282.html#footnote-100-235" id="footnote-100-235-backlink">[235]</a></sup> bir boyun eğişle kendi yaradılışına bağlı olan kimsedir. Adalet ise ya içtimaîdir ki, zanaatçının işini, askerin müdafaasını, hâkimin hükmünü yapmasından ibaretti; yahut da, ferdin ruhundaki içe ait adaletti. Duygululuk, zihin ve iradenin yapıları burada ayrılmıştır.</p>

  <p class="normal">Eskiçağ hikmeti, sadece pratik bir disiplin değildi. Bunun içinde bir âlem tasavvuru da vardı. Kozmos aynı zamanda hem âlem, hem düzen demekti.</p>

  <p class="normal">Modern ideallere şeklini veren bu eski âlemin, muhteva bakımından ondan ne kadar farklı ve uzak olduğu görülüyor.</p>

  <p class="normal">Siteler yerine sultanlıklar geçtiği zaman, sitenin gelenekçi çevresinden mahrum kalan insan, kendisine hayatta rehber olacak ahlâk kuvvetini saadet’te buldu. Stoacılık ve Epikuros doktrini bu suretle doğdu. Birincisi faziletten saadete, ikincisi saadet yoluyla fazilete ulaşmaya çalışıyordu. Kuvvetini artık cemiyetten ve siteden değil, kendi nefsinden alıyordu. Fakat o yine ilk çağa mahsus ruhu devam ettiriyordu: Tabiata uygundu.</p>

  <p class="normal">Bundan sonra, dinî hayat ve veli’ler idealinden ibaret olan ikinci devreye geliyoruz. Bu safhada tabiat kavramına, tabiatüstü bir âlem fikri katıldı. Artık siteler yıkılmış, saltanatlar çökmüştü. Efendilerle köleler arasında fark kalmamıştı. Kölelerin yerini tutan azatlı köleler, cemiyetin her tarafına sokulmuştu. Sınışar ve kastlar ortadan kalkmıştı. Üniversal bir din, insanlar arasında tek birleşme ve ayrılma vasıtası olmuştu. Fakat Ortaçağ insanını ayırt eden en bariz karakterler yalnız bunlar değildir. Dine göre insanın tabiatüstü bir kökü ve kaderi vardır. Alın yazısı bu âlemin üstündedir. Sultanlığı bu âlemde değildir. Hakiki hayat, ezelî ve değişmez hayattır. İnsan iyi hareket etmek isterse, kendisi için işlememelidir. Ancak Allah uğruna çalıştığı zamandır ki, hareketleri hakiki bir değer kazanır.</p>

  <p class="normal">Dindar insana göre, insanın yaratılışı bir günahtan, bir hatadan ibarettir. Fakat onun aslı gökten geldiği için kendisi hakkında Tanrı’nın “lûtuf ve âtıfet”i<sup class="calibre3"><a href="../Text/millet_split_283.html#footnote-100-236" id="footnote-100-236-backlink">[236]</a></sup> (grâce) de gerekmektedir. Dindar insanda, beşerî sevgi Tanrı sevgisinin bir neticesidir: “Yakınlarım da benim gibi Tanrı’nın kulu olduğu için, onlara karşı iyi hareket etmeliyim” der. Fakat bu hakiki bir eşitlik değildir; ancak Tanrı karşısında kulların, sonsuz karşısında türlü büyüklükteki sonluların aczi gibi, menfî bir eşitliktir.</p>

  <p class="normal">Rönesans, İlkçağ medeniyetini diriltmeye, insanın değerini yükseltmeye çalışırken, Reform onu alçaltmaya kadrini indirmeye çalışıyordu. Luther’e göre insan, yaptığı günah ve hatadan, murdarlıktan ibarettir. Allah’ın büyüklüğü insanın günahlarına bakmaması, onu affetmesindedir. Dinin ahlâkı, İlkçağ ahlâkına zıt olarak, tamamen madde dışı ve tabiat dışı bir ahlâktır.</p>

  <p class="normal">Kilise Pére’leri<sup class="calibre3"><a href="../Text/millet_split_284.html#footnote-100-237" id="footnote-100-237-backlink">[237]</a></sup> , İlkçağ hikmeti ile Hıristiyanlığı; İslam kelamcıları, Aristo mantığı ile İslamiyeti uzlaştırmaya çalıştılar. İbn-i Rüşt ve Saint Thomas, Aristoteles’in sadık tilmizleri<sup class="calibre3"><a href="../Text/millet_split_285.html#footnote-100-238" id="footnote-100-238-backlink">[238]</a></sup> olarak işe başladılar. Fakat onun Müslüman veya Hıristiyan olmadığını anladıkları dakikada kendisini terk ettiler. İslam kelâmcıları ve Katolik kilisesi, bir dereceye kadar bu uzlaşma işinde başarı gösterdiler. Fakat Reform, Sokrates’i ve İlkçağın bütün dinsiz hikmetini küfür sayıyordu.</p>

  <p class="normal">Her medeniyette olduğu gibi, din medeniyetinin de kahramanları, örnek insanları vardı. İşte dinî hayatın taklidi istenen bu ideali velîlerdi. Nasıl stoacılar Herakles’i taklit ediyorlarsa, dindarlar da velîye yüzlerini çeviriyorlar ve onu takip ediyorlardı.</p>

  <p class="normal">Bir adam, sonsuz derecede fakri (fıkaralığı), veya dünya malından vazgeçmeyi hayatında tatbik ettiği zaman “velî” olurdu. İlkçağ medeniyetinde kahramanlara ibadet olduğu gibi, din medeniyetinde de bir nevi evliya ibadeti vardı. Dinî eğitim onları kendisine hedef olarak almıştı.</p>

  <p class="normal">Nefsini körleten, bir hırka ve bir lokma ile yaşayan, Allah uğruna dünyasından vazgeçen kimse, dindar için ideal insandır. Ona benzemek, onun gibi olmak en büyük emeldir. Velîler gittikçe çoğalarak, nihayet zahitler adıyla başlı başına bir sınıf meydana getirmiştir.</p>

  <p class="normal">Aslında dünyadan vazgeçmekle başlayan bu ideal, bir tarikat ve bir zümre halini aldıktan sonra; bu perde altında dünyaya bağlanmak yollarını arayanlar da türedi. Çökmüş eski devletlerin yerini tutan, loncalara pîrlik, beldelere kadılık eden bu zümre, türlü tarikatlar adıyla bir müddet dinî bir ülkü değerini kazanmış; fakat dünyadan vazgeçmeyi telkin ederken, dar ve mutaassıp bir zümre inhisarına ulaşmıştır.</p>

  <p class="normal">Din medeniyetinin doğurduğu başka bir sınıf da müçtehitler ve medresedir. Aslında iman, düstur haline konmamıştı. Peygamberi hayatlarında görenler, onun sözlerini tefsire muhtaç olmamışlardır. Fakat bir müddet sonra tefsir lüzumu doğdu; içtihat başladı. Bu ideal Doğu’da Gazalî, Batı’da Saint Thomas’ı yetiştirdi. Medrese, Yunan aklı ile İslam imanının uzlaşması için yapılan bir gayretti. Fakat bu gayret ne Doğu’da, ne de Batı’da hedefine hiçbir zaman tamamen ulaşamamıştır.</p>

  <p class="normal">Din medeniyetinin son mahsullerinden biri de tekkelerdir. Bunlar bilhassa yayılma güçleri ziyade olduğu zaman eğitimin ocakları idi. Burada eski, çile çıkaran, Allah yolunda fâni olan velî yerine harpçi ve istilâcı bir zahitler sınıfının meydana çıktığı görülüyor. Bunlar, dinin başlıca prensipleriyle kendi karakterleri arasındaki aykırılığı meşru göstermek için, türlü türlü tevillere başvurmuşlardır. Doğu’da Bektaşilik, Batı’da Cizvitlik bu sınıfın en canlı misalini teşkil eder. Dinin ifrat derecede feragat ve fedakârlık telkin eden remizleri<sup class="calibre3"><a href="../Text/millet_split_286.html#footnote-100-239" id="footnote-100-239-backlink">[239]</a></sup> altında en şedit<sup class="calibre3"><a href="../Text/millet_split_287.html#footnote-100-240" id="footnote-100-240-backlink">[240]</a></sup> hayat ihtiraslarını, ve bazen en kuvvetli hodbinliği saklamışlardır.</p>

  <p class="normal">Üçüncü safhada devlet ve monarşi hayatı ile, onun örnek insanı olan namuslu adam geliyor. Machiavelli’nin Prens’i, dini ve ahlâkı yalnız vasıta olarak kullanmayı, hâkimiyetin devamı için devletten başka hedef ve gaye tanımamayı tavsiye ediyordu. Rönesans’ın içtimaî ve siyasî manada yaptığı en mühim devrim bu idi.</p>

  <p class="normal">Devlet eğitiminin esası, fertleri kendi makinesine göre yetiştirmektir. Yeniçağın ideal insanında, eski hakîm ile, Ortaçağın velîsi muvazeneli bir halde yanyana yaşarlar. Vakıa bunlar birleşmiş ve uzlaşmış değillerdir. Fakat varlıkları birbirine zarar da vermeyecek haldedir. Yeniçağın insanı akılla hareket eder, fiilleri akla uygundur. Eşya hakkındaki görüşleri sebeplere ve hikmetlere dayanır. Onda akla uygun bir muvazene ile dindar ve hakîm iki şahsiyet, birbirine dokunmaksızın yer bulmuşlardır.</p>

  <p class="normal">Ortaçağ, velîliği tabiata karşı bir nevi mücadele olarak anlamıştı. İdeali tamamıyla zühdî<sup class="calibre3"><a href="../Text/millet_split_288.html#footnote-100-241" id="footnote-100-241-backlink">[241]</a></sup> (ascétique) idi. Öyle bir ruh tipi tarif etmişti ki, bedene karşı güvensizlik ve hatta hor görmeyi gerektiriyordu. Tabiatı bu suretle küçükseme, aynı zamanda tabiat korkusunu da uyandırıyordu. Çünkü tabiat, şekillerinin çeşitliliği ve parlaklığı ile, içgüdülerinin kendiliğindenliği ile, aldatıcı ve çekici idi; şeytanî idi. Fazilet, bilhassa bu tuzaklardan kaçınmaktan ibaretti. Dünyadan vazgeçmeyle nefsi körletmenin bir sonucu da, plâstik sanatların ve tecrübî ilimlerin hor görülmesi idi. O zaman hakiki bilgi, kelâm, metafizik ve dinî ilimlerdi. İnsanı yalnız bunların selâmete ulaştırabileceğine inanıyorlardı.</p>

  <p class="normal">Rönesans, dinle mücadeleye lüzum görmeksizin onu olduğu yerde bırakarak, tekrar tabiata ısındırmak yolunu açmıştır. Kendiliğinden ve canlı olan her şey, ona göre meşru ve güzeldir. Bu suretle tabiattan ayrılan insan, tekrar ona kavuşmuş oldu. Fakat bu dönüşün, dinî kuvvetleri muhafaza etmesi lâzımdı. Akıl, faziletin kökü idi. Namuslu adam (honnête homme), her şeyden önce saray ve devlet dairelerinde yükselen yeni şehrin insanıdır. Nezaket, zarişik, nüktecilik, yukarısına karşı saygı ve aşağısına karşı otorite sayesinde devlet mertebelerinde adım adım yükselen bu tip, monarşik cemiyetlerin tam örneği oldu. Fransız klasiklerinin kahramanlarında, Racine ve Corneille’in eserlerinde bu devrin idealini, hatta Molière’de asıl realitesini görmek mümkündür.</p>

  <p class="normal">18. asırda en yüksek zirvesine ulaşan bu insan tipi ne ilk çağdaki gibi siteyi, ne de Ortaçağdaki gibi kiliseyi temsil ediyordu. O, yalnızca autocrate<sup class="calibre3"><a href="../Text/millet_split_289.html#footnote-100-242" id="footnote-100-242-backlink">[242]</a></sup> saltanatın yetiştirdiği, derebeyliğin hür şövalye ruhunu, şövalye gururunu kırarak onun yerine yeni devlet kuvvetine boyun eğmekten doğmuş olan bir tipti. Çevresi, saray ve onu taklit eden “zâdegân” konaklarıydı. Fakat iktisadî hayat değiştikçe, halk köylerden şehirlere toplandıkça bu idealin yanı başında, o salonların dışında J. J. Rousseau’nun temsil ettiği yeni bir tip ve ideal doğdu. Bu da faziletli ve hisli insandı. 18. asrın ikinci yarısının bu ince ve hasta ruhlu insanı, ferdî saltanatın keyfî hareketlerine, salonların yapmacık hayatına isyan etmiş olan bu yeni tip, Fransız ihtilâline zemin hazırladı.</p>

  <p class="normal">Nihayet dördüncü ve en son safha olarak, millî hayat ve vatandaş ideali gelir. Burada da, ötekilerde olduğu gibi; bir olan ve bir de olması lâzım gelen vardır.</p>

  <p class="normal">Önce, millet nedir? Tarihî bir mahsul ve tekâmülün bir safhası olarak kabul ettiğimiz bu tâbirle neyi kastediyoruz? İlk bakışta, millî hayatın vazgeçilemez bir şartı olarak hak ve vazife eşitliğini, demokrasi fikrini görüyoruz. Az çok umumi bir şekilde fertler arasında hürlük ve eşitliğin hâkim bulunması ve fertlerin aynı salâhiyetle, aynı vazifeyle müşterek haklara sahip olması haline millet adı veriliyor. Bu teşekküle kök olarak muhtelif âmiller gösterilir: Yalnız başına toprak, yani coğrafî vaziyet, dil, din, iktisadî menfaatler, ırk, âdetler bu arada zikrediliyor. Milliyeti ne yalnız mâziye, ne toprağa, ne dile, ne de buna benzer şeylere, hatta bunların mecmuuna<sup class="calibre3"><a href="../Text/millet_split_290.html#footnote-100-243" id="footnote-100-243-backlink">[243]</a></sup> bağlamak doğru değildir. Milliyeti, bunlara dayanan bir şuura, bunların duyuluşu, hissedilişi haline dayandırabiliriz. Bu halde anlaşılan milliyet, bir vatandaş milliyetidir.</p>

  <p class="normal">Acaba bu vatandaş tipi, diğerlerinden ne hususlarda ayrılıyor? Bu ideal ile İlkçağın hakîm’i, Ortaçağın namuslu adam’ı arasında ne fark vardır?</p>

  <p class="normal">Şüphesiz ki vatandaşa en uzak görüneni velî idealidir. Zira velîlerin saltanatı bu âlemde değildir. Halbuki vatandaş, yalnızca cemiyete ve o münasebetle tabiata, âleme bağlıdır. Namuslu adam, sultan için ve salon için hazırlanmıştır. Vatandaş ideali –görünüşte– en çok İlkçağın hakîmine benziyor: Aristoteles’e göre insan, mükemmel vatandaş (politique) bir mahlûktur.</p>

  <p class="normal">Fakat İlkçağ hikmeti égoïste’dir<sup class="calibre3"><a href="../Text/millet_split_291.html#footnote-100-244" id="footnote-100-244-backlink">[244]</a></sup> . İnsan kendisini idare için iyi tanımalı ve nefsine âhengi hâkim kılmalı; pratik faziletleri teorik faziletlere, ahlâkı mantığa bağlamalıdır. Akıl yardımıyla bu suretle mutlak bir sükûn ve muvazeneye ulaşmalıdır. İlkçağ hakîminin ideali budur.</p>

  <p class="normal">Vatandaşın ideali ise bundan büsbütün ayrıdır. Onun esaslı kanunu “içtimaî bütünden ayrılmamak”tır. Haz ve elemlere karşı tarafsızlık (ataraxie) içinde bulunan hakîm, zevkine düşkün olan namuslu veya liyakatli adam hatta dinin cezbesine tutulmuş velî bile, kolektif heyete ancak dolayısıyla girer. Halbuki vatandaş için durum aynı değildir. İdealini yaşattığı kolektif heyet hasta ise o sükûn ve rahat bulamaz, huzuru kaçar. Vatandaş, bir cumhuriyette yaşayan ve bağlı olduğu kanunlarını kendisi yapan insandır. Vatandaş tebaanın tam zıddıdır, o, itaat ettiği kanunları akla göre kurmak ve düzenlemek iktidarında olan insandır.</p>

  <p class="normal">İlkçağın hakîmi ile vatandaşın farkı yalnız bu kadar değildir. Şüphesiz, bu ideali kabul eden milletler, antik sitelerin hatırasından mülhem olmuşlardır. Fakat önce bir site bir milletten hacim ve kesişik bakımından nisbetsizce küçüktür. İkincisi, modern millette kölelik yoktur, eski sınışar ve mertebeler kalmamıştır; antik sitede ise bunlar esastır ve onun ayrılmaz unsurlarıdır. Üçüncüsü şahsî istiklâl düşüncesi bugünkü vatandaşı, ilkçağın hakîminden ayıran en esaslı noktadır. Hürriyetseverlik millet hayatının aslî şartı olarak görünür.</p>

  <p class="normal">Yalnız hürriyetseverlikten ne anlaşıldığını açıklamalıdır. Hürriyetseverlik deyince, çoğu kere kast edilen şey, bir nevi, menfî kanaat sahibi olmaktır. Devlete karşı iktisadî ve siyasî tenkitlerde bulunmak, demokrasi için bir düzeliş vasıtası mıdır? Şayet milletin hiçbir murâkabesi<sup class="calibre3"><a href="../Text/millet_split_292.html#footnote-100-245" id="footnote-100-245-backlink">[245]</a></sup> olmayan, keyfi ve ferdî bir kuvvet iktidar mevkiinde ise, devlete karşı güvensizlik hakîmce bir harekettir. Fakat devlet, halkın iradesinden doğmuşsa, milletin şuurunu temsil ediyorsa, aleyhtarlık kötü niyetten başka bir şeye hamledilemez.</p>

  <p class="normal">Şu halde milletin ne olduğu anlaşıldıktan sonra, millî eğitimi de tayin edebiliriz. Millî eğitim gerçek ve ideal şeklinde bir vatandaş eğitimidir. Kelimesini antik medeniyetten alan vatandaşlık ancak bugünün medeniyetine aittir ve yine yalnız bugünün umumi ve hâkim cereyanı olan demokrasinin de tabii bir neticesidir. Demokrat bir vatandaşın eğitimi, diğer bütün eğitim safhalarından farklıdır. İlkçağ sitesinde her sınıfın ayrı bir eğitimi vardır. Muayyen ilimlerin öğrenilmesi yalnız yüksek sınıfa hasredilmiştir. Vatandaş eğitiminde tahsil umumi ve mecburidir. Cemiyetin dertleri ve hastalıklarıyla kayıtsız ve şartsız, bütün vatandaşlar ilgilidirler. Ona iştirak etmek vatandaş için bir hak ve bir vazifedir. Bundan dolayı, içtimaî iş bölümünün hangi kısmında bulunursa bulunsun, umumi ve millî meselelerde ilgili olabilecek derecede, bütün vatandaşların okuma, yazma bilmesi zarurîdir. İkincisi, dinî eğitimde tahsil Allah ile insan arasındaki münasebetlere hizmet etmesi için verilir; halbuki millî eğitimde fertle mensup olduğu cemiyet arasındaki münasebetlere yarayacak bir tahsil verilir, ve ferdin Allah’la münasebeti vicdanına ve kendisine bırakılır.</p>

  <p class="normal">Nihayet dini eğitim yalnızca manevi bir heyecan ve his doğurmak ister, halbuki milli eğitim madde üzerine dayanan manevi bir his uyandırmaya çalışır. Birincisi maddeyi inkâr eder. İkincisi insan, vatan ve dil gibi objektif ve maddi esaslardan doğan bir ruh telkin eder. Bundan dolayı milli eğitim, diğerlerinin hepsinden yüksek ve beşeri bir idealdir.</p>

  <p class="ortayazi">* * *</p>

  <p class="normal">Bu böyle olmakla beraber, bir de en geniş bir ideal olarak ileriye sürülmek istenen milletlerarası eğitim hatıra gelebilir. Şayet bu tâbirle kastedilen kozmopolit, gerçekle ilgisiz, mücerret<sup class="calibre3"><a href="../Text/millet_split_293.html#footnote-100-246" id="footnote-100-246-backlink">[246]</a></sup> bir eğitim ise, renksiz ve esassız olması bakımından bu hiçbir zaman ideal sayılabilecek değere sahip olamayacaktır. Eğer bundan, medenî ve beşerî eğitim kastediliyor ise, bunu açıklamak lâzım ve mümkündür.</p>

  <p class="normal">Her çağın bir medeniyeti vardır: İlk çağın site medeniyeti, Ortaçağın dinî medeniyeti gibi… Vaktiyle siteli (citoyen) olmak demek, hem yerli eğitim, hem de o zaman için anlaşılan manada bir milletlerarası eğitim almak demekti. Adeta bunlardan biri olan, öteki olması lâzım gelen, biri gerçek, öteki ideal idi.</p>

  <p class="normal">Aynı şekilde bugün millî eğitimi almak demek hem mensup olduğu milletin eğitimini almak hem de beşerî bir ideal olmak bakımından milletlerarası eğitim almak demektir. Bundan dolayı onlar birbirinin zıddı değildirler; Tam tersine, birbirinin tamamlayıcısı ve iki manzarasıdırlar.</p>

  <p class="normal">Nihayet bahsi tamamlamak için denebilir ki, bir Avrupalı’ya göre millî eğitim ile bir Türk’e göre millî eğitim arasında esaslı bir fark vardır. Avrupalı millî hayatı ve vatandaş idealini yaratmış olan âlemin içinde kendiliğinden bu eğitimi alır. Halbuki bir Türk veya Japon, Avrupa medeniyetine girmek, yeni bir âlemin uzvu olmak için çalışır.</p>

  <p class="normal">Bundan dolayı bir medeniyetin eşiğinde bulunan veya ona namzet olan insanla, o medeniyetin yetiştirmiş olduğu insan arasında bir fark bulunması zarurîdir. O, eğitimi gayet tabii olarak, cemiyetin geleneğinden ve mazisinden aldığı halde, bir Türk Rönesans, Reform ve demokratik devrim merhalelerini bir hamlede atlayarak ona intibak etmek zorundadır. Çünkü vatandaş ideali, her şeyden önce hukukî ve iktisadî neticeler doğurur; ve bu neticelerden hiçbirisi Türk’ün eski ethnique<sup class="calibre3"><a href="../Text/millet_split_294.html#footnote-100-247" id="footnote-100-247-backlink">[247]</a></sup> hayatında mevcut değildir.</p>

  <p class="normal">Millî eğitim demek, bir manada Avrupalılaşmak demektir. Millî eğitim geçmişe, geleneklere, ethnique devirden geçen müesseselere dayanmakla kanamaz. Bazı objektif esaslara, yani iktisadî madde, coğrafya, dil vs. unsurlarına dayanmakla beraber, yalnız bunlara inhisar ettikçe millî eğitim olmaktan uzak kalır.</p>

  <p class="normal">Şu halde bizim için Avrupalılaşmak ile millîleşmek aynı şeydir. Bizim için Avrupa medeniyetine girmek, bir taraftan bugünkü milletlerarası müesseseleri kabul ederken, diğer taraftan bugünün biricik medenî hayat tarzı olan millî hayata girmek demektir.</p>
</body>
</html>
