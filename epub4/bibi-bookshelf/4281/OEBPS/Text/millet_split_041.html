<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="solbaslik" id="calibre_toc_42">Destanlar</h3>

    <p class="normal">Şahsî yaratış eseri olmaksızın halk edebiyatı içerisinde birçok destan parçaları vardır. Fakat bu parçalar bazı kavimlerde bir araya getirilince, o kavmin mitolojisine bağlı ve vakaları arasında tam rabıta olan büyük bir destan meydana çıkabilir. Meselâ Finlerde, Elias Lönrot’un topladığı motişer bu tarzda bir senteze imkân vermiş ve Kalevala, Kalevi-poeg destanları vücuda gelmiştir. Aynı durum Hebbel’in Niebelungen sentezi yahut Firdevsî’nin Şehname sentezi için de söylenebilir.</p>

    <p class="normal">Türk destanları umumiyetle, a) İslam’dan önce ve b) İslam’dan sonra olmak üzere iki zümreye ayrılabilir. İslam’dan önceki destanlar, muhtelif Türk kavimleri arasında birbirinden çok farklı birçok şekiller göstermektedir. Turanî kavimlerden olduğu tahmin edilen Sümerlerin Gılgameş Destanı bunun en eski ve en tam örneğidir. Daha yakın devirlerde Oğuz Destanı, Uygur Destanı ve Kırgız Destanıı en iyi bilinenleridir. Yakutların çok zengin mitolojisine bağlı olan destan parçaları tamamen antik ve pagan destan karakterini taşımaktadır. Yakın zamanlarda meydana çıkarılan bir Türk destanıi içerisinde birçok Türk kavimlerinin efsanelerinden bahsedildiği halde Oğuzların adı bile zikredilmemektedir. Buna karşı, Anadolu’ya yerleşen Türkmenlerin köklerini teşkil eden Oğuzname içinde ve ona bağlı olan Dede Korkut Masalları’nda da başka Türk kavimlerinin adları ve efsaneleri geçmemektedir. Bütün bunlar, başka bir yerde de gösterdiğimiz gibi, Anadolu Türk destanlarının İslam’dan önceki köklerinin ancak Oğuzname’ye bağlanabileceğini meydana koymaktadır.</p>

    <p class="normal">Oğuz Destanı’nın esaslı hikâyeleri Anadolu’da İslam devrinde hemen tamamıyla unutulmuştur. Bunlardan yalnız Beyböyrek Hikâyesi bir dereceye kadar saklı kalmış, Oğuz veya Basat Hikâyesi de Şah İsmail adı altında İslamî şekilde devam etmiştir. Bu yoldaki araştırmalar diğer bazı hikâyelerin de İslam medeniyeti içinde nasıl şekil değiştirmiş olduğunu gösterecektir. Fakat şimdiki halde Anadolu’da yaşayan değer halinde bulunan destanların ancak İslamileşmiş destan parçaları olduğunu söyleyebiliriz. Bugün de kuvvetini kaybetmeden halk arasında söylenmekte ve okunmakta olan bu destan parçalarını bağlayarak bütün bir vakanın unsurları haline getirmek, şimdiki halde mümkün görünmüyor. Bu parçaların eski şekillerinden ne kadarını muhafaza ettiği, eski Anadolu efsanelerinden kendilerine nelerin karıştığı ileride yapılacak esaslı etnolojik araştırmalarla meydana çıkacaktır. Nihayet bunlardan bazılarında muayyen bir derecede İslamileşme hissesi olduğu halde, bazılarında ise efsane veya masal doğrudan doğruya İslamî devrin mahsulü gibi görünmektedir. Bir kısmı bölge hikâyesi olarak başlamış ve sonradan memlekete yayılmışken, bir kısmı her tarafta ve eskiden beri aynı kuvvetle yaşamıştır.</p>

    <p class="normal">Nihayet şu noktayı da ilâve edelim: Anadolu destanları içerisinde eski şekliyle İslam’dan önceki destanlar yaşamadığı gibi, hatta İslamî Anadolu destanları, Türkiye dışındaki bazı Türk memleketlerine yayılmak suretiyle kendi canlılık ve kuvvetlerini göstermişlerdir. Meselâ Battal Gazi, Hazreti Ali Cengî, Kerem ile Aslı, Köroğlu, vb. bunlardandır. Bu eserlerin Kazan’da basılmış bazı nüshaları, bir zamanlar Sibirya içlerine kadar yayılmış ve okunmuştur. Bu meseleden Türkiye dışında Türkçülük dolayısıyla bir yerde bahsetmiştim.</p>

    <p class="normal">Anadolu’da tek bir vaka etrafında toplanan büyük bir destan bulunmadığına göre, halk arasında okunmakta olanları başlıca iki zümrede toplayabiliriz: A) Anadolu’nun fethine ait olanlar, B) Lirik veya epik münferit vakalara ait olanlar.</p>

    <p class="normal">A) Anadolu’nun fethine ait destanların bir kısmı hikâye halinde söylenen, hatta basılmamış bulunan pek çok eserde toplanmıştır. Eski Hint’in Mahabarata ve Ramayana destanları şimdiki Hinduların bu memleketi istilâ ve fethine ait ilk destanlarıdır. Cermenlerin Latin âlemini yahut şimdiki memleketlerini istilâsına ait mazbut destanları yoktur. Bu bakımdan Anadolu’nun fethine ait eserler mümtaz bir yer tutmaktadır. Bu destanlarla Anadolu’nun tarihçe bilinen hakiki fethi arasında pek çok farklar vardır.</p>

    <p class="normal">Anadolu, Alparslan tarafından Malazgirt muharebesinde Bizans imparatoru Romanos Diogenes’in mağlûp ve esir edilmesi üzerine birdenbire zapt edilmiş ve birkaç sene içinde istilâ tamam olarak başkent, sınır üzerinde bulunan İznik’e nakledilmişti (1071). Bununla beraber ondan iki–üç asır evvel Anadolu Bizans hududu üzerinde kesif Türk kitleleri bulunuyordu. Abbasilerden beri devam eden bu harplerde Türkler, Doğu Anadolu ile Güney Anadolu’nun bir kısmını ellerine geçirmiş bulunuyorlardı. Bundan dolayı tarihçe, istilâ 9. asır ortalarında başlamış ve büyük Selçukî akınından sonra 11. asırda tamamlanmıştır.</p>

    <p class="normal">Buna mukabil Anadolu’nun efsanevî fethi bu vakalardan çok daha evvellere gitmektedir. Memleketi fethe başlayan Hazreti Ali, Peygamber’in zamanında yani 7. asır başlarında yaşıyordu. Hazreti Hamza biraz sonra onu takip etmiş ve 8. asır içinde Battal Gazi bu istilâyı tamamlamıştır. Fakat efsanede yaşayan Hazreti Ali, Hazreti Hamza ve Battal Gazi’nin bu isimde tanınan tarihî şahsiyetlerle pek az alâkası vardı. Bunların halk arasında tasavvur edilen efsanevî şahsiyetleri, hakikilerinden çok farklı olduğu gibi, onlara atfedilen vakalar da yaşadıkları zamanlara hiçbir suretle uymamaktadır.i Aynı zamanda bu şahsiyetler insan ölçüsüne sığmayacak mitolojik kuvvet ve cesamet<sup class="calibre3"><a href="../Text/millet_split_538.html#footnote-100-491" id="footnote-100-491-backlink">[491]</a></sup> sahibi olarak tasavvur edilmişlerdir. Bu suretle kayaları yerinden oynatan, dağın istikametini çeviren, taşların içinde devasa parmak izleri olan, ejderlerle döğüşen, orduları tek başına mahveden Hazreti Ali ve Hazreti Hamza ve Seyyid Battal’dan sonra Şah Meran, Zümrüdüanka, Eshab-ı Kehf gibi eski Anadolu, İslam ve İran efsanelerinin karıştığı mevzular da onları takip etmektedir. İslam istilâsında en büyük rolü olan, bir taraftan İstanbul’u dört sene muhasara ederken bir kısım orduları Endülüs’e geçen Muaviye’nin şöhreti unutulmuş olduğu halde, hayatında yalnız dini ve fazileti ile şöhret kazanmış ve bu kudretli kurnaz devlet adamı önünde mağlûp olmuş olan Ali, İslam âleminin hakiki muhabbetini kazanmış; Şiî dünyasının kendisine verdiği ölçüsüz Tanrı değerinden başka, Sünnî dünyasının ve bilhassa Anadolu’nun fatih kahramanı olarak yer almıştı. O derecede ki halkın hafızasında hakiki fatihlerin (Alparslan, Süleyman Kutulmuş vs.) adları unutularak bütün şeref bu efsanevîleşmiş kahramanlara verilmiştir.</p>

    <p class="normal">Burada, Hazreti Ali Cengi, Hamzaname, Şah Meran ve Battal Gazi arasında rabıtanın nasıl kurulacağını, müşterek vakalardan tek istilâ destanına doğru nasıl geçileceğini izah etmeyeceğim. Esasen bunların vakaları ve cereyan sahneleri oldukça farklı olduğu için, böyle bir inşa ancak bazı ilâveler ve icatlarla, bir dereceye kadar yapma bir terkiple mümkün olabilir. Ve böyle bir terkipte Ali, Hamza ve Seyyid Battal’ın tarihî şahsiyetlerini araştırmaya, onlarla efsanevî şahsiyetleri arasındaki farkları meydana çıkarmaya lüzum yoktur.</p>

    <p class="normal">B) Lirik ve epik mahiyette münferit destanlar: Anadolu’nun fethinden sonra Osmanlı İmparatorluğu’nun yıkıldığı devre kadar geçen bin seneye yakın zaman zarfında memleketin her tarafında birçok mevziî destanlar meydana gelmiştir.</p>

    <p class="normal">Bunlardan bir kısmı mitoloji ve efsaneler gibi halk muhayyilesinin icadı mahsulü görünmektedir.</p>

    <p class="normal">Bir kısmı Arap ve Fars edebiyatından Anadolu’ya geçmiş ve halk arasında yayılarak halk hikâyeleri arasında yer bulmuştur.</p>

    <p class="normal">Bir kısmı da memlekette yaşamış hakiki şahsiyetlerdir ki, zamanla efsaneleşerek lirik ve epik destanlar arasına karışmıştır.</p>

    <p class="normal">Nihayet bunlara bir de hakikate dayanmasına rağmen, halk muhayyilesinin işlediği ve zenginleştirdiği bazı mevzuları katabiliriz ki, zamanla bu nevi destanlar eski ehemmiyetlerini kaybetmişler; yalnız metinlerde kalarak, yaşayan değer olmaktan çıkmışlardır.</p>

    <p class="normal">Birincilere misal olarak Şah İsmail’le Gülizar veya Tahir ile Zühre’yi gösterebiliriz. İkincilere misal olmak üzere Leyla ve Mecnun, Hüsrev ve Şirin hikâyelerini zikretmeliyiz. Leyla ve Mecnun Arapçada ilk defa Kays ibn Âmir tarafından yazılmışken, İran edebiyatına Nizamî-i Gencevî tarafından mal edilmiş; Türk edebiyatına Fuzuli ile beraber girmiş ve o zamandan beri halk hikâyeleri arasına karışmıştır. Üçüncülere misal olarak Kastamonu havalisinde hakiki bir derebeyi ve köylü mücadelesi halinde başlayan ve sonunda destan şeklini alan Köroğlu hikâyesidir. Uzunçarşılıoğlu bu vakaya ait hakiki vesikaları arşivde toplamıştır. Sonuncusuna misal olarak da Sarı Saltuk Destanı’nı zikretmelidir ki, Osmanlı istilâsından önce “Erenler ve Gaziler”in onlar kadar mühim bir hamlesini teşkil eden bu hareket sonradan silindiği için destan da unutulmaya mahkûm olmuştur.</p>

    <p class="normal">Lirik destanlardan çoğu Anadolu ile Azerbaycan arasında doğmuş ve her iki istikamete doğru yayılmıştır. Onların doğuş havzaları başlıca: 1) Batı Anadolu’da Konya, Kastamonu, Bursa, İzmir; 2) Doğu Anadolu’da Diyarbakır, Erzurum, Halep, Tebriz’dir. Doğuda meydana çıkan destanlar Anadolu’da olduğu kadar Kuzey ve Güney Azerbaycan’da da yayılmışlardır:</p>

    <p class="normal">1. Kerem ile Aslı</p>

    <p class="normal">2. Âşık Garip</p>

    <p class="normal">3. Arzu ile Kanber</p>

    <p class="normal">4. Ferhat ile Şirin</p>

    <p class="normal">5. Esman ile Zeycan</p>

    <p class="normal">6. Zülfüsiyah</p>

    <p class="normal">7. Elif ile Mahmud</p>

    <p class="normal">8. Tahir ile Zühre</p>

    <p class="normal">9. Şah İsmail ile Gülizar</p>

    <p class="normal">10. Melikşah ile Güllü Hanım</p>

    <p class="normal">11. Raznihan ile Firuze sultan</p>

    <p class="normal">12. Mehru ile Hurşid</p>

    <p class="normal1">Yazma şartları</p>

    <p class="normal">Bu on iki destanda muhtelif nevi ve tarzların birbirinden ayrılması; her birinin delâlet ettiği içtimaî manaların izah edilmesi; dil bakımından mahallî lehçelerden kaçınılması, hepsinde müşterek olarak Garp Türkçesi’nin kullanılması lâzım gelir.</p>

    <p class="normal">Destanları yazarken şu dört şarttan mümkün olduğu kadar ayrılmamaya çalışılmalıdır:</p>

    <p class="normal">1. Destanların aslî deyiş tarzları ve lirik ifadeleri saklanmalı;</p>

    <p class="normal">2. Destanların şekli bozulmamalı;</p>

    <p class="normal">3. Mevzuun bugünkü millî hayata uygun ve yaşamakta olan cihetleri kuvvetlendirilmeli, bugünün hayatına uymayan ve arta kalan (survivant) hale gelmiş cihetleri kaldırılmalı;</p>

    <p class="normal">4. Vezinli kısımlarının ritmi ve özü düzeltilerek saklanmalı, hatta genişletilmeli, nesir kısmı da aynı ruhtan mülhem olarak manzum hale getirilmelidir. Bununla beraber destanların nesir dilinin de orijinal ifadesinden faydalanmak ve bu nesir tarzından yeni şekillerde istifade etmek mümkündür.</p>

    <p class="normal">Memleket edebiyatının bu lirik destanları ile, Garplılar uzun zamandan beri meşgul olmaktadırlar. Kendi “münevverler” muhitimizde büyük bir ihmale uğrayan, hatta Tanzimat zihniyeti ile Ahmed Mithat Efendi zamanında boş yere hücumlara uğrayan bu destanlar hakkında yine en objektif ve etraşı araştırmaları maalesef bu Garp eserlerinde buluyoruz. Romantizm ve millî cereyanların münasebetini hakkıyla tetkik etmiş olmayan ediplerimiz, bu günlere kadar destanlarımızı hor görmekte ve küçümsemekte devam ettiler. Çok şükür ki son senelerde onlara karşı –sistemli olmamak şartıyla– alâka uyandığını sevinçle görüyoruz. Geçen asırdan bugünlere kadar Garp’ta milletlerin uyanışını yakından tetkik etmiş olsaydık, bu halden utanır ve sanatımızın köklerine dört elle sarılmakta bir an gecikmezdik. L. Szamatolski, 1913’te Berlin’de neşrettiği bir eserle bu destanlar hakkında umumi bir tahlil yaptıi. Fakat daha geçen asırda H. Ethé, Battal Gazi’yi tetkik etmişii, H. L. şeischer küçük destanları incelemiştiiii.</p>

    <p class="normal">Henry van Gennep, Anadolu’nun bazı bilinen kısımlarındaki halk hikâyelerini incelemiştiiv.</p>

    <p class="normal">E. Littmann, Esman ile Zeycan’ı, Dr. Otto Spies bu hikâyelerden birçoğunu, aynı zat tekrar Esman ile Zeycan’ı (1925), Th. Menzel Billûr Köşk hikâyesini tetkik ettiler. Bu tarzda araştırmalar gün geçtikçe çoğalmaktadırv. Burada maksadım onların bir cetvelini yapmak değil, yalnız kültürümüzün bu en bereketli sahasında bizim alakasızlığımıza mukabil Garplıların alakasını göstermektir. Ancak bu objektif tetkik malzemesi, sanatkârın heyecanla sarılacağı bu mevzuu hiçbir zaman istenildiği tarzda aydınlatmış değildir. Şairlerimiz, hikâyecilerimiz, romancılarımız, dram ve opera muharrirlerimiz, bestekârlarımız ne zaman basiret gözlerini bu zengin kaynağa çevirirlerse istenilen şuur o zaman doğmuş olacaktır. İlk defa olarak Türk roman tarihini tetkik eden Mustafa Nihat mevzua bu hikâyelerle girerken ciddî ve çok yerinde bir iş yapmış bulunuyordu. Nitekim 1919’da Halûk Nihat’la beraber bu mevzuları işlemeye başladığımız zaman doğrudan doğruya bu düşünceden hareket ediyordum. Kendim Tahirle Zühre’yi manzum tiyatro halinde yazdığım gibi; Halûk Nihad da aynı eserleri, Şah İsmail’i ve Gürcistan harplerine ait lirik bir vaka olan Süleyman Şah’ı yazarken yukarda bahsettiğim kaidelere mümkün olduğu kadar riayet etmiş, destanların orijinal ifadesini bozmamaya çalışmıştı.</p>

    <p class="normal">Halk bilgisi dernekleri, Halkevleri, hususî teşebbüsler bu eserleri toplamakta yirmi seneden beridir az gayret göstermediler. Fakat bu araştırmalar, ilim bakımından basit malzemecilikten yukarı çıkamamıştır; bu destanların kökleri ve muhtelif âmilleri aydınlatılmadan kaldı. Esasen bütün bunlar yapılmış olsaydı bile asıl gayeye ulaşılmış olmayacaktı; çünkü ne malzemecilik, ne de malzemenin basit taklidinden ibaret olan şiirler, halk köklerini bugünün edebiyatı haline getirmek demek değildi. Bu yolda iyi niyetle atılan adımlar, çeyrek asırdan beri esaslı hiçbir şey yapmamıştır. Ancak, onların modern millî hayat içinde yaşayacak değerler haline getirilmesi şartıyla başarı elde edilebilirdi. Bu yolda ise saydığım kimselerden sonra zamanımızda Ahmet Kutsi’nin Köroğlu’su, Adnan Saygun’un Kerem ve Yunus Emre’si, Orhan Veli’nin Destan’ı ve bazı yeni şiirler sanatımızın coşkun kaynağına gözlerini çevirmiş olan ilk eserlerdir.</p>

    <p class="normal">Nihayet bu lirik ve epik destanların yanı başında bir de, memleketin asırlardır yaptığı müdafaa ve istilâ harpleri sırasında meydana gelmiş olan hakiki vakalara ait destanlar gelmektedir. Bunlar, halk muhayyilesinin yarattığı destanlar kadar devamlı olmamakla beraber sanatkârlar için ayrı bir ilham kaynağı teşkil etmektedir. Bu nevi destanlara a) saltanatın cebrine karşı halkın isyanını gösteren hareketler, b) hudut boylarındaki müdafaalara ait olan destanlar: meselâ Kafkas Harbi, Sivastopol, Çanakkale, Plevne, Fırat boyu dolayısıyla yakılan halk destanları; c) tarihteki dış ülkelere yapılan harplerdeki destanlar: (Sultan Murad’ın Dicle ve Fırat boylarındaki harpleri, Macar seferleri dolayısıyla, Dalkılıç, Serden Geçti ve akıncı türküleri gibi destan parçaları) girmektedir.</p>

    <p class="normal">Bu zümrede birinciler arasından meselâ Çöllov, Kozanoğlu, Çakırcalı (Çakıcı) destanlarını; ikincisi arasından Sivastopol Destanı’nı, Çanakkale hakkındaki halk şarkıları ve destanlarını, Gazi Osman Paşa Destanı’nı; üçüncüler arasından Cenup’ta Vehabî Destanı, Garp’ta Dalkılıçlar ve Serdengeçtilere ait destan parçalarını gösterebiliriz.</p>

    <p class="normal">Estergon kalesi su başı durak</p>

    <p class="normal">Kemirir gönlümü bir sinsi firak</p>

    <p class="normal">Gönül yar peşinde, yar ondan ırak</p>

    <p class="normal">Akma Tuna akma, ben bir dertliyim</p>

    <p class="normal">&nbsp;</p>

    <p class="normal">Yar peşinden koşar kara bahtlıyım.</p>

    <p class="normal">Kırım’dan gelirim adım Sinan’dır</p>

    <p class="normal">Kılıcımın suyu kandır, dumandır.</p>

    <p class="normal">Haber geldi küffar Tuna’ya inmiş</p>

    <p class="normal">Haddin bildirmeye ahdim yamandır.</p>

    <p class="indentmetin">*</p>

    <p class="normal">İki dağ arasında&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sofya ülkesinde</p>

    <p class="normal">Nur yanar tekkesinde&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gerçeksin Bali Baba</p>

    <p class="normal">Çiçektir dağı taşı&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kırklar anın yoldaşı</p>

    <p class="normal">Hep erenlerin başı&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gerçeksin Bali Baba!</p>

    <p class="normal">Bir yanında camisi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bir yanda meyhanesi</p>

    <p class="normal">Erenlerin ulusu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gerçeksin Bali Baba</p>

    <p class="indentmetin">*</p>

    <p class="normal">Bülbüller ötüyor seher vaktidir</p>

    <p class="normal">Gel bade içelim bahar vaktidir</p>

    <p class="normal">Hazır olun erler! Gaza vaktidir</p>

    <p class="normal">Uzanalım yine Macar iline!</p>

    <p class="indentmetin">*</p>

    <p class="normal">Belgrad kalesi, Zemlin ovası</p>

    <p class="normal">Atlısı geçemez, değil yayası</p>

    <p class="indentmetin">*</p>

    <p class="normal">Şah Süleyman Belgrat’a varanda</p>

    <p class="normal">Akşam varup sabah ateş açanda</p>

    <p class="normal">Yerler gökler birbirine girende</p>

    <p class="normal">Savlet etti erler, küffar bozuldu</p>

    <p class="normal">Koca Tuna baştan başa geçildi.</p>

    <p class="indentmetin">*</p>

    <p class="normal">Küffar sanur höccet almış, Eğri’ye</p>

    <p class="normal">Hali benzer nefes çekmiş bengiye</p>

    <p class="normal">Bire sorun Nemçelü’ye, Lehli’ye</p>

    <p class="normal">Ne de çabuk unuttular Muhac’ı,</p>

    <p class="normal">Sigetvar’ı, Tamaşvar’ı, Oyvar’ı!</p>

    <p class="indentmetin">*</p>

    <p class="normal">Bir hane haraptır, erlik taslarlar</p>

    <p class="normal">Çürük pazularla cenkten oy atar</p>

    <p class="normal">Edebin alınca yerle bir yatar</p>

    <p class="normal">Ne de çabuk unuttular Muhac’ı</p>

    <p class="normal">Sigetvar’ı, Tamaşvar’ı, Oyvar’ı!</p>

    <p class="indentmetin">*</p>

    <p class="normal">Yine şahlanıyor kolbaşının kır atı</p>

    <p class="normal">Görünüyor bize sefer yolları!</p>

    <p class="normal">Davullar vursunlar çeng-i harbiyi</p>

    <p class="normal">Görünüyor bize sefer yolları!</p>

    <p class="normal">Sefersiz olamaz er evlâtları.</p>

    <p class="indentmetin">*</p>

    <p class="normal">Hey bu dağın öte yanı Buda’dır!</p>

    <p class="normal">Buda içre yârim bir genç yosmadır.</p>

    <p class="normal">Tuna boyu âşıklara yuvadır.</p>

    <p class="normal">Koca Tuna, ne de coşkun akarsın</p>

    <p class="normal">Yâr eline selâm hasret sunarsın</p>

    <p class="normal">&nbsp;</p>

    <p class="normal">İmparatorluk devrinin bu samimi lyrico-épique şiirlerine karşılık, yine imparatorluğun yarattığı kapıkulu âlemi yüzünden kendine kapanan memleketin iç hayatını; hararetli ve bazen âsi şiirlerini görüyoruz. Serdengeçtiler, Dalkılıçlar ile aynı zamanda yazılan bu şiirler memleketin isimsiz lirik destanları içinde toplanmış, belki de pek çoğu zamanla kaybolmuştur. Divan edebiyatının tantanasını ve işlemelerini bu şiirlerde aramak manasız olur. Onların bariz vasfı saşıklarıdır (naivité). Fakat İran şiirinden geniş ölçüde faydalanarak teşekkül eden orijinal divan şiirinde sübjektif sembolizm birinci planda geldiği halde, bu şiirlerde bütün hüzün ve meraret ifadesine rağmen safdil bir realizm ve objektivizm edası hâkimdir. Tasavvuf, onun sığındığı kucaktır. Fakat bütün imajları gündelik hayattan, tabiattan alınmıştır. Bu bakımdan onlar Garp romantizminin, meselâ Shelley, Byron, Alfred de Vigny’nin insan ruhunu tabiatta bulan romantizmine çok daha yakındır. Yukarıda verdiğimiz parçalarda tabiata bağlılık daha açık ve realist şekilde iken, şimdi vereceğimiz lirik destan parçalarında tasavvufî hava içine sığınan lirizm, insanla tabiatı kaynaştırmaya meyletmektedir. Son zamanlarda Garp şiiri sübjektif sembolizmde ifrata gittiği için, Osmanlı divan şiirini bugünkü dile çevirince onlarla arasında büyük bir yakınlık görenler, hatta ondan üstün şiir olamayacağını iddia edenler oluyor. Bugünün nesilleri için ancak tercüme yoluyla anlaşılabilen bu şiirlerin yüksek değerinde şüphe yoksa da, Türk şiirini ondan ibaret zannetmek ve Şark’ta ilk üstatları İran edebiyatında olan bu sübjektif sembolizmin her zaman rağbet bulacak biricik şiir olduğunu söylemek dünya şiirinin büyük merhaleleri bakımından yanlış bir düşüncedir.</p>

    <p class="normal">&nbsp;</p>

    <p class="normal">KEREM</p>

    <p class="normal">Aslı’m göçtü vatanından ilinden</p>

    <p class="normal">Var rakibim hatırcığın hoş olsun</p>

    <p class="normal">Bu ayrılık bize Mevlâ’dan geldi</p>

    <p class="normal">Ağlayalım elâ gözler yaş olsun.</p>

    <p class="normal">Salınarak dost bağına girdiğim</p>

    <p class="normal">El uzatıp gonca gülün derdiğim</p>

    <p class="normal">Yârim ile zevk ü sefa sürdüğüm</p>

    <p class="normal">Şimdi dosta hayâl, bana düş olsun.</p>

    <p class="normal">Beyler oynar satranç ile merdini</p>

    <p class="normal">Çeken bilir ayrılığın derdini</p>

    <p class="normal">Ben çekmişim bu dertlerin dördünü</p>

    <p class="normal">Yürü Aslı’m, senin ile beş olsun.</p>

    <p class="normal">Dertli Kerem! Gider kendi yoluna</p>

    <p class="normal">Hak yardımcı olsun dertli kuluna</p>

    <p class="normal">Herkes kuş kondurmuş kendi dalına</p>

    <p class="normal">Kondurmayız, bizim dallar boş olsun.</p>

    <p class="indentmetin">*</p>

    <p class="normal">Kerem der ki bu yollarda yol idim</p>

    <p class="normal">Tuna suyu gibi coşkun sel idim.</p>

    <p class="normal">Ben bir açılmamış gonca gül idim</p>

    <p class="normal">Yar aldı koynuna soldurdu beni.</p>

    <p class="normal">Kerem’in basılı divanında bulunmayan bu manzumede göze çarpan bir nokta var: Azerbaycan’dan Anadolu’nun her tarafına uzanan geniş bir seyahat yolu üzerindeki şöhretine rağmen Rumeli seferlerine hiç temas etmeyen lirik destanlardan farklı olarak Tuna’dan bahsetmektedir. İhtimal başka destanların da kaybolmuş parçalarında bunun izlerine rastlanabilir.</p>

    <p class="normal">Meded meded Aslı’m senin elinden</p>

    <p class="normal">Öldürmeden gayri var bize neyler</p>

    <p class="normal">Biz yahu geçmişiz can ile serden</p>

    <p class="normal">Şimdi namus ile âr bize neyler.</p>

    <p class="normal">Şahin baz götürür beyler kolunda</p>

    <p class="normal">Kulları seğirtir sağ ve solunda</p>

    <p class="normal">Enelhak çağırdım aşkın yolunda</p>

    <p class="normal">Kemendim boynumda dar bize neyler.</p>

    <p class="normal">Ben Kerem’im aşk oduna yanmışım</p>

    <p class="normal">Cehenneme girsem nâr bize neyler.</p>

    <p class="indentmetin">*</p>

    <p class="normal">Gökten uçar bölük bölük turnalar</p>

    <p class="normal">Turna benim han Aslı’mı gördün mü?</p>

    <p class="normal">Âlem sele düşmüş çeşmim yaşından</p>

    <p class="normal">Turna benim han Aslı’mı gördün mü?</p>

    <p class="normal">Benim yârim gidişinden bellidir</p>

    <p class="normal">Ak elleri deste deste güllüdür</p>

    <p class="normal">O da sizin gibi yedi tellidir</p>

    <p class="normal">Turna benim han Aslı’mı gördün mü?</p>

    <p class="normal">Benim yârim dört yanına bakınır</p>

    <p class="normal">Sağ yanına humayiller takınır.</p>

    <p class="normal">O da sizin gibi yaddan sakınır</p>

    <p class="normal">Turna benim han Aslı’mı gördün mü?</p>

    <p class="normal">KÖROĞLU</p>

    <p class="normal">&nbsp;</p>

    <p class="normal">Gayre bakma yüzün göster</p>

    <p class="normal">Ben gönlümü bilmez miyim?</p>

    <p class="normal">Günde padişahlık ister</p>

    <p class="normal">Ben gönlümü bilmez miyim?</p>

    <p class="normal">Şahin leyin yüksek uçar</p>

    <p class="normal">Kaplan gibi kanlar saçar</p>

    <p class="normal">Gökte buluttan nem kapar</p>

    <p class="normal">Ben gönlümü bilmez miyim?</p>

    <p class="normal">Köroğlu der, giden gelmez</p>

    <p class="normal">Bir yaram vardır onulmaz</p>

    <p class="normal">Attan civandan ayrılmaz</p>

    <p class="normal">Ben gönlümü bilmez miyim?</p>

    <p class="indentmetin">*</p>

    <p class="normal">Yürü bre kahpe felek!</p>

    <p class="normal">Sende erzmanım<sup class="calibre3"><a href="../Text/millet_split_539.html#footnote-100-492" id="footnote-100-492-backlink">[492]</a></sup> kalmadı</p>

    <p class="normal">Sineme sarıldı melek</p>

    <p class="normal">Tende erzmanım kalmadı</p>

    <p class="normal">Meclisler kurdum, oturdum</p>

    <p class="normal">Çok düşman ele geçirdim</p>

    <p class="normal">Hezaran kalkan götürdüm</p>

    <p class="normal">Kolda erzmanım kalmadı</p>

    <p class="normal">Yârin bahçesine girdim</p>

    <p class="normal">Konca güllerini derdim</p>

    <p class="normal">Bülbülün figanın gördüm</p>

    <p class="normal">Gülde erzmanım kalmadı</p>

    <p class="normal">Kırmızı kanadır kastım</p>

    <p class="normal">Hem düşmanım var hem dostum</p>

    <p class="normal">Harami oldum, yollar kestim</p>

    <p class="normal">Yelde erzmanım kalmadı</p>

    <p class="normal">Köroğlu çağırır türkü</p>

    <p class="normal">Seyreyledi Şam’ı Şark,’ı</p>

    <p class="normal">Koç yiğitte neyler korku</p>

    <p class="normal">Elde erzmanım kalmadı.</p>

    <p class="indentmetin">*</p>

    <p class="normal">Siyah kâküllerin dökmüş</p>

    <p class="normal">Kızıl güllere güllere!</p>

    <p class="normal">Elâ gözlerini atmış</p>

    <p class="normal">İnce yollara yollara!</p>

    <p class="normal">Gel Ayvaz’ım dolaşalım</p>

    <p class="normal">Çamlı bellere bellere!</p>

    <p class="indentmetin">*</p>

    <p class="normal">Benden selâm olsun Bolu Beyi’ne</p>

    <p class="normal">Çıkıp şu dağlara yaslanmalıdır</p>

    <p class="normal">Ok gıcırtısından, kalkan sesinden</p>

    <p class="normal">Dağlar sada verip seslenmelidir.</p>

    <p class="normal">Düşman geldi tabur tabur dizildi</p>

    <p class="normal">Alnımıza kara yazı yazıldı</p>

    <p class="normal">Tüfek icad oldu, mertlik bozuldu</p>

    <p class="normal">Eğri kılıç kında paslanmalıdır</p>

    <p class="normal">Köroğlu düşer mi yine şanından</p>

    <p class="normal">Ayırır çoğunu er meydanından</p>

    <p class="normal">Kır at köpüğünden düşman kanından</p>

    <p class="normal">Çevrem dolup cepgen ıslanmalıdır.</p>

    <p class="indentmetin">*</p>

    <p class="normal">Hemen Mevlâ ile sana dayandım</p>

    <p class="normal">Arkam sensin, kale’m sensin dağlar hey!</p>

    <p class="normal">Yoktur senden gayrı kolum kanadım</p>

    <p class="normal">Arkam sensin, kale’m sensin dağlar hey!</p>

    <p class="normal">Sana derim sana hey benli fidan</p>

    <p class="normal">Meğer başım alam ilinden gidem</p>

    <p class="normal">Okum senden yayım sendendir cüdam</p>

    <p class="normal">Arkam sensin, kale’m sensin dağlar hey!</p>

    <p class="normal">Yüce yüce tepesinden yol aşan</p>

    <p class="normal">Gitmez oldu gönlümüzden endişen</p>

    <p class="normal">Mürüvetsiz beyden yeğdir dört köşen</p>

    <p class="normal">Arkam sensin, kale’m sensin dağlar hey!</p>

    <p class="normal">Hep sınadım Osmanlı’nın âlini</p>

    <p class="normal">Bulamadım her giz gönlüm alanı</p>

    <p class="normal">Anıcağız sevdiğimin halini</p>

    <p class="normal">Arkam sensin, kale’m sensin dağlar hey!</p>

    <p class="normal">Köroğlu der: Tepelerden bakarım</p>

    <p class="normal">Gözlerimden kanlı yaşlar dökerim</p>

    <p class="normal">Bunca yıldır hasretini çekerim</p>

    <p class="normal">Arkam sensin, kale’m sensin dağlar hey!</p>

    <p class="indentmetin">*</p>

    <p class="normal">&nbsp;</p>

    <p class="normal">ÂŞIK GARİP</p>

    <p class="normal">&nbsp;</p>

    <p class="normal">Turnalar katarın yalıda düzer</p>

    <p class="normal">Mecnun olmuş gönül dağları gezer</p>

    <p class="normal">Merhamet yok mudur bana a güzel</p>

    <p class="normal">Söylen efendime kölesin bilsin.</p>

    <p class="indentmetin">*</p>

    <p class="normal">İşte geldim gidiyorum</p>

    <p class="normal">Şen olasın Halep şehri</p>

    <p class="normal">Çok nân ü nimetin yedim</p>

    <p class="normal">Helâl eyle Haleb şehri</p>

    <p class="normal">Sana derler Arabistan</p>

    <p class="normal">Dört tarafın bağ ü bostan</p>

    <p class="normal">Haber geldi nazlı dosttan</p>

    <p class="normal">Durmak olmaz Haleb şehri</p>

    <p class="normal">Bu lirik destanlardan bir kısmı Köroğlu ve Tahirle Zühre, muayyen bir mıntıkada doğmuştur: Birincisi Bolu’da, ikincisi Diyarbakır’la Mardin arasında. Bir kısmı Anadolu ve Azerbaycan arasında müşterektir ve vatanın her köşesini dolaşır: Kerem ve Âşık Garip gibi. Bu tipte olan destanlarda âşık, memleketin her köşesini dolaşır; sevgilisini arar ve lirik seyahatinde başı dumanlı dağlar, yeşil ovalar, çağlayan sular onun sevgisinin durak yerleridir.</p>

    <p class="normal">Han aslım Zengi’den firar eylemiş</p>

    <p class="normal">Yol vermeyin başı dumanlı dağlar</p>

    <p class="normal">Isfahan beyleri kalktılar toya</p>

    <p class="normal">Zengi’nin halkı da dayandı Hoy’a</p>

    <p class="normal">Has gümüşte olsa bir akça maya</p>

    <p class="normal">Yol vermeyin başı dumanlı dağlar</p>

    <p class="normal">&nbsp;</p>

    <p class="normal">(Zengi, İran’da Zincan olacak. İsfahan beyleri ziyafete kalktılar derken Kerem’in seyahat yolunun İran’dan geçtiği görülüyor.)</p>

    <p class="normal">&nbsp;</p>

    <p class="normal">Sana derler Sultan Dağı</p>

    <p class="normal">Ne dumandır başın senin</p>

    <p class="normal">Belürsüzdür yazın güzün</p>

    <p class="normal">Hiç gitmez mi kışın senin</p>

    <p class="normal">Dört bir yana mest olmuşun</p>

    <p class="normal">Dertlilere dert olmuşun</p>

    <p class="normal">Cümle dağa üst olmuşun</p>

    <p class="normal">Alçak değil başın senin</p>

    <p class="indentmetin">*</p>

    <p class="normal">Sofu kardeş üç memleket geçürdüm</p>

    <p class="normal">Biri İran biri Turan’la Geylân</p>

    <p class="normal">diyen Kerem, birincisinden Isfahan’ı, üçüncüsünden Kuzey Irak’ı, ikincisinden Anadolu’yu kastediyor. Sultan Dağı’ndan sonra âşık, yolu üzerindeki Subhan Dağı’na yalvarıyor:</p>

    <p class="normal">&nbsp;</p>

    <p class="normal">Sana derler Subhan dağı</p>

    <p class="normal">Hiç dumanın zay olmaz mı?</p>

    <p class="normal">Sencileyin yüce dağın</p>

    <p class="normal">Başı dolu kar olmaz mı?</p>

    <p class="normal">&nbsp;</p>

    <p class="normal">Aşaydım senin belinden</p>

    <p class="normal">Şeker akar tatlı dilinden</p>

    <p class="normal">Saraydım ince belinden</p>

    <p class="normal">Yanağında gül olmaz mı?</p>

    <p class="normal">&nbsp;</p>

    <p class="normal">Siz bir ulu dağsız yüce</p>

    <p class="normal">Üstünüzde yol aşınca</p>

    <p class="normal">Kişi sevdiğin sarınca</p>

    <p class="normal">Evvel bahar yaz olmaz mı?</p>

    <p class="normal">&nbsp;</p>

    <p class="normal">Çık yüce dağlara yayla</p>

    <p class="normal">Menekşe sümbüller böyle</p>

    <p class="normal">Gel kerem et doğru söyle</p>

    <p class="normal">Güzel seven deli olmaz mı?</p>

    <p class="normal">Kerem burada, ihtişamla yükselen dağdan sevgilisine ulaşacak yol isterken bir aralık onu sevgilisiyle karıştırıyor.</p>

    <p class="normal">İnsanla tabiatı birleştiren bu pan–natürist görüşten uyandığını son mısrası ifade etmiyor mu?</p>

    <p class="normal">Anadolu’nun sevgiliyle dolu olan her köşesi, bu ilâhî aşk seyahatinde yeni bir levhayla açılıyor:</p>

    <p class="normal">&nbsp;</p>

    <p class="normal">Açıldı lâleler güller</p>

    <p class="normal">Güzel gider Muş ovası</p>

    <p class="normal">Güzeller kol kola vermiş</p>

    <p class="normal">Gezer gider Muş ovası</p>

    <p class="normal">Kara su akar boyunca</p>

    <p class="normal">Murad Çayı gider ince</p>

    <p class="normal">Dolanır gider huyunca</p>

    <p class="normal">Uzar giden Muş Ovası</p>

    <p class="normal">Karşımızda yüce dağlar</p>

    <p class="normal">Gönül nehri durmaz çağlar</p>

    <p class="normal">Kerem, Aslı için ağlar</p>

    <p class="normal">Yakar gider Muş Ovası.</p>

    <p class="indentmetin">*</p>

    <p class="normal">Sen Murad’sın cümle suların başı</p>

    <p class="normal">Gözümden döktüğüm kanlı yaşları</p>

    <p class="normal">Söylesem başıma gelen işleri</p>

    <p class="normal">Kızarmışın bağlanı bağlanı</p>

    <p class="normal">Eğlen Murad eğlen haber sorayım</p>

    <p class="normal">Akıp gitme dur eğleni eğleni</p>

    <p class="normal">__</p>

    <p class="normal">Bitti mi ola Erzurum’un sümbülü</p>

    <p class="normal">Soldu mu ola Şam ilinin lâlesi</p>

    <p class="normal">__</p>

    <p class="normal">Lâleli dağında yolum azıttım</p>

    <p class="normal">Çağırırım gani Mevlâm aman hey!</p>

    <p class="normal">__</p>

    <p class="normal">Erzurum’dan çıktım üç oldu yolum</p>

    <p class="normal">Ben bu yolun kangısına gideyim.</p>

    <p class="normal">__</p>

    <p class="normal">Elmalı’nın ağaları beyleri</p>

    <p class="normal">Alay alay olmuş gelür</p>

    <p class="normal">__</p>

    <p class="normal">Eğlen çoban eğlen haber sorayım</p>

    <p class="normal">Aslı Hanım Kayseri’ye vardı mı?</p>

    <p class="normal">Kerem’de tabiat büyük bir yer alıyor. O, yalnız, vatanın her bucağı ile konuşmakla kalmıyor. Hamlet ve Faust’ta olduğu gibi ölü kafasıyla, mezarla, rüzgârla ve yıldızla da konuşuyor:</p>

    <p class="normal">&nbsp;</p>

    <p class="normal">Sabah oldu şevkin yanmaz</p>

    <p class="normal">Döne kervan kıran döne</p>

    <p class="normal">Aşk ateşi serden gitmez</p>

    <p class="normal">Döne kervan kıran döne!</p>

    <p class="normal">Yıldızların şahı sensin</p>

    <p class="normal">Ağlamaktan gözüm kansın</p>

    <p class="normal">Sevdiğim ya nice etsin</p>

    <p class="normal">Döne kervan kıran döne!</p>

    <p class="normal">Parmağında altın yüzük</p>

    <p class="normal">Kolunda altın bilezik</p>

    <p class="normal">Boynun eğmiş kıza yazık</p>

    <p class="normal">Döne kervan kıran döne!</p>

    <p class="normal">Yıldızlarda Ruşen sensin</p>

    <p class="normal">Âlem içre perişansın</p>

    <p class="normal">Rakiblere düşen sensin</p>

    <p class="normal">Döne kervan kıran döne!</p>

    <p class="normal">Sana kervan kıran derler</p>

    <p class="normal">Yâre ikrar veren derler</p>

    <p class="normal">Bana derdli Kerem derler</p>

    <p class="normal">Döne kervan kıran döne!</p>
  </div>

  <div class="calibre1" id="calibre_pb_42"></div>
</body>
</html>
