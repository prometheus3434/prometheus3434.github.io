<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">Mefhum Buhranı<sup class="calibre3"><a href="../Text/millet_split_602.html#footnote-700-1" id="footnote-700-1-backlink">(*)</a></sup></h2>

  <p class="normal">İktisat buhranı ve ahlâk buhranından çok bahsedilir. Bugünkü dünyada bunların yeri yoktur demek, hakikate gözlerini yummaktır. Fakat bizi daha yakından ilgilendirecek, ötekiler kadar söylemeye ve dinlemeye alışkın olmadığımız asıl bir başkası var: Mefhum<sup class="calibre3"><a href="../Text/millet_split_057.html#footnote-100-10" id="footnote-100-10-backlink">[10]</a></sup> buhranı! Mücerret<sup class="calibre3"><a href="../Text/millet_split_058.html#footnote-100-11" id="footnote-100-11-backlink">[11]</a></sup> mefhumlar, zihnin en nazik ve en tehlikeli oyunudur. İnsanlığın iftiharı olan bu zihin mahsulleri, ipi kaçırılan balonlar gibi önce bize sonsuzca genişlemenin ve yükselmenin zevkini tattırdıktan sonra, o rüzgârdan bu rüzgâra atılarak nereye gittiği belli olmadan boşlukta dolaşır dururlar. Kabahat mefhumlarda değil, onları kullanmasını bilmeyenlerdedir. Dünyayı anlamak için en kuvvetli silah olan bu mücerret mefhumlar, onlara hâkim olacak kuvvette olmadığımız zaman tehlikeli olmaya başlarlar.</p>

  <p class="normal">Mefhum buhranı iki sebepten ileri gelir: Biri, o mefhumların bizzat yaşanmakta olan hayattan doğmamış olmasından; ithalat eşyası gibi girmesinden; diğeri, hiç olmazsa onların içinde doğdukları medeniyetteki içtimaî meselelerin bütün derinliğiyle bilinmemiş olmasından. Bazen bu iki sebep bir araya gelir. O zaman buhran en had devresindedir. Bunu kısaca “cehalet” kelimesiyle ifade etmek doğru olamaz. Çünkü, bir fikrin kendi içtimaî meselemizden doğmamış olması da bunu meydana getirebilir. Nitekim bu âlemde ihtisas sahibi olmak, bilgili olmak demek olduğu halde, mücerret mefhumların hakkıyla kavranması için bu kâfi değildir.</p>

  <p class="normal">Mefhum buhranı ne yapar? Yaşanmamış, duyulmamış ve nasıl doğdukları da hakkıyla bilinmeyen kelimelerin yanlış yerlerde kullanılması, insanları birbirine düşürür. Yanlış tefsirler, yanlış hükümler yüzünden bazen içtimaî mantık, hissî mantık halini alır ve cemiyet için zararlı hareketlere kapı açar. Ortaçağda birbirine hiç benzemeyen, yeni kurulan cemiyetler arasında bu tarzda yaşamamış, duyulmamış mücerret kelimelerin aktarılması yüzünden sonsuz mezhep kavgaları olduğu malûmdur. Bununla beraber hiçbir cemiyet, dışarıdan gelen mefhumlar buhrana sebep oluyor diye bu fikirlere kapılarını kapayamaz; böyle bir hareket, cemiyetlerin geriye doğru gitmesi ve ölmesi demektir.</p>

  <p class="normal">Milletlerden herhangi biri, bütün mefhumları ben yarattım iddiasında bulunursa bu, hakikate taban tabana zıt bir söz olur. Vatandaşın hakları, hürriyet ve müsavat<sup class="calibre3"><a href="../Text/millet_split_059.html#footnote-100-12" id="footnote-100-12-backlink">[12]</a></sup> fikirleri Fransa’da doğmuş, sonra etrafa yayılmıştır. Romantizm cereyanı Almanya’da doğmuş, oradan millî hareketleri canlandıran bir cereyan halinde bütün milletlere yayılmıştır. Milliyetçilik fikri bize Avrupa’dan geldi. Hâsılı, her fikrin mutlaka bir memleketin malı olmasına imkan yoktur. Yeter ki o fikrin yayıldığı memleketler onu benimseyecek kuvvette olsun; bu mücerret kelimeler, içtimaî<sup class="calibre3"><a href="../Text/millet_split_060.html#footnote-100-13" id="footnote-100-13-backlink">[13]</a></sup> gerçeğe bağlansın ve cemiyet onu kendine mal etsin.</p>

  <p class="normal">Bu mefhumları elinde kullanan aydınlar onları hazırlayan sebepleri derinden derine bilmezlerse, boş kalıplar ve etiketler halinde kullanırlarsa, düşüncelerini memleketin ihtiyaçları ile ayarlayacak kadar etraşı tetkik kudretinden mahrum iseler bu kelimeler, onların hele daha basit insanların elinde millî idrake hitabeden fikirler değil; fakat, müphem<sup class="calibre3"><a href="../Text/millet_split_061.html#footnote-100-14" id="footnote-100-14-backlink">[14]</a></sup> kitle ruhunu harekete getiren tehlikeli sloganlar haline gelir. En kuvvetli demokrasinin demogoji haline düşmesi, şuursuz ve disiplinsiz temayüllerin<sup class="calibre3"><a href="../Text/millet_split_062.html#footnote-100-15" id="footnote-100-15-backlink">[15]</a></sup> cemiyete hâkim olması için bu tarzda, asıl maksatla ilgisiz sloganların büyük rol oynadığı vakalara, cemiyetler tarihinde çok rastlanır.</p>

  <p class="normal">Zihinleri bulandıran mücerret mefhumların cetvelini yapmak hayli güçtür. Burada misal olarak onlardan belli başlıcalarını işaret edeceğim. Mesela, kozmopolit ve kozmopolitizm kelimeleri, eski Yunan’da siteler<sup class="calibre3"><a href="../Text/millet_split_063.html#footnote-100-16" id="footnote-100-16-backlink">[16]</a></sup> inkıraza<sup class="calibre3"><a href="../Text/millet_split_064.html#footnote-100-17" id="footnote-100-17-backlink">[17]</a></sup> başladığı zaman kapalı zihniyete isyan eden bir fikir olarak doğmuştu (Zenon, Antisthenes). Sonradan pejoratif<sup class="calibre3"><a href="../Text/millet_split_065.html#footnote-100-18" id="footnote-100-18-backlink">[18]</a></sup> manada vatan, millet, din, hatta bütün içtimaî ideallerle ilgisiz, yaşadığı cemiyete karşı her türlü alaka ve mesuliyetten müstakil görünen insan manasına kullanılmaya başladı. Kozmopolit kelimesinin (tarihî manası bir tarafa) en çok yerleşmiş olan manası budur.</p>

  <p class="normal">Halbuki gündelik konuşma ve yazılarda bir çok kelime bununla karıştırılmaktadır. İnsaniyetçilik (humanitarisme) kelimesi, vatancılık ve milliyetçilik ile tezat teşkil etmez. O, kati olarak, ahlâki ve mânevi kıymetlerin temeli olmak üzere insanlığı almak demektir. Sokrates’ten Kant’a kadar bütün ahlâklar, Hıristiyanlık ve İslamiyet’in bütün ahlâk doktrinleri bu kelimeyle ifade edilebilir. Böyle bir mefhum (sırf felsefe sahasında kalmak şartıyla) münakaşa edilebilir; fakat onu “insancılık” gibi yanlış bir kelime kullanarak kozmopolitiklik veya vatan alakasızlığı ile karıştırmak kadar büyük gaşet olmaz! Böyle bir gaşet, bütün nazarî<sup class="calibre3"><a href="../Text/millet_split_066.html#footnote-100-19" id="footnote-100-19-backlink">[19]</a></sup> ahlâkçıları ve bütün dindarları vatansız sayacak kadar feci bir şekil alabilir. Nitekim bundan daha büyük bir gaşete de, kelime benzeyişi yüzünden, hümanizm ile humanitarisme arasında düşülmektedir.</p>

  <p class="normal">Bu kelime aslında Rönesans’ın mühim bir vasfını ifade eder. Rönesans, ortaçağın kapalı zihniyetinden silkinerek Yunan–Roma düşüncesi ve edebiyatına dönmek istiyenlerin açtığı çığırdı. Garp medeniyetine giren her millet, bu medeniyetin köklerine nüfuz etmek mecburiyetinde olduğu için kendi millî uyanışı içinde bir hümanizm hamlesi yapacaktır. İşte Türk milletinin Cumhuriyet’in kuruluşundan bu satırların yazıldığı döneme uzanan devirde giriştiği büyük hamlelerden birisi de budur. Ne gariptir ki bazı konuşma ve yazılarda bu kelime, insancılık veya insaniyetçilikle karıştırılıyor. Amerika’da, tekniğin ifrat<sup class="calibre3"><a href="../Text/millet_split_067.html#footnote-100-20" id="footnote-100-20-backlink">[20]</a></sup> derecede inkişafı<sup class="calibre3"><a href="../Text/millet_split_068.html#footnote-100-21" id="footnote-100-21-backlink">[21]</a></sup> yüzünden tekrar eski köklere dönmek ihtiyacını duyanlar oldu. Bunlara neo-hümanistler deniyor. Garp medeniyeti, zaten tabii olarak Yunan–Roma’nın devamı olduğu için birçok yerde bu cereyan, modernizm’e karşı mevsimsiz ve lüzumsuz bir reaksiyon gibi görüldü. Bir zamanlar memleketimizde bulunan Profesör Reichenbach, bizdeki hümanizm davasının hangi ihtiyaçlardan doğduğunu bilmediği için bunu Amerika’daki hareketlerle karıştırmış ve haksız yere itiraz etmişti.</p>

  <p class="normal">Manasının müphemliği yüzünden çok defa sığınak veya hücum vasıtası gibi kullanılan mefhumlardan biri de “milletlerarası”dır (international). Bu kelime ilk bakışta çok açıktır. Birer realite olarak mevcut olan milletlerin arasındaki müessese ve fikir mübadelelerini<sup class="calibre3"><a href="../Text/millet_split_069.html#footnote-100-22" id="footnote-100-22-backlink">[22]</a></sup> veya iştiraklerini<sup class="calibre3"><a href="../Text/millet_split_070.html#footnote-100-23" id="footnote-100-23-backlink">[23]</a></sup> , umumi bir kelimeyle milletlerarasındaki her türlü münasebetleri ifade eder. Milletlerarası pazar, milletlerarası ilim kongreleri, milletlerarası sanat hareketleri gibi (Medeniyet). Fakat aynı zamanda bu kelime milletleri hesaba katmayan evrensel siyasî hareketleri temsil etmek üzere Fransızca aslıyla “international” diye kullanılmaktadır. Bu kelimeden çıkmak üzere “internationalisme” milliyet aleyhtarlığı manasına gelmeye başladı. Fakat kelimenin bu hususî manasının yukarki ile hiçbir münasebeti yoktur. Buna rağmen iki mana karıştırılacak olursa, söyleyenin cahil veya hüsnüniyetten mahrum olduğuna hükmetmek lâzımdır.</p>

  <p class="normal">Nitekim “ırk” kelimesi de birbirinden o kadar farklı manalarda kullanılmaktadır ki, bunların nerede, ne maksatla kullanıldığı, nasıl tarif edildiği hesaba katılmayacak olursa büyük karışıklıklara meydan verebilir: 1) Gobineau’dan beri kullanılan ve “ırkçılar” deyince ekseri anlaşılan telâkkidir ki bu kelimeyi “saf kan”, başka cinslerle karışmamış kök nesil manasına almaktadır. 2) Irka daha geniş filolojik<sup class="calibre3"><a href="../Text/millet_split_071.html#footnote-100-24" id="footnote-100-24-backlink">[24]</a></sup> ve etnolojik<sup class="calibre3"><a href="../Text/millet_split_072.html#footnote-100-25" id="footnote-100-25-backlink">[25]</a></sup> mana verenlerin görüşüdür ki, bunlara göre aynı dil ailesi kastedilmektedir: Hint–Avrupalı ırk gibi. 3) Irkı, tesalübler<sup class="calibre3"><a href="../Text/millet_split_073.html#footnote-100-26" id="footnote-100-26-backlink">[26]</a></sup> ve tarihî kaynaşmalar neticesinde hâsıl olan içtimaî bir tip manasına anlayanların görüşüdür ki, mesela Le Play mektebinin “ırk” deyince kasdettiği budur. Bu manada zoolojik saf ırk artık bahis mevzuu değildir; fakat tarihî ve içtimaî bir mahsul olan içtimaî bir tip kastedilmektedir. İlmî eserlerde birbirinden bu kadar farklı manalarda kullanılan bu kelimenin tam tarifi yapılmadıkça, zihinleri ne derecede karıştıracağı meydandadır.</p>

  <p class="normal">Mefhum buhranını göstermek için sosyalizm, demokrasi gibi daha birçok kelimelere dair sayısız tarişeri karşılaştırmak mümkündür. Bu son kelimelerin çok farklı, hatta zıt manalarda kullanılması yüzünden düşülen hataları göstermek için Vilfredo Pareto, büyük Sosyoloji kitabında başlı başına bir fasıl ayırmıştır. Burada o tafsilâta girmeden okuyucularımın yalnızca İçtimaî Doktrinler Tarihi adlı kitabımda Pareto faslına bakmalarını rica ederim.</p>

  <p class="normal">Mücerret mefhumlar hususunda düşülen bu güçlükler, yalnız memleketimize ait değildir. Bilhassa sosyal mefhumlar; ihtiraslar, şahsî temayüller, şuurdışı kitle ruhu gibi birçok saiklerle<sup class="calibre3"><a href="../Text/millet_split_074.html#footnote-100-27" id="footnote-100-27-backlink">[27]</a></sup> karıştığı için daha buhranlı, içinden çıkılmaz manzaralar gösterir. Fizikçiler bile mefhumların buhranından korunmak için onları her vesile ile tekrar tekrar tarife çalışırlar: esir<sup class="calibre3"><a href="../Text/millet_split_075.html#footnote-100-28" id="footnote-100-28-backlink">[28]</a></sup> , mevce<sup class="calibre3"><a href="../Text/millet_split_076.html#footnote-100-29" id="footnote-100-29-backlink">[29]</a></sup> , enerji mefhumları fizik kadar müspet bir ilim içinde bile birçok ihtilâşara sebep olmaktadır. Kaldı ki cemiyet sahasında bu ihtilâf ve buhran ne kadar vahim olabilir. Onları, kullanmasını bilmeyenler veya kasten tahrif edenlerin, kısaca olur olmaz herkesin elinde oyuncak olmaya bırakmamalıdır. En değerli âletler, tehlikeli silahlar haline gelebilir.</p>
</body>
</html>
