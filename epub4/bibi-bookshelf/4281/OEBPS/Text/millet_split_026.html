<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>millet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_26">Türkçülüğün Tekâmülü<sup class="calibre3"><a href="../Text/millet_split_628.html#footnote-700-27" id="footnote-700-27-backlink">(*)</a></sup><br class="chapter" />
  Geciktiren Sebepler–Doğuşu–Büyüyüşü</h2>

  <p class="solbaslik">Mücerret–Müşahhas<sup class="calibre3"><a href="../Text/millet_split_387.html#footnote-100-340" id="footnote-100-340-backlink">[340]</a></sup></p>

  <p class="normal">Şu karşımda duran yazı takımına bakıyorum. Bu kalem ve bu hokka, benim onlar hakkındaki her türlü hükmümden önce, kendilerine mahsus vasışarıyla orada duruyorlar. Nitekim masamın üzerindeki kâğıtları sayarak “burada elli kâğıt var” dediğim zaman da gerçekten ifade ettim şey, burada karşımda duran kâğıt kümesidir. Fakat kâğıttan, kalemden ve bütün eşyadan ayrı olarak “50” rakamını yazdığım yahut bir üçgen çizdiğim zaman mesele değişiyor. Artık eşya ile ilgisiz, varlığı sırf zihinde olan bir takım hakikatler sahasına giriyorum. Bunlardan birincilere müşahhas (yeni terimlerle somut) ve ikincilere mücerret (soyut) diyorum. İlim, işte bu mücerretler yardımıyla müşahhasları toplamak; onları mefhumlar, sınışar ve kanunlar şeklinde ifade etmekten ibarettir. Hâsılı mücerret olmasa, sayısız müşahhasları toplamaya ve anlamaya imkân olmazdı.</p>

  <p class="normal">Bununla beraber, insan zihni mücerredi daima yerinde kullanmış değildir. Zihnin en büyük kudreti tecrit<sup class="calibre3"><a href="../Text/millet_split_388.html#footnote-100-341" id="footnote-100-341-backlink">[341]</a></sup> yapmak, evrensel mefhumlara ulaşmak olduğu halde bu evrensel mefhumları, asıl gayeleri olan müşahhas varlıkları, yani gerçeği anlamak için kullanacak yerde, onlarla ilgisiz bir âlem haline getirebilir. Hatta daha ileri giderek bu mücerretlerin nasıl meydana geldiğini ve kendi vazifelerini unutarak onları gerçeğin yerine koyar; doğrudan doğruya gerçek sanmaya başlar. Mücerretlere tapınma şeklini alan bu sapkın görüş, bugün değil, daha İlkçağdan beri vardır. Hem de onun pek büyük, tanınmış Eşatun gibi avukatları olduğu için bugüne kadar ayakta durmuştur. Metafizik realizm diyebileceğimiz bu görüşe göre meselâ adâlet, insanlık, din mefhumları, kavradıkları çeşitli ve değişik gerçeklerin üstünde değişmez hakikatler olarak devam eder.</p>

  <p class="normal">Tecritçiliğin<sup class="calibre3"><a href="../Text/millet_split_389.html#footnote-100-342" id="footnote-100-342-backlink">[342]</a></sup> bu hatasını yakalamak için bir psikoloji ve sosyoloji ilminin kurulmasını beklemeye lüzum yoktur. Nitekim onu daha İlkçağda şüpheciler, Ortaçağda isimciler, Yeniçağda tenkitçiler ve izafetçiler görmeye başlamışlar ve bütün hücumlarını ona çevirmişlerdi. Gerçek bir ilim görüşü, tecritçiliği kendinin en büyük düşmanı sayar, hangi şekilde olursa olsun onun tuzağına düşmez.</p>

  <p class="normal">İlim bu hususta istediği kadar ihtiyatlı olsun, insan zihni mücerredi gerçek yerine almaktan büyük bir zevk duyar; hatta onun başlıca kuvvetlerinden biri de budur. Çünkü bu onun tabiat karşısındaki aczinin ersatz’ıdır<sup class="calibre3"><a href="../Text/millet_split_390.html#footnote-100-343" id="footnote-100-343-backlink">[343]</a></sup> : Zihin, ancak yarattığı mücerredin gerçekliğine inanmakla kendinin fâni ve kaybolan bir gölge olmadığını kabul edebilir; kendini aşabilir ve devam eden tabiat karşısında mukavemet edebilir. Böylelikle mücerredin gerçekliğine inanış, insanda aczden kurtulmanın, kendini varlığın üstünde görmenin, bir nevi edebiyat şuurunun temelidir. Bu teselli ile değil midir ki, evrensel dinler doğdu. Düsturları, her zaman ve her yerde değişmez olduğuna inanılan ahlâk kaideleri meydana geldi. Sınırları yeryüzünü kaplayan veya kaplayacağına inanılan idealler meydana çıktı. Şüphesiz bu zihnin bir kuvvetidir; zihin onunla kendine bir destek buluyor, megalomani şeklinde bile olsa yıkılmaktan ve tabiatın sağır boşluğunda terkedilmiş gibi kalmaktan kurtuluyor.</p>

  <p class="normal">Fakat zihnin bu mazereti, bizim ona boyun eğmemiz için kâfi bir sebep değildir. Çünkü bu suretle o, yalnız kendini kurtarmakla kalmıyor; aynı zamanda kendi saltanatını da kurmuş oluyor. Ve her saltanat gibi o da tahakküme başladığı için kendi reaksiyonunu görmekte gecikmiyor. Hatta zihnin bu metafizik istilâcılığı, çok defa sosyal istilâcılıkların bayrağı vazifesini görmüştür. Böylece meselâ din, medeniyet, ırk mefhumları artık hadiseleri anlamamıza yarayan birer zihin aleti olmaktan çıkarak içtimaî istilâların fikrî ifadesi yahut hiç değilse yalnız fikrî bir istilâ aleti haline geliyorlar. Bu suretle kast edilen şey zihnin “müşahhas”ı, onun renkliliği ve değişikliğini izaha yarayan bir vasıta değildir; o tersine olarak bütün müşahhasları, gerçekleri, vakıaları silmek gayesini güden mücerredin cebrî hâkimiyetidir.</p>

  <p class="normal">Böyle bir durum, mücerretle müşahhasın savaşmasına varacaktır. Dogmatizm karşısına rölativizmin, Lumière felsefesi<sup class="calibre3"><a href="../Text/millet_split_391.html#footnote-100-344" id="footnote-100-344-backlink">[344]</a></sup> karşısında romantizmin, emperyalizm karşısına nasyonalizmin çıkışı bu savaşın zaruretini gösterir. İslamiyet, istilâcı bir fikir halinde yayıldığı zaman mezhepler, eski medeniyetlerin reaksiyonu halinde, karşısına çıktı.</p>

  <p class="normal">Hıristiyanlık, Roma’nın elinde müstevli bir şekil aldığı zaman millî kiliseler onu durdurdu. Nitekim, Fransız ihtilâlinin mücerret fikirleri de Napolyon orduları elinde bayrak haline geldiği zaman, her tarafta yer yer müşahhasın, içtimaî gerçeğin isyanlarıyla karşılaştı.</p>

  <p class="normal">Biz cemiyet sahasında da, tıpkı şu önümdeki yazı takımı gibi bir takım müşahhaslar karşısındayız. Cemiyetler birbirlerine benzedikleri kadar da birbirlerinden ayrılıyorlar. Onları tanımak ve izah etmek için yine cemiyet sahasına ait mücerret mefhumlara başvuruyoruz: Din, medeniyet, ırk veya insanlık gibi. Fakat bu mefhumlardan herhangi biri müşahhasların üstünde ve gerçek sanıldığı ve asıl vazifesi olan gerçeği izahtan çıkarak kendi başına değişmez hakikat diye alındığı zaman bütün değerini kaybediyor. Bunun içindir ki mücerret olarak dinden değil, fakat muayyen bir cemiyetin yaşayan dininden; bir cemiyetin anladığı ve yaşadığı medeniyetten; yine muayyen bir cemiyet içinde ihtilâtlar<sup class="calibre3"><a href="../Text/millet_split_392.html#footnote-100-345" id="footnote-100-345-backlink">[345]</a></sup> ve melezlikler kendine mahsus yeni içtimaî tip meydana getirmiş olan ırktan bahsedilebilir.</p>

  <p class="normal">Bu suretle anlaşılan ırk, medeniyet, din ve insanlık kelimeleri tehlikeli olmak şöyle dursun; bilakis asıl realite olan içtimaî tipi izah için zarurî mefhumlar olacak ve yalnız başlarına alındıkları zaman hudutsuzlukları, vuzuhsuzlukları<sup class="calibre3"><a href="../Text/millet_split_393.html#footnote-100-346" id="footnote-100-346-backlink">[346]</a></sup> ve müstevlilikleri<sup class="calibre3"><a href="../Text/millet_split_394.html#footnote-100-347" id="footnote-100-347-backlink">[347]</a></sup> ile daima zararlı birer saltanat kurmak iddiasında bulunan bu “mücerretler”, zihnin gerçeğe nüfuz etmek ve onu kavramak için icat ettiği aletler halinde kullanıldığı zaman asıl vazifeleri başına gelmiş ve en faydalı, en mutî<sup class="calibre3"><a href="../Text/millet_split_395.html#footnote-100-348" id="footnote-100-348-backlink">[348]</a></sup> silahlar halini almış olacaklardır.</p>

  <p class="solbaslik">Geciktiren Sebepler</p>

  <p class="normal">Milliyetçilik tarih şuurudur. Bu şuur 19. asırda tarihi hesaba katmayan mücerret insanlık şuuruna karşı reaksiyon olarak başladı. Fikirde, sanatta ve siyasette romantizm hareketleri milletten millete geçerek bütün Garp’a yayıldı. Fransa İnkılâbı, Beşer Hukuku Beyannamesi’nin<sup class="calibre3"><a href="../Text/millet_split_396.html#footnote-100-349" id="footnote-100-349-backlink">[349]</a></sup> mücerret, zihnî şemalarında Tenevvür<sup class="calibre3"><a href="../Text/millet_split_397.html#footnote-100-350" id="footnote-100-350-backlink">[350]</a></sup> (Lumière) felsefesine dayanıyordu (Rousseau müstesna). Bu asır, insanlıktaki büyük millî tezatları, his kaynağını görmeyen sırf zihinci felsefenin hâkimiyeti asrı idi. Beşer Hukuku Beyannamesi’nin mücerret formülleri bu zihniyeti temsil ediyordu.</p>

  <p class="normal">Napoléon İmparatorluğu, mücerret zihniyeti önce kurtarıcı; fakat hakikatte müstevli<sup class="calibre3"><a href="../Text/millet_split_398.html#footnote-100-351" id="footnote-100-351-backlink">[351]</a></sup> ve tehlikeli bir şekilde bütün Garp’a yayıyordu. Bu istilâdan “hürriyet” ve “demokrasi” bekleyenler, az zamanda acı hakikatle karşılaşınca yeise düştüler. Avrupa milletlerinde teker teker bu harekete karşı şiddetli reaksiyonlar uyandı: Almanya’da Fichte, İtalya’da Léopardi, İspanya’da Goya, Rusya’da yeni romantik mektep. Bu suretle her tarafta edebiyat ve fikirde romantizm cereyanı şeklinde başlayan bu reaksiyon tarihe, hisse, büyük kitleye, halka dönmek; mücerret mefhumlardan, kökünden ayrılmış “münevverler” fikriyatından kurtulmak; Tuba ağacı gibi yukardan aşağıya inecek yerde kökleri büyük millî kitlelerin içinde ve tabii bir şekilde inkişaf eden bir ağaç gibi aşağıdan yukarıya çıkmak gayelerini takip eden ve içinde türlü türlü cereyanların doğduğu milliyet hareketi idi.</p>

  <p class="normal">Küçük milletlerin doğuşu da aynı surette olmuş ve bu hareketi tamamlamıştır. Misal mi istiyorsunuz? İşte İskandinav milletleri, işte Macarlar, Çekler gibi Orta Avrupa milletleri! Avusturya İmparatorluğu tazyikinden kurtulmak arzularıyla Alman, İspanyol ve İtalyan hareketlerini örnek edinen millî hareketler uyandı.</p>

  <p class="normal">Osmanlı İmparatorluğu’nun Garp iktisadî–siyasî tazyiki karşısında zayıf düşmesi yüzünden, bu imparatorluk içerisindeki muhtelif kavimler arasında da milliyet cereyanları doğmaya başladı. Mora isyanı, Eşak–Boğdan hadisesi, Sırbistan hareketi; Mısır’da Mehmet Ali Paşa, Arnavutluk’ta Tepedelenli hareketleri şuurlu veya şuursuz bir şekilde doğan ve büyük bir kısmı Garp milletlerinden yardım görerek inkişaf eden hareketlerdi. Meselâ Etniki Eterya Cemiyeti Garp’tan birçok yardım gördüğü gibi, İngiliz şairi Byron bu harekete yardıma koşuyordu.</p>

  <p class="normal">İmparatorluğun temeli ve müessisi<sup class="calibre3"><a href="../Text/millet_split_399.html#footnote-100-352" id="footnote-100-352-backlink">[352]</a></sup> olan Türkler kendi hâkimiyetlerini devam ettirmek ve imparatorluğu zaafa uğratmamak için “ıslahat” yapıyorlar; Garp’ı tamamen taklit ediyorlardı. Fakat unsurlar arasında âhenk ve ittihadı<sup class="calibre3"><a href="../Text/millet_split_400.html#footnote-100-353" id="footnote-100-353-backlink">[353]</a></sup> temin etmekten başka kurtuluş çaresi görmüyorlardı. Bu yüzden, asıl milliyetçilik hareketi Türkler arasında ister istemez geç başlamıştır.</p>

  <p class="normal">a) Tanzimat, devlet idaresinde Avrupalılaşmak ve ıslahat teşebbüsü; b) “Yeni Osmanlılar” cemiyeti, “Divan-ı Hûmayun”dan ayrılan “Babıâli”ye aşağıdan yukarıya doğru çıkan ilk yardımcı kuvvet, yani “sokak”tan, matbuattan gelen ilk sesti.</p>

  <p class="normal">Tanzimat’la Yeni Osmanlılar veya Avrupalıların tâbiriyle “Jön Türkler” arasında görünüşte ihtilâşar vardı. Biri, reformu devlet hesabına yaptığı için daha şiddetli idi. Hatta bu sebepten Yeni Osmanlılar, ara sıra devletle araları açılıp Avrupa’ya kaçıyorlardı. Çünkü onlar Fransız ihtilâlinin getirdiği “millet”, “vatan”, “hürriyet”, “müsavat”, “hukuk” gibi ekserisi yeni olan mefhumları sık sık tekrar ediyorlardı. Ve bu sözler, imparatorluğun vahdetinden başka bir şey düşünmeyen Babıâli’ye tehlikeli görünüyordu.</p>

  <p class="normal">Fakat bu mefhumların çoğu mücerretti. Muhtevaları belli değildi. Onları doldurmak lâzım gelince “Yeni Osmanlılar”la “Tanzimatçılar”ın aralarında fark olmadığı görülüyordu.</p>

  <p class="normal">Her ikisi de:</p>

  <p class="normal">a) Bir “Millet-i Osmaniye”nin vücudüna kani idiler. Bu “Millet-i Osmaniye”ye bazen bütün Osmanlı İmparatorluğu, bazen yalnız Müslümanlar dahil oluyorlardı. Bu ikinci manada anlaşılınca, o “Milleti İslamiye” şeklini alıyordu.</p>

  <p class="normal">b) Vatan mefhumu, Osmanlı İmparatorluğu hudutlarını ifade ediyordu. Bu suretle “Millî Vatan” ile müstemlekeler ayrılmıyor ve hepsi bir bütün olarak görülüyordu. Bu görüş milliyetçiliğin doğuşuna esaslı mâniydi.</p>

  <p class="normal">c) Bütün tebaya hukukta müsavat vermekle, muhtelif kavimlerin, Garp sermayesi yardımıyla iktisadî inkişaşarı sayesinde Türklerden fazla rol oynamasına imkân verilmiş oluyordu. Bunun neticesi olarak Tanzimat ve Genç Osmanlılar hareketi, beklediği “ittihad-ı anasır”ı<sup class="calibre3"><a href="../Text/millet_split_401.html#footnote-100-354" id="footnote-100-354-backlink">[354]</a></sup> temin edemedi. Bunun için ya Türk olmayan kavimler arasında millî hareketlerin doğmasına mâni olacak, yani “İslamî” veya “Sultanî” fikirleri tamamıyla hâkim kılacak tedbirler almalı idi (ki buna artık imkân kalmamıştı); yahut da, hâkim unsur olan Türklerin fikirce ve iktisatça diğer unsurlara üstün olmaları ve tam bir millî şuura sahip bulunmaları lâzımdı ki, onları federal devletler (etats-federaux) halinde idare edebilsinler ve imparatorluk devam edebilsin.</p>

  <p class="normal">Bunların ikisi de mümkün değildi; çünkü:</p>

  <p class="normal">I. İmparatorluk, Karlofça Muahedesi’nden beri, önce gerileme, sonraları inhilâl olduğu için millî hareketlerin doğmasına suni tedbirlerle veya göz yumarak mâni olamazdı.</p>

  <p class="normal">II. İmparatorluğun hâkimi olan Türk milleti milliyetten bahsederse, sanki diğer unsurların dağılmasını kolaylaştıracakmış gibi bir korku vardı. Bu yüzden, bir türlü, “millet”, “milliyet”, “Türklük” kelimelerini ağza almaya cesaret edemiyorlardı.</p>

  <p class="normal">III. Fakat daha mühim bir nokta var: İmparatorluk devrinde bütün hareketler, yalnız bir yerden; yaşayış tarzı ve zihniyeti ile asıl millî kitleden ayrılmış gibi duran münevver zümreden çıkıyordu. Buna bir de Avrupa fikriyatının iki asır geriden takip edilmesi hadisesini katabiliriz. Mücerret ve şemacı olan Lumière<sup class="calibre3"><a href="../Text/millet_split_402.html#footnote-100-355" id="footnote-100-355-backlink">[355]</a></sup> filozoşarıi yeni Avrupa hareketleri için çok gecikmiş cereyanlardı. Tanzimat münevverleri, Genç Osmanlılar, hatta ilk Türkçüler şiddetle bu mücerret mefhumcu cereyanın tesiri altında kaldılar. Vakıa Namık Kemal, Cezmi mukaddemesinde âdeta Hugo’nun Cromwell mukaddemesini taklit ediyor ve bir nevi yeni Osmanlı romantizminin beyannamesini yapmak istiyordu. Fakat romantik felsefe ve edebiyatının ülkülerine asla nüfuz edilmediği için bu taklit fazla sathî kaldı. Ve kendilerini romantik sayan Genç Osmanlılar esasta tamamıyla mücerret ve zihinci görüşe bağlı kaldılar.</p>

  <p class="normal">İttihat ve Terakki, Tanzimat’ın ve Genç Osmanlıların son teşebbüsü olarak “ittihâd-ı anâsır” fikrini devam ettirdi. Prens Sabahattin, metodun kuvvetine ve her devir için muhtaç olduğumuz bir meseleye dokunmasına rağmen, o zamanki realiteden uzak ve imparatorluğun inhilâline sebep olacak bir fikri müdafaa etti: “itilâf-ı anâsır”<sup class="calibre3"><a href="../Text/millet_split_403.html#footnote-100-356" id="footnote-100-356-backlink">[356]</a></sup> Yusuf Akçura da, bu sırada federe devletler (etats confédératif) hayali kuruyordu. Halbuki bütün bunların olabilmesi için, önce muhtelif kavimleri birbirine bağlayacak kadar yaygın kudrette merkezî bir millî kültür doğmuş olmalı idi.</p>

  <p class="normal">Bu işte “Yeni İslamcılık”ın muvaffak olması da imkânsızdı. Şeyh Mehmet Abdüh, Abdülaziz Çaviş, İstanbul’da Garp dili öğrenmiş bazı genç medrese âlimleri bu yolu canlandırmak istediler; fakat emperyalizm ve onun reaksiyonu olan nasyonalizm artık her tarafa yayılmış bulunuyordu. Milliyetçiliği hesaba katmayan umumi bir İslam reformu imkânları tamamıyla gecikmişti. Bu işte yalnız İslam olmayan unsurlar değil, bizzat Türk olmayan İslam unsurları da hazırlanmış bulunuyorlardı; Arnavutlar, Araplar millî hareketlere çoktan girişmişlerdi. Bundan dolayı Yeni Osmanlılık, Yeni İslamlık hareketlerinin boşuna gayretler olduğu; kurtuluşun her şeyden önce millî şuuru kazanmakta bulunduğunu anlayanlar Türkçülük hareketinin önderleri oldular.</p>
</body>
</html>
