<html xmlns="http://www.w3.org/1999/xhtml">
	<head>
		<title>7-19.html</title>
		<link href="template.css" rel="stylesheet" type="text/css"/>
	</head>
	<body>
		<div id="x7-19.html" xml:lang="tr-TR">
			<div class="Basic-Text-Frame">
				<p class="G-vde---Metin-Ortala"/>
				<p class="B-l-m-Ba-l---" id="toc_marker-20">SONSÖZ</p>
				<p class="Basic-Paragraph-1 para-style-override-16" xml:lang="en-GB"><span class="char-style-override-11">Allah hep iyilerle karşılaştırsın.</span></p>
				<p class="Normal-1 para-style-override-11"><span class="char-style-override-11">Bu, çok sevdiğim dileklerden biridir.</span></p>
				<p class="Normal-1 para-style-override-11"><span class="char-style-override-11">Güneydoğu’da asker, polis lojmanlarını taşlıyorlar. Suriye’yle başkaları istiyor diye savaşa girmek için ne gerekiyorsa yapıyoruz. Bir avukat dostum geçen gün, “Türkiye’deki yargının yönetimi eskiden bir inanç grubunun elindeydi, şimdi de bir cemaat ele geçirdi, istediklerini hapse atıyorlar, istediklerini yıllarca süründürüyorlar” dedi. Çin’den sonra dünyada en çok gazetecinin hapiste olduğu ülkeymişiz. </span></p>
				<p class="Normal-1 para-style-override-11"><span class="char-style-override-11">Yine bir dostum, polis teşkilatının bir cemaatin emrinde olduğunu anlattı. Güneydoğu’da muhtarlar, halkı 19 çocuktan aşağı yapmayacaksınız diye tehdit ediyorlar. Trafik kazalarında Güneydoğu’daki savaştan daha fazla insan ölüyor. </span></p>
				<p class="Normal-1 para-style-override-11"><span class="char-style-override-11">Yapılan asfaltlar bir yıl sonra yine yapılıyor. Marmara, Karadeniz feci kirlendi. Orman arazilerine evler yapılıyor, muhalefetteki adamlara bakıyorsun gelirlerse aynı şeyi yapacaklar. ÖYS’deki tüm soruların çalındığı, üniversite, polis koleji, hakimlik sınavlarının sorularının önceden dağıtıldığı ortaya çıktı, sorumlular bulunmuyor. Öte yandan öyle bir devlet ki, bir partinin 12 genel başkan yardımcısından 6’sının yatak odasına kamera koyup seçimden önce yayınlayacak kadar güçlü bir teşkilat var. </span></p>
				<p class="Normal-1 para-style-override-11"><span class="char-style-override-11">Gazeteci Mustafa Balbay çocuğunu 4-5 yıldır görmüyor, hakkında hapis kararı yok, yargılanması devam ediyor. Teröristlerle bayramlaşan Milletvekili Gülten Kışanak dışarıda, Genelkurmay Başkanı, terörle savaşan Milletvekili Engin Alan terör örgütü kurma suçuyla içeride.</span></p>
				<p class="Normal-1 para-style-override-11"><span class="char-style-override-11">Siz televizyonda dizi, şarkı yarışması, futbol programları izliyorsunuz.</span></p>
				<p class="Normal-1 para-style-override-11"><span class="char-style-override-11">“Yazarların siyasi görüşü var” diyorsanız o yukarıdaki cümleyi tekrar okuyun: Muhalefetteki gelse yine aynısı olacak. Sorun onlar değil; sizsiniz, benim… Okumayan, bu ülkeyi gerçekten sevmeyen cahil cühela bizler...</span></p>
				<p class="Normal-1 para-style-override-11"><span class="char-style-override-11">Ahmet’le iyi bir şey yaptık, sizi alıp bu kirli pasaklı ülkeden daha temiz bir geçmişe götürmeye çalıştık.</span></p>
				<p class="Normal-1 para-style-override-11"><span class="char-style-override-11">İyi insanlar var kitapta masal gibi.</span></p>
				<p class="Normal-1 para-style-override-11"><span class="char-style-override-11">Gerçekten hepsi iyi insanlardı.</span></p>
				<p class="Normal-1 para-style-override-11"><span class="char-style-override-11">Çok az kaldılar.</span></p>
				<p class="Normal-1 para-style-override-11"><span class="char-style-override-11">Ali Amca, Güler Teyze, Gülten Annem...</span></p>
				<p class="Normal-1 para-style-override-11"><span class="char-style-override-11">Ülke, onların yüzü suyu hürmetine ayakta duruyor.</span></p>
				<p class="Normal-1 para-style-override-11"><span class="char-style-override-11">Felsefecisi Nihat Doğan olan ülkenin okumayan insanlarına buradan sesleneyim: “O yiyo ama çalışıyo” dediğiniz insanlar bitirdi bizi.</span></p>
				<p class="Normal-1 para-style-override-11"><span class="char-style-override-11">Allah hep iyilerle karşılaştırsın olur mu…</span></p>
				<p class="Normal-1 para-style-override-13"><span class="char-style-override-11">Ahmeüt Şerif İzgören</span></p>
			</div>
		</div>
	</body>
</html>