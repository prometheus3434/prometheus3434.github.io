<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-2</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p xml:lang="en-GB"><st c="0">Yalın ve Ürpertici  </st></p>
			<p><st c="20">Hayat çok tuhaf: 1977 ya da 1978 yılında, yani 35-36 yıl önce, 22-23 yaşlarında ve henüz hiçbir şey yazmamış, hiçbir şey çevirmemiş, hiçbir kitabın editörü olmamış, sadece okuyan, çok okuyan, hep okuyan bir delikanlı, Kadıköy’de Akmar Pasajı’nın (o zaman da adı aynı mıydı?) postane tarafındaki kapısının bitişiğindeki Anadolu Kıraathanesi’nde (üstü Anadolu Oteli’ydi yanılmıyorsam ve daha yaşarken adı silinen, öldükten sonra da el birliğiyle unutulmuş şair ve romancı İlhami Bekir Tez orada kalırdı) şair, öykücü, oyun yazarı ve denemeci Sabahattin Kudret Aksal’la tanıştığında, daha doğrusu kendini ona (biraz da zorla) tanıttığında, yıllar sonra Aksal’ın şiirlerinin, öykülerinin ve denemelerinin editörlüğünü yapacağını bilemezdi kuşkusuz. </st><st c="765">Tabii ki şu anda sunuşunu okumakta olduğunuz bu seçme şiirler kitabını hazırlayacağını da. </st><st c="856">Ama, galiba, dedikleri doğru: “Olmaz olmaz deme, olmaz olmaz.”  </st></p>
			<p><st c="919">O gün orada beni herhalde en az bir saat boyunca sabırla dinleyen Sabahattin Kudret, 1920 doğumlu olduğuna göre, şimdiki yaşımdan biraz daha gençmiş. </st><st c="1069">Hep o günkü gibi hatırlayacağım: Karşısındakini içten bir dikkatle dinleyen, (asık suratlı değil güvenilir anlamında) ciddi bir adam.   </st></p>
			<p>  </p>
			<p><st c="1203">Sabahattin Kudret Aksal’ı bir daha görme, dolayısıyla insan olarak daha iyi tanıma şansım olmadı. </st><st c="1301">Ama 1993’te, ölümünden birkaç ay sonra, son günlerinde yayına hazırlayıp bıraktığı son şiir dosyası </st><span><st c="1401">Batık Kent</st></span><st c="1411">’in editörlüğünü yaptım. </st><st c="1437">Sonra art arda öykü ve deneme kitaplarının... </st><st c="1483">Böylece onu şair, öykücü ve denemeci olarak iyice tanıma fırsatım oldu.   </st></p>
			<p><st c="1555">Aksal, içinde bulunduğu şairler kuşağının pek çok üyesi gibi, şiir dışı alanlarda da kayda değer başarı gösterenlerden: Dile gösterdiği özeni, karakter çözümlemelerindeki titizliği ilk öyküsünden son öyküsüne kadar korumuş bir öykücü; oyunları tiyatronun hem profesyonellerinin hem de seyircisinin büyük ilgisini çekmiş, kültleşmiş bir oyun yazarı; aldığı felsefe eğitiminin hakkını veren yazıları aradan geçen bunca yıla rağmen hâlâ okunabilecek nitelikte bir denemeci.   </st></p>
			<p><st c="2026">Ama en önce şair. </st><st c="2044">Sayıları 700’e yaklaşan şiirleri arasından seçilip bu kitapta yer alan şiirler, en güçbeğenir okuyucuyu bile onun bütün ömrünü kaplayan şiir çabasının kalitesine itiraz kabul etmez bir biçimde ikna edecek yeterliktedir sanıyorum.  </st></p>
			<p><st c="2274">Aksal’ın şiiri konusundaki temel değerlendirmeleri kitabın sonunda yer alan biyografisinde bulabilirsiniz. </st><st c="2381">Ama, onun dil ve yazım konusunda kendisini sürekli yenilediğini söylemeden geçemeyeceğim. </st><st c="2471">Bu kitapta yer alan şiirleri seçmek için Arif Yılmaz’ın notlarla yayına hazırladığı </st><span><st c="2555">Şiirler (1938-1993)</st></span><st c="2574"> kitabını tararken bu gerçeği bir kez daha gördüm: Aksal, kitaplarının her yeni basımında hem tek tek şiirlerde hem de kitapların düzeninde sürekli değişiklik ve yenilikler yapmıştı. </st><st c="2757">Burada her şiirin Aksal’ın onayından geçmiş son hali yer alıyor.   </st></p>
			<p><st c="2822">Bu kitabın adı, Aksal’ın ömrü boyunca titizlikle koruyup sürdüreceği şiir anlayışının, deyiş yerindeyse “poetika”sının en özlü ifadesi olan “Ne Tuhaf” şiirinden geliyor. </st><st c="2992">1938’de çıkan ilk şiiri “Biri Var ki” ile açılan kitap, “Baca” ve “Park” gibi yayımlandıklarından beri antolojilerin değişmez konukları olan ilk şiirlerin ardından, şairin her dönemini yetkinlikle temsil eden şiirlerle sürüyor, ölümünden kısa bir süre sonra yayımlanan son iki şiirinden biri olan “Yeryüzü” ile kapanıyor.  </st></p>
			<p>  </p>
			<p><st c="3314">Sabahattin Kudret’le tanıştığım sırada, başta da söylediğim gibi, ileride bir gün bu kitabı hazırlayacağım elbette aklıma gelmezdi, gelmemişti. </st><st c="3458">Ama bu dizi başladığından beri bu kitaba da sıra gelmesini heyecanla bekliyordum. </st><st c="3540">Şimdi artık gönül rahatlığıyla söyleyebilirim: Beklediğime değdi. </st><st c="3606">Her şeyden önce, bu ilk bakışta yalın ama derinliklerine bakıldığında ürpertici şiirleri birkaç kez daha okumuş oldum. </st><st c="3725">Umarım genç okurların da okuduğuna değer...  </st></p>
			<p>  </p>
			<p><st c="3769">Selahattin Özpalabıyıklar  </st></p>
			<p><span><st c="3795">22 Haziran 2014, Tatavla</st></span>  </p>
		</div>
	<div id="charCountTotal" value="3819"></div></body>
</html>
