<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-55</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-89" xml:lang="en-GB"><st c="0">BEN MİYDİM O  </st></p>
			<p><st c="13">Ben miydim o çocuk, okul dönüşü, sırtında çantası, yol boyunca, arsa duvarlarının dibine tünemiş mayısların hüznünü soluyan. </st><st c="138">Salkımların ekşimiş kokusunu anımsarım. </st><st c="178">Hep, uzun sürecek bir hastalığa yakalanacakmış gibi bir korku. </st><st c="241">Bir ev vardı orada, yıkıldı yıkılacak, kafesi kalkmış, camı açık, eprimiş bir pikeyle örtülü somya görünüyor, yanında konsol, buğulu ayna, onaltılık bir kız sırma kemerle belini sıkardı. </st><st c="428">Dokunaklı şarkılar çalınırdı, duyardım. </st><st c="468">Yürürdüm, ilkyazın ısınmaya başlamış taşlarına basarak. </st><st c="524">Bakkal dükkânında güpegündüz mum yanıyor. </st><st c="566">Terziyi geçerdim, berberi, köşeyi dönünce kahve. </st><st c="615">İri kıyım bir harem ağası kapının yanındaki iskemleye kaykılmış, sokağa sarkıttığı kocaman ayaklarında iki salapurya. </st><st c="733">Çay bardakta zifir, nezleli bir geniz kokusu tömbeki. </st><st c="787">Yoğurtçular sokak aralarında kol geziyorlar. </st><st c="832">Malta eriği yeni çıkmış. </st><st c="857">Can çekişen çarşının sesi yansırdı kulağıma, giderek uğultuya dönüşür, bostanlara uzar, yayılır kalırdı. </st><st c="962">Biri maltız yakıyor kapıda, bir başkası sakayı kolluyor. </st><st c="1019">Az sonra bir ateşböceği geçecek buradan, izleyecek akşamın dolambaçlı yolunu. </st><st c="1097">Kapılar kararacak önce, sonra camlar, çatılar henüz koyu mavi. </st><st c="1160">Geceye düşerdim, gececildi ev. </st><st c="1191">Bir adım ötedeydi, ama ne uzaktı. </st><st c="1225">Sessiz soluksuz akşam yemeğinde, bahçedeki ağacın acı yeşili. </st><st c="1287">Bir merdiveni çıkardık esneyen, taşlığı geçerdik, kış artığı oda, sobanın isi duvarın boruyla bağlantısında yusyuvarlak. </st><st c="1408">Yüzükoyun yere uzanırdım. </st><st c="1434">Gemiler çizerdim, yük gemileriydi çoğu. </st><st c="1474">Saatler, saatleri üretirdi. </st><st c="1502">Doğrulurdum. </st><st c="1515">Reçinesi gevşemiş döşemenin, gıcırdıyor. </st><st c="1556">Budağıyla bakan tavan, göz göz. </st><st c="1588">Yatağın serin rüzgârı yüzüme eserdi. </st><st c="1625">Uykuyla burun buruna gelirdim. </st><st c="1656">Şafak mıydı uyku?  </st></p>
		</div>
	<div id="charCountTotal" value="1674"></div></body>
</html>
