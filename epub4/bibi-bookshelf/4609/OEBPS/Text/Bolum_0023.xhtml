<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">23</span></span></h2>

  <div class="orta">

    <h2>DİŞİ ŞÖVALYE</h2>

  </div>

  <div class="orta">

    <img alt="" src="../Images/main-26.png" style="width:233pt;height:124pt;"/>

  </div>

  <p><span class="ilkharf">F</span>austa, epey bir zaman oturduğu yerde kaldı. En mâsum insanların canını almak için kılı kıpırdamadan emir veren, en korkunç olaylar karşısında bile soğukkanlılığını kaybetmeyen bu kadının yüzü renksizleşmişti. içinde müthiş bir savaş vardı. Şu âna kadar, bir kadın olarak arzularıyla mücadeleden çekinmemişti. Kadındı, fakat kadınlığa isyan etmişti. İnsandı, fakat kalbine boyun eğmemişti. Ne var ki artık mücadeleden iradesi değil, tabiatı galip çıkıyordu. Fausta, aşka mağlûp olmuştu. Aşkı istemiyor, fakat istemediği hâlde:</p>

  <p><i>«Seviyorum!»</i> Diye mırıldanıyordu. <i>«Ne yapayım? Seviyorum!..»</i></p>

  <p>Sonra tekrar kendi kendine hu gerçeği inkâr etmeye çalışıyordu. Kimbilir, belki de aşk sandığı şey sadece basit bir kıskançlıktan ibaretti. Kimbilir, belki de Violetta ortadan kalkınca bu aşktan da eser kalmazdı. Kıskançlığın sebebi, şu çingene kızı, daha doğrusu Farnèse’nin kızı değil miydi? Belki o ortadan kalkınca aşkın da saçma bir hayâl olduğunu anlayacaktı!…</p>

  <p>Ne çâre ki bütün bunlar, boş ümitlerden ibaretti: Aşk olmayınca kıskançlık da olmazdı!</p>

  <p>Nitekim Fausta, gözleri önünde tatlı bir hayâli görür gibi oluyordu: Greve meydanında büyük bir kalabalık toplanmıştı ve bu kalabalık arasında Guise’yle Crilion karşı karşıya geliyorlardı. Birdenbire bir kahraman beliriyor, kılıcıyla ortalığı darmadağın ediyor ve Crîllon’un yaralı ve yorgun askerlerini sürükleyip götürüyordu. Bu, Pardaillan’dı. Fausta onu, ilk defa o gün görmüştü… Ve ömründe ilk defa aşkın ne demek olduğunu da o gün anlamıştı. Bu kaçınılmaz, inkâr edilmez bir gerçekti: Fausta, Pardaillan’ı seviyordu. Hem de Fausta gibi ateşli bir kadın nasıl sevebilirse öyle seviyordu…</p>

  <p>Kendi kendine söylendi:</p>

  <p><i>«Violetta ölünce onu daha çok seveceğim…»</i></p>

  <p>Bu sırada Fausta’nın iki sadık hizmetçisi yanına yaklaşarak vaktin çok geçtiğini, çok yorgun olduğunu kendisine hatırlatmak istediler. Fakat Fausta, ikisini de sert bir el işaretiyle susturup odadan çıkardı. Sonra yine düşünmeye başladı:</p>

  <p>Seviyordu. Artık bundan şüphe edilemezdi. Evvelce Roma’nın, Milâno’nun, Floransa’nın en yakışıklı asilzadelerini gülerek reddetmiş olan Fausta, kimseden hoşlanmayan, kimseyi sevmeyen Fausta, şimdi kendisine kafa tutmuş olan Pardaillan için çıldırıyordu…</p>

  <p>Birdenbire dikildi ve yüksek sesle kendi kendisiyle hesaplaşıyormuş gibi konuşmaya başladı:</p>

  <p>— “Hayır! Fausta, sevginin ne olduğunu bilmemelidir! Tanrı beni denemek istiyor. Ben bu denemeden zaferle çıkmalıyım!.. Bu sevgi bende, geçmiş bir hastalığın izi olarak kalmalıdır. Benimki gibi bir kalp, böyle mânâsız ve çocukça şeylere âlet olamaz. Mademki bu adam sağ kaldıkça onu sevmemezlik edemeyeceğim, o hâlde onun ölmesi lâzımdır…”</p>

  <p>Pardaillan’ın idâm kararını böylece verdikten sonra gözlerinde sonsuz bir gurur ışığı parıldadı ve:</p>

  <p><i>«Gerçi o ölse de, kendisini sevmeye devam edeceğim,»</i> diye söylenmeye devam etti. <i>«Fakat o zaman bu aşk, şimdiki kadar tehlikeli olmayacaktır. Pardaillan ölmelidir! Evet, evet! Hislerime ve kalbime daima hâkim olduğumu kendi kendime ispat edebilmem için Pardaillan benim elimle ölmelidir!»</i></p>

  <p>Ayağa kalkmış, aşka, Pardaillan’a, kendine meydan okuyordu. Birdenbire kılıcını çekerek büktü. Keskin ağızlı kılıç kırılıp ikiye bölündü. Fausta:</p>

  <p><i>«Onunla bir kılıç kılıca karşılaşsam, muhakkak hakkından gelirim,»</i> diye düşündü. <i>«Belki de bana mağlûp oluşu, ona beslediğim sevgiyi söndürür. Fakat onunla çarpışırken kullanacağım kılıç sağlam olmalıdır. Benim ellerim ağır kılıçları da kullanır</i>… <i>Dünyanın en iyi kılıçları bendedir. Floransa’lı eskrim ustaları, bana düşmanı bir hamlede öldürecek oyunları öğrettiler. Cesaretim ise hudutsuzdur… Öyleyse bu çarpışmada yenilecek olan Pardaillan’dan başkası değildir..,”</i></p>

  <p>Fausta yerinden kalktı. Yandaki bir odaya geçerek. orada her türlü kılıç, hançer ve ateşli silâhın bulunduğu geniş bir kolleksiyon arasından, ince olmasına rağmen son derece sağlam bir kılıç seçerek beline taktı. Bir mantoya büründü. Şapkasını da yüzüne iyice eğdikten sonra koynundan çıkardığı bir düdüğü üç defa çaldı. Düdük sesinden iki-üç saniye sonra odaya bir adam girmişti. Fausta bu adama:</p>

  <p>— “Saat sabahın üçü!…” Dedi. “Seninle dolaşmaya çıkacağız. Başka adam istemez… Sen de silâhsız gel!”</p>

  <p>Adam, bu emri bir daha tekrar ettirmedi. Hemen silâhlarım çıkarıp oraya, masanın üstüne bıraktı. Sonra birlikte sokağa çıktılar.</p>

  <p>Ortalık zifiri karanlıktı. Çıt yoktu. Ufuktaki belli belirsiz bir alacakaranlık, tan vaktinin yaklaştığım gösteriyordu. Hızlı yürüyerek Deviniere lokantasına kadar geldiler. Fausta bir köşeye sindi. Adamı, lokantanın kapısını şiddetle çaldı. Biraz sonra gecenin bu uygunsuz saatinde; yatağında mışıl mışıl uyuyan Pardaillan’a birisinin kendisini muhakkak görmek istediği haber veriliyordu.</p>

  <p>Şövalye, tatlı uykusundan bu şekilde uyandırılışına fena hâlde kızdı. Kendisini kaldıran garsona:</p>

  <p>— “Ben, bu tatlı uykudan, ya kibar bir madamın hatırı için kalkarım, ya da çok aceleci bir düşmanın karnını deşmek için!” Dedi.</p>

  <p>Garsonun arkasında biri:</p>

  <p>— “Zaten uyandırılmamzm sebebi de bunlardan biri mösyö!” Diye seslendi.</p>

  <p>Bu seslenen, Fausta’nın silâhsız adamıydı. Şövalye adama baktı. Adamı, kendisine lâyık bir düşman görmemiş olacak ki:</p>

  <p>— “Herhâlde kibar bir madamın davetine gidiyorum!” Dedi.</p>

  <p>Pardaillan’ın tahmini pek yanlış değildi. Fakat uykusunu bozmaya yeteceğini söylediği iki sebebin, ikisinin birden, bir araya gelmiş olacağını akıl edemezdi. Acelesiz kalktı. Islık çala çala giyindi. Kılıcını kuşanıp otelin kapısına çıkınca az önce garsonla beraber kendisini uyandırmaya gelmiş olan adamı orada buldu. Garson, içeride kalıp lokantanın kapısını kapadıktan sonra dışardaki adam Şövalyeye:</p>

  <p>— “Şövalye de Pardaillan sîzsiniz değil mi?” Diye sordu. “Ben, adını söylemek istemeyen bir asilzadenin uşağıyım… Efendim, sizinle çarpışmak isteğinde. Bunu kabul etmezseniz, korkaklığı kabul etmiş olacaksınız!”</p>

  <p>Pardaillan bir kahkaha atarak:</p>

  <p>— “Eğer âdetlerim arasında dövüşülecek adamın isminin bilinmesi bulunmasaydı, bu teklifinizi kabul ederdim.” Dedi.</p>

  <p>— “Efendim, adını ancak sizi yere serdikten sonra söyleyecektir… Ama o zaman da sizin, bu adı başkasına tekrar etmenize imkân kalmayacaktır.”</p>

  <p>Şövalye bir an düşündü: Bu, kim olabilirdi? Dük de Guise mi? Onda o kadar yürek yoktu, canım… O, Şövalyeyi arkadan hançerlemeyi tercih ederdi. Sakın değirmen olayının öcünü almak isteyen Bussi-Leclerc olmasmdı? Hayır, o da olamazdı… Fakat ya Maurevert?!.. Ha, işte bu mümkündü…</p>

  <p>Pardaillan, uşağa:</p>

  <p>— “Kabul ediyorum! Efendin neredeyse meydana çıksın da kendisine, Pardaillan’ın uykusunda rahatsız edilmesinin neye mal olacağını göstereyim!” Dedi.</p>

  <p>O, bu sözleri henüz söylememişti ki kapılardan birinin önünde bir karaltı belirmişti. Uşak, Pardaillan’ın ve yabancının önünde eğildikten sonra çekilip gitti. Şövalye bir an hiçbir yeri görülmeyen bu genç ve çevik görünüşlü karaltıya baktı. Sonra her zamanki umursamaz tavırıyla:</p>

  <p>— “Adınızı söylemek istemiyormuşsunuz Mösyö!” Dedi. “Usulden değildir, ama haydi razı olalım!… Görüyorum ki bana yüzünüzü de göstermek istemiyorsunuz! Onu da kabul edelim! Fakat hiç değilse beni neden öldürmek istediğinizi söyleyin…”</p>

  <p>Pardaillan, bu sözleri söylerken düşmanım da bir an bile gözden kaçırmıyordu. Fakat karşısındaki bu sözlere cevap olarak kılıcını çekti. Bunun üzerine Şövalye de derhal uzun kılıcını havalandırdı:</p>

  <p>— “Anlaşıldı,” dedi. “Beni neden öldürmek istediğinizi de söylemeyeceksiniz. Fakat ben Paris’te bulunduğumun bilinmesini istemiyordum… Bâri burada bulunduğumu kimden haber aldığınızı söyleyin de, eğer bu çarpışmadan sonra kaldırımlara serilmezsem, ona göre ihtiyatlı davranayım!”</p>

  <p>Yabancı, cevap olarak çarpışmaya hazırlanmaktan başka bir hareket yapmadı. Şövalye de:</p>

  <p>— “Epey kabaymışsınız azizim,” dedi. “Ben de bu davranışınıza karşılık kılıcımla yüzünüzdeki maskeyi çıkaracağım. Yüzünüzü iyi koruyunuz… Yalnız maskeniz düşecektir, o kadar…”</p>

  <p>Bu sözlerin bitmesiyle birlikte kılıçların birbiriyle çarpışması başladı. Gecenin son yıldızlarının sönük ışığı altında iki hasım sıçrıyor, ilerliyor, geriliyordu… Kılıç şakırtılarından başka sessizliği bozan gürültü yoktu.</p>

  <p>Pardaillan, daha çarpışmanın başında, hasmımn zorlu biri olduğunu anlamış, hayret etmişti. Fransa’da çarpışmadığı kılıç ustası kalmamış gibiydi. Fakat bu kadar ustasına henüz rastlamamıştı. Rakibin bileği sağlam, kolu çevikti. Nitekim bu kol, birdenbire zemberek gibi öyle bir boşandı ki Pardaillan bir adım geriye sıçramaya mecbur kaldı ve hayranlığını açığa vurmaktan kendini alamadı:</p>

  <p>— “Bravo!.. Tebrik ederim!.. Böyle bir hücum, başka bir hasmı muhakkak yere sererdi. Bu hücumun tek karşılığı vardı ki onu da ben tatbik ettim!” Dedi.</p>

  <p>Pardaillan, sözünü bitirir bitirmez, öyle bir hamle yaptı ki kılıcının, düşmanın göğsünü delmemesine imkân yoktu. Fakat sadece maskeyi alacağını söylediği için bu hücumu ileri götürmeyerek kılıcını yarı tuttu. Ortalık ağarmış, gürültüye uyanan erkenciler, pencerelerini açarak bu çarpışmayı merakla seyre koyulmuşlardı. Bu gibi çarpışmalar, Paris’te olağan işlerdi. Sık sık, bir meyhanede kafayı tütsüleyen asilzadelerin bir köşe başında, bilmem hangi matmazelin güzel gözleri uğruna çarpıştıkları görülürdü. Bu bakımdan seyirciler, bu çarpışma karşısında da çarpışanları değil, sadece kimin galip geleceğini merak ederek bakıyorlardı.</p>

  <p>Birden, dövüşenlerden birinin acıyla bağırdığını duydular. Fakat silahşorların her ikisi de ayakta kaldı. Bu feryat, yabancının hançeresinden çıkmıştı. Çünkü Pardaillan karışık birtakım hamlelerle hasmını şaşırttıktan sonra kılıcının ucuyla rakibinin alnına hafifçe dokunuvermiş ve kılıcı çektiği zaman düşmanının maskesini de çekip almıştı. Şövalye, hayret içinde:</p>

  <p><i>«Kadınmış!»</i> Diye mırıldandı.</p>

  <p>Şövalye’nin bunu söylemesiyle kılıcını indirmesi bir oldu. Siyah maske, yere düşmüştü. Pardaillan dikkatlice bakınca düşmanını tanımış ve bir kadınla karşılaşmış olmanın verdiği üzüntü, eriyivermişti. Fausta’nın alnında kızıl bir leke meydana gelmişti. Kadın, sözle anlatılmaz bir keder içinde yüzünü göğe kaldırmış, alnındaki yarayı Tanrı’ya göstermek ister gibi bir tavır takınmıştı.</p>

  <p>Ömründe ilk defa olmak üzere yaralanıyor ve bu yaralanışın kutluluğunu lekelediğine inanıyordu.</p>

  <p>Pardaillan, alaycı bir selâmla eğilerek:</p>

  <p>— “Eğer Prenses Fausta ile dövüşmekte olduğumu bilseydim, kendisinin elinden bir yara almaya çok gayret ederdim!” Dedi.</p>

  <p>Fausta hırsından çıldırmış gibi seslendi:</p>

  <p>— “Kendinizi koruyunuz!”</p>

  <p>Fakat Şövalye kılıcını kınına sokmuş, iki elini göğsüne kavuşturmuş, bekliyordu. Kadının, kılıcı bir hançer gibi kavradığını ve kendisine saplamak için üstüne atıldığını gördü. Pardaillan, hiç zorlanmadan, kadının kolunu tutarak kılıcını elinden aldı. Sonra kabzasından tutarak kendisine uzattı ve:</p>

  <p>— “Madam,” dedi, “dünyada, benim diyebileceğim bir canım kaldı. Kısa bir süre için onu bir matahmış gibi koruyorum. Bu husustaki gayretimi hoşgörünüz ve kanımı döktürmeyişimi, güzel gözlerinizden yaşlar akmasına sebep oluşumu bağışlayınız!”</p>

  <p>Fausta ağlıyor:</p>

  <p>— “Ah şeytan!” Diyordu, “İlk seferinde kalbimi, ikinci seferinde de silâhımı mağlûp ettin. Fakat zaferine o kadar güvenme… Seni, nasıl olsa kalbimden söküp atacağım. Senin kalbine gelince onu da nasıl parça parça edeceğimi Grève meydanında göreceksin… Oraya gel…”</p>

  <p>Pardaillan bu sözlerin anlamını pek kavrayamadı. Kadının, kılıcını ayaklarının dibine koyarak çekildi. Fausta hiddetle kılıca bastı ve onu ikiye böldü. Sonra kendine hâkim olarak heyecanını yendi ve sâkin bir sesle:</p>

  <p>— “Allahaısmarladık demiyeyim!” Dedi. “Tekrar görüşeceğiz! Zira bugün saat onda sizi Grève meydanında göreceğim ümidindeyim!..”</p>

  <p>Fausta arkasını döndü ve uzaklaştı. Pardaillan, hem kadının arkasından bakıyor, hem de söyleniyordu:</p>

  <p><i>«Bir Greve meydanıdır tutturmuş, kaçtır söylüyor…»</i></p>

  <p>— “Bana randevu mu veriyor, yoksa bir tuzak mı hazırlıyor, nedir?.. Herhâlde gözlerimi dört açmam lâzım… İlk iş olarak tası tarağı toplayıp Deviniere den uzaklaşmalı!”</p>

  <p>Şövalye, Fausta’yı yolun köşesinden dönüp kayboluncaya kadar seyretti. Sonra eğilip, iki parça olan kılıcı aldı, baktı:</p>

  <p><i>«Markasına bakılırsa Milano’da yapılmış mükemmel bir kılıç! Kâfir prenses, ne de güzel kılıç kullanıyor? Üstat Bussi-Leclerc’e adamakıllı ders verebilir!.. Bunları da ganimet olarak saklayayım bari!.. Yalnız şu kâfir kadın boyuna Grève meydanını ağzında geveleyip duruyordu. Bakalım bu işin altından ne çıkacak?»</i></p>

  <p>Güneş, ufukta epeyce yükselmişti. Pardaillan hemen Charles d’Angoulême’nin odasına, kendisini uyandırmaya koştu ve daha kapıdan girerken söylendi:</p>

  <p>— “Azizim Dük! Buranın havası bozuldu. Hiç vakit geçirmeden Deviniére’den gitmemiz lâzım…”</p>

  <p>Fakat içeriye girince şaşırdı kaldı. Charles’in yatağı bozulmamıştı. Genç Dük sapsarı bir yüzle, bir iskemlede oturuyor ve masanın üstündeki iki tabancaya dalgın dalgın bakıyordu. Şövalye:</p>

  <p>— “Ne o, monsenyör?” Dedi. “Hiç yatmadınız mı? Halbuki Deviniere’nin yatakları yumuşacıktır… Nedir o masanın üstündeki tabancalar… Dolu mu?”</p>

  <p>Charles elini tabancalara doğru uzattı. Pardaillan şaşırarak sordu:</p>

  <p>— “Hayrola, kendinizi mi öldüreceksiniz? Nedir bu hâl?”</p>

  <p>Genç Dük, birdenbire hıçkırdı:</p>

  <p>— “Evet Pardaillan,” dedi. “Evet! Artık yaşayamayacağımı hissediyorum!”</p>

  <p>Pardaillan:</p>

  <p>— “Bakın, böyle şeyler düşüneceğiniz hiç hatırıma gelmemişti.” Dedi. “Peki, Orléans’ta sizden haber bekleyen o saygıdeğer kadın ne olacak?..”</p>

  <p>Charles irkilerek:</p>

  <p>— “Annem?..” Diye mırıldandı.</p>

  <p>— “Evet… Bütün gençliği hasta bir kralın, sevgili erkeğinin dertlerini dinlemekle geçmiş ve onu kaybettikten sonra da bütün sevgisini size vermiş olan anneniz!.. Ben sizin yerinizde olsam, annenizin, sevinçli günlerini görüp mutlu olmasına yardım ederim delikanlı! Zavallı anneniz, gençliğini olduğu gibi ihtiyarlığını da göz yaşları içinde mi geçirsin istiyorsunuz?”</p>

  <p>Charles d’Angoulême ağlıyordu:</p>

  <p>— “Ne yapayım Şövalye?” Dedi. “Sevdiğimin ölüm haberini aldıktan sonra artık benim için yaşamanın anlamı kalmadığını iyice anlıyorum.”</p>

  <p>— “Kararınız kesin mi?”</p>

  <p>— “Evet, Pardaillan! îzin verirseniz size vedâ edeyim!,.”</p>

  <p>— “Hele durun canım! Vedâlaşmak kolay iş! Hattâ kalbinize bir kurşun sıkmanız da zor bir şey değil!.. Yalnız benim hatırım için biraz daha sabredin!.. Sizin yardımınıza muhtacım Dük!”</p>

  <p>Charles d’Angoulême:</p>

  <p>— “Şövalye,” dedi. “Bu işi biraz geciktirmek ve belki de beni kararımdan caydırmak istiyorsunuz. Fakat bu uğraşmanız boşuna olacak. Siz ömrünüzde aşkı, tatmadığınız için onun ne demek olduğunu bilmiyorsunuz. .. Seven bir kalbin sevgilisi yok olunca çarpamayacağını, gözlerin onsuz dünyaya bakamayacaklarını anlamıyor musunuz Şövalye?”</p>

  <p>Pardaillan delikanlının bileğine yapıştı. Titrek bir »esle:</p>

  <p>“Evladım,” dedi. “Bâri benim için biraz daha yaşa! Bir zamanlar ben senin için yaşamak kararım vermiştim. Şimdi sen de benim eski bir hesabım görülünceye kadar yaşa!..”</p>

  <p>Charles’in gözleri tekrar tabancalara dikilmişti.</p>

  <p>Pardaillan:</p>

  <p>— “Evet, evet! Öyle hareket etmen lâzım!” Dedi.</p>

  <p>Dük d’Angoulême, artık Şövalye’yi dinleyecek hâlde görünmüyordu. Kendini kaybetmiş gibiydi. Eli tabancalardan birine uzanmıştı. Birdenbire kapı açıldı, heyecanlı ve neşeli bir ses:</p>

  <p>— “Monsenyör!.. Bulundu!.. Bulmuşlar… Vallahi bulmuşlar!.. Oradaymış!” Diye bağırdı.</p>

  <p>İçeriye ilkönce Picouic girdi. Pardaillan, yeni bir olayın genç Dük’ü kurtarabileceğini hesaplayarak sordu:</p>

  <p>— “Kim bulundu?..”</p>

  <p>Kart bir ses cevap verdi:</p>

  <p>— “Ben!..”</p>

  <p>Bu kelimeyi, kapıdan giren Croasse söylemişti. Kahramanca bir tavırla göğsüne vurarak söyleniyordu:</p>

  <p>— “Binbir tehlikeye göğüs gererek Montmartre manastırının esrarını çözdüm. Bir sürü düşmana karşı koymama rağmen Violetta’nın kaçırılmasına engel olamadım. Çünkü…”</p>

  <p>Söz, Croasse’nin gırtlağında takıldı, kaldı. Çünkü Pardaillan’la Charles, birdenbire zavallı serserinin üstüne atılmış, kendisini odanın ortasına kadar sürüklemişlerdi. Zavallı, korkudan şaşkına dönmüş ve dayak yiyeceğini sanarak yalvarmaya başlamıştı. Dük d’Angoulême ise heyecandan ölecek hâlde:</p>

  <p>— “Ne dedin?” Diye sordu.</p>

  <p>Pardaillan da atıldı:</p>

  <p>— “Bu akşam Violetta’yı mı gördün?”</p>

  <p>Croasse perişan bir hâlde:</p>

  <p>— “Gördüm efendim, ama gördümse kabahat vallahi bende değildi…”</p>

  <p>Charles d’Angoulême sevincinden delirecek gibi olmuştu:</p>

  <p>— “Sağ mı?” Diye sordu.</p>

  <p>— “Vallahi de, billahi de sağ efendim.”</p>

  <p>Charles, derin bir soluk aldı. Pardaillan ise ağzından lokma lokma lâf çıkan Croasse’yi söyletmek için masanın üzerindeki tabancalardan birini kavradı. Tabanca, şakağına dayanınca Croasse’nin dizleri tutmaz oldu. Yüzü yemyeşil kesildi. Yere çöktü. Pardaillan:</p>

  <p>— “Eğer doğrusunu söylemez, bir noktayı eksik bırakırsan, beynini patlatırım,” dedi. “Gördüğünü söylediğin Violetta, o şarkı söyleyen Violetta mıydı?”</p>

  <p>— “Allah beni kahretsin ki oydu, efendim. Ben kendisini göreli henüz bir saat oldu. Eğer yalan söylüyorsam, iki gözüm önüme aksın!..”</p>

  <p>— “Sağ mıydı?”</p>

  <p>— “Taş olayım ki sağdı, Şövalyem.”</p>

  <p>— “Sakın başka birini görüp de Violetta sanmış olmayasın?..”</p>

  <p>— “Aman efendim, ben Violetta’yı tanımaz mıyım ?”</p>

  <p>Pardaillan, elindeki tabancayı fırlatıp bir köşeye attı. Charles’Ie birlikte Croasse’yi sorulara boğdu. Serserinin anlattıklarına bakılırsa Violetta, mahpus tutulduğu Montmartre manastırından başka bir yere götürülmüştü. Gerçi işin aslı da böyleydi ama, Croasse’nin anlatış tarzı büsbütün başkaydı. Croasse, manastıra birtakım çirkin suratlı adamların girdiğini, kendisinin cesaretle onların peşlerine düştüğünü, sonra da bahçedeki tahta perdeli küçük evin bir köşesine sinerek Violetta’yı yedi-sekiz silâhlı adamın beklediğini gördüğünü anlattı. Sonunda yine her zaman olduğu gibi bu işten kendine bir pay çıkararak:</p>

  <p>— “Bu durumu görünce Violetta’yı kurtarmaya karar verip geceyi bekledim,” dedi.</p>

  <p>Charles d’Angoulême, son derece memnun, Croasse’ye bir dolu kese uzattı:</p>

  <p>— “Aferin Croasse, al şu paralar senin olsun!”</p>

  <p>— “Teşekkür ederim efendim. Ne diyordum? Derken efendim, Violetta’nın tepeden tırnağa silâhlı, çamyarması gibi muhafızları, içip içip sızdılar, efendim. Hemen saklandığım yerden Violetta’yı kaçırmak için indim ki ne göreyim? Birdenbire kapı açılıp da altı-yedi silâhlı daha gelmez mi? Kaçmama vakit kalmadı. Beni gördüler. Hep birlikte kılıçlarını çekerek üstiiıne alıldılar. Bir dövüştük ki demeyin gitsin… İşle bakın, o dövüşün izleri hâlâ burada…”</p>

  <p>Croasse, kollarını sıvamış, mosmor birtakım lekeler gösteriyordu. Pardaillan, bu lekelere baktıktan sonra:</p>

  <p>— “Bunlar kılıç yarası değil,” dedi.</p>

  <p>— “Aman efendim… Kim söylemiş kılıç yarası değil diye? Yapmayın Şövalye!..”</p>

  <p>Pardaillan parladı:</p>

  <p>— “Beni kör mü sanıyorsun be!.. Bunlar bal gibi dayak yemekten olmuş çürükler ve bereler…”</p>

  <p>Croasse, birdenbire Belgodère’den yediği dayağı hatırlayıp yüzünü buruşturdu. Şövalyeyi aldatamayacağını anlayınca:</p>

  <p>— “Efendim, kurnazlığım sayesinde haydutlar bana ne kadar hücum ettilerse de kılıçlarım bir türlü dokunduramadılar,” dedi. “Ben de manevra yaparken vücudumu öteye beriye çarptım…”</p>

  <p>Şövalye, bu saçma tartışmayı kısa kesmek için:</p>

  <p>— “Demek ki duvarlara çarpa çarpa bu hâle geldin…” Diyerek alaycı bir tavır takındı.</p>

  <p>— “Elbette ya!.. Adamlar çok kalabalıktı, gerilemek zorunda kaldım. Onlar da Violetta’yı sürükleye sürükleye götürdüler.”</p>

  <p>— “Neye hemen bize gelip haber vermedin?”</p>

  <p>— “Aman efendim, nasıl haber vereyim? Onlarla boğuşmam sabaha kadar sürdü. Sonra dosdoğru Barrés sokağına koştum. Orada sizi bulamayınca buraya geldim.”</p>

  <p>Pardaillan’la Charles d’Angoulême inanmış görünüyorlardı. Zaten onlar için işin bu tarafı hiç de önemli değildi. Asıl mesele, Violetta’nın sağ olduğunu öğrenmelerindeydi. Peki ama Violetta’yı manastırdan çıkarıp nereye götürmüşlerdi?..</p>

  <p>Croasse, attığı yalanlara herkesin inandığını sanarken işin aslını düşünüyordu. Belgodère, Violetta’yı götürünce Croasse de hemen manastırdan dışarıya fırlamış ve sabaha kadar Paris surları önünde bekledikten sonra içeriden dışarıya çıkmak yasak olduğu hâlde dışarıdan içeriye girmeye kimse bir şey demediği için rahat rahat şehre girmişti.</p>

  <p>Birden odanın içinde Pardaillan’ın korkunç haykırışı duyuldu. Sapsarı kesilen Şövalye:</p>

  <p>— “Grève meydanı…” Dedi. “Hain Fausta bana boyuna Grève meydanından bahsedip duruyordu.</p>

  <p>Bugün saat onda orada bir şey varmış… Sakın Violetta?..”</p>

  <p>Sözünü tamamlamadı. Saate baktı; dokuz buçuktu. Dük d’Angouleme’ye:</p>

  <p>— “Hemen yola çıkalım,” dedi. “Silâhlarınızı alın ve peşimden gelin Dük!..”</p>

  <p>Charles telâşla:</p>

  <p>— “Nereye gidiyoruz?” Diye sordu.</p>

  <p>Pardaillan, yıldırım gibi dışarı fırlarken:</p>

  <p>— “Grève meydanına,” dedi.</p>

  <div class="orta">

    <img alt="" src="../Images/main-27.png" style="width:140pt;height:81pt;"/>

  </div>

</body>

</html>