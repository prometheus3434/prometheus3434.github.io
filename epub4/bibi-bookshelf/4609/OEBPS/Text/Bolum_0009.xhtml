<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">9</span></span></h2>

  <div class="orta">

    <h2>BİR KIZ VE İKİ BABA</h2>

  </div>

  <div class="orta">
    <br/>
  </div>

  <p><span class="ilkharf">C</span>ellât Claude usta, son dakikada Violetta’yı onbeş arkebüz tüfeği karşısında görünce, tek kurtuluş çaresini döşemedeki deliği açıp Seine nehrine atlamakta görmüştü. Fakat bu da çok zayıf bir ümitti ve nitekim genç kızı yakalayıp boşluğa atlayışını takip eden ilk saniyelerde ölümün muhakkak olduğunu düşünmekten kendini alamamıştı, ikinci büyük endişesi de şu olmuştu:</p>

  <p><i>«Kız, benim cellât olduğumu öğrendi!»</i></p>

  <p>Violetta’yı kucağında tutup suya atlamasıyla dibe dalması bir oldu. Fakat kızcağızı bağrına basarak şiddetli bir topuk darbesiyle hemen tekrar suyun yüzüne çıktı. Soğuk su, aklım başına getirmiş, darmadağınık kafasını toparlamasına sebep olmuştu. Bütün çabasını, Violetta’nın başını suyun üstünde tutarak kıyıya ulaşmaya harcadı. Böylece bir zaman yüzdükten sonra dizini şiddetle dibe çarpınca, sığ kıyıya vardığını anladı ve ayaklarını yere basıp Violetta’yı büsbütün sudan çıkardıktan sonra kız, kollarında olduğu hâlde soluk soluğa koştu ve çabucak evine vardı. Fakat bütün seslenmelerine, bağırmalarına rağmen kapı bir türlü açılmıyordu. Claude’nin geniş omuzları kapıya yükleniyor ve kanat çatırdamaya başlıyordu ki Gilberte nine de elinde bir şamdan olduğu hâlde kapıyı açtı. Durumun korkunçluğunu gören kadıncağızın dili tutulmuş gibiydi. Claude usta:</p>

  <p>— “Ateş yak… Kuru çamaşır getir,” dedi. “Çabuk ol, çabuk!”</p>

  <p>Koca adamın şimdi bir tek düşüncesi vardı: Violetta’ya bir zarar gelip gelmediğini anlamak… Bu yüzden, kapıyı açık unutarak kendi odasına koştu. Kızcağızı, kendi karyolasına yatırdı ve şaşkın şaşkın söylendi:</p>

  <p><i>“Acaba öldü mü? Acaba kendisini bulduğum halde yine kayıp mı edeceğim? Böyle olursa dayanamam, ben de ölürüm.”</i></p>

  <p>Sonra ihtiyar kadına bağırdı:</p>

  <p>— “Ne duruyorsun, be kadın, çabuk olsana!”</p>

  <p>Cellâdın kendi kapısını açık unutarak yukarıya koşmasından az sonra Calandre sokağına bir adam girmiş ve evin açık kapısı önünde durmuştu. Bu Belgodere’ydi. Kapıyı açık görünce bir an şaşkın ve mütereddit duraladı. Sonra hançerinin yerinde olup olmadığını yoklayarak, içinden:</p>

  <p><i>“Oh, oh,” dedi, “işler yolunda gidiyor. Neredeyse herifin beni beklediğine inanacağım. Şimdi içeriye girince ona ne diyeyim? Kızını nasıl Dük’ün yatağına attığımı söyleyeyim de yüreğini parçalayayım mı? Nasıl, Claude usta, oynadığım oyunu beğendin mi? İnanmazsan git de bak, kızını nasıl Dük de Guise’nin kollarında bulacaksın… Ne sandın ya, fahişe oldu artık… Hem de sayemde oldu bu iş…”</i></p>

  <p>Böyle düşünerek, bir yandan da merdivenlerden çıkıyordu. Aralık kalmış bir oda kapısının önüne gelince birdenbire durdu. Odanın içinde Claude, bir yatağın üstüne doğru eğilmiş, ağlıyordu:</p>

  <p>— “Aman Allahım!” Diyordu. “Yaşıyor! Büyük Tanrım, bana da yardım ettin. Bin şükürler olsun. Aç gözlerini Violetta’çığım. Aç evlâdım, korkma… Bak, kurtuldun işte… Sabah olur olmaz buradan, bu kahrolası memleketten kaçıp gideceğiz, evlâdım.”</p>

  <p>Belgodère, bu sözleri duyunca hayretinden taş kesilmişti. Kendini toparlayınca hemen gerisin geriye döndü. Yavaş yavaş sokağa çıktı ve müthiş bir kin ve hiddetle ne yapacağını şaşırmış bir hâlde Fausta’nın evine yollandı… Oraya varınca durdu. Kızgınlığından tir tir titreyerek:</p>

  <p><i>“Nasıl oldu bu iş?”</i> Diye kendi kendine mırıldandı. <i>“Ben kızı kendi elimle şu eve getirip Guise’nin adamlarına teslim ettim ve karşılığında yüz duka altını aldım. Şimdi de öcümü almak için sabaha kadar dayanamayıp akşamdan Claude’nin evine giriyorum ki ne göreyim? Kız burada…”</i></p>

  <p>Düşünüyor, taşmıyor, bu bilmeceyi bir türlü çözemiyordu. Herhalde kız sonradan Guise’nin elinden kaçarak kendisini Seine nehrine atmış, mûcizeye benzer bir tesadüfle orada bulunan Claude de kendisini kurtararak evine kagirmiş olacaktı. Üstelik Claude, yarın sabah Paris’i terketmekten söz ediyordu.</p>

  <p>Belgodère’nin öcü böylece yarıda mı kalacaktı?</p>

  <p>Belgodère kapının tokmağını birkaç kere vurdu. Taşlıktaki muhafızlarla zorbelâ anlaştıktan sonra Fausta’nın huzuruna çıkarıldı ve olanları bir bir anlattıktan sonra da sarayın çıplak bir odasına kapatılarak kapı üstüne kilitlendi. Çingene böyle bir davranış beklemiyordu ama, sesini çıkarmamıştı. Çünkü korkmuyordu. Fausta’ya gelince, derhal Prens Farnèse’yi çağırtmış, kendisiyle uzun uzun görüşmüştü.</p>

  <p>Beri yanda Gilberte nine, kızcağızı soyduktan sonra üşümüş vücudunu ovmuş, sıcak çamaşırlar giydirerek yatağa yatırınca, Violetta da kendine gelmişti.</p>

  <p>Claude usta, odaya tekrar girdiği vakit, Violetta’nın dalgın dalgın düşünmekte olduğunu görünce büyük bir üzüntüyle irkildi. Acaba aklından neler geçiyordu? Herhalde bir cellâdın kızı olduğunu düşünüyor ve muhakkak ki, Claude ustadan nefret ediyordu.</p>

  <p>Cellât, bütün gece kendini bu çeşit düşüncelerle yedi bitirdi. Bir türlü Violetta’nın yanına sokulamadı. Fakat aynı gece, genç kızın da gözlerine hiç uyku girmedi. Sabah olup da güneşin ilk ışıkları odaya dolduğu vakit Violetta yataktan kalkarak bir koltuğa oturdu. Az sonra Claude usta da neşeli bir tavır takınmaya çalışarak içeriye girdi. Tatlı tatb gülümseyerek:</p>

  <p>— “Biraz sonra bir araba gelecek, Gilberte nine ile birlikte o arabaya bineceksin. Gilberte nineyi hatırlıyor musun? Ben de pek budalalaştım ya… Nereden hatırlayacaksın? Onu ancak bir kere görmüştün ve o zaman da çok ufaktın… Hiç korkma… Ben de arabanın yanısıra atımla gideceğim… Bak, şu tabancalara… Şu hançere bak… Yanımıza sokulmak isteyenin vay hâline!..”</p>

  <p>Violetta heyecanından titreyerek:</p>

  <p>— “Yola çıkmazdan önce sizinle konuşmayı pek isterdim.” Dedi.</p>

  <p>Cellâdın yüreği hop etti. Genç kızın ne söylemek istediğini aklı kesiyordu. Herhâlde kendisinden korktuğunu ve onunla birlikte bir yere gidemeyeceğini söylemek istiyordu. Gerçekten bunu mu söyleyecekti? Öyle ya, başka ne diyeceği olabilirdi ki? Peki, o zaman Claude ne yapacaktı?</p>

  <p>Cellât bu kadarını düşünemiyor du. Viole tta’sız nasıl yaşayabileceğini düşünmek istemiyordu. Böyle bir ihtimal, onun aklını başından alıyor, kafasını bomboş bir hâle getiriyordu. Claude birdenbire ayakta duramaz oldu ve Violetta’nın önünde diz çöküverdi. Genç kız hayretler içinde ihtiyara bakarken, Claude:</p>

  <p>— “Demek bana söyleyeceklerin var,” Dedi. “Fakat önce beni dinle… Evet, ben adam öldürürüm… Sararma, kızım! Dinle bak, anlatayım: Yargıçlar, sanığı ölüme mahkûm ederlerdi. Bana da cezayı yerine getirmem için emir verirlerdi, ben de bu emre boyun eğerdim. Ben bir âletten başka bir şey değildim ki… Babam da, büyük babam da bu işi yapmışlar… Ben de onların yolundan gittim.”</p>

  <p>Claude bir yandan bunları söylerken, bir yandan da sözlerinin uyandırdığı etkiyi genç kızın yüzünden anlamaya çalışıyordu. Fakat Violetta’nın yüzünde en ufak bir değişiklik olmadı. Cellât kaşlarını çatmış, farkında olmadan ağlayarak devam etti:</p>

  <p>— “Bir gün yine cellâtlık yaparken seni buldum, evlâtlığa aldım… Sen o zaman minimini, dünyadan habersiz bir varlıktın. Etrafta toplanmış olan halka kollarım uzatarak sanki merhamet ve şefkat diliyordun. Ben bu hâli görünce dayanamadım…”</p>

  <p>Violetta:</p>

  <p>— “Ben mi kollarımı uzatıyordum?” Diye sordu.</p>

  <p>— “Evet, sen… O zaman ben, seni aldım, evlât edindim… Çünkü babasızdın.”</p>

  <p>Violetta bütün vücudu titreyerek sordu:</p>

  <p>— “Ben mi babasızdım?”</p>

  <p>— “Evet, sen… Fakat bunu sana bugüne kadar söylememiş, seni hep oyalamıştım.”</p>

  <p>Claude acı acı içini çekti:</p>

  <p>— “Ben senin asıl baban değilim,” diye sözlerine ekledi.</p>

  <p>Violetta, kamaşmasına engel olmak istermiş gibi, gözlerini elleriyle kapadı ve mırıldandı:</p>

  <p>— “Demek ki Simonne anne doğru söyledi?…”</p>

  <p>Claude usta, sözüne devam etti:</p>

  <p>— “İşte, görüyorsun ya! Ben senin asıl baban değilim. Canın istediği zaman benden ayrılabilirsin. Fakat sana anlatacaklarım daha bitmedi… Sen zavallı, terkedilmiş bir çocuktun… Bana gelince, ben de insanlığın ne demek olduğunu, ancak seni yanıma aldıktan sonra anladım… Ondan sonra da artık cellâtlıktan nefret eder oldum. Hele bir gün senin, benim kim olduğumu öğrenebileceğini düşündükçe, rahatım büsbütün kaçıyordu… Gözlerimin önünde idam ettiğim insanların hayâlleri dolaşıyor, bana lânet okuyorlardı. Kilise kilise geziyor günahlarımı affettirmek istiyordum, fakat benim cellât olduğumu duyan hiçbir papaz bu işi kabul etmiyordu. Hiçbir yerde rahat, huzur bulamaz olmuştum. Yalnız Meudon’da, senin yanında olduğum ve bana gülümsediğin zamanlar, bütün acılarımı unutuyor, mutluluğa kavuşuyordum ve seni kendi öz evlâdım gibi bağrıma basıyordum.”</p>

  <p>Claude, derin bir soluk alıp bir süre sustuktan sonra sözüne devam etti:</p>

  <p>— “Fakat bana bu mutluluğu da çok gördüler ve seni bir gün kaybettim! O zaman neler çektiğimi sana anlatamam. Allaha şükürler olsun ki seni tekrar bulmuş bulunuyorum… Ama ne çare, bu sefer de sen benim kim olduğumu öğrendin… Demek ki, çektiğim çile henüz bitmemiş… Artık benim kim olduğumu öğrendin. Bundan böyle benden nefret edecek, beni görmeye bile tahammül edemeyeceksin!… Senden yine ayrılmak zorunda kalacağımı anlıyorum… Lâkin hiç olmazsa seni güvenilebilir bir yere götürmeme izin ver de, ondan sonra istersen benim yüzüme bakma!…”</p>

  <p>Cellât, boynunu cellâda uzatmış bir mahkûm kadar mahzundu. Fakat birden Violetta’nın sesini duydu:</p>

  <p>— “Baba! Benim Claude babacığım! Haydi beni kucağına al… Çok üzgünüm!…”</p>

  <p>Cellât kulaklarına inanamıyordu. Yanlış duyduğunu sandı ve titreyerek kekeledi:</p>

  <p>— “Ne? Ne dedin? Bir şey mi söyledin?”</p>

  <p>Violetta, kollarını, sevincinden bir koltuğa çöken cellâdın boynuna dolayarak:</p>

  <p>— “Babacığım! Benim iyi yürekli babacığım,” dedi.</p>

  <p>Bu sahneyi izleyen saatler, Claude ustanın Ömrünün en mutlu anları oldu. Uzun bir zaman, sevincinin ve saadetinin tadım tatmak istercesine sustuktan sonra:</p>

  <p>— “Az kaldı unutuyordum, kızım! Ben bu evden korkuyorum, hemen gidelim,” dedi.</p>

  <p>Violetta, bir an mahcup, duraladı:</p>

  <p>— “Ben henüz Paris’ten ayrılmak istemiyorum, babacığım. Birkaç gün daha kalalım… Ben, birazdan bir yere kadar gideceğim de…”</p>

  <p>Claude hayret içinde:</p>

  <p>— “Sen mi gideceksin?” Dedi. “Nereye gideceksin, bakayım?”</p>

  <p>— “Esperance oteline…”</p>

  <p>— “Ya… Pekâlâ öyleyse… Söyle bakahm bana, demin bir şeyler anlatıyordun… Simonne annenin ölümünden, <i>çiçek</i> getiren bir delikanlıdan söz ediyordun… Kimmiş bu delikanlı? Neden kızardın öyle?… Yoksa o genç seni seviyor mu?”</p>

  <p>Violetta’nın rengi uçtu:</p>

  <p>— “Böyle bir şey demedim,” dedi.</p>

  <p>— “Hem de asil bir delikanlıymış… Adı neymiş bakayım?…”</p>

  <p>Violetta yavaşça:</p>

  <p>— “Adını söylemedi,” dedi.</p>

  <p>Claude, camları sarsan bir kahkaha attı. Sevinç içinde:</p>

  <p>— “Anladım, anladım,” dedi. “Ben onu sana şimdi bulurum. Espérance otelinde mi bekleyecekti? Gidip kendisini bir göreyim. Bakayım, senin aşkına lâyık mı?…”</p>

  <p>Sonra ihtiyar kadına dönerek:</p>

  <p>— “Ben gelinceye kadar sakın yerinden kıpırdama, Gilberte nine! Pencereleri, kapıyı sımsıkı kapat!…” Dedi.</p>

  <p>Claude usta, Violetta’yı bir daha kucaklayıp alnından öptükten sonra koşa koşa çıktı, gitti.</p>

  <p>Aradan epey vakit geçti. Violetta, bütün bu süreyi yerinden kıpırdamadan ve Claude’nin otelde delikanlı ile buluşup neler konuştuğunu tahmin etmekle geçirdi. Claude baba dönmek üzere olmalıydı. Belki de gelmişti…</p>

  <p>Bu sırada birdenbire alt kattaki camlardan biri şangırtılarla kırıldı. Evin içine bir sürü adam doluverdi. Violetta, kulak kesilerek, gürültüleri korku içinde dinlerken, şu sözleri duydu:</p>

  <p>— “Eğer herif karşı koymaya kalkarsa, öldürün… Fakat, unutmayın, kızın kılma bile dokunulmayacak!…”</p>

  <p>Claude usta, hızlı hızlı yürüyerek Espérance oteline ulaştıktan sonra orada delikanlıyı araştırıp soruşturmuş ve bulamayınca, bir saat kadar da beklemişti. Fakat kimse gelmeyince, sabırsızlandı. Violetta’nın evde sıkılacağını düşündü. Sonra genç kızın bir kere gördüğü delikanlıya ciddî bir surette âşık olamayacağını hesaplayarak, bu işin üstünde pek fazla durmamak gerektiği neticesine vardı. Otelden çıkıp evinin yolunu tuttu. Halbuki Dük d’Angoulême, o ayrıldıktan on dakika sonra otele gelmiş, boş yere aranıp durmuştu.</p>

  <p>Bu sırada yolda bulunan Claude ustanın canı sıkkındı. Tam evinin yakınlarına gelmişti ki, ihtiyarlamış, kamburu çıkmış ve yüzü çok felâket görmüş insanlarınki gibi, hüzün dolu çizgilerle kırış kırış bir adamla karşılaştı. Claude usta, bu adamı hemen tanıdı. İçini merhamet duyguları kabardı ve:</p>

  <p><i>“Violetta’nın asıl babası!”</i> Diye mırıldandı.</p>

  <p>Bu adam, Prens Famèse idi. Şu anda Claude ustanın evinden geliyordu. Geceleyin Fausta tarafından çağrılarak, cellâdın evini basıp kızı kaçırmak emrini almıştı. Kızı kaçırmıştı ama, cellâdı bulamamıştı. Claude ustanın içinde, şöyle bir arzu belirdi:</p>

  <p>“Bu mutlu günümde şu zavallı adama da biraz teselli vermeyeyim mi? Meselâ ona kızının sağ olduğunu söylesem!…”</p>

  <p>Fakat birden, Farnése’nin, Fausta’nın adamı olduğunu düşündü. Durup dururken Violetta’yı tehlikeye atmakta mânâ yoktu. Farnese’ye görünmeden sıvışmak istediyse de, geç kalmıştı. Kardinal kendisini görmüş, yanına gelmişti. Cellâda:</p>

  <p>— “Sizin günahlarınızı çıkarmak için emir aldım!” Dedi.</p>

  <p>Claude’nin yüreği titredi. Kendisi, bu adamın evlâdını çalmış; saklamıştı. Halbuki o zavallı şimdi kendisine yardım etmek, günahlarını çıkararak, ruhuna huzur vermek istiyordu. Claude usta:</p>

  <p>— “Monsenyör,” dedi. “Sizi aldatmak istemem… Dün akşamdan beri öyle olaylar meydana geldi ki artık günah çıkartmama lüzum kalmadı…”</p>

  <p>Farnèse, cevap olarak:</p>

  <p>— “Ne olursa olsun,” dedi. “Günahlarınızı dinlemeye mecburum!”</p>

  <p>Kardinal yola koyulmuş, Notre-Dame kilisesine doğru ilerliyor, Claude de peşinden gidiyordu. Cellât, hep kızının yaşadığını Kardinale itiraf etmesinin doğru olup olmayacağını düşünüyordu. Kilisenin içine girdikleri vakit Famèse’nin o müthiş Léonore olayım hatırlayarak titrediği görüldü. Zavallı Kardinal:</p>

  <p>— “Ah… 1573 yılının o korkunç Paskalya sabahı!…” Dedi. “O sabahı hiç unutmayacağım!…”</p>

  <p>Claude’yi bir sıraya oturttuktan sonra kendisi de günah çıkaran papazların yaptıkları gibi kapalı bir hücreye girmeyerek, cellâdın yanına oturdu. Claude’nin, kendi kızı hakkında bazı gerçekleri söylemesini dört gözle bekliyor, kızının hayatta olup olmadığım öğrenmek isteğiyle kıvranıyordu. Fakat Claude’nin anlattığı şeylerin hiçbiri, Farnèse’yi ilgilendiren asıl meseleye dokunur şeyler değildi. Kardinal, adamın her ağız açışında kulak kesiliyor, her seferinde de hayâl kırıklığına uğrayarak cellâdın günahlarını dinlemeye devam ediyordu.</p>

  <p>Claude usta nihayet, soluk soluğa kalarak sustu. Farnèse:</p>

  <p>— “Bütün günahların bunlar mı?” Dedi.</p>

  <p>— “Evet bunlar… Hepsini anlattım… Hiçbir şeyi unutmadım!…”</p>

  <p>Farnèse bir an gözlerini kapadı, sonra birdenbire açarak cellâdın kalbine hançer gibi saplanan bir bakışla baktı.</p>

  <p>— “Yalan söylüyorsun,” diye haykırdı. “Yalan söylüyorsun!… Birçok adamı kestin; işkenceler ederek canlar aldın… Lâkin bunlarm hiçbiri o kadar mühim değil. Vazifeni yaptın!… Fakat günahlarının en iğrencini benden saklamaya kalkıyorsun!… Sen, hiç üstüne vazife olmadığı hâlde, bir insanın yüreğini paraladın, onun evlâdım çaldın!…”</p>

  <p>Claude usta dehşet içinde ayağa fırlamıştı. Kardinal:</p>

  <p>— “Dinle,” dedi. “Bak, senin de bir kızın var.</p>

  <p>Baba kalbinin ne demek olduğunu bilirsin! Öyle değil mi? Bildiğin hâlde, bana bunları nasıl çektiriyorsun? İnsafsız, taş yürekli adam! Ama ben de senden öcümü aldım… Ben de senin kızını cellâda teslim ettim. Bunu öğren de, belki babalığın ne olduğunu anlarsın!. Gülüyorsun… Çünkü kızını kendi elinle kurtardığını sanarak seviniyorsun… Halbuki kızın tekrar kaçırıldı. Hem de onu ben kaçırttım. Kızın şimdi yine Fausta’nın eline geçti… Belki onu şu anda öldürüyorlardır. Gördün mü nasıl öç alınırmış? Gördün mü?”</p>

  <p>Claude ustanın gözleri dehşetten büyümüş, koca vücudu âdeta taş kesilmişti. Birden:</p>

  <p>— “Bana bunu yaptın ha?” Diye gürledi. “Çocuğu tékrar o zalim kadına teslim ettin ha?…”</p>

  <p>— “Evet, öyle yaptım…”</p>

  <p>— “Onu şimdi öldürüyorlar, diyorsun değil mi?”</p>

  <p>— “Evet… Belki şimdi ölmüştür bile…”</p>

  <p>Claude’nin gırtlağından boğuk inilti yükselerek</p>

  <p>kilisenin kubbesinde korkunç yankılar bıraktı:</p>

  <p>— “Bu çocuk… Senin ölüme terkettiğin bu çocuk kimdi, biliyor musun? Senin kızındı!…”</p>

  <p>Claude usta, bir sarhoş gibi sendeleyerek ve hıçkırarak kilisenin kapısına doğru koştu. Kardinal Farnèse’ye gelince, yediği korkunç silleye dayanamayarak tüyler ürpertici bir feryatla yere yıkılmıştı…</p>

  <p>İleride, kilisenin bir ucunda dua eden genç bir rahip, Kardinalin yere düşüp bayıldığını görünce, yardım etmek üzere koştu.</p>

  <p>Bu, rahip Jacques Clément’ti.</p>

  <p>Cellât, Notre-Dame kilisesinden çıktıktan sonra deli gibi Fausta’nın evine koşmuş, kapıyı yumruklamaya, tekmelemeye koyulmuştu. Fakat uğraşmalarına rağmen kapıyı açtıramadı. Çıkardığı büyük gürültü, etrafına büyük bir kalabalığın toplanmasına ve çoluk çocuğun kendisini deli zannederek alaya almasına sebep oldu. Hattâ bazıları, devriyeyi çağırıp kendisini teslim etmeye kalktılar. Çünkü herkes, bu evin bomboş olduğunu ve yıllardır orada kimsenin oturmadığını sanıyordu.</p>

  <p>Bir ara, siyahlar giyinmiş bir adam, Claude’nin çevresinde toplanan halkı yararak, yandaki Pressoir-de-Fer oteline girdi. Bu adam Claude’yi görmediği gibi cellât da onun farkına varamadı.</p>

  <p>Cellât epey bir zaman bağırıp çağırdıktan, kızını isteyip durduktan sonra nihayet bezdi ve oradan ayrılarak evine koştu.</p>

  <p>Ev karmakarışıktı. Gilberte nine ortadan kaybolmuş, kapılar kırılmış, eşya altüst edilmişti. Cellât, ortalığı biraz topladıktan sonra yorgunluktan bitmiş bir hâlde, Violetta’nın oturduğu koltuğa çöktü. Uzun bir zaman düşündü ve sonra kararını vermiş bir adanı hâliyle ayağa kalkarak mırıldandı:</p>

  <p><i>“Bunu neden daha önce akıl edemedim?… Böyle yaşamaktansa ölmek bin defa daha iyidir.”</i></p>

  <p>Bir köşeden bir kangal ip aldı. Duvarın yüksek bir yerine iri bir çivi çaktı. İpi oraya taktıktan sonra bir ilmik yaptı ve bunu boynuna geçirip, ayağının altında bulunan iskemleye bir tekme attı…</p>

  <p>Aynı saniyede, odanın eşiğinde bir adam belirdi . Claude ustayı duvara asılı görünce hançerini çekerek koştu, ipi kesti. Cellâdı ayıltmaya uğraştı ve adam kendine gelinceye kadar yanında bekledi.</p>

  <p>Claude usta gözlerini açınca kardinali tanıdı. Fakat sabahleyin kilisede siyah saçlı olarak gördüğü Farnese’nin saçları yarım gün içinde ağarıvermişti. Kardinal, cellâdın ayıldığını görünce:</p>

  <p>— “Çocuğunun öcünü almak ister misin cellât?” Dedi. “Sana bir teklifim var: Senden sonra ben</p>

  <p>Pressoir-de-Fer otelinden geçerek Fausta’nın sarayına gittimse de hain kadın evlâdımı vermek istemedi. Bu alçak fakat kudretli kadmdan öç almak ister misin?”</p>

  <p>Cellât tereddüt ediyor, yeni bir tuzağa düşmek ihtimalinden çekiniyor ve nefret ettiği bu adama şüpheyle bakıyordu. Farnèse:</p>

  <p>— “Yalnız bir yıl!…” Dedi. “Bir yıl, o kadından öç almak için bana hizmet et… Esir gibi çalış… Bir yıl sonra artık çalışmana lüzum kalmayacak… O zaman yine cellât olabilirsin…”</p>

  <p>Claude usta kindar gözlerle baktı:</p>

  <p>— “Bir yıl sonra senin de canını almak şartıyla kabul!” Dedi.</p>

  <p>Farnèse, hazin bir bakışla cellâdı süzdü. Sonra canından bezmiş bir adam hâliyle:</p>

  <p>— “Peki,” dedi. “Bir yıl benim kölem olacaksın!</p>

  <p>Bir yılın sonunda da sana cellât canımı al, diyecerek elini uzattı, el sıkıştılar.</p>

  <p>Kardinal, bir yazıhanenin başına geçerken:</p>

  <p>— “Anlaşmamızı, kendi elimizle yazıp birbirimize verelim.” Dedi.</p>

  <p>Oturdu ve bir kâğıda şu satırları yazdı:</p>

  <p><i>14 Mayıs 1588</i></p>

  <p><i>“Ben, Prens Farnèse, Kardinal, Meudon piskoposu; bir yılın sonunda veya Fausta adlı kadın, bir yıldan önce öldüğü takdirde hemen onun ölümünden sonra, cellât Claude ustanın her arzusuna hizmet etmeyi ve isterse canımı almasına izin vermeyi taahhüt ederim. Bu sözümü tutmazsam, Allahın lâ-netine uğrayayım.”</i></p>

  <p><i>Prens Jean Farnèse Piskopos ve Tanrının inayetiyle Kardinal.”</i></p>

  <p>Farnèse, ayağa kalkıp kâğıdı cellâda uzattı. Claude usta alıp okudu ve başıyla beğendiğini gösterir bir işaret yaptıktan sonra yazı masasının önüne oturarak şu kâğıdı yazdı:</p>

  <p><a id="bookmark3"></a><i>14 Mayıs 1588</i></p>

  <p><i>“Ben Paris’in eski başcellâdı Claude usta, Fausta adlı kadım mahvetmek için bugünden başlayarak bir yıl müddetle bütün gücümü Kardinal ve piskopos Prens Farnèse’nin emrine vermeyi ve kendisine körü körüne itaat etmeyi kabul ederim. Sözümü tutmazsam Tanrının lânetine hedef olayım.</i></p>

  <p><i>Claude usta Paris eski başcellâdı.”</i></p>

  <p>Claude usta, elindeki kalemin sivri ucunu vücuduna saplayarak çıkan kanla yazının altına bir haç işareti yaptı ve kâğıdı Kardinale uzatırken:</p>

  <p>— “Benim imzam,” dedi.</p>

  <p>— “Kabul ediyorum!..”</p>

  <p>Kardinal Famèse ile cellât Claude usta, bir an, birbirlerinin kanma susamış iki düşman gibi ayakta dump birbirlerini süzdüler. Sonra Prens, çekip gitti. Cellâda gelince, kin dolu bakışlarla onun gidişini seyrederken:</p>

  <p><i>«Evvelâ o kadını… Sonra da seni…»</i></p>

  <p>Diye mırıldanıp dişlerini kıracakmışçasına gıcırdatıyordu.</p>

  <div class="orta">

    <img alt="" src="../Images/main-12.png" style="width:108pt;height:85pt;"/>

  </div>

</body>

</html>