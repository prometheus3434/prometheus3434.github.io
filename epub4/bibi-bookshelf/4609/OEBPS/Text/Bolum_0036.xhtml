<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">36</span></span></h2>

  <div class="orta">

    <h2>«PRESSOIR-DE-FER» LOKANTASI</h2>

  </div>

  <p><br/></p>

  <p><span class="ilkharf">D</span>ört adam, bir yanda intikam hırsıyla tir tir titrer ve Pardaillan’ı ele geçirmek için bir çâre düşünürlerken acaba Şövalye ne yapıyordu? Bu sorunun cevabı, umulmayacak kadar basitti. Çünkü Pardaillan o sırada Pressoir-de-Fer lokantasının sessiz bir köşesinde, harıl harıl karnını doyuruyordu.</p>

  <p>Pardaillan’la Charles d’Angoulême, birlikte Bastille’den çıktıktan sonra sokakları dolduran telâşlı kalabalık arasından sıyrılmışlar ve Barrés sokağındaki eve yollanmışlardı. Yolda Pardaillan’ın bir duvara yaslanarak dinlendiğini gören Charles:</p>

  <p>— “Neniz var Şövalye?” Diye sordu. “Kan kaybından zayıf düştünüz galiba?..”</p>

  <p>— “Ondan değil kardeşim… Sadece açlıktan…”</p>

  <p>Ve genç dükün hayretle baktığını görünce ilâve etti:</p>

  <p>— “Neden şaşırıyorsunuz? Kırksekiz saattir ağzıma bir lokma koymadım…”</p>

  <p>Herşeyden önce üstlerindeki parçalanmış ve kanlı elbiseleri çıkarıp kimsenin dikkatini çekmeyecek bir kılığa girmeleri lâzımdı. Ancak, yanlarında beş paraları yoktu. Bu bakımdan, Barrés sokağındaki eve gidip kıyafet değiştirmeleri ve hem de biraz para almaları lâzımdı. Öyle yaptılar. Fakat Şövalye’nin heybetli vücuduna uyabilecek bir elbise bulmak pek güç oldu. İyi kötü giyindiler, silâhlandılar ve yanlarına bir miktar da para aldıktan sonra bir lokantaya doğru yollandılar. Yolda Charles, içini kemiren derdi Şövalye’ye açtı:</p>

  <p>— “Violetta’nın sağ olduğunu söylüyordunuz galiba?..” Dedi.</p>

  <p>Pardaillan:</p>

  <p>— “Duyduğuma göre öyle,” dedi.</p>

  <p>Charles d’Angoulême, derin bir nefes aldı. Sonra sordu:</p>

  <p>— “Peki şimdi nerede?”</p>

  <p>— “Hele siz bana önce başınıza gelenleri anlatın da, Violetta’nın ne olduğunu daha sonra öğreniriz. Şimdi bana söyleyin bakayım, Maurevert adlı birini tanır mısınız?”</p>

  <p>— “Dük de Guise, Orléans’tan geçerken yanında bu isimde birini görmüştüm, sanırım.”</p>

  <p>— “Âlâ! Bu muhterem zatı görürseniz, yakalamaya bakın.”</p>

  <p>— “Şişleyip geberteyim mi?”</p>

  <p>— “Sakın ha! Katiyen canına dokunmayın. Benim kendisiyle görülecek bir hesabım var… Bu yüzden onu sağ salim yakalamaya çalışmalısınız. Violetta’yı bulamazsak bile Maurevert’i bulalım yeter. O Violetta’nın yerini yurdunu bilir. Şimdi bana, şu başınızdan geçenleri kısaca anlatın bakayım.”</p>

  <p>Charles d’Angoulême, Pardaillan’dan ayrıldıktan sonra Barrés sokağındaki evde cellât Claude Usta ile neler konuştuğunu uzun uzun anlattı. Pardaillan, bu anlatılanları hiç sesini çıkarmadan dinledi. Daha sonra Dük, Madam d’Aubigné’nin ziyaretinden söz etti. Şövalye, Madam d’Aubigné bahsine gelince gülümseyerek:</p>

  <p>— “Sizi mükemmel bir şekilde aldatmışlar azizim,” dedi. “Ben, Grève meydanından kaçtıktan sonra Devinière’ye gittim ve iki saat sonra da orada tutuklandım. Bu bakımdan size randevu vermeme imkân yoktu. Madam d’Aubigné’ye gelince onun bu adı sahtedir. Asıl adı Prenses Fausta’dır. Bakınız kardeşim, bu kadın Borgia ailesindendir. Borgiaların kimler <i>olduklarını bilir misiniz?..’’</i></p>

  <p>Charles d’Angoulême:</p>

  <p>— “Bilmez olur muyum?” Dedi. “Asıl utandığım şey, ailemizde Lucrèce Borgia’dan daha zalim bir kadın bulunuşudur, Şövalye… Bu kadın, Kraliçe Catherine de Médicis’dir.”</p>

  <p>Pardaillan:</p>

  <p>— “Bilirim,” dedi. “Onun ne mel’un karı olduğunu pek iyi bilirim. Fakat azizim, ben size bir şey söyleyeyim mi? Sizin Catherine de Médicis bu prensesin yanında küçük okul öğrencisinden daha toy kalır. Ben o kadınla konuşmak şerefine ulaştım. O zaman asıl maksadının ne olduğunu pek kestirememiştim. Şimdi düşündükçe daha iyi anlıyorum. Violetta’yı kaçırtan, Fourcaud adı altında idam ettirmeye kalkışan hep bu kadındır, azizim…”</p>

  <p>Charles dişlerini gıcırdattı:</p>

  <p>— “Öyleyse bu kadını ellerimle boğmak, boynumun borcu olsun… Fakat Maurevert’in bu işteki rolü nedir, anlayamıyorum.”</p>

  <p>Pardaillan, delikankya acıyarak baktı. Zavallı, eğer Violetta’nın Maurevert’le evlenmiş olduğunu bilseydi, kimbilir ne hâle gelirdi. Şövalye sözüne devamla:</p>

  <p>— “Maurevert bu kadının elinde âlettir,” dedi. “Sizin için bu kadım öldürmek bir gaye olmamalıdır. Bu kadın çok tehlikelidir. Siz, sevgilinizi kurtarıp yaşatmaya bakmalısınız. Bu kadının Fransa’da Üçüncü Henri’den ve Paris’te de Guise’den fazla sözü geçiyor. Her yerde casusu ve elinde de din gibi yenilmez bir silâhı var. Bütün cinayetleri din uğrunda işlediğini söyleyince akan sular duruveriyor. Onunla başetmek çok güç… İki saat önce neredeydik, biliyorsunuz ya?.. Kimbilir, Claude’yle Farnèse de şimdi neredeler?..”</p>

  <p>Konuşa konuşa epeyce yürümüş, şehrin göbeğine kadar gelmişlerdi. Pardaillan birdenbire eliyle esrarengiz görünüşlü bir konağı gösterdi. Charles titreyerek:</p>

  <p>— “Ne korkunç yer… Neresi burası?..”</p>

  <p>— “Fausta’nın sarayı!..”</p>

  <p>Charles d’Angoulême fırlayıp konağa koşacakmış gibi bir hareket yaptı. Pardaillan kendisini durdurdu:</p>

  <p>— “Yoo,” dedi. “Oraya giren bir daha zor çıkar. Nitekim öyle sanıyorum ki Farnèse’yle Claude de oradalar. Onları kurtarmak çok güç olacak.”</p>

  <p>— “Öyleyse karnımızı doyurup hemen işe koyulalım, Şövalye…”</p>

  <p>Pardaillan güldü:</p>

  <p>— “İşte ben de bunun için şu yandaki lokantaya girelim, diyorum ya…”</p>

  <p>Pardaillan, böyle diyerek esrarengiz görünüşlü konağın bitişiğindeki Pressoir-de-Fer otelini gösteriyordu. Charles d’Angoulême, Şövalye’nin sözlerindeki anlamı kavrayamamakla birlikte peşinden yürüdü. Tam lokantaya girecekleri sırada yan sokaklardan birinden, yanında dört muhafız bulunan atlı bir tellâlın çıktığını gördüler. Tenha olan cadde, tellâlın gelmesi üzerine insanla doluvermişti. Şövalye, genç d’Angoulême’ye:</p>

  <p>— “Yanlarında muhafızları bulunan tellâllar, daima mühim haberler okurlar,” dedi. “Dinleyelim.”</p>

  <p>Tellâl, borusunu bir kere öttürüp halkı susturduktan sonra bağırdı:</p>

  <p>— “Ben Paris şehrinin resmî tellâlı, Guillaume Guillaumet, majeste kralın, yolculukta bulunması yüzünden kendisine vekâlet eden Dük de Guise hazretlerinin şu emrini, burada bulunan ve bulunmayan bütün Parislilere ilân ederim: Bundan önce Margency kontu olan Pardaillan adlı şövalye, kilise ile Kutlu Birliğe hıyanet etmekle suçludur. Kendisini yakalayan, din mahkemesine teslim edecek ve buna karşılık, beşbin düka altını mükâfat alacaktır. Pardaillan’ın görünüşü şöyledir…”</p>

  <p>Tellâl, bundan sonra Şövalye’nin tam bir <i>tarifini</i> yaptı ve bir daha borusunu öttürerek çekip gitti. Sokakta toplanan halkın gözleri büyümüştü. Herkes birbirine şüpheyle bakar olmuştu. Beşbin düka altını mükâfat, koskoca bir servet demekti.</p>

  <p>Şövalye’ye gelince peşinde Charles olduğu hâlde sâkin adımlarla Pressoir-de-Fer’in lokanta salonunu bir baştan bir başa geçti. Burasını gayet iyi biliyordu. Fausta’nın evinden fırlayıp kaçtığı sırada bu lokantadan geçmişti ve şimdi de arkasında Charles olduğu hâlde iki evi birbirine bağlayan geçit kapısının yanındaki bir bölmeye doğru gidiyordu. Böylece hem karnını doyuracak, hem de Fausta’nın evine geçit veren kapıyı göz hapsine alacaktı. Salondaki müşteriler, beşbin dükalık mükâfattan başka bir şeyden bahsetmez olmuşlardı. Herkes aynı konuyu konuşuyordu. Pardaillan’la arkadaşı, geçit kapısının bulunduğu yere yakın bir bölmeye girerek bir masanın başına oturdular. Pardaillan, yaklaşıp ne emrettiklerini soran garson kadına:</p>

  <p>— “Öğle yemeği,” dedi. “Guillaume ustanın lâfları pek <i>iştahımızı açtı</i>… ”</p>

  <p>İki arkadaş, gelen nefis yemeklere ve şaraba, aç kurtlar gibi saldırdı. Pardaillan, bir yandan yemeğini yerken bir yandan da artık hayli kartlaşmış olan lokanta sahibi Roussotte’nin cilvelerine cevap veriyordu.</p>

  <p>Tam bu sırada küçük odaya, siyah elbiseli, zayıf bir müşteri daha girmişti. Roussotte, onu ağırlamak üzere gitti. Müşteriye, ne istediğini sorunca adam, Pardaillan’la Charles’in içtikleri şarabı gösterdi:</p>

  <p>— “O şaraptan isterim!”</p>

  <p>Roussotte, yeni müşterinin istediğini getirip masasına yerleştirirken Pardaillan da Charles’e bakıyor ve yüksek sesle:</p>

  <p>— “Azizim, bu ne dalgınlık?” Diyordu. “Sizin bu dertli hâlinizi gören, Guillaume ustanın bahsettiği şu Şövalye de Pardaillan olduğunuzu sanacak!.. Fakat şu beşbin düka altım da harcamakla tükenecek para değil hani!.. Keşke, Şövalye’yi ben tanısaydım…”</p>

  <p>Roussotte’nin hâlinde bir durgunluk belirmişti:</p>

  <p>— “Ben Şövalye’yi tanırım,” dedi.</p>

  <p>Charles d’Angoulême az kalsın yerinden fırlayıp kadının gırtlağına sarılacaktı. Şövalye, delikanlının ayağına şiddetle bastı ve istifini bozmadan, kadının yüzüne dikkatle baktı:</p>

  <p>— “Mademki kendisini tanıyorsunuz, bâri bana tarif edin de şu beşbin düka altınını ben kazanayım!”</p>

  <p>Siyah elbiseli yabancı, bu sırada söze karıştı ve Şövalye’ye bakarak:</p>

  <p>— “Ben de on altın bahse girerim ki onu siz de tanırsınız,” dedi.</p>

  <p>Charles fenâ hâlde irkildi. Pardaillan, kılıcının yerinde durup durmadığına baktı ve gerekirse odanın kapısını hızla kapayıp kapayamayacağını hesapladı.</p>

  <p>Fakat siyah elbiseli adam, az önce söylediği sözü unutmuşçasma dalmış şarabım yudumluyordu.</p>

  <p>Pardaillan sordu:</p>

  <p>— “Demek siz de tanıyorsunuz, öyle mi mösyö?..”</p>

  <p>— “Evet, tanıyorum!”</p>

  <p>O sırada kapıdan giren, Roussotte gibi kart ve onun gibi cilveli bir kadın da Roussotte’nin yanına sokularak seslendi:</p>

  <p>— “Onu ben de tanıyorum mösyö!..”</p>

  <p>Charles d’Angoulême, hançerini çekmiş, masanın altında hazır tutuyor ve bu tuzağa nasıl düşmüş olduklarına şaşıp duruyordu. İlk hücumda, siyah elbiseliye saldırıp onup yere serecekti. Halbuki siyah elbiseli müşteri, hiç oralı değildi ve yine kendi keyfine dalmış, gitmişti.</p>

  <p>Pardaillan, yemeğini bitirmiş ve bu işin nereye varacağını merak ederek iki kadına dönmüştü:</p>

  <p>— “Siz kimsiniz? Pardaillan’ı nereden tanıyorsunuz?”</p>

  <p>Şövalye, bir yandan bu iki kadının yüzünü hatırlamaya çalışıyor, hafızasını yokluyor, kim olduklarını bir türlü bulup çıkaramıyor du. İki lokantacı:</p>

  <p>— “Biz, Roussotte’yle Pâquette’yiz,” dediler. “Şövalye’yi nereden tanıdığımıza gelince bunu size anlatabiliriz.”</p>

  <p>Şövalye, kesesinden iki düka altını çıkarıp masaya atarak:</p>

  <p>— “Yemek üstüne böyle güzel bir hikâye, iki dukaya değer,” dedi.</p>

  <p>İki kadının gözleri parıldadı. Sonra birbirlerine baktılar ve razı olmuş olacaklar ki birer iskemleye çöktüler. Roussotte:</p>

  <p>— “Madem ki asilzademiz bu hikâyeye bu derece değer veriyorlar, anlatalım,” dedi.</p>

  <p>Pardaillan merakla dinliyordu. İki kadm, bazan teker teker, bazan birlikte bazan da birbirlerinin sözünü tamamlayarak anlatmaya koyuldular. Roussotte:</p>

  <p>— “1572, yılı Âğustos’unun 24’üncü gecesiydi…” Dedi.</p>

  <p>Pâquette de arkadaşının sözünü tamamladı:</p>

  <p>— “Yâni, Huguenot’ların öldürüldükleri, o meşhur gece…”</p>

  <p>Sözü tekrar Roussotte aldı:</p>

  <p>— “O zamanlar bizim Catho adlı bir dostumuz vardı…”</p>

  <p>Pardaillan meseleyi anlamıştı. Catho, sadık ve vefakâr Catho…</p>

  <p>Roussotte sözüne devam etti:</p>

  <p>— “Catho’yu kardeşimiz gibi severdik ve isteseydi, uğrunda ölürdük. Catho da Şövalye uğrunda hayatını feda etmekten çekinmezdi. Zaten o uğurda öldü ya…”</p>

  <p>Pardaillan heyecanla:</p>

  <p>— “Öldü mü?” Dedi. “Catho öldü mü?”</p>

  <p>— “Pardaillan’la babası, Temple zindanında demirden bir cendereye sokulmuş ve bu cendere içinde ezilmeye mahkûm edilmişlerdi. Catho, bunu her nasılsa haber almıştı. Paris’te né kadar serseri, hırsız, kaatil, fahişe, dilenci, sakat varsa hepsini toplayıp Temple zindanına bir baskın verdi.”</p>

  <p>Pardaillan, bu sözleri dinlerken dalmıştı. Çözlerinin önünde, yıllarca önce geçen o müthiş olay canlanmıştı. Bu olayı diğerleri ve nihayet babasının, en sonunda da sevgili Loîse’sinin ölümü izlemişti. Şövalye sinirli sinirli gülerek kederini dağıtmaya çalıştı. Sonra birdenbire siyahlı müşteriye sordu:</p>

  <p>— “Nasıl, mösyö, beşbin düka altını kazanmak ister misiniz?”</p>

  <p>Âdam, Şövalye’den tarafa baktı:</p>

  <p>— “Hayır!” Dedi. “Sizi haber vereceğime, dilimi koparırım! Yüreğimi kendi elimle sökerim! Anlıyor musunuz, Şövalye de Pardaillan?..”</p>

  <p>Roussotte’y le Pâquette çığlığı bastılar. Demek bu adam Şövalye de Pardaillan’dı!.. Nasıl olmuş da kendisini tanıyamamışlardı?.. Siyahlı müşteri esrarengiz bir tavırla Şövalye’ye bakıyordu. Pardaillan ona döndü:</p>

  <p>— “Siz kimsiniz, mösyö?.. Beni nereden tanıyorsunuz? Niçin beni haber vermiyorsunuz?” Diye sordu.</p>

  <p>Yabancı, iki kadını gösterdi:</p>

  <p>— “Bakınız Şövalye,” dedi. “Şu iki fakir kadın bile sizi ele vermektense ölmeyi tercih edecekler… Bende onlar kadar da mertlik göremediniz mi?”</p>

  <p>Roussotte:</p>

  <p>— “Paris’in bütün fakirleri ve kimsesizleri Pardaillan’ı severler,” dedi. “O, herkese elinden geldiği kadar yardım eder. Kimseye kötü söz söylemez.”</p>

  <p>Sonra Pardaillan’a doğru eğildi:</p>

  <p>— “Ah, Şövalye, siz karşınızdaymışsınız da biz farkına varamadık. Halbuki biz, sizin kahramanlıklarınızı, efsane anlatır gibi kulaktan kulağa fısıldar dururduk.”</p>

  <p>İki eski fahişe, sevinç gözyaşları döküyorlardı; Pardaillan, bu yürekten sevgi gösterisi karşısında ne yapacağtnı şaşırarak Roussotte’yle Pâquette’nin ellerini tuttu ve dudaklarına götürerek öptü… O zaoıan siyahlı adam, Pardaillan’a yaklaştı:</p>

  <p>— “Şimdi sıra bende,” dedi. “Bana kardeşçe bir ilgi göstermiş olan size neden ihanet edemeyeceğimi söyleyeyim; Ben <i>Jacques Clément’im!</i></p>

  <p>Pardaillan hayretle baktı:</p>

  <p>— “Yâni, Alice de Lux’un oğlusunuz!..” Dedi.</p>

  <p>— “Evet, sizin o kadar koruduğunuz ve kurtarmaya çalıştığınız Alice de Lux’un oğluyum. Ne yazık ki annem mel’un Kraliçe de Médicis’in kurbanı olup gitti. Fakat sabredin. Ben de o kanlı kraliçeyi felâketlerin en korkuncuna mahkûm ettim. Onu öldürmeyeceğim. Fakat onun canından çok sevdiği oğlu Henri’yi öldüreceğim! Böylece ondan anamın, sizin ve birçok mâsumun öcünü alacağım. Böylece Tanrı’nın dileği de yerine gelmiş olacak. Zira, Henri’yi öldürecek silâhı da bana Tanrı gönderdi!..”</p>

  <p>Jacques <i>Clément, sözlerini</i> bitirince <i>iki otelci</i> kadına dönüp gizlice bir işaret yaptı. Sonra da:</p>

  <p>— “Allahaısmarladık. Şövalye” dedi. “Sizin geleceğinizi parlak görüyorum. Bildiğiniz yolda yürüyünüz. Benim kaderim ise karanlık ve korkunç. Haydi, kadınlar, bana şu ara kapıyı açın!”</p>

  <p>Roussotte’yle Pâquette rahibin verdiği işareti görünce kalktılar. Arkalarında rahip olduğu hâlde gittiler. iki dakika sonra da kadınlar tekrar Pardillan’ın yanına dönmüş bulunuyorlardı.</p>

  <p>Şövalye kendi kendine mırıldandı:</p>

  <p><i>«Ara kapısı… Yâni Claude’yi Farnese’yi, hattâ belki de Violetta’yı saklayan konağa açılan kapı!,.»</i></p>

</body>

</html>