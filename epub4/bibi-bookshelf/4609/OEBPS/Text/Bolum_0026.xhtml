<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">26</span></span></h2>

  <div class="orta">

    <h2>STELLA NEREDE?</h2>

  </div>

  <p><br/></p>

  <p><span class="ilkharf">B</span>elgodère, Kardinal Farnèse’nin yanından ayrılınca soluğu Montmartre kapısında almıştı. Hemen manastıra gidecek ve kızını bulup alacaktı. Fakat Dük de Guise, Paris kapılarını kapattığı için dışarıya kimseyi bırakmıyorlardı. Çingene de bu yüzden şehirden çıkamadı ve Montmartre kapısının ikiyüz adım kadar uzağında bir yere oturup kapının açılmasını beklemeye ve Claude’ye oynadığı oyunu, keyifli keyifli düşünmeye başladı.</p>

  <p>Violetta’nın odun yığını üstünde cayır cayır yanışım düşünürken kendi kızı Flora’nın da böyle feci bir ölümle öldüğü aklına geldi. Fakat hiç değilse bir kızı, Stella’sı hayattaydı ve bu düşünceyle teselli buluyordu. Beterin beteri vardı. Meselâ Claude gibi yalnız ve büsbütün yalnız değildi. Bir aralık yüreğine bir şüphe düştü. Saçma olduğuna o anda akıl erdiremediği bir şüphe… Sakın Claude, gidip Stella’yı kaçırmasın?!… Bu kuruntu yüzünden çingene yerinde duramaz oldu. Kan ter içinde kapıdaki muhafızların subayına koşup yalvardı:</p>

  <p>— “Beni dışarı bırakın! Ne isterseniz veririm!..”</p>

  <p>Fakat bu isteği pek kötü karşılandı. Subayın bir işareti üzerine beş-altı asker, bu şüpheli görünüşlü adamın üzerine doğru koşup kendisini kovaladılar. Çingene, hem Paris’in içine doğru kaçıyor, hem de şehirden nasıl çıkacağım düşünüyordu ki birdenbire aklına Fausta geldi. Kendi kendine:</p>

  <p><i>«Hay Allah lâyığımı versin!»</i> Diye homurdandı.</p>

  <p><i>«Bunu daha önce niçin düşünemedim. O kadın beni şehirden pekâlâ çıkartır.»</i></p>

  <p>Çingene, Fausta’nın Grève meydanında bulunduğunu sanıyordu. Meydana vardığı vakit sehpaların kaldırılmış ve ateşin söndürülmüş olduğunu gördü. Meydanda olağanüstü bir şeylerin olduğunu gösterir hiçbir belirti yoktu. Belgodère, Fausta’nın, şehrin göbeğindeki esrarengiz konağına gitmek üzere tekrar yollara düştü. Konağa varınca çingeneyi hiç bekletmeden Fausta’nın yanına çıkardılar.</p>

  <p>Fausta, renksizdi ve kederli duruyordu. Çingeneyi çabucak huzuruna alışından da belliydi ki ondan yeni bir şeyler öğrenmek niyetindeydi. Meraklı bir tavırla:</p>

  <p>— “Ne istiyorsun?” Diye sordu.</p>

  <p>Belgodère heyecanla:</p>

  <p>— “Paris kapıları kapalı!…” Dedi. “Kimseyi dışarıya bırakmıyorlar! Bana bir kâğıt verin de çıkayım!…”</p>

  <p>— “Nereye gideceksin? Artık benim yanımda çalışmayacak mısın?”</p>

  <p>— “Böyle bir şey söylemedim madam! Ölünceye kadar size hizmet etmek niyetindeyim. Çünkü sizin sayenizde kızlarımdan birini sağ salim tekrar buldum.”</p>

  <p>Fausta’nin merakı arttı:</p>

  <p>— “Ne demek bu?…”</p>

  <p>— “Size hayat hikâyemi anlatmıştım efendim… Kızlarımın bir hristiyan ailesinin yanına evlâtlık olarak verildiklerini söylemiştim. Öğrendim ki bu aile Fourcaud’larmış!… ”</p>

  <p>Çingene, alnında beliren terleri silmek için durdu. Heyecanından sararmış bir hâldeydi. Fausta’nın ne düşündüğüyse hiç belli olmuyordu. Belgodère sözüne devam etti:</p>

  <p>— “Bugün meydanda asılıp yakılan Madeleine Fourcaud, benim büyük kızım Flora’ymış Madam! Sizin Bastille’den çıkardığınız kız da küçük kızım Stella’dır. Ben kendisini Montmartre manastırına götürmüştüm. Şimdi ona gideceğim, Madam!..”</p>

  <p>Fausta hiç istifini bozmadı ve ufak bir dolaptan bir kâğıt çıkardı.</p>

  <p>— “Pekâlâ!.. Al bu kâğıdı… Bu kâğıt, insana her zaman, her kapıyı açar!.. Bu akşam, kâğıdı tekrar bana geri verirsin!..”</p>

  <p>Belgodère, üstünde Dük de Guise’nin imzası ve mühürü bulunan kâğıdı alınca Fausta’ya teşekkür etmeyi bile unutarak fırladı gitti. Çingene çıkar çıkmaz, Fausta bir kâğıda bir şeyler karalamış, sonra bir adam çağırtarak kendisine:</p>

  <p>— “Hemen Montmartre manastırına bir atlı gönderiniz, bu kâğıdı Madam de Beauvilliers’e versin! Fakat süvarinin çok hızlı gitmesi ve şimdi şuradan çıkan adamdan önce oraya varması lâzım!..” Emrini vermişti.</p>

  <p>Belgodère, Montmartre kapısına geldiği zaman subay kendisini hemen hatırlamıştı. Yakalanması için askerlerine tam emir verecekti ki çingene, birdenbire koynundan Dük de Guise’nin kâğıdını çıkarıp uzattı. Subay, çingeneye hayretle baktı ve:</p>

  <p><i>«Muhakkak, kılığını değiştirmiş bir asilzadedir!..»</i></p>

  <p>Diye düşündü. Sonra da çingeneden özür diledi:</p>

  <p>— “Monsenyör, demin size yapılan davranışı af buyurun!.. Ne yapayım, verilen emirler çok kesindir!..”</p>

  <p>Belgodère, <i>«Monsenyör»</i> sözünün kime söylenmiş olduğunu pek anlamayıp şaşmakla beraber elindeki kâğıda güvenerek sert bir sesle:</p>

  <p>— “Aç!…” Emrini verince subay, adamın gerçekten önemli biri olduğu kanısına vardı. Kapı derhal açıldı. Şehir surlarının dışındaki hendeğin köprüsü indi ve Belgodère, koşar adımla manastıra yollandı. Bir yandan da kızına, babası olduğunu nasıl anlatacağını düşünüyordu. Ya Stella ona inanmaz da kendisinin Jeanne Fourcaud olduğunda ayak direrse?!..</p>

  <p>Çingene manastıra varınca yıkık duvarlardaki yarıkların birinden bahçeye girerek hızla bir akşam önce Stella’yı sakladığı, etrafı tahta perdeyle çevrili eve yöneldi. Tahta perdenin içine girmeden önce kızını korkutmamak için biraz kendine çeki düzen vermeye çalıştı. Fakat eve varınca kapısını ardına kadar açık bularak şaştı. Koştu. Köşeyi bucağı aradı, kimseyi bulamayınca bağırdı:</p>

  <p>— “Stella! Stella!… Baban geldi!… Neredesin kızım?…”</p>

  <p>Bu seslenişe cevap veren çıkmadı. Bunun üzerine çingene, delirecek gibi oldu. Bağırıyor, yalvarıyor, lânet okuyup bedduâ ediyordu. Stella’nın köşkte bulunmadığına aklı kesince Madam de Beauvilliers’i bulmak üzere bir çılgın gibi manastıra koştu. O, merdivenleri hızla çıkarken başka bir adam da hızla iniyordu. Fakat Belgodère, bu adamı farketmedi bile… Manastır başrahibesinin kapısını hızlı hızlı çaldı. Madam de Beauvilliers görününce Belgodère:</p>

  <p>— “Stella nerede?” Diye sordu.</p>

  <p>Claudine hayret etti:</p>

  <p>— “Stella mı? O da kim?”</p>

  <p>— “Küçük evdeki mahpus kız, canım!…”</p>

  <p>— “Ee, dün akşam sen onu alıp Bastille’ye götürmedin mi?”</p>

  <p>— “Violetta’dan bahsetmiyorum, Madam!..”</p>

  <p>— “Peki… Violetta’yı götürdün… Sonra Bastille’den bir başka kız mı getirdin? Benim haberim yok!..”</p>

  <p>Bu söz, Belgodère’yi büsbütün deli etti. Gerçekten de Stella’yı getirdiğini kimseye haber vermemişti. Şimdi saçım, başını yoluyor, iki gözü iki çeşme ağlıyor:</p>

  <p>— “Doğru!” Diyordu. “Doğru! Siz nereden bileceksiniz?..”</p>

  <p>Tekrar tahta perdeli eve döndü. Her tarafı aradı, taradı… Hiçbir ize rastlayamadı. Stella, kendi kendine mi kaçmıştı? Fakat neden kaçsmdı? Kendisini Bastille’den kurtarmış olanların elinden kaçmak istemeyeceği besbelliydi. Şu hâlde Stella’yı birileri zorla alıp götürmüş olacaktı. Fakat kimler olabilirdi?.. Düşündü, taşındı. Kızın burada olduğunu, Fausta’yla adamlarından başka kimse bilmiyordu. Şu hâlde bu iş, yine Fausta’nın başının altından çıkmış olacaktı. Zaten merdivende acele acele inen birine rastlamamış mıydı? Tamam… Fausta, kendinden Önce buraya birini göndererek Stella’yı kaçırmış olacaktı… İyi ama neden?… Fausta’ya bir düşmanlığı yoktu ki… Hattâ kendisine ömrünün sonuna kadar hizmet edeceğini de söylemişti. Belgodère, manastırdan ayrılarak Montmartre sırtlarından Paris’e doğru yavaş yavaş yol alırken Fausta’nın Stella’yı neden kaçırmış olacağına bir türlü akıl erdiremiyordu. Ayrıca bundan emin de değildi. Bakalım bu işi Fausta mı yapmıştı? Eğer o yapmışsa… Belgodère’nin yüzü vahşi bir görünüş aldı. Bütün gün bu meseleyi enine boyuna düşündükten sonra akşam tekrar Fausta’nın huzuruna çıktı. Fausta sordu:</p>

  <p>— “Mahpus kız nasıl?”</p>

  <p>Belgodère, kadının yüzüne hayretle baktı:</p>

  <p>— “Kaybolmuş,” dedi.</p>

  <p>— “Kaybolmuş mu?… Buna üzüldün mü?…”</p>

  <p>Belgodère saygılı davranmayı bir yana bırakarak:</p>

  <p>— “Ben üzüldüm, ama siz o kadar üzgün görünmüyorsunuz,” dedi.</p>

  <p>Fausta bu söze aldırmadı. Yalnız, çingeneyi yatıştırmak düşüncesiyle:</p>

  <p>— “Merak etme,” dedi. “Benim o kızı manastıra gönderişimin sebebi, kendisini birkaç gün gözlerden uzak tutmak ve böylece Bastille’de yaptığımız değiş-tokuşun meydana çıkmamasını sağlamaktı. Fakat mademki kız kaçmış, daha iyi… Onu tekrar buluruz… Şimdi şu kâğıdı ver… ”</p>

  <p>Çingene üstünü başım aradıktan sonra:</p>

  <p>-— “Eyvah!” Dedi. “Kâğıdı düşürmüş olacağım!…</p>

  <p>— “Hiç önemi yok Belgodère… Nasıl, hâlâ yanımda çalışmak niyetinde misin?…”</p>

  <p>— “Çalışacağım efendim!… Bir süre daha hizmetinizde kalmayı arzuluyorum…”</p>

  <p>Çingene selâm vererek çekilirken kendi kendine homurdandı:</p>

  <p><i>«Stella’yı kaçırtan o!… Demek el altından bana oyun oynuyor… Öyleyse bir süre daha yanınızda kalacağım, sayın Madam… işimiz bitmek şöyle dursun, daha yeni başlıyor…»</i></p>

</body>

</html>