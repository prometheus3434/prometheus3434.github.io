<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">38</span></span></h2>

  <div class="orta">

    <h2>GİZLİ KAPININ SIRRI</h2>

  </div>

  <p><br/></p>

  <p><span class="ilkharf">R</span>ahip Jacques Clément, Pâquette’yle Roussotte tarafından, dayalı döşeli bir odaya götürülmüştü. İki kadın, kendisini orada bırakıp çıkmak istedikleri vakit rahip:</p>

  <p>— “Bana kapıyı da gösteriniz,” dedi.</p>

  <p>Kadınların duraksadıklarını görünce bir işaret daha yaptı. O zaman Roussotte bir perdeyi kaldırdı. Perdenin arkasında bir kapı göründü.</p>

  <p>— “İşte burası… Kapının nasıl açılacağını biliyorsunuz tabii…”</p>

  <p>— “Biliyorum…”</p>

  <p>Poussotte yfe Paquette, odadan çıkıp Pardaillan’ın yanına döndüler. Jacques Clément de özel bir işaretle kapıyı tıkırdattı. Sanki onun gelmesini bekliyorlarmış gibi kapı hemen açıldı. Rahip, lambayla aydınlatılmış bir odaya girmişti. Burada hiç pencere olmadığı için gündüzleri de lamba yakılıyordu. Odanın loş bir köşesindeki koltukta, beyazlar giyinmiş bir kadın oturuyordu. Papaza eliyle yaklaşmasını işaret ederek:</p>

  <p>— “Jacques Clément sîzsiniz, değil mi?” Diye sordu.</p>

  <p>— “Evet, efendim. Jacobin manastırından Jacques Clément benim. Beni buraya başrahibimiz Bourgoing gönderdi. Size itaat etmemi ve yüreğimi sıkan günahlardan sayenizde kurtulabileceğimi söyledi…”</p>

  <p>Fausta, gayet yumuşak bir tavırla ve ahenkli bir sesle:</p>

  <p>— “Bana herşeyi söyleyebilirsiniz,” dedi. “Çünkü günahlarınızı Tanrı adına affedebilecek bir kimsenin karşısında bulunuyorsunuz!”</p>

  <p>Rahip, ürkek bir tavırla gözlerini kaldırarak Fausta’ya baktı. Bu güzel gözlerin hükmeden bakışlarında, âdeta tanrısal bir kuvvet vardı. Jacques Clément eli, ayağı titreyerek:</p>

  <p>— “Kimsiniz?” dedi. “Tanrı’nın gönderdiği bir peygamber misiniz? Yoksa bir melek misiniz?”</p>

  <p>— “Hayır. Ben ne meleğim, ne de peygamberim!.. Ben, Papa Sixte-Quint’in keyfî idaresinden bezerek onu görevinden atmak için harekete geçen gizli kardinaller meclisinin papalığa seçtiği ve Fransa’yı dinsizlerden kurtarmak üzere buraya gönderdikleri bir insanım.”</p>

  <p>Jacques Clément, Fausta’ya hayret ve dehşet içinde bakarak:</p>

  <p>— “Başrahip Bourgoing bana bundan biraz bahsetmişti de inanmamıştım,” diye mırıldandı. “Tıpkı kilisede gördüğüm meleğe de inanmadığım gibi…”</p>

  <p>Fausta, kaşlarını çatarak:</p>

  <p>— “Çabuk tövbe et, rahip!” Dedi. “Bütün bunlara inanmalısın!..” Dedi ve belinden bir hançer çıkarıp rahibin ayaklarının dibine fırlattı. Jacques Clément hançeri aldı, baktı:</p>

  <p><i>«Aman yarabbi!»</i> Diye söylendi. <i>«Meleğin bana getirdiği hançerin aynı… »</i></p>

  <p>Jacques Clément, bu esrarengiz kadının karşısında öyle büyük bir korkuya kapılmıştı ki dudakları titremeye, dişleri takırdamaya başlamıştı. Rahip, birdenbire odanın karardığa gömüldüğünü ve uzaktaki köşede hafif bir san ışığın belirdiğini gördü. Bu ışığın ortasında son derece güzel bir melek, yâni Düşes de Montpensier, yarı çıplak bir hâlde göründü.</p>

  <p>Jacques Clement, diz çökmüştü. Kendinden geçer gibi bir hâli vardı. Melek, rahibe yaklaştı ve fısıldar gihi:</p>

  <p>— “Jacques Clément,” dedi, “bugün, yeryüzünün gerçek hâkimi, Tanrının seçtiği asıl papa, sana nasıl bir ölümle şehit olacağını anlatacak. Onu dinle…”</p>

  <p>Melek tekrar kaybolmuştu. Sarı ışık sönmüş, oda yeniden aydınlanmıştı. Rahip, saçları dimdik, sarhoş gibi doğruldu. Meleğin çıktığı köşeye fırladı. Orada bir hah geriliydi. Halıyı kaldırıp altına baktı. Hiçbir kapı göremeyince iyice şaşırdı ve Fausta’ya dönerek:</p>

  <p>— “Madam,” dedi, “Allah aşkına söyleyiniz, şimdi bu odada bir melek görünmedi mi?”</p>

  <p>Fausta, ciddî bir tavırla ve azarlar gibi:</p>

  <p>— “Rahip efendi, kendinize geliniz!” Dedi. “Burada melek filân görünmedi!”</p>

  <p>— “Peki, oda hiç karanlıklaşmadı mı?”</p>

  <p>— “Hayır!..”</p>

  <p>Jacques Clément, yüksek sesle:</p>

  <p><i>«Aman Allahım, aklımı alma!..»</i> Diye yalvardı.</p>

  <p>Fausta:</p>

  <p>— “Tanrıya sadık kalır ve hizmet ederseniz, aklınızı almaz,” dedi.</p>

  <p>— “Bana acıyınız madam. Söyleyiniz ne yapmam lâzım?”</p>

  <p>Fausta ağır ağır ve her kelimenin üzerine basarak söylendi:</p>

  <p>— “Size acımak ne demek! Size gıpta etmeli… Çünkü Tann, sizi önemli bir iş için seçti. Tanrı tarafından size bir hançer gönderildiğini biliyorum. O hançerle Henri de Valois’i vuracaksınız!”</p>

  <p>— “Nasıl olur, madam? Cana kıymayı, hele bir kralı öldürmeyi Tanrı emreder mi hiç?..”</p>

  <p>— “Eğer o kral suçlu ve dinsizse, yaşayışı ve davranışlarıyla Tanrı’ya hakaret ediyorsa evet…”</p>

  <p>— “Bu emri yerine getirecek olursam Tanrı beni affedecek demek!..”</p>

  <p>Jacques Clément, şüphelerinden sıyrılmaya ve gerçekten de Tanrı tarafından Üçüncü Henri’yi öldürmek üzere seçildiğine inanmaya başlıyordu. Fausta:</p>

  <p>— “Tanrı sizi çoktan affetmiş ki böyle kutsal bir ödevle görevlendirdi,” dedi.</p>

  <p>— “Yanılmıyorum, değil mi madam? Üçüncü Henri’yi öldürmek üzere seçildim, değil mi?”</p>

  <p>— “Yanılmıyorsunuz.”</p>

  <p>— “Öyleyse ne yapayım?”</p>

  <p>— “Yarın Chartres’e gidecek olan büyük alaya katılırsınız… Fakat kimsenin gözüne çarpmamaya çalışın!”</p>

  <p>Rahip, heyecanlı bir <i>sesle:</i></p>

  <p>— “Orada ne yapacağım, madam?” Dedi.</p>

  <p>— “Orada, eğer Tanrının gönderdiği melek size bir daha görünmezse beni bulursunuz.”</p>

  <p>— “O melek bana bir daha görünür mü madam?”</p>

  <p>— “Bir melek olarak görünmezse bile insan olarak görünür. Siz ne sanıyorsunuz, rahip? Tanrının size ne emirler verdiğini ben de biliyorum!”</p>

  <p>— “O meleğin insan hâlini tanıyor musunuz, madam?..”</p>

  <p>— “Tanımaz olur muyum? işte size de bunu söylemek istiyorum ya… Meleği göremezseniz bile Düşes de Montpensier’i görürsünüz. Düşes orada olacaktır!”</p>

  <p>Papazın dudaklarından, içindeki ateşi açığa vuran bir isim döküldü:</p>

  <p>«Marie…»</p>

  <p>Fausta, hafifçe gülümsedi:</p>

  <p>— “Yalnız, onun size bir daha günah işletmesinden kaçınınız,” dedi. “Hatırlıyorsunuz ya, şu yandaki otelde ne büyük bir günah işlemiştiniz…”</p>

  <p>— “Fakat nasıl oluyor? Nasıl oluyor da siz her şeyi biliyorsunuz?..”</p>

  <p>— “Tanrı, bana herşeyi bildirir. Üstelik ben, Marie’nin de sizi çılgınca sevdiğini biliyorum.”</p>

  <p>Rahip, yüreğini kemiren aşk ve kanını kaynatan şehvetle titreyerek diz çöktü, inilder gibi:</p>

  <p><i>«Beni seviyor! Beni seviyor!»</i> Diye mırıldandı.</p>

  <p>Başını kaldırdığı vakit Fausta yok olmuştu. Kısa boylu bir kadın, rahibi, bu odayı Pressoir-de-Fer oteline bağlayan gizli kapıya kadar götürdü. Rahip, heyecanlı bir rüya görüyorken ansızın uyandırılmış bir insanın şaşkınlığıyla otele girdi. Arkasındaki kapı, <i>tekrar kapandı…</i></p>

  <p>Jacques Clément diz çöktüğü sırada Fausta yavaşça odadan çıkıp yandaki odalardan birine girmişti. Burada san saçlan omuzlarına dökülmüş, son derece güzel bir kadın duruyor ve giyinmesini henüz tamamlamış bulunuyordu. Vücudunun, elbiseden seçilen hatlan o kadar çekiciydi ki rahip, onu şimdi görmüş olsaydı şüphesiz dinden, imandan çıkardı. Fausta, bu kadının alnından öptü:</p>

  <p>— “Ne güzel kadınsın, Marie!” Dedi.</p>

  <p>Düşes de Montpensier şaşkınlıkla:</p>

  <p>— “Sahiden melek olduğuma inanıyor mu?” Diye sordu.</p>

  <p>— “Nasıl inanmasın? Melek kadar güzelsin!”</p>

  <p>Marie söylendi:</p>

  <p>— “Zavallı rahip!.. Bu gidişle aklını oynatmasın da…”</p>

  <p>Fausta ciddileşti:</p>

  <p>— “Bundan böyle bir süre ona melek suretinde görünme… Kendisine bu kadar acıdığına göre bütün işi bozmandan korkarım…”</p>

  <p>— “Merak etmeyin, madam. Ben bir melek olarak da, insan olarak da bu rahibe sözümü geçiririm!”</p>

  <p>Marie de Montpensier, Fausta’nın duymazlıktan geldiği bu sözleri söyleyerek odadan çıktı ve koridordan geçerek konağın kapısına doğru yürüdü. Fausta’ya gelince yine deminki küçük odaya dönmüştü. Bu sırada kendisine, Maurevert’in gelmiş olduğunu haber verdiler. Az sonra Maurevert huzurundaydı. Fausta sordu:</p>

  <p>— “Ne o? Siz hâlâ burada mısınız? Yüzbin altını kâhyamdan almadınız mı?.. Yoksa muhafız komutanlığına tâyininizi istemeye mi geldiniz? Eğer bunun içinse en aşağı bir ay beklemeniz lâzım…”</p>

  <p>— “Hayır madam, bunun için gelmedim.”</p>

  <p>— “Peki, niçin Montmartre manastırına gitmediniz?”</p>

  <p>— “Violetta’ya gidecektim. Fakat Dük de Guise, Violetta’yı müthiş surette kıskanıyor. Montmartre manastırının semtine bile uğramamamı sıkı sıkı tembih etti.”</p>

  <p>Fausta, öfkeyle dişlerini sıktı:</p>

  <p>— “Ben bu kıza kıymak istemiyordum ama Guise, onu bana zorla öldürtecek,” dedi. “Ölürse ölsün, ne yapalım!..”</p>

  <p>— “Doğrusu, ben Guise’nin kıskanmasına da aldırmaz, giderdim ama hiç umulmadık bir şey oldu, madam.”</p>

  <p>Fausta hayretle baktı:</p>

  <p>— “Ne oldu?..”</p>

  <p>— “Şövalye de Pardaillan, Bastille’den kaçtı!”</p>

  <p>Maurevert, Fausta’nın, Pardaillan’ı sevmiş olduğundan şüphe etseydi bile şimdi o şüphesi yıkılıverirdi. Çünkü Fausta, bu haberi alınca hiç umursamamış göründü. Hattâ alay etti.</p>

  <p>— “Vah zavallı Maurevert… Şimdi ne yapacaksınız?..”</p>

  <p>Bütün mesele bu soruda düğümleniyordu. Maurevert, şimdi ne yapacaktı? Onaltı senedir sürüp giden o korkunç tâkip, o bitmez tükenmez korku, yine devam edecek miydi? Hayatı ona yine zehir mi olacaktı?</p>

  <p>Maurevert, ağlamaklı gözlerle Fausta’ya baktı:</p>

  <p>— “İşte ben de size bunu sormaya geldim madam!.. Guise, Maineville, Leclerc ve ben, dördümüz de Pardaillan’a diş bilemekteyiz. Fakat ay m zamanda dördümüz de ondan korkuyoruz!..”</p>

  <p>— “Korkuyor musunuz? Guise de mi korkuyor? Biraz mübalâğa ediyorsunuz gibime geliyor.”</p>

  <p>Fakat, Fausta da şimdiye kadar ilk olarak hissettiği bir endişeyle titredi. Kimseden korkusu olmayan bu müthiş kadın da birdenbire korkmuştu. Maurevert:</p>

  <p>— “Guise korkuyor, madam,” dedi. “Guise aslında çok cesur bir adamdır. Maineville de, Bussi-Leclerc de öyledir. Bana gelince herkes benim Allah’tan bile korkmadığımı söyler, madam… Fakat doğrusu ya, hepimiz korkuyoruz. Hattâ Guise, korkusunu açıkça söyledi, madam: <i>«Dördümüz de Pardaillan’ın eliyle öleceğiz!»</i> Dedi. Ben zaten onaltı yıldır bu korkuyla yaşadım. Şimdi hazır kendime dert ortağı arkadaşlar bulmuşken buralarda kalamam, madam… Ben de Guise ve ötekilerle beraber Chartres’e gideceğim!”</p>

  <p>Fausta, sâkin görünmeye çahşarak:</p>

  <p>— “Peki, Pardaillan’ı tekrar yakalamak çarelerini araştırmadınız mı?..” Dedi.</p>

  <p>— “Kellesini getirene beşbin düka altını vaadettik. Arkasından süvariler gönderdik. Fakat hâlâ hiçbir şey elde edilemedi…</p>

  <p>Maurevert’in gitmek için acele ettiği belli oluyordu.</p>

  <p>Fausta:</p>

  <p>— “Şu hâlde Dük’ün yanına dönünüz,” dedi. “Ancak sizler bu Şövalye’nin hakkından geldikten sonra eski işlerimize devam edebiliriz.”</p>

  <p>Maurevert, girdiği kapıdan çıkmak üzere ilerlerken Fausta kendisine arka kapıyı işaret etti:</p>

  <p>— “Buradan, otelden çıkınız!”</p>

  <p>Maurevert, Fausta’yı selâmlayarak otelin salonunu geçti. Koridorda yürürken Pâquette’nin aceleyle bir kapıyı kapattığı görüldü. Fakat, Maurevert hiçbir şeye dikkat etmeden ve kendisine ne içmek istediğini soran garsonlara bakmadan sokağa fırladı.</p>

  <p>Roussotte’yle Pâquette, Şövalye de Pardaillan ve Charles d’Angoulême’yle birlikte hâlâ aynı odada oturup dertleşiyorlardı. Eski hâtıralarını anlatırlarken bu Oteli nasıl kurduklarını da söylemişlerdi. Çünkü Pardaillan, yandaki konakta kimin oturduğunu bildiğini açıklamış ve iki iyi yürekli fahişeye, neden bu müthiş kadına hizmet ettiklerini sormuştu. O zaman Pâquette’yle Roussotte, şiddetle itiraz etmişlerdi. Roussotte:</p>

  <p>— “Biz bu işe bilmeden girdik,” diyordu. “Oteli kuracağımız sırada bize üzgün yüzlü bir rahip başvurup yardım etmeyi teklif etmişti.”</p>

  <p>Pâquette, arkadaşının sözünü tamamladı:</p>

  <p>— “Bu rahip, Monsenyör Famèse’ydi. Kendisi bize sekizbin franklık yardımda bulundu. Sonra bu binayla bitişik konak arasında bir kapı açmaya razı olursak, her ay ikiyüz lira vereceğini de söyleyince biz de kabul ettik.”</p>

  <p>Sözü yine Roussotte aldı:</p>

  <p>— “Fakat, <i>gel zaman git</i> zaman <i>iş acayipleşti.</i> Bizim eve bitişik olan salonda rezalet âlemleri aldı yürüdü. Bin kere pişman olduk, ama…”</p>

  <p>Pardaillan sordu:</p>

  <p>— “Peki, ara kapıyı açıp öteki binaya hiç girmediniz mi?”</p>

  <p>İki kadın korkudan titreyip sarararak haç çıkarttılar. Roussotte:</p>

  <p>— “Girdik ama, az kalsın korkudan ölüyorduk,” dedi. “Kapının öte tarafında tavandan aşağıya sarkan, yağlanmış ve ilmiklenmiş, insan asmaya yarar iki ip gördük!.. Kaçalım dedik, fakat beceremedik… O iki ip birdenbire boğazımıza geçip de bizi tavana doğru çekmeye başlamaz mı?.. Kendimizi asılmaktan kurtarıncaya kadar akla karayı seçtik. O zaman kulağımıza bir ses çalındı. Bu ses bize: <i>«Yaptığınıza pişman oldunuz mu?»</i> Diye sordu. Biz ağlaşarak: <i>«Evet!»</i> Deyince aynı ses: <i>«Tanrı sizi bu seferlik bağışladı. Haydi gidin. Bir daha da Tanrının sırlarının bulunduğu bu eve girmeye kalkışmayın!»</i> Dedi.</p>

  <p>Pardaillan’ın yüzü birdenbire gerilmişti. Roussotte’ye dik dik baktı:</p>

  <p>— “Kapıyı açıp içeriye girdiğinize göre demek ki kapının nasıl açılacağını da biliyorsunuz!..”</p>

  <p>— “Biliyoruz, ne olmuş?..”</p>

  <p>— “Şunu bize de söyleyin bakayım.”</p>

  <p>Roussotte’yle Pâquette hemen ayağa kalkıp odadan fırlamak istedikleri sırada Şövalye birdenbire hançerini çekti. Roussotte’nin göğsüne dayadı:</p>

  <p>— “Eğer bu sırrı söylemezseniz, sizi kendi elimle öldürmek zorunda kalırım, şekerim!” Dedi.</p>

  <p>Roussotte’de şafak atmıştı. Fahişe, bir an arkadaşına baktı. Sonra:</p>

  <p>— “Kapının üstünde beş çiviyle yapılmış bir haç vardır,” dedi. “Bu beş çivinin her birine sırayla birer defa vurursanız, kapı, kendi kendine açılır!”</p>

  <p>Pardaillan, Roussotte’yi bıraktı. İki kadın hüngür hüngür ağlıyor, bu sırrı ele verdiklerinden dolayı başlarına gelecek felâketleri sayıp döküyorlardı. Pardaillan’la Charles bellerindeki kemerleri çıkararak içlerindeki altınları masanın üstüne boşalttılar. Şövalye:</p>

  <p>— “İşte, bu parayla otelinizi sizden satın aldık,” dedi. “Artık buradan gidebilirsiniz.”</p>

  <p>Gözleri parlayan iki kadın sordular:</p>

  <p>— “Neden gidecekmişiz?”</p>

  <p>— “Canım, size kötülük edileceğinden korkuyorsunuz ya!..”</p>

  <p>Roussotte güldü:</p>

  <p>— “Aman asilzadem, onun kolayı var. Demin içeriye giren rahibin, bu sırrı size söylemiş olduğunu iddia ederek suçu üstümüzden atarız… Bize inanmazlarsa, kaçmanın yolunu ararız!”</p>

  <p>Pardaillan’la Charles, birlikte ara kapınm bulunduğu salona yöneldiler. Şövalye, duvara asılı halıyı kaldırınca haçlı kapı meydana çıktı. Pardaillan parmaklarıyla çivilerin üstüne vurunca beşinci vuruşta kapı açıldı.</p>

  <div class="orta">

    <img alt="" src="../Images/main-38.png" style="width:108pt;height:54pt;"/>

  </div>

</body>

</html>