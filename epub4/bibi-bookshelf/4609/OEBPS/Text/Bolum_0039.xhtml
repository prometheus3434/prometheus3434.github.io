<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">39</span></span></h2>

  <div class="orta">

    <h2>PARDAİLLAN ve FAUSTA YİNE KARŞI KARŞIYA</h2>

  </div>

  <p><br/></p>

  <div class="orta">

    <img alt="" src="../Images/main-39.png" style="width:233pt;height:126pt;"/>

  </div>

  <p><span class="ilkharf">M</span>aurevert gittikten sonra Fausta odada yâlnız kalmıştı. Bir an ayakta şaşkın şaşkın durdu. Sonra yavaş yavaş köşedeki geniş koltuğa oturdu ve yüksek sesle söylendi:</p>

  <p><i>«Bu adam, yapmak istediklerime engel olacağını söylemişti</i>, <i>Sözünde duruyor. O işlerime karıştı karışalı neye niyet ettiysem başaramadım. Fakat acaba sahiden öyle mi? Gerçekten bu işlerde onun parmağı mı var, yoksa Kutlu Birliğin ve bizim beceriksizliğimiz mi durumu bu hâle soktu?»</i></p>

  <p>Fausta, sâkin olmaya gayret ettiği hâlde bunu bir türlü başaramıyor, hırsından kendini yiyordu.</p>

  <p><i>«Maurevert, hepsinin korktuğunu söyledi,»</i> diyerek kendi kendine konuşmaya devam etti. <i>«Yoksa ben de mi korkmaya başladım? Hayır, Fausta aşkı tanımadığı gibi korkuyu da bilmez.»</i></p>

  <p>Fakat gerçekten içinde bir korku yer etmişti. Bu hâlinden utanarak haykırdı:</p>

  <p><i>«Onun kuvveti, benim zayıflık göstermemden doğuyor! Ben, bütün varlığım üstüne yemin etmiştim. Ruhum bile bakire kalacaktı. Ne yatak ki bu yeminimde duramadım.»</i></p>

  <p>Fausta’nın yüzü kıpkırmızı kesildi. Gözlerinde, kendini bu kadar güçsüz bir hâle getiren adama beslediği kinin ışıkları yanıyordu:</p>

  <p><i>«Onu tekrar elime geçirmeliyim. Tekrar avucumun içine almalıyım,»</i> diye söylendi.</p>

  <p>Birden, kapıda bir tıkırtı duydu. Bu zamanda kim gelebilirdi? Fakat Fausta dördüncü takırtıda gidip bir sürgü sürebilir ve kapıyı açılmaz bir hâle getirebilirdi. Nitekim buna karar vermiş, hızla ilerlemişti. Ne çare ki beşinci çiviye de bu sırada vurulmuş, kapı açılıvermişti. Fausta, put kesilmişti. Karşısında Pardaillan duruyordu!</p>

  <p>Şövalye, arkasından gelen Charles d’Angoulême’ye döndü ve sâkin bir tavırla:</p>

  <p>— “Monsenyör,” dedi, “mahpusu bir an bile gözden kaçırmayınız!”</p>

  <p>Charles, afallamıştı. içinden: <i>«Ne mahpusu?»</i> Diye söylendi. Pardaillan devam etti:</p>

  <p>— “Eğer, ben bir saate kadar dönmezsem, mahpusu hiç acımadan öldürün ve hemen onun atına binerek Chartres’e gidip Krala meseleyi haber verin.”</p>

  <p>Charles, Pardaillan’ın bir oyun oynamakta olduğunu sezdi. Fakat Şövalye’yi yalnız bırakmamaya da kesinlikle karar vermişti. Onunla birlikte yürümeye kalktı. Pardaillan, kendisini kolundan tuttu. O zaman Charles, Pardaillan’ın dediğini mutlaka yapacağını anladı ve:</p>

  <p>— “Merak etmeyin,” dedi. “Bir saate kadar dönmezseniz, onu öldüreceğim ve yarın sabah, belki de bu akşam, Üçüncü Henri meseleyi öğrenecektir.”</p>

  <p>Pardaillan kapıyı açık bırakmıştı. Fakat kapı, arkasından kendi kendine kapandı. Şövalye, şapkası elinde olduğu hâlde Fausta’ya doğru yürüdü. Kadının önünde saygıyla eğildi ve:</p>

  <p>— “Böyle geç bir vakitte gizli bir kapıdan gelmemi affediniz madam,” dedi. “Sizinle konuşmak istiyordum. En kısa yoldan hareket etmek zorunda kaldım. Acaba huzurunuza böyle haber vermeden girişimi bağışlayacak mısınız?..”</p>

  <p>Bu söz, alayla söylenmişti. Fakat Fausta cevap yerine elindeki tokmakla bir gonga vurdu ve içeri giren adama sordu:</p>

  <p>— “Konakta ne kadar muhafız var?”</p>

  <p>— “Yirmidört tüfekli var, efendim. Emir buyurulursa istirahatte bulunan mızraklıları da çağırırız.”</p>

  <p>— “Bu gece ne kadar asilzade nöbete kalıyor?”</p>

  <p>— “Oniki…”</p>

  <p>— “Âlâ! Onlar da derhal hazırlansın. İlk düdük sesinde, hemen buraya koşsunlar.”</p>

  <p>Adam selâm vererek çıktı. Pardaillan ise gülümsedi. Dövüşecekse hiç değilse erkeklerle dövüşecekti. Bu düşüncesini açıkça söylemekten çekinmedi:</p>

  <p>— “Çok iyi oldu madam… Hepsi hazırlansınlar ki dövüş tatlı olsun. Geçen akşam sizin kadın olduğunuzu bilseydim, kılıcımı kırardım… Kadınlara silâh çekmem, madam… Bilseydim sizi alnınızdan da yaralamazdım !.. ”</p>

  <p>Fausta, şüphesiz çok güzel bir kadındı. Fakat Pardaillan da şu andaki görünüşüyle eşi bulunmaz bir erkek güzeli idi. Fausta, bu adamın kendisinden her alanda üstün olduğunu sezdi:</p>

  <p>— “Buraya izinsiz girişinizi affediyorum. Beni alnımdan yaralayışmızı da affediyorum,” dedi. “Fakat buradan sağ sâlim çıkmanıza imkân olmadığını da biliniz. Verdiğim emirleri duydunuz…”</p>

  <p>Pardaillan, başını eğerek:</p>

  <p>— “Evet,” dedi.</p>

  <p>Fausta, soğuk bir gülümsemeyle:</p>

  <p>— “Nasıl olsa ölüme mahkûmsunuz,” dedi. “Benim sırlarımı öğrenmiş olmanızın önemi yok. Plânlarımı bozmaya kalkışmanızı da bağışlıyorum.”</p>

  <p>Pardaillan eğildi ve şakacı bir tavırla sordu:</p>

  <p>— “Canım, mademki benim her suçumu affediyorsunuz, ne diye beni öldürmek istiyorsunuz?”</p>

  <p>Fausta’nın yüzü sapsarı kesildi ve gayet soğuk bir sesle:</p>

  <p>— “Çünkü sizi beğeniyorum,” dedi. “Sizi öldüreceğim, çünkü siz beni alnımdan değil, yüreğimden yaraladınız. Eğer sizden hoşlanmasaydım, tiksinseydim, canınıza dokunmazdım. Fakat sizin ölmeniz lâzım. Çünkü sizi seviyorum!”</p>

  <p>Pardaillan irkildi. Fausta’nın son sözleri idam fermanından çok daha korkunçtu. Fakat ölümün ne çeşidinden olursa olsun, Şövalye’nin korkusu yoktu. Pardaillan, bu müthiş rakibi, sükûnet ve soğukkanlılıkla yere sermenin doğru olacağını düşündü:</p>

  <p>— “Madam,” dedi. “Öyle dayanılmaz bir güzelliğiniz var ki eğer başka birini sevmemiş olsaydım, onun hâtırası kalbimde gömülü bulunmasaydı, bu güzelliğinizle sizi sevmemek elimden gelmezdi…”</p>

  <p>Fausta’nın yüzü birdenbire değişmişti. Korkunç bir soğukkanlılıkla:</p>

  <p>— “Demek seviyorsunuz?” Diye sordu.</p>

  <p>— “Evet, madam! Bir ölüyü seviyorum! Hem de onaltı yıldır seviyorum!”</p>

  <p>— “Bir ölüyü mü?..”</p>

  <p>Fausta’nın bu sorusu, hayret mi yoksa sevinç mi ifade ediyordu? Burasını bilmek güçtü. Pardaillan:</p>

  <p>— “Belki benimkisi bir deliliktir,” dedi. “Ne yapayım?.. Bu aşk beni hayatımdan o kadar bezdirdi ki şurada, perdenin arkasında bekleyen haydutlarınızın beni öldürmesi, benim için bir kurtuluş olurdu. Fakat yaşamam lâzım… Bir zaman daha yaşamam lâzım… Onun için yaşayacağım!”</p>

  <p>Bu sözler, Fausta üzerinde garip bir etki uyandırdı. Şurada bu kadar silâhlı adam bulunsun da, Pardaillan, herşeye rağmen yaşayacağını iddia etsin… Bu olacak iş değildi. Fausta bir an düdük çalıp adamlarını Şövalye’nin üzerine saldırtmayı düşündü. Fakat Pardaillan’ı daha iyi tanımak için bundan vazgeçti. Şövalye konuşuyordu:</p>

  <p>— “Madam,” diyordu, “adamlarınızla karşılaşıp onlara derslerini vermeden önce…”</p>

  <p>Fausta, bu cesaret karşısında hayranlıktan ve hayretten neredeyse küçük dilini yutacaktı:</p>

  <p>— “Adamlarıma ders vermek sizin için bu durumda, o kadar kolay mı?” Diye sordu.</p>

  <p>— “Evet, öyle madam. O dersin nasd verileceğini de arzu ederseniz hemen göreceksiniz. Fakat ben, buradan, istediğimi elde etmeden çıkmam madam…”</p>

  <p>Pardaillan, kendisine gizli kapının sırrını vermiş olan Pâquette’yle Roussotte’yi de kurtarmayı düşünerek:</p>

  <p>— “Benim iki düşmanım var, madam,” diye sözüne devam etti. “Bu, Jacques Clément adlı bir papazdır. Bu papaz, Üçüncü Henri’yi öldürmekle görevlendirilmiştir. Bu işi ona veren de sîzsiniz, madam!</p>

  <p>Kendisini çok eskiden tanırım. Elinize müthiş bir silâh geçirmişsiniz. Bu papaz, Henri’yi vuracak ve istediğiniz gihi Dük de Guise de kral olacaktır, madam…”</p>

  <p>Pardaillan’ın bildiği tek şey, Papazın, Üçüncü Henri’yi öldürmek istediğiydi. Onun buraya girip çıktığını görünce bu işle Fausta’nın da ilgisi olduğunu kestirmişti. Fakat bildiği başka bir şey yoktu ve sadece boş atıp dolu tutmaya çabalıyordu. Ağır ağır sözüne devam etti:</p>

  <p>— “Jacques Clément’in bu işi başarabilmesi için ne lâzım?… Herşeyden önce serbest olması… Sonra da Üçüncü Henri’nin bir suikasta uğrayacağını bilmemesi lâzımdır, değil mi?”</p>

  <p>Fausta titremişti. Pardaillan bunu gördü. Silleyi tam yerine vurmuştu. Derin bir nefes aldı ve kendi kendine: <i>«Galiba ölmeyeceğim!»</i> Dedi.</p>

  <p>Fausta heyecanla sordu:</p>

  <p>— “Demek bunları size Jacques Clément söyledi?”</p>

  <p>— “Ben Öyle bir şey söylemedim, madam… Yalnız bunları bildiğimi söyledim. Bu işe engel olmak istediğim için onu yakaladım. Eğer beni serbest bırakır ve sizden isteyeceğim şeyi yaparsanız, Jacques Clément de serbest bırakılacak, ödevini yapacaktır. Henri de Valois ölmüş veya ölmemiş, benim umurumda değil… Bu adam, birçok kimseye acı çektirdi. Elbette bir gün bunların öcü kendisinden abnacaktı. Fakat onun ölmesi, Guise için önemlidir. Henri yaşarsa Guise ölüme mahkûmdur. O, bunu gayet iyi bilir madam…”</p>

  <p>Fausta hayran hayran dinliyor ve <i>«İşte, her yüzyılda bir-iki tane gelen ve tarihin gidişini değiştiren adamlardan biri…»</i> Diye düşünüyordu. Ah, neden bu adamın adı Dük de Guise değildi, neden?.. Karşısındaki adama karşı ister istemez duyduğu hayranlık, onu utandırdı. Bembeyaz kesildi ve hiddetini zor zaptederek sordu:</p>

  <p>— “Benden ne istiyorsunuz?”</p>

  <p>— “Pek az şey, madam… Jacques Clément’in hürriyetine karşılık iki kişinin canını istiyorum.”</p>

  <p>— “İki kişinin mi?..”</p>

  <p>— “Evet madam… Size şunu da söyleyeyim… Ben bu iki kişiyi tanımam bile… Fakat demin yanımda bulunan ve beni bir saate kadar görmezse Jacques Clément’i öldürecek olan delikanlının, Marie Touchet adh bir annesi vardır. Bu kadın, babamı ölümden kurtarmıştı. Marie Touchet’in oğlu, benim her türlü yardımıma hak kazanmıştır. Onun sevdiği kız da benim için çok değerli bir varlıktır. Hani şu, sizin diri diri ateşe attırmak istediğiniz kız…”</p>

  <p>— “Yoksa benden Violetta’yı mı istiyorsunuz? Ben onun nerede olduğunu bilmiyorum ki…”</p>

  <p>— “Hayır, ben sizden Violetta’yı istemiyorum. Onun babası Kardinal Farnese’yle arkadaşı Claude Ustanın hürriyetini istiyorum. Onlar buradalar, madam!..”</p>

  <p>Pardaillan, yine boş atıp dolu tutuyordu. Fausta, dikkatle Şövalye’nin yüzüne baktı ve karşısındakinin çok kesin söylediği bu sözler üzerine yakınlarından birinin, konakta olup biten herşeyi dışarıya yetiştirdiğine hükmetti. Yoksa Pardaillan’ın, Famè-se’yle Claude’nin burada bulunduklarını bilmesine imkân mı vardı?</p>

  <p>— “Demek buraya, tanımadığınız iki adamı kurtarmak için kendi canınızı vermeye geldiniz?” Diye sordu.</p>

  <p>— “Biraz yanılıyorsunuz madam. Benim canımı vermem söz konusu değil. Ben yaşamak istiyorum ve yaşayacağım!… Ben size, Jacques Clément’in hayatına karşılık, sizin için hiç de önemli olmayan iki kişinin hürriyetini istemeye geldim…”</p>

  <p>Fausta:</p>

  <p>— “Peki,” dedi, “bu iki adamı serbest bırakacağım!</p>

  <p>Pardaillan, çarçabuk tasarladığı plânın bu kadar kolayca sonuç vermesine hayret ediyordu. O- kadar hayret ediyordu ki bir türlü kulaklarına inanamıyor ve tetikte, silâhını çekmeye hazır bir hâlde bekliyordu. Fausta, tekrar gonga vurdu. Kapının perdesi kalktı. Dışarıda bir sürü silâhlı adam göründü ve içeriye biri girdi. Fausta:</p>

  <p>— “Mahpuslar ne yapıyorlar?” Diye sordu.</p>

  <p>— “Hiçbir şey yapmıyorlar, madam. Farnèse uslu uslu oturuyor… Cellâtsa inleyip durmakta…”</p>

  <p>Pardaillan, <i>«cellât»</i> sözünü duyunca titredi. Bu, herhâlde Claude Usta olacaktı. Fakat, Violetta’nın bir cellâtla ne işi vardı? Bu cellât onun nesi oluyordu?”</p>

  <p>Fausta gülümsedi:</p>

  <p>— “Hâlâ ölüm hâlinde değiller mi? Açlık ve susuzluk onlara tesir etmedi mi?”</p>

  <p>Fausta, açlık ve susuzlukla ölmek gibi korkunç bir felâketten öyle sâkin bir şekilde ve duygusuzca bahsediyordu ki Pardaillan’ın tüyleri diken diken oldu.</p>

  <p>Adam cevap olarak:</p>

  <p>— “Epeyce hâlsiz düştüler, madam,” dedi. “Fakat henüz ölüm hâlinde oldukları söylenemez.”</p>

  <p>Fausta bir an durdu. Pardaillan’ın bakışlarındaki nefreti göremedi. Adama:</p>

  <p>— “Onları hemen dışarı çıkarın! Yedirip içirdikten sonra da serbest bırakın! Kendilerine Şövalye de Pardaillan sayesinde kurtulduklarını da bildirin. Sonucu da haber verin!”</p>

  <p>Adam gitmişti. Odaya derin bir sessizlik çökmüştü. Pardaillan da, Fausta da bir tek kelime konuşmuyorlardı. Böylece uzun bir süre geçti. Birden, az önce gelen adam tekrar odaya girdi:</p>

  <p>— “Mahpuslar kendilerine geldiler, efendimiz. Onları sokağa salalım mı?”</p>

  <p>Fausta, Pardaillan’a döndü:</p>

  <p>— “Şövalye, bana güveniniz yoksa onları sokağa kendi elinizle çıkarın. Fakat sonra da buraya gelin. Ben de benim adamımın hayatının bağışlandığından emin olmak isterim.”</p>

  <p>Pardaillan, adamın peşine düşerek odadan çıktı. Bir-iki koridordan, birkaç salondan geçti ve nihayet yanyana birer koltukta oturan iki adamın karşısına geldi. Arkasına dönüp bakınca kendisini getiren adamın uzakta durduğunu gördü. Pardaillan hemen Famèse’ye yaklaştı ve:</p>

  <p>— “Buradan çıkınca yandaki otele gidin,” diye fısıldadı. “Dük d’Angoulême oradadır. Birlikte Saint-Denis sokağındaki Deviniere lokantasına gidersiniz.”</p>

  <p>Yüksek sesle de ilâve etti:</p>

  <p>— “Eee, nasılsınız bakalım?”</p>

  <p>İki adam cevap vermiyor, alık alık bakmıyordu. Pardaillan:</p>

  <p>— “Çabuk olun! İşin ucunda Violetta’nın kurtulması söz konusu…” Diye fısıldayınca adamlar ayağa kalktılar. O zaman Şövalye, ikisini de ellerinden tutup koridora çıkardı:</p>

  <p>— “Kutlu Fausta, ikinizi de affetti,” dedi, önde Fausta’nın adamı gidiyor, arkadan da üçü yürüyordu. Bomboş salonlardan geçerek yirmi kadar muhafızın beklediği taşlığa vardılar. Kapı açıktı. Pardaillan iki adamı sokağa çıkardı. İstese kendisi de fırlayabilirdi. Fakat bu yirmi silâhlı da hiç şüphesiz arkasından seğirtecekti ve iki mahpus, yeniden çabucak yakalanacaktı.</p>

  <p>Kapı kapanınca Pardaillan tekrar adamın arkasına düşerek Fausta’nın yanına çıktı. Kibar bir selâmla eğilerek:</p>

  <p>— “Teşekkür ederim, madam. İki mahpus serbest bırakıldı,” dedi. “Belki bir gün size bu borcumu öderim.”</p>

  <p>Fausta bir an düşünceli kaldı. Sonra sordu:</p>

  <p>— “Şimdi bana söyleyin bakalım… Rahip Jacques Clément nerede!..”</p>

  <p>— “Serbest madam… Tıpkı Farnèse ve Claude gibi serbest.,. Gösterdiğiniz lütuf, doğruyu söylememi gerektiriyor, madam… Zaten Jacques Clément, hiçbir vakit benim mahpusum olmadı ve hiçbir zaman Charles d’Angoulême’nin muhafazasında değildi!”</p>

  <p>Fausta’nın verdiği soğuk cevap şu oldu:</p>

  <p>— “Demek oluyor ki sizi tehlikesizce öldürtebilirim!”</p>

  <p>— “Yapabilirsiniz madam!..”</p>

  <p>— “Öyleyse ölüme hazırlanınız, Şövalye!..”</p>

  <p>Bu söz, en gözüpek adamı bile titretecek bir kesinlik ve soğuklukla söylenmişti. Şövalye’nin cevabı da aynı kesinlikle oldu:</p>

  <p>— “Hazırım madam!..”</p>

  <p>Fausta, bir süre gözlerini Pardaillan’a dikti. Bu anda Fausta, insanlara baş eğdiren zalim ve müthiş kadın değildi. Hayır, bu anda kadınlığının bütün güzelliği, bütün çekiciliği üzerinde olan ve Pardaillan’a karşı duyduğu aşkın büyüklüğü, yüzünden belli olan bir Fausta’ydı. Kara elmaslar gibi ışıldayan gözlerinde, bir kadının hissedebileceği sevgi ve tutkunluğun en şiddetlisi okunuyordu, dökülen yaşlar, yanaklarından aşağı ip gibi süzülüyordu.</p>

  <p>Pardaillan, kılıcına dayanmış, hayretle onu seyrediyordu…</p>

  <p>Fausta, onun yanına gelince düzgün ve güzel kollarını havaya kaldırdı. Göğsü hızlı hızlı inip kalkıyor, aşk heyecanıyla bütün vücudu titriyordu. Fausta Pardaillan’ı kucakladı, kendine doğru çekti ve hüngür hüngür ağlarken titreyen kızıl dudaklarını, Pardaillan’ın dudaklarına yapıştırdı.</p>

  <p>Pardaillan kendini çekmedi. Bu öpücük, onu da yüreğine kadar titretmişti. Fakat Şövalye, soğukkanlılığı elden bırakmadı. Bakışlarını, bir anda meleklikten kadınlığa dönüveren bu, sözle anlatılmaz derecede güzel varlığın gözlerine dikmişti. Fakat Fausta kendisini öptüğü hâlde Pardaillan onu öpmemişti. Öpemezdi de… O ancak Loîse’sini sevmişti ve ondan başka kimseyi sevmek niyetinde değildi.</p>

  <p>Fausta, gönlünü ele geçiren bu erkeğin aşkına karşılık vermeyişinden duyduğu müthiş kinle bir hamlede odanın ucuna kadar gitmişti. Orada geriye döndü, Pardaillan’a baktı ve zalim bir gülüşle:</p>

  <p>— “Pardaillan!.” Dedi. “Pardaillan! Öleceksin! Fakat plânlarıma engel olduğun için değil, hayır!.. Violetta’yı elimden kaçırdığın için öleceksin!”</p>

  <p>Pardaillan hâlâ kılıcına dayanmış duruyor, karşısındaki bu müthiş kadının, öfkelendikçe artan ve durmadan değişen güzelliğini seyrediyordu. Fausta sözlerine devam etti:</p>

  <p>— “Sen, şimdiye kadar aşk nedir bilmemiş olan bir kadın tarafından seviliyorsun. Yaşadığı sürece bâkire kalmaya ant içmiş bir ruh, seni severek alçaldı. Fakat sen ortadan kalkarsan, o zaman ben de senin gibi bir ölüyü sevmiş olacağım. Yalnız zihnimdeki hayalin yaşayacak… Sana verdiğim öpücük, aşkımın olduğu kadar ölümünün de habercisidir, Pardaillan!”</p>

  <p>Fausta bu sözleri söyledikten sonra çekip gitti. Pardaillan hemen kılıcım yokladı. Kendi kendine:</p>

  <p><i>«O, öleceksin dedi diye, hemen öbür dünyaya göçecek değiliz ya!»</i> Dedi. <i>«.Ben postumu kurtarmanın çâresini bilirim. Şu ölüm gelsin de kiminle karşılaşar cağını görsün bakalım…»</i></p>

  <p>Fakat bu ölüm, ne biçim bir ölüm olacaktı? Şövalye çevresine bakındı, ölüm tehlikesi belirten hiçbir şey göremedi. Odadaki sessizlik canım sıkmaya başlamıştı:</p>

  <p><i>«Eh, artık buradan gitmeli,»</i> diye mırıldandı. <i>«Haydi bakalım Pardaillan! Yolcu yolunda gerek…»</i></p>

  <p>Odadan çıktı. Birtakım koridorlardan geçti. Odaları, salonları dolaştı ve ona öyle geldi ki Fausta, kasıtlı olarak bazı kapıları açmış, kendisini belirli bir yere doğru götürmek istiyordu. Bazan kapalı bir kapı, görünmeyen bir elle açılıyor, Pardaillan geçince tekrar kapanıyordu. Şövalye böylece epey zaman gezindikten sonra çıplak duvarlı bir odaya girdi.</p>

  <p>Girmesiyle beraber odada bir kalabalıkla yüz yüze gelmesi de bir oldu. Bu, tepeden tırnağa silâhlı bir kalabalıktı…</p>

  <p>Fakat Şövalye bu görünüşe âdeta sevindi. Derin bir nefes aldı. Hemen kılıcım çekip kendisini korumaya hazırlanarak:</p>

  <p>— “Hay Allah kahretsin! Yalnızlık, kimsesizlik ne kötü şeymiş,” dedi. “Âdeta kendimden korktum!”</p>

  <p>Fakat asıl korkuyu burada duyması lâzımdı. Çünkü karşısında, otuz kişi kadar vardı ve hepsi de hançerli ve kılıçlıydı. Adamlar bir halka meydana getirmişler, sessiz sadasız duruyorlardı. Bu halkanın ortasında koskocaman bir delik görünüyor, alttan da, akmakta olan bir suyun sesi geliyordu. Pardaillan, arkasında, <i>«Güm!»</i> Diye ses duyunca baktı: Kapı kapanmıştı! Odada, ortadaki delikten başka bir çıkış yeri yoktu.</p>

  <p>Aynı anda zil sesine benzer bir ses duyuldu. Karşısındaki yalın kılıç adamlar, ortada bulunan deliğe doğru yürümeye başladılar.</p>

  <p>Şimdi Pardaillan ya bu otuz kılıçla delik deşik olacak ya da deliğe düşüp sesi duyulan sularda boğulacaktı. ..</p>

  <p>Kılıcını, en fazla yakınına gelen adama uzattı. Hayret! Adam hiçbir şey olmamış gibi yürümesine devam etmişti. Şövalyenin sırtından soğuk terler boşandı. Anlıyordu: Bu heriflerin hepsi zırhlıydı…</p>

  <p>Fakat Şövalye, zırhların yalnız belden yukarısını koruduğunu pek iyi bilirdi. Hançerini çekmesiyle yere eğilmesi ve düşmanlarına alttan saldırması bir oldu. Adamlar, bu hücumu görünce çil yavrusu gibi dağılmış, Şövalye de açılan boşluktan öte yana fırlamıştı.</p>

  <p>Duvarda birtakım ipler, zincirler ve cellât âletleri vardı… Şövalye bunlardan bir tanesini gözüne kestirdi. Bu, ucunda üstü çivili, kocaman bir topuzdu. Pardaillan, bir hamlede topuzu kaptı ve bununla üstüne doğru yürüyen kalabalığı durdurmak için havada çemberler çizmeye başladı. Topuz, düşmanlarından birkaçının kafasına rastlamış, adamları cansız yere sermişti. Şövalye artık kendisinden geçmiş, düşmanlarını beklemeden saldırmaya, topuzu rastgele kaldırıp indirmeye başlamıştı. Bağırmalar, inilti-1er, feryatlar birbirini takip ediyordu. Kalabalıktan birçoğu, kafalarına ve omuzlarına inen topuz darbesiyle ya ölmüş ya da ağır yaralanmıştı. Sağlamlardan beşi de can havliyle kaçarken ortadaki koca deliğe yuvarlanmış, bağıra çağıra kaybolup gitmişti.</p>

  <p>Şövalye, darmadağın ettiği düşmanlarının arasından topunuzu savura savura, hışım gibi geçerek odanın karşı duvarına varınca bir an durup nefes aldı.</p>

  <p>Bu dinlenme sırasında yerde oniki kadar adam yattığını ve ortalığın kan içinde kaldığını gördü. Dışarıdan birtakım İlâhiler, org sesleri geliyor, ölüm havaları çalmıyordu. Odada sağ kalanlar, dehşet içinde kapıyı dövüyor, imdat istiyorlardı. Fakat kapının açıldığı yoktu. Belki de dışarıdakiler, bu gürültüyü Pardaillan’ın yaptığını düşünüyorlardı.</p>

  <p>Zaten odadaki kalabalık da bunu anlamış olacak ki kapıyı dövmekten vazgeçerek tekrar toplanıp Şövalye’ye hücuma kalkıştı. Pardaillan’in ağır topuzu yeniden havalandı, korkunç ölüm daireleri çizmeye başladı. Bunun üzerine kalabalık, yine çil yavrusu gibi dağılıverdi. Bu seferki kaçışta da birkaçı delikte kaybolup gitti.</p>

  <p>Böylece, odayı üç defa bir baştan bir başa geçen Pardaillan, nihayet yorulup da mola verdiği zaman odada, ayakta kimsenin kalmamış olduğunu hayretle gördü.</p>

  <p>Fakat yerler, kafaları patlamış, beyinleri dağılmış, kemikleri kırılmış insan cesetleriyle doluydu.</p>

  <p>Şövalye topuzu elinden bıraktı. Sonra onu tekfar alıp şöyle keyif için bir savurmaya kalkınca topuzun ağırlığını hissederek şaşaladı ve:</p>

  <p><i>«Ben bunu nasıl kaldırıp da savurdum?»</i> Diye söylendi.</p>

  <p>Bu işi, herhâlde korkusundan doğan güçlü tepki ile yapmıştı.</p>

  <p>Gerçi şimdi düşmanı kalmamıştı, ama buradan çıkmak lâzımdı. Bakındıkça ölüleri görüyor, bu kadar kan dökülmesine yol açan Fausta’ya gittikçe öfkeleniyordu. Şövalye, bir kurtuluş yolu, bir çıkış yeri görmek ümidiyle çevresine bakındı. Hayır, böyle bir çıkış yeri, kaçmaya imkân verecek bir kapı yoktu.</p>

  <p>Gözüne tekrar ortadaki delik ilişti:</p>

  <p>— <i>«Başka çâre yok. Buradan gideceğiz.»</i> Diye düşündü.</p>

  <p>Hemen deliğin kenarlarına elleriyle tutunarak vücudunu aşağıya sarkıttı. Ayaklarını öteye beriye sallayarak tutunacak bir yer ararken bir kalasa dokundu. Aslında bu, vaktiyle Violetta’nın Claude’yle birlikte kapatılıp Seine nehrine atlayarak kaçtıkları odaydı. Nehrin üstüne kalaslardan iskeleler kurulmuş, oda da onların üstüne yapılmıştı. Pardaillan bu kalaslardan birine oturup bacaklarını suya sarkıtarak dinlendi. Tam ayağa kalkacak, kaçacak bir yer arayacaktı ki birdenbire, ayağına yumuşak bir nesnenin değdiğini hissetti. Eliyle yokladı. Bu, az önceki dövüşte suya düşen heriflerden biriydi. Kendi kendine:</p>

  <p><i>« Allah Allah! Bu ceset neden sulara kapılıp gitmemiş?»</i> Diye söylendi.</p>

  <p>Pardaillan bu arada, daha başka insan ölüleri de gördü. Demek ki yukarıdan yuvarlananlardan hiçbirinin ölüsü gitmemiş, hepsi burada takılıp kalmıştı. Bunun neden böyle olduğunu düşünürken tepesinde bir konuşma duyarak sindi ve kulak kabarttı. Konuşanlardan biri Fausta’ydı:</p>

  <p>— “Kimseler yok,” diyordu. “Acaba mahkûm ne oldu?”</p>

  <p>Bir ses, kendisi cèvap verdi:</p>

  <p>— “Kutlu,efendimiz görüyorlar işte… Adamlarımızı öldürmüş ama kendi de gebermiş, gitmiş… Fakat buraya şu ağı attırdığımız iyi oldu efendimiz. Artık buradan düşenlerden hiçbiri, vaktiyle Claude’yle Violetta’nın kaçtıkları gibi kaçamaz.”</p>

  <p>Konuşma bir an kesildi. Sonra yine Fausta:</p>

  <p>— “Yarın ağı açtırın,” dedi. “Ölüler akıntıya kapılıp gitsin… Fakat şimdi deliğin kapanması lazım…”</p>

  <p>Şövalye, tepesindeki deliğin kapandığını ve artık aşağıya hiç ışık sızmadığını gördü. Artık tırmanıp delikten yukarı çıkmaya da imkân kalmamıştı. Bulunduğu yerin etrafı da bir ağ çevirdiğine göre buradan kurtulmak, ancak bir mucizeyle gerçekleşebilir di.</p>

  <p>Birbirini izleyen dövüşler, Şövalye’yi öyle yorgun düşürmüştü ki bunun üstüne ümitsizlik de eklenince adamcağızın parmağım kımıldatacak gücü kalmamıştı. Bir direğin üstüne oturdu. Sırtını da başka direğe dayadı. Bitkin bir hâlde kendi kendine konuşmaya başladı:</p>

  <p><i>«Ağın içinde kaldık. Balık gibi yakalandık, vesselam!.. Bu hiç aklıma gelmezdi. Tıpkı bir balık gibi… Tıpkı balık… Tıpkı…»</i></p>

  <p>Pardaillan’ın sesi kesilmişti. Düzenli soluk alıp verişi suyun şırıltıları arasında belli belirsiz duyuluyordu. Bazı bazı etrafında yüzen insan ölüleri, suyun akıntısıyla yerlerinden kımıldıyor, direklere çarpıyor, anaforlar içinde dönüyorlardı.</p>

  <p>Ve Pardaillan, mışıl mışıl uyuyordu.</p>

</body>

</html>