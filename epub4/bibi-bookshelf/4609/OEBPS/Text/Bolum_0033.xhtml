<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation">Bölüm</span> <span class="count">33</span></span></h2>

  <h2>PARDAILLANI ZİYARET</h2>

  <p><br/></p>

  <p><span class="ilkharf">B</span>astille zindanı, Paris’in göbeğinde, çevresi hendekler ve inip kalkan asma köprülerle çevrili, şehir içinde şehir denilebilecek bir kaleydi.</p>

  <p>Bussi - Leclerc, Maurevert’le beraber zindanın avlusuna girdiği vakit bağırdı:</p>

  <p>— “Zındancıbaşı nerede? Çabuk bana onyedi numaranın anahtarları getirilsin!…”</p>

  <p>Zindancılardan biri bu emri yerine getirmek üzere koştu ve bir tomar anahtarla dönerek:</p>

  <p>— “Kuzey kulesi… ikinci yeraltı dehlizi… Onyedi numara!..” Diye söylendi.</p>

  <p>Bussi:</p>

  <p>— “Düş önüme! Dört silâhlı da peşimizden gelsin!.. ” Dedi.</p>

  <p>Zindancı önde, diğerleri arkada, yola koyuldular. Yüksek tavanlı ve karanlık bir dehlizden geçerek yıkık birkaç yeraltı kubbesinin altından yürüdüler. Bussi umursamaz bir tavırla ıslık çalıyor, Maurevert ise bu korkunç zindanın verdiği kasvetli havayı dağıtmak için lâf olsun diye konuşuyordu:</p>

  <p>— “Ne korkunç yer burası, Bussi! Bastille komutanlığı hiç de heves edilecek bir iş değil!..”</p>

  <p>— “Buranın nesini beğenmiyorsun yahu? Bağımsız bir krallık gibi yer!..”</p>

  <p>— “Peki, bu senin krallıkta ne kadar tebaan var?”</p>

  <p>Bussi, zindandaki mahpusların sayısını bilmiyordu. Gözleriyle zindancıya sordu. Adam:</p>

  <p>— “Yirmisekiz mahpus,” dedi.</p>

  <p>Bunun üzerine Bastille komutanı söylendi:</p>

  <p>— “Duyuyorsun ya Maurevert, sadece yirmisekiz mahpus! Pek züğürt bir krallık, değil mi?”</p>

  <p>— “Peki, bu mahpusların suçu neymiş?”</p>

  <p>— “Senin şimdi görmek istediğin mahpusun suçu neyse onlarınki de o!..”</p>

  <p>Maurevert bu suçluyu hatırlayınca dişlerini gıcırdattı. Dar bir koridorun sonundaki demir kapıdan geçtiler. Güneş yüzü görmeyen bu korkunç yerler, pek ağır kokuyordu. Önlerinde kuzey kulesi vardı. Kulenin dibindeki kapının paslı kilidini zorlukla açarak girdiler. Maurevert:</p>

  <p>— “Burası ölüm kokuyor! Mezardan da beter bir yer!” Dedi.</p>

  <p>Bussi’nin cevabı şu oldu:</p>

  <p>— “Buraya en azgınları kapatırız!”</p>

  <p>Girdiler. Yosunlu, pis ve kaygan merdivenlerden otuz basamak kadar indiler. Buranın havası, teneffüs edilir gibi değildi.</p>

  <p>Maurevert sordu:</p>

  <p>— “Geldik mi?”</p>

  <p>Zindancı:</p>

  <p>— “Yok,” dedi, “daha ineceğiz!”</p>

  <p>Bussi - Leclerc de parmağıyla demir bir kapıya dokundu:</p>

  <p>— “Ondört numara!..”</p>

  <p>Maurevert sordu:</p>

  <p>— “Ne ondört numarası?..”</p>

  <p>— “Canım, şu Charles d’Angoulême var ya! Valois’in piçi… İşte burada…”</p>

  <p>İçeriden yürekler acısı bir haykırış duyuldu. Zindanın kapısına güm güm vuruldu. Maurevert:</p>

  <p>— “Dük d’Angoulême işime yaramaz! Neme lâzım… İnelim!..” Dedi.</p>

  <p>Bastille komutanı Bussi - Leclerc bile bu zifirî karanlık, havası ağırlaşmış, yosunlu ve nemli dehlizlerde yürürken heyecandan titriyor, tereddüt ediyordu. Fakat nihayet intikamını alacağı ânın geldiğini düşündükçe sevincinden uçuyordu. Merdivenleri indikten sonra zindancının, bir kapının önünde durduğunu gördüler. Adam:</p>

  <p>— “Geldik!” Dedi. “Burası…”</p>

  <p>Maurevert heyecandan kısılmış sesiyle:</p>

  <p>— “Aç!..” Dedi.</p>

  <p>Fakat ona zindancı pek yavaş davranıyor gibi geldi. Hızla atılarak adamın elinden anahtarı aldı. Kilidi açtı. Sürgüleri çekti. Kanadı iterek göz gözü görmeyen zindana daldı.</p>

  <p>Burası korkunç bir yerdi. Fenerin hafiften aydınlattığı yosunlu ve ıslak duvarlarda, kimbilir hangi zavallıların kazıdığı yazılar; yalvarmalar, tehditler görünüyordu. Karşıda, duvara iki halka kakılmıştı ve bunlardan aşağıya paslı zincirler sarkıyordu. Zincirlerin alt uçlarında da, yerde yatan bir adamın ayak bileklerine geçirilip kilitlenmiş iki halka daha vardı.</p>

  <p>Zindancı homurdandı:</p>

  <p>— “Keratayı buraya bağlaymcaya kadar akla karayı seçtik! Arkadaşlarımızdan üçünü öldürdü!..”</p>

  <p>Bussi - Leclerc de Maurevert’in arkasından zindana girmiş ve zindancıyı dışarı çıkarmıştı. Maurevert, kin dolu bir gülümseyişle mahpusu süzüyor, mahpus da Bussi - Leclerc’e gülümseyerek bakıyordu. Maurevert nihayet dayanamadı. Fenerini duvardaki çivilerden birine astı ve kin dolu bir sesle:</p>

  <p>— “Ey Pardaillan! Seni en sonunda yakaladım işte!” Dedi. “Onaltı yıl, birbirimizin peşinden koştuktan sonra nihayet burada buluştuk!…”</p>

  <p>Pardaillan, alaylı bir sesle Bussi - Leclerc’e:</p>

  <p>— “Vay! Bu eğlenceli şatonun çeribaşısı da mı burada?.. Hoş geldiniz, Bussi - Leclerc, safalar getirdiniz!..” Diye cevap verdi.</p>

  <p>Maurevert, öfkeyle dişlerini gıcırdattı:</p>

  <p>— “Pardaillan cenapları benim yüzüme bile bakmaya tenezzül etmiyorlar demek… İster istemez beni dinleyecekler ama…”</p>

  <p>Pardaillan yine Maurevert’i duymamazlıktan geldi:</p>

  <p>— “Ooo, Leclerc… Kılıcınız da ne kadar uzun öyle!.. Ama değirmende elinizden fırlattığım kılıç, daha uzundu, değil mi?..”</p>

  <p>Bussi dayanamadı:</p>

  <p>— “Maurevert, şu ziyareti kısa kes… yoksa bu herifi hançerleyeceğim!..”</p>

  <p>Pardaillan kahkahayı bastı :</p>

  <p>— “Amma da palavracıymışsınız, Leclerc… Ayaklarım zincirli ama ellerim serbest… Benden korkmuyor musunuz? Öyle yapamayacağınız işlerle övünmeyin, sonra gülmekten çatlarım haa… Neden öyle yüzünüzü ekşittiniz? Sizi değirmenin kanadına astığım zamanki hâliniz hatırıma geldi… Aman ne hâldi o!..”</p>

  <p>Bussi - Leclerc, kılıcını çekecek olduysa da Maurevert araya girdi:</p>

  <p>— “Ne yapıyorsun? Dur bakalım… Yarın gelecek cellât buradan eli boş çıkar sonra!..”</p>

  <p>Maurevert öfkesini yenmek için dudaklarını ısırıyor, Bussi ise yerinde duramıyordu. Pardaillan’ın sözleri, kılıcına pek güvenen bu adamı deli etmek için bire birdi. Şövalye, özel bir maksat güdüyormuş gibi inatla sözüne devam etti:</p>

  <p>— “Bana kalırsa siz, daha on yıl eskrim dersi almalı, ayrıca bir miktar da benimle çalışmalısınız… Zannımca o zaman iyi bir öğrenci olarak yetişirsiniz…</p>

  <p>Bussi - Leclerc zindandan dışarı fırlayarak:</p>

  <p>— “Dayanamayacağım! Vallahi elimden bir kaza çıkacak!” Diye inledi.</p>

  <p>Şimdi meydan Maurevert’e kalmıştı. Pardaillan’a yaklaşmaya cesaret edemeyerek uzaktan uludu:</p>

  <p>— “Beni tanımıyor, duymuyorsun, öyle mi? Ben Maurevert’im… Hani şu senin, yüzümde koca bir yara izi bıraktığın Maurevert… Sevdiğin Loîse’yi bir hançerde cehenneme gönderen Maurevert…”</p>

  <p>Bir yandan da sözlerinin Pardaillan üzerinde bırakacağı etkiyi gözlüyordu. Fakat Pardaillan hiç oralı değildi. Sanki karşısında insan yoktu. Şövalye zindanın tavanında uçan bir yarasayı seyretmeye koyulmuştu. Maurevert:</p>

  <p>— “Beni yıllarca kovaladın!” Dedi. “İşte şimdi de buldun! Haydi elinden ne geliyorsa yap! Bak, senden nasıl öç alacağım, gör… Yalnız sen değil, sana yakın herkes, intikamımın kurbanı olacaktır. Sevgili arkadaşın Dük d’Angoulême’yi de buraya tıktırdım! Üstelik onun sevgilisi Violetta’sı da şimdi benim karım oldu!”</p>

  <p>Tekrar Pardaillan’a baktı. Pardaillan, zindanda, duvardan duvara uçan yarasanın nihayet kapıdan çıktığını görünce:</p>

  <p><i>«İşte çıktı!»</i> Diye söylendi.</p>

  <p>Sonra kendi kendine konuşmasına devam etti:</p>

  <p><i>«O kadar da yorgunum ki… Biraz uyusam iyi olacak…»</i></p>

  <p>Hâlâ kan içinde olan üstü başıyla zindanın taş döşemesine uzandı. Maurevert kudurmuşçasma:</p>

  <p>— “Uyu, uyu!” Dedi. “Bu senin son uykun olacak! Yakında cellât etlerini didik didik edecek!..”</p>

  <p>Sözlerinin Pardaillan’a azap verip vermediğini anlamak için bir daha baktı. Şövalye’nin mışıl mışıl uyumakta olduğunu görünce dayanamadı. Feneri kapattığı gibi zindandan dışarıya fırlarken okkalı bir küfür savurdu. Sonra kendi eliyle kapıyı kilitledi ve sürgüleri sürdü. Sonra da peşinde zindancı ve dört asker bulunduğu hâlde zindandan çıktı ve Bussi - Leclerc’in odasına uğrayarak anahtarları kendisine teslim etti.</p>

  <p>Bastille komutanı:</p>

  <p>— “Hayrola?” Dedi. “Neden böyle ölü gibi sarardın?.. Seninle de alay mı etti? Ne dedi bakayım?..”</p>

  <p>— “Hiç!..”</p>

  <p>— “Nasıl hiç?..”</p>

  <p>— “Bayağı hiç, işte!..”</p>

  <p>Bussi, Maurevert’in meseleyi kapatmak istediğini görerek konuyu değiştirdi:</p>

  <p>— “Pardaillan sorguya çekildiği sırada Dük de Guise gelecek; sen de gelecek misin?”</p>

  <p>— “Gelmez olur muyum? Sorgu işkencesi ne zaman yapılacak?..”</p>

  <p>— “Öbür gün, akşam saat dokuza doğru… Ondan sonra Dük de Guise hemen uyumaya gidecek, ertesi günü de Chartres’e hareket edecek… Büyük bir tören düzenlenecekmiş… Bütün Paris bu haberle çalkalanıyor… Sen de Chartres’e gidecek misin?”</p>

  <p>Maurevert, bu sözelere cevap vermedi. Anlaşılmaz birtakım sözler mırıldanarak odadan çıktı, gitti.</p>

  <p>Bussi - Leclerc yalnız kabnca arka arkaya birkaç kupa şarap devirdi. Kendi kendine:</p>

  <p>a <i>Alçak herif!»</i> Dedi. <i>«Ben de bunu onun yanına bırakırsam, bana da Bussi demesinler!.. Henüz çok acemi bir öğrenciymişim, öyle mi? Ben ona gösteririm. Kendisine mağlûp olduğum, Paris’e yayıldığından beri kimsenin yüzüne bakamaz oldum Bu işi halletmezsem, şerefim iki paralık olacak!..»</i></p>

  <p>Ustaca bir plân kurmuş gibi kurnaz kurnaz gülümsedi:</p>

  <p><i>«Evet, evet. Öyle yapmalı… Yalnız kendisini öldürmemeli… Şöyle hafifçe yaralamalı… Ölürse onu mağlûp ettiğimi kimseye inandıramam…»</i></p>

  <p>Bussi - Leclerc, ertesi gününün tamamını, dövüş tâlimi yapmak ve karşısına çıkan bütün rakipleri mağlûp etmekle geçirdi. O gün, bütün asilzadeler, Bussi - Leclerc’in ustalığına hayran kaldılar. Onlardan ayrıldıktan sonra Bastille Komutanı:</p>

  <p><i>« Beni mağlûp etmekle övünen tek adam da bu iddiasını geri alacaktır!..»</i> Diye söylendi.</p>

  <p>Bussi, Bastille’ye gelince mükemmel bir yemek yedi. Birkaç saat uyudu ve tam gece yarısı sırtına bir pelerin atıp eline de iki kılıç alarak bir zindancı ve dört askerle birlikte yeraltı zindanlarına indi. Birinci kata varınca zindancıyla dört askeri orada bıraktı. Feneri ve anahtarları alarak yalnız başına aşağıya, ikinci kata inerken adamlarına, oradan ayrılmamalarını ve kendisini beklemelerini tembih etti.</p>

  <p>Zindana girince kapıyı kapadı. Pelerinini çıkardı. Elindeki iki kılıçtan birini Pardaillan’a uzatarak:</p>

  <p>— “Pardaillan!” Dedi. “Vaktiyle bir fırsatını bulmuş, kancıkça bir hareketle kılıcımı elimden fırlatmıştınız. Gerçi şimdi ayağınızda zincirler var. Fakat bu zincirler sizin rahat rahat hareket etmenize engel değildir. Kaldı ki ben de bir adım ileri ve bir adım geri atmayacağıma yemin ederim. İşte size bir kılıç… Buyurun dövüşelim… Ben de sizin kılıcınızı elinizden atayım da, benden daha usta olduğunuzu iddia etmekten vazgeçiniz. Sizi öldürecek değilim. Cellâdın, eli boş dönmesini istemiyorum. Bu teklifimi kabul edecek kadar mert olduğunuzu umarım!..”</p>

  <p>Pardaillan’ın yüzünde pırıl pırıl bir sevinç gülümsemesiyle:</p>

  <p>— “Bussi - Leclerc!” Dedi. “Ben de sizin, daha uzun bir süre bu yenilginin altında kalmaya dayanamayacağınızı biliyordum!.. Ben de sizi bekliyordum!..”</p>

  <p>Şövalye doğru söylüyordu. Maurevert’le Bussi’nin, kendisini ziyaret edişlerinden beri hep bu amaçla Bussi’nin damarına basmış ve silâhşorluğuyla övünen bu adamı, böyle bir harekete zorlamıştı. O vakitten bu yana geçen süre içinde zaman olmuş Bussi’nin geleceğini ummuş, zaman olmuş, bundan ümidini kesmişti. Uzun saatler boyunca kulağı kirişte, bir ayak sesi duymaya çabalamıştı. Nihayet zindanın kapısının açıldığını görünce sevinçle mırıldanmıştı:</p>

  <p><i>«Oh yarabbi! Nihayet geldi!..»</i></p>

  <p>Bussi - Leclerc, Pardaillan’ın <i>«Ben de sizi bekliyordum!»</i> dediğini duyunca, duraladı. Etrafına ürkek ürkek baktı ve basbayağı korkarak: <i>« Acaba adamları bıraktığım iyi olmadı mı?»</i> Diye de düşündü… Pardaillan, adamın içine bir korku düştüğünü derhal sezdi. Adam, dövüşmekten cayacak diye ödü patladı ve yaptığı hatâyı düzeltmek için:</p>

  <p>— “Evet!” Dedi. “Sizi bekliyordum. Cellâdın geleceğini söylemiştiniz ya… Herhâlde o da uzakta değildir!..”</p>

  <p>Bussi - Leclerc:</p>

  <p>— “Öyle ama, ben onun bu akşam geleceğini söylememiştim!” Dedi. “Yarın sabah güneş doğarken gelecek!”</p>

  <p>— “Şimdi gündüz, değil mi?”</p>

  <p>— “Hayır… Henüz gece yarısı olduğuna göre üç-dört saatlik bir ömrün var demektir! Şimdi işimize gelelim… Nasıl teklifimi kabul ediyor musun?”</p>

  <p>Pardaillan nazlanır gibi:</p>

  <p>— “İyi ama, ayaklarım zincirli! Eşit şartlar altında değiliz ki…” Dedi.</p>

  <p>— “Haa! Korkuyorsun demek! Merak etme… Bir adım bile ileri atacak değilim… Fazla gevezelik istemem… Hazır ol!..”</p>

  <p>Pardaillan:</p>

  <p>— “Oldu mu ya?..” Dedi.</p>

  <p>Bussi, düşmanının korktuğunu görünce gülmeye başlamıştı. Nihayet iki rakibin kılıçlan çatıştı. Pardaillan, vaktiyle Saint - Roch değirmeninde yaptığı oyunu yaptı. Fakat Bussi’nin kılıcını elinden atamayınca:</p>

  <p>— “Öğrenmiş!” Diye söylendi.</p>

  <p>Beriki bir kahkaha attı:</p>

  <p>— “Ne sandın ya?.. Öğrendim elbet! Hem daha başka oyunlar da öğrendim..’. Bak şimdi senin elindeki kılıcı nasıl fırlatıp atacağım… Ondan sonra aynı oyunu bir kere de arkadaşlarımın önünde tekrarlayacağım ve seni şöyle bir… Nerenden yaralayayım? Nerenden?… Nerenden?… Alnından yaralayacağım ki inkâr edemeyesin!.. Haydi hazır ol! Dikkat et!.. Bak şu iki gösterişe… Şu da bir vuruş… Düz bir hamle… Hay Allah seni kahretsin, mel’un kerata!..”</p>

  <p>Bussi, Pardaillan’ın kasten gösterdiği beceriksizliğe inanıp kendine güvenerek bir hamle yapmaya niyetlendiği sırada elindeki kılıç, Şövalye’nin bir vuruşuyla fırlayarak birkaç metre öteye düşmüştü. Bussi - Leclerc, kızgınlığından, zindanın duvarlarını çın çın öttüren bir sesle bağırıyordu. Dışarıdan ayak sesleri gelmiş ve bu durum Pardaillan’ı pişman etmişti. Bütün plânının suya düşeceğini, şimdi zindancıların içeri gireceğini sandı. Allah’tan ki Bussi de gelenleri farketmişti. Yıldırım gibi dışarı fırlayarak kılıcım alıp beline taktı, sonra kapıdan çıktı ve hırıltılı bir sesle, oradakilere çıkıştı:</p>

  <p>— “Ne geldiniz? Ne gözetleyecektiniz, bakayım rezil köpekler! Çabuk defolun! Yukarıya! Yukarıya!.. Birinci kattan da yukarıya çıkın! Tâ dehlize kadar gidin. Kim gelirse, onun barsaklarını deşer, leşini geriye kalan dördünüze yediririm vallahi!..”</p>

  <p>Bu sözleri duyan Pardaillan: <i>«Allaha şükürler </i><i>olsun, kurtuldum!”</i> Diye mırıldandı. Gerçekten de Bussi - Leclerc, gözlerinde kin ve öfke şimşekleri çakarak tekrar zindana dalmıştı. Feneri ve anahtarları yine aynı çiviye astı:</p>

  <p>— “Allah belâmı versin ki artık seni cellâda bırakmayacağım, kendim temizleyeceğim!” Diye bağırdı.</p>

  <p>Bussi artık sözünde de durmuyor, ileri-geri giderek Pardaillan’a kalleşçe saldırıyordu. Ne çâre ki bütün bu hücumlardan bir sonuç çıkmıyor ve Şövalye, kendisine bir adım bile attırmıyordu. Bussi-Leclerc, epey bir süre çılgınlar gibi saldırdıktan sonra yorularak sırtını kapıya dayadı:</p>

  <p>— “Kahrolaydım!” Dedi. “Kahrolaydım da şu kılıcı şuna vermeyeydim… Eğer bu herifi gebertemezsem, hırsımdan ben gebereceğim!…”</p>

  <p>Pardaillan, geri çekilmiş, yorgun düşmüş gibi köşeye büzülmüştü. Bu. hâli gören Bussi - Leclerc vahşi bir sevinçle ileriye doğru bir hamle yaptı. Fakat Şövalye’ye lüzumundan fazla yaklaştığı için olacak, birdenbire iki elin gırtlağını mengene gibi sıktığım hissetti. Sarardı ve zorlukla bir nefes alarak hırıldadı ve başı omuzlarına düşüverdi. Pardaillan ellerini gevşetti. Adam, bir çuval gibi yere yığıldı.</p>

  <p>Şövalye eğilerek Bastille komutanının kalbini dinledi. Kalp çarpıyordu. Pardaillan gülümsedi:</p>

  <p><i>«İyi! ölmemiş! İsterse şu tatlı dövüşe yeniden başlarız.»</i> Diye söylendi.</p>

  <p>Şövalye, ayaklarına takılı zincirlerin elverdiği ölçüde uzanarak duvarda asılı anahtarlara erişti. Göz açıp kapayıncaya kadar ayaklarındaki halkaların kilitlerini açtı.</p>

  <p>Birdenbire vücudunda müthiş bir dermansızlık, bacaklarında hir kesiklik hissetti. Duvara yaslandı…</p>

  <p>Tehlikeli anlar yaşıyordu. Çünkü Bussi hemen ayılabilir, imdat isteyebilirdi. O zaman da bütün gayretleri boşa giderdi…</p>

  <div class="orta">

    <img alt="" src="../Images/main-35.png" style="width:82pt;height:85pt;"/>

  </div>

</body>

</html>