<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">18</span></span></h2>

  <div class="orta">

    <h2>CROASSE VE BELGODÈRE</h2>

  </div>

  <div class="orta">
    <br/>
  </div>

  <p><span class="ilkharf">C</span>laude için artık manastırda yapılacak bir iş kalmamıştı. Fausta’yı öldürmek emrini Famèse’den beklediğine bin kere pişman olmuş, duvardaki yarıktan çıkarak, tepeden tırmanan dört atlıya rastlayınca şapkasını çıkarıp önden giden ikisini selâmladı. Onlar da bu selamlamaya nezaketle karşılık verdiler.</p>

  <p>Bu iki adamdan biri Pardaillan, öteki de Dük d’Angoulême’ydi. Arkadan da Picouic’le Croasse geliyorlardı. Dük, manastırda mutlaka Saizuma’yı bulup konuşturacağından emin görünüyor ve gülümsüyordu. Bu küçük kafile, harap duvardaki yarığa varınca ilkin Pardaillan, arkasından da Charles geçti. Sonra Picouic’le Croasse de bahçeye girdiler. Bostanda, daha önce gördüğümüz iki rahibe hâlâ çalışıyordu. Az önce cellât Claude’nin geçişine içerleyen sıska rahibe, bu dört kişilik grubu görünce:</p>

  <p>— “Oooh, oooh! Maşallah!” Dedi. “Artık dörder beşer geliyorlar… Neredeyse ordularla manastırı işgal edecekler…”</p>

  <p>Öteki rahibe cevap verdi:</p>

  <p>— “Canım, Philomène, tatlı canını ne üzüyorsun? Bu işin tasası bize mi düştü? Elimizden ne gelir?”</p>

  <p>— “Elimizden bir şey gelmeyeceğini ben de biliyorum Mariange, fakat artık erkeklerin buraya girmesi de çekilmez durum almaya başladı. Gerçi bu haydutlar bana şimdiye kadar tek söz söylemeye cesaret edemediler, ama ne olursa olsun, sinirleniyorum!”</p>

  <p>Mariange bu sözlere gülünce Philomène:</p>

  <p>— “Vaktiyle biz de güzeldik. Bizim de bakılacak yüzümüz vardı. Ama ciddî ve namusluyduk… Bugün de birisi kalksın bana lâf atsın da bak ne cevap veririm…”</p>

  <p>Mariange :</p>

  <p>— “Elbette,” diye doğruladı. “Çene yarıştırmada üstüne yoktur.”</p>

  <p>Philomène hindi gibi kabanp bu sözlere cevap vermeye hazırlanırken caydı:</p>

  <p>— “Bak, bak! Aman Allahım… Bizden tarafa geliyorlar galiba!” Diye telâşlandı.</p>

  <p>— “Ya… Bizden tarafa geliyorlar… Kaçalım mı?”</p>

  <p>— “Ne münasebet! Durup da ağızlarının payını verelim.”</p>

  <p>Gerçekten de Pardaillan’la Dük d’Angoulême onlardan tarafa geliyorlardı. Mariange, gelenlere bakarken Philomène, utangaç bir tavırla başını <i>önüne</i> eğmişti. Mariange, kısa boylu, şişman, kırmızı suratlıydı ve neşeliydi. Philomène de aksine fasulye sırığı gibi uzun, kupkuru ve dünyaya küskündü. Hayatının hiçbir çağında güzel olmadığı için erkekler kendisine yüz vermemişlerdi. Bu yüzden hem erkeklere, hem kadınlara, hâsılı bütün dünyaya küskündü. Hayatın zevklerini tanımaz ve bu zevkleri tatmayı çok özlediği hâlde onları tadanları kıskanarak günahkâr sayardı.</p>

  <p>Pardaillan yaklaşmış, konuşmaya başlamadan önce şapkasını çıkararak selâm vermişti. Philomène:</p>

  <p>— “Sakın yaklaşmayın! Orada durun!” Diye bağırdı.</p>

  <p>Pardaillan şaşırmış, Dük d’Angoulême ise iyice afallamıştı. Dük:</p>

  <p>— “Affedersiniz madam…” Diyecek oldu.</p>

  <p>Philomène sert bir tavırla sözünü kesti:</p>

  <p>— “Lâf istemem diyorum size… Ne geliyorsunuz, ne sokuluyorsunuz yanımıza? Gözleriniz velfecri okuyor. Kötü niyetiniz hâlinizden belli… Biz, namuslu iki kadınız. Sarkıntdıktan hoşlanmayız!…”</p>

  <p>— “Fakat madam, bizim asla böyle bir niyetimiz yok. Biz sadece…”</p>

  <p>— “Çekilip gidin efendim… Çekilin gidin… Allah Allah… Haydi, yaptığınız saygısızlığı affediyorum işte…”</p>

  <p>Pardaillan bu sözleri duyunca artık kendini tutamamış kahkahayı başmıştı. Charles de gülmeye başladı. Picouic’le Croasse de efendilerinden cesaret alarak makaraları koyuverdiler. Philomène bu kahkaha tufanı karşısında bozularak sustu. Pardaillan da bunu fırsat bilerek:</p>

  <p>— “Görünüşümüz bu kadar vahşi mi de bizden korktunuz?” Dedi. “Biz size sarkıntılık edecek tipte kimseler miyiz? Hayır, efendim, biz sizlere karşı sadece saygı besliyoruz…”</p>

  <p>Philomène yutkundu:</p>

  <p>— “Demek sataşmak fikrinde değilsiniz ha?”</p>

  <p>Diye sordu ve bu soruşuyla: <i>“Keşke sataşsaydiniz!”</i> Demek istedi. Pardaillan’la Charles bunu anlamamış göründüler. Şövalye sözüne devamla:</p>

  <p>— “Biz, size bir şey sormak istiyoruz,” dedi. “Arkadaşım, bir genç kıza âşık oldu. Fakat kendisini kaybetti. Onu arıyoruz.”</p>

  <p>Philomène Dük d’Angoulême’ye garip garip baktı. Pardaillan sözüne devam etti:</p>

  <p>— “Burada bir çingene karısı olacak. Geçen gece kapıya kadar getirip manastırınıza misafir bırakmıştım. O kadın, aradığımızı bulmak için bize çok yardım edebilir.”</p>

  <p>O zamana kadar ağzını açmamış olan Mariange, birdenbire:</p>

  <p>— “Ben o kadını gördüm,” dedi. Sonra koca elini açarak sözlerine ekledi:</p>

  <p>— “Dinimiz, birbirimize yardım etmemizi emreder. Ah, şu bizim evliyaya iki mum dikecek kadar param olsaydı!…”</p>

  <p>Dük d’Angoulême cebinden kesesini çıkararak şişman rahibenin avucuna koydu. Rahibe, keseyi yoklayınca gözleri parıl parıl yanarak:</p>

  <p>— “Demek, o çingene karısıyla konuşmak istiyorsunuz öyle mi?” Dedi. “Şu ilerideki harap evi görüyor musunuz?… Aradığınız kadın orada. Demin girerken gördüm.”</p>

  <p>Pardaillan’la Charles, daha fazlasını dinlemeden rahibenin işaret ettiği harap eve yöneldiler. Yalnız kalan iki rahibe, aç gözlerle keseye baktılar. Philomène:</p>

  <p>— “Keseyi açıp bakalım mı?” Diye sordu.</p>

  <p>Mariange keseyi açtı ve söylendi:</p>

  <p>— “Kardeşim, burada bizi üç ay geçindirecek para var… Üç ay rahatız demektir.”</p>

  <p>Ellerindeki çapayı ve beli atarak manastıra girdiler. İkisi arasında bir çeşit ortaklık vardı. Kâr ve zararı aralarında paylaşırlardı. Fakat yokluk günlerinde, bir tilki kadar kurnaz olan Mariange, yiyecek bir şeyler bulur; Philomène ise acından ölecek hâle gelirdi. Bütün ortaklıklarda olduğu gibi bunda da biri zayıflarken öteki tombullaşıyordu. İki rahibe ot şiltelerin bulunduğu yatak odalarına girince Mariange, Philomène’yi başından savıp kesenin içinden biraz para aşırmanın yolunu düşünmeye başladı.</p>

  <p>Fakat uzunboylu düşünmesine meydan kalmadan, Philomène:</p>

  <p>— “Çok meraklandım,” dedi. “Gidip bakayım, şu asilzadeler, çingene karısıyla neler konuşacaklar…”</p>

  <p>Böyle bir şeyi dört gözle bekleyen Mariange de:</p>

  <p>— “Hiç durma,” dedi. “Git, öğrendiklerini sonra bana anlatırsın…”</p>

  <p>Pardaillan’la Charles d’Angoulême, harap eve girince Picouic’le Croasse’yi de dışarıda nöbetçi bırakmışlardı. Cesaretine, gittikçe kendini inandırmaya başlayan Croasse, elini hançerine dayamış, dört bir taraftan, ansızın hücum edecek düşmanları bekliyordu. Hayâlinde, Dük de Guise’nin adamlarından bir sürüsünü öldürdüğü için Dük’ün kendisine müthiş bir kin bağlamış olacağını hesaplıyordu. Bostanda etrafa göz gezdirip de bir türlü, sebzeden başka bir şey göremeyince yavaş yavaş yürüyerek söylendi:</p>

  <p>— “Muhakkak geleceklerdir. Hiç benim gibi bir düşmanı rahat bırakırlar mı?”</p>

  <p>Bir kenarda bulunan samanlık gibi bir yere ulaşıp saklanmak niyetindeydi ki ansızın bir karaltı görerek tabancasını çekiverdi. Fakat bu karaltı ince bir sesle korku içinde haykırdı:</p>

  <p>— “Aman ha!… Sakın ateş edeyim demeyin!..”</p>

  <p>Croasse, karşısında bir kadın bulunduğunu ve korkusundan tir tir titrediğini görünce tabancayı tekrar beline soktu. Philomène ise Croasse’ye hayran hayran bakıyor:</p>

  <p>— “Ne cesur adamsınız!” Diyordu.</p>

  <p>— “Öyleyimdir… Ne istiyorsunuz bakalım?”</p>

  <p>Philomène, gittikçe artan bir hayranlıkla:</p>

  <p>— “Ne güzel bir sesiniz varmış!” Dedi.</p>

  <p>Croasse, alçakgönüllü davranıp davranmamakta kararsızdı:</p>

  <p>— “Eskiden kilisede ilahi okurdum,” dedi.</p>

  <p>— “Ne hoş… Ben de öteden beri, kilisede İlâhi okuyan biriyle tanışmak isterdim. Hangi kilisede okurdunuz?”</p>

  <p>— “Saint-Magloire kilisesinde…”</p>

  <p>— “Bilirim, güzel kilisedir. Kimbilir, oraya ne güzel madamlar, matmazeller gelip sizi dinlerlerdi?”</p>

  <p>Croasse bıyık burup çapkın bir tavır takınmaya çalışarak:</p>

  <p>— “Ne demezsiniz… Kilise kapıcısının kızı bile bana bir gün açıktan açığa: <i>“Ah, Mösyö Croasse, eğer balıkçıl kuşu gibi bacaklarınız, fasulye sırığı kollannız, karga gagasına benzeyen bir burnunuz ve insanın rüyasına, girip korkutacak bir yüzünüz olmasaydı, yakışıklı bir adam olabilirdiniz…”</i> Demişti.”</p>

  <p>— “Demek isminiz Mösyö Croasse… Ne güzel isim… Bana inanın, çok güzel isim…”</p>

  <p>Croasse birdenbire meraklanarak sordu:</p>

  <p>— “Canım, Allahaşkına siz benden ne istiyor da bana boyuna sual soruyorsunuz?”</p>

  <p>Philomène bu soru karşısında şaşırdı. Ne istediğini o da bilmiyordu. Onüç yıldan beri şu manastırdaydı ve olduğundan onyıl daha yaşlı görünecek kadar çirkindi. Bu manastırda her gün çeşit çeşit kepazelik görüyor, kendisi de böyle maceralar yaşamaya özeniyordu. Ne yazık ki yüzüne bakacak kimse yoktu. Croasse’den bir parçacık iltifat görüşü ona bir cesaret vermiş, bir aşk serüveni yaşama arzusunu kamçılamıştı.</p>

  <p>Philomène, Croasse’nin sorusuna cevap veremeyerek önlüğüyle oynadı ve:</p>

  <p>— “Sesinizi de isminiz gibi pek beğendim. Üstelik çok da yakışıklısınız,” dedi.</p>

  <p>Croasse, bu apaçık ilânı aşk karşısında ister istemez gururlandı. Cesurluğundan sonra şimdi de kadınların hoşuna giden bir erkek olduğunu keşfediyordu: <i>“Vay canına meğer ben neymişim de haberim yokmuş…»</i> Diye düşündü. Şimdi rahibe Philomene’ye başka gözle bakıyordu. Bu kadın, hiç de o kadar yaşlı değildi. Hem, çirkin de sayılmazdı…</p>

  <p>Rahibe, bu bakışlardan daha çok cesaretlenerek:</p>

  <p>— “Ben size bahçemizi gezdirecektim,” dedi. “Güzel ağaçlarımız ve çiçeklerimiz var.”</p>

  <p>Croasse, artık yaman bir çapkın olduğuna inanmıştı. Hemen Philomène’nin elinden tuttu. Elele yürüdüler. Nereye gittiklerini Croasse anlayamıyordu, ama Philomène pekâlâ biliyordu. Manastır bahçesinin sevişmeye en uygun, en tenha köşesine gidiyorlardı. Birkaç günden beri rahibelerin oraya yaklaşması şiddetle yasak edilmişti. Burası, etrafı tahta perdeyle çevrili küçük bir köşktü. Philomène, hem orada sevişecek, hem de burasının neden yasak edilmiş olduğunu anlayıp merakını giderecekti.</p>

  <p>Az sonra tahta perdeye ulaşmışlardı. Kapıya yöneldiler. Philomène yavaşça:</p>

  <p>— “Şimdi şu tahta perdenin içine girelim,” dedi.</p>

  <p>Croasse sordu:</p>

  <p>— “Orada ne yapacağız?”</p>

  <p>— “Orada küçük bir köşk var. Köşke girince bizi kimse ne görür, ne de duyar…”</p>

  <p>Ne çâre ki kapı kapalıydı. Philomène, buna pek sıkıldı. Fakat artık son derecede cesaretlenmiş olan Croasse:</p>

  <p>— “Ben şimdi tahta perdenin üstünden atlar, içeriden kapıyı açarım. Siz biraz bekleyin,” dedi.</p>

  <p>— “Ah ne cesur adamsınız!…”</p>

  <p>Croasse gibi uzunboylu biri için tahta perdeyi aşmak, işten bile değildi, içeriye girince hemen kapıya yöneldi. Fakat birdenbire arkasından birtakım ayak sesleri duyarak döndü. Hayretinden az kaldı bağıracaktı. Saçları darmadağınık genç bir kız, yalvaran bir tavırla kendisine doğru geliyordu. Bu, fevkalâde güzel bir kızdı.</p>

  <p>— “Ah, mösyö,” diye seslendi. “Ne olur, bana yardım edin de beni buradan kurtarın!…”</p>

  <p>Croasse hayret içinde:</p>

  <p>— “Violetta,” diye bağırdı. “Violetta!”</p>

  <p>Genç kız, yardım istediği adamın, kendisini tanıdığını görünce dikkatle baktı. Hemen tanıdı ve:</p>

  <p>— “Ben de başkası sandım,” dedi. Meğerse Belgodère’nin yardakçısıymış… ”</p>

  <p>— “Violetta,” dedi, “Siz burada mıydınız? Nasıl oluyor da burada…”</p>

  <p>Croasse sözlerini tamamlamaya vakit bulamadan, kapının eşiğinde bir adam belirmişti. Bu Belgodère’ydi. Croasse’nin yanına gelirken hiçbir zaman sopayı elinden eksik etmemiş olan Belgodère, bu sefer de eski alışkanlığını bırakmamıştı. Elindeki kocaman sopayı sallayarak geliyordu. Croasse bu hâli görünce cesur bir adam olduğunu da, Philomène’yi de unuttu ve korkusundan inleyerek diz çöktü.</p>

  <p>Belgodère, Violetta’yı öfkeyle yakalayıp sarsarak:</p>

  <p>— “Çabuk içeri gir,” dedi. “Elimden kaçmak mı istiyordun?”</p>

  <p>Kızcağız köşke yollanırken Croasse’ye döndü. Croasse, Belgodère’nin bir an kendisiyle meşgul olmamasından istifade ederek tahta perdenin üstünden aşmaya niyetlenmişti. Ama kurnaz Belgodère yan gözle onu süzüyordu… Croasse’yi bacaklarından çektiği gibi yere indirdikten sonra gırtlağından yakalayıp ayağa kaldırdı:</p>

  <p>— “Burada ne arıyordun?” Dedi.</p>

  <p>— “Sizi arıyordum, ustacığım.”</p>

  <p>— “Beni mi arıyordun? Buldun işte… Düş önüme, yoksa sopayı yersin!…”</p>

  <p>Belgodère, korkudan bacakları tutmayan Croasse’yi ite kaka köşke sürerken Philomène de tabana kuvvet kaçıyordu. Olanı biteni, konuşulanları tahtaların aralığından gözetleyip dinlemiş, Croasse’nin diz çöküp yalvardığını görünce hemen oradan uzaklaşmıştı.</p>

  <p>Philomène odasına girmiş, gördüklerini bir bir, rahibe Mariange’ye anlatıyordu. Marinnge, meselenin gayet önemli olduğunu sonunda para kazanacaklarını umduğunu, söyleyerek İtildiklerinden kimseye bahsetmemesini tembih etti. Sonra bahçeye fırlayıp eski köşke koştu. Fakat orada kimseyi bulamadı. Pardaillan’la Charles d’Angoulême ve Philomène gitmiş olacaklardı. Bostanın yıkık duvarına koştu. Sokakta da kimse görünmüyordu, ama Mariange biraz dikkatli bakınca gülümsedi.</p>

  <p>Croasse zangır zangır titreyerek köşke girince Belgodère de girip kapıyı kapadı. Sonra Croasse’ye döndü:</p>

  <p>— “Beni arıyormuşsun… Söyle bakalım ne istiyorsun?”</p>

  <p>Croasse’nin gözleri sopaya takılmış, aklı karmakarışık olmuştu:</p>

  <p>— “Ustacığım… Ben diyecektim ki… Siz, beni bıraktınız. Gittiniz… gittiniz… gittiniz…”</p>

  <p>Belgodère öfke ve sabırsızlıkla:</p>

  <p>— “Ulan kaz kafalı herif… Gittimse, cehennemin dibine gitmedim ya… Konuşsana, ne geveleyip duruyorsun ? Dilin tutulduysa açayım!”</p>

  <p>Çingene elindeki sopayı kaldırdı. Croasse’yi dövüp bülbül gibi söyletecekti. Fakat Croasse daha sopa inmeden, yerlere yatıp dana gibi böğürmeye başlamıştı bile…</p>

  <p>— “Allahaşkına vurmayın! Hepsini söyleyeceğim!… Ölüyorum!… Öldüm!…”</p>

  <p>— “Bağırıp durma…. Demin koyun gibi meliyordun, şimdi de inek gibi böğürüyorsun. Ağzından çıkacak sözleri kulağın işitsin. Şeytan çarpsın ki elimdeki sopayla derinde çürümedik yer bırakmam, kemiklerini un ufak ederim!”</p>

  <p>Croasse, söylese de söylemese de dayak yiyeceğini biliyordu ama herşeye rağmen içinde bir ümit ışığı vardı.</p>

  <p>— “Doğruyu söylersem, dövecek misiniz?” Dedi.</p>

  <p>Belgodère’den nefret ederdi ama, müthiş surette de korkardı. Şimdi, bu herifi kızdırmamak gerekti. Doğruyu söylerse belki yakayı kurtarırdı. Onun için herşeyi olduğu gibi anlatmaya karar vererek söze başladı ve Belgodère gittikten sonra birkaç gün l’Esperance otelinde kendisini beklediklerini, nihayet otelci tarafından kapı dışarı edildiklerini anlattı. Halbuki otelci, onları dışarı atmak şöyle dursun, elinden gelse hapsedecekti. Fakat Belgodère’nin hizmetinden kaçtıklarını söylemek Croasse’nin işine gelmiyordu. Sonra genç bir Dük’ün hizmetine girmişlerdi. Orada rahattılar… Hem çok rahattılar. Belgodère, hikâyesinin burasında sopayı havada salladı:</p>

  <p>— “Ulan, buraya nasıl geldiğini hâlâ anlatmıyorsun…”</p>

  <p>— “Anlatacağım, ustacığım anlatacağım!”</p>

  <p>Croasse acele acele konuşarak efendisinin bir kıza âşık olduğunu, bu kızın ortadan kaybolduğunu ve izinin bulunamadığını anlattı. Meğer kayıptan haber veren Saîzuma da burada, manastırdaymış. Efendisi, buraya gelerek Saîzuma’ya, falına baktıracaktı. İşte bu kadar… Croasse bunları yalan söylemiyordu. Pardaillan’ın, genç Dük’ü buraya gerçekten de böyle bir iş için getirdiğini sanıyordu. Fakat Belgodère yüzünü ekşiterek:</p>

  <p>— “Vay namussuz herif! Ya burada, tahta perdenin içinde ne arıyordun, ulan?” Diye bağırdı.</p>

  <p>— “Ben mi? Ben mi ne arıyordum? Efendim, birdenbire bahçede bir sürü düşman beliriverdi. Ben de onları gözetleyeyim diye buraya atladım… Efendime söyleyeyim… Sonra…”</p>

  <p>— “Vay vay! Ben görmeyeli sen adamakıllı cesur olmuşsun demek…”</p>

  <p>— “Ne demezsiniz ustacığım. Siz daha beni pek o kadar tanımamıştınız ki… Dünyada cesaret dedin miydi…”</p>

  <p>Croasse sözünü tamamlayamadı. Çingene, birdenbire Croasse’yi yakasından yakaladığı gibi yere yıkmış, elindeki koca sopayı, rastgele kafasına, gözüne indirmeye başlamıştı:</p>

  <p>— “Vay rezil herif! Vay ipten, kazıktan kurtulma serseri! Bir de benimle eğleniyorsun ha!”</p>

  <p>Sopa, birbiri ardınca iniyor ve Croasse küçük köşkün taşlığında keklik gibi sekerek kaçıyordu. Ne çâre ki Belgodère hemen yetişiyor ve sopa hiçbir inişinde boşa gitmiyordu… Croasse, kaçmanın faydasızlığını anlayınca yerlere yattı:</p>

  <p>— “Öldüm, bittim… Kemiklerim kırıldı. Allahaşkına merhamet!” Diye yalvardı.</p>

  <p>Çingene, Croasse’yi bir çuval gibi kavrayıp yerden kaldırdı:</p>

  <p>— “Kalk ayağa, köpek… Beni dinle!” Dedi.</p>

  <p>Croasse inleye inleye doğrulunca Belgodère devam etti:</p>

  <p>— “Sen, buraya beni gözetlemeye geldin. Bu, besbelli… Senin o efendin mi, ne kann ağrısıysa Violetta’yı buradan kaçırmaya niyetlenmiş galiba… Şimdi ben gideceğim. Seni de Violetta ile beraber burada hapsedeceğim. Eğer dönüşümde Violetta’yı burada bulamazsam, eğer birisi tahta perdeye yaklaşacak olursa seni cehennemin dibinde de bulur, o pis dilini koparır, o karga burnunu ezerim.”</p>

  <p>Bu sözler Croasse’yi az daha korkudan bayıltacaktı. Belgodère, tehdidi artırdı:</p>

  <p>— “O kurbağa gözlerini oyar, onların yerine erimiş kurşun doldururum…”</p>

  <p>Croasse’nin rengi, yemyeşil oldu. Belgodère devam etti:</p>

  <p>— “Bununla da kalmam… Etini kızartır, yine sana yediririm!”</p>

  <p>Croasse artık dayanamayarak düşüp bayılıverdi.</p>

  <p>Bunun üzerine Belgodère kapıları kilitledi. Doğru, manastır başrahibesi Claudine de Beauvilliers’in yanına çıkıp kendisine, olup biteni anlattı. Claudine, Fausta’ya haber ulaştırırken Belgodère de tekrar köşke döndü. Herşey yerli yerindeydi. Yalnız, Croasse ayılmış, korkusundan bir köşeye büzülmüştü. Belgodère’yi görünce bir şeyler söyleyip af dilemek istediyse de, dişlerinin birbirine çarpıp takırdamasından başka ses çıkaramadı.</p>

  <div class="orta">

    <img alt="" src="../Images/main-21.png" style="width:81pt;height:79pt;"/>

  </div>

</body>

</html>