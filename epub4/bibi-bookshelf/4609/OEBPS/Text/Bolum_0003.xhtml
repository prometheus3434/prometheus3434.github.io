<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">3</span></span></h2>

  <div class="orta">

    <h2>PARDAİLLAN</h2>

  </div>

  <div class="orta">
    <br/>
  </div>

  <p><span class="ilkharf">K</span>ardinal Farnèse’yle Belgodère arasında, zavallı Violetta’yı muhakkak bir ölüme götürecek olan korkunç anlaşma konuşulurken, Dük d’Angoulême de, Dük de Guise’ye doğru yürüyordu. Gözlerinin önünde, hâlâ Guise’nin Violetta’ya doğru eğilip şehvetle bakan gözleri vardı. Dük d’Angoulême bugün ömründe ilk defa olarak kıskançlığın ne müthiş ve yakıcı bir şey olduğunu öğrenmişti, içinde Dük de Guise’ye karşı sönmek bilmez bir kin uyanmıştı. Bu duygunun etkisi altında, hızla Dük de Guise’ye doğru yürürken birden kolundan tutulduğunu hissederek döndü ve söylendi:</p>

  <p>— “Siz miydiniz? Tam zamanında geldiniz, Şövalye de Pardaillan…”</p>

  <p>Pardaillan:</p>

  <p>— “Evet,” dedi. “Sizi bir çılgınlık yapmaktan alıkoymak için tam zamanında geldim. Böyle hızlı hızlı nereye koşuyorsunuz? Şu budalaların Hazreti Süleyman lâkabını taktıkları Dük de Guise’yi tahkir etmeye mi? Hiddetlenince gözünüz dünyayı görmüyor. Şurada hırsından kuduran kalabalığa tek başınıza nasıl karşı koyabilirsiniz? Vaktiyle bu işi yapacak bir tek adam vardı. O da öldü… Bahsettiğim adam, benim babamdı.”</p>

  <p>Pardaillan, genç dükü oyalayıp hiddetini yatıştırmak istiyordu. Fakat Charles, kararından vazgeçmedi.</p>

  <p>— “Hayır, Şövalye,” dedi. “Şu adama muhakkak haddini bildirmem lâzım…”</p>

  <p>Pardaillan cevap verdi:</p>

  <p>— “Doğrusu benim de dilim kaşınmıyor değil, ama hayatımı bu kadar budalacasına tehlikeye koymak da istemem. Hele Maurevert’e söyleyeceğim bir çift sözü söylemeden ölmek hiç işime gelmez.”</p>

  <p>Dük d’Angoulême’nin hiddetinden gözleri yaşarmıştı:</p>

  <p>— “Ne olursa olsun, kendisiyle konuşacağım,” dedi. “Şimdi artık, Dük de Guise’den, hiçbir zaman nefret etmediğim kadar nefret ediyorum.</p>

  <p>Pardaillan işi anlayarak mırıldandı:</p>

  <p>— “Ah aşk… Sen insanın içinde ne yenilmez, ne başedilmez, fırtınalı duygular yaratırsın…”</p>

  <p>— “Pekâlâ,” dedi, “mademki öyle istiyorsunuz, gidelim. Fakat ben işin sonunun nereye varacağını biliyorum. Yine son sözü emektar kılıcım söyleyecektir.”</p>

  <p>Şövalye bu sözleri söyledikten sonra şapkasını iyice başına geçirdi ve çevresindekileri dirsekleyip iterek kendilerine yol açmaya başladı. Birkaç kişi bu zorlamaya ayak direyecek oldularsa da Şövalye ile arkadaşının şimşekler çakan gözlerini görünce seslerini kıstılar.</p>

  <p>Dük, halkın alkışlan arasında Crillon’un karşısında duruyordu. Mağrur gözleri kan çanağına dönmüştü. Crillon’a bir şeyler söylediği anlaşılıyordu.</p>

  <p>Olay şuydu: Dokuzuncu Charles’in Saint-Jean-d’Angely kuşatmasında, yararlılığından ötürü “<i>kahraman”</i> adını verdiği Crillon, Üçüncü Henri’nin Paris’ten kaçtığını haber alınca, bin muhafız ve ikibin İsviçreli ücretli askerle birlikte kapanmış olduğu belediye dairesinden çıkmış, Paris’ten ayrılıp krala katılmaya karar vermişti. Kendisi muhafızlara komuta ediyor, İsviçreliler de bir albayın komutasında bulunuyordu. Fakat çoğu yaralı, sargılar içinde ve sakat bulunan bu kafile, Grève Meydanı’na geldiği vakit kalabalık bir halk kitlesi tarafından önlenmişti. Askerlerle halk, hemen kapışmışlar, müthiş bir gürültü içinde, kanlı bir boğuşma başlamıştı. Guise, hızla yetişerek Crillon’un karşısına çıktı. Önce halkı durdurdu, sonra da, yüzü gözü kan içinde kalmış olan kahraman muhafız komutanına döndü ve manalı bir tavırla:</p>

  <p>— “Galiba Dük Crillon, muhafızları, Krala götürüyor,” dedi.</p>

  <p>Crillon, soğuk bir tarzda cevap verdi:</p>

  <p>— “Dük de Guise yanlış görmüyorlar.”</p>

  <p>— “Demek Louvre sarayına gidiyorsunuz?”</p>

  <p>— “Yanılıyorsunuz. Kral Paris’ten çıktı. Biz de ona katılmaya gidiyoruz.”</p>

  <p>Yüzü yaralı dük haykırdı:</p>

  <p>— “Dikkat edin komutan… Belediye dairesinden çıkmakla zaten büyük bir hatâ işlediniz.”</p>

  <p>— “Orası benim bileceğim iş… Şimdi de Louvre’ye giderek ikinci bir hatâ işlemek istemiyorum. Hem fazla konuşmaya ne hacet?… Şimdi yol açık mı, onu anlayalım.”</p>

  <p>Dük de Guise biraz bozuldu:</p>

  <p>— “Yol Kralın bütün sâdık tebaalarına açıktır. Fakat kral…”</p>

  <p>Crillon gür bir sesle bağırdı:</p>

  <p>— “Yaşasın Kral! Hem siz de dikkat buyurunuz monsenyör… ikimiz de Kral tarafından bize verilmiş olan Saint-Esprit nişanını taşıyoruz. Bu nişam alırken siz de, ben de Krala ebediyen sadık kalacağımıza yemin etmedik mi? Yoksa yemininizi unuttunuz mu?”</p>

  <p>Bu sözler meydanda büyük bir uğultuya sebep oldu.</p>

  <p>Halk:</p>

  <p>— “Kahrolsun dinsiz kral!” Diye bağırdı. “Muhafızları suya atın… Crillon’u Seine nehrine atın…”</p>

  <p>Dük de Guise, sapsarı kesilmiş, yanındakilere emirler yağdırıyor, maiyetindeki subayları, doludizgin imdat getirmeye Kutlu Birlik askerlerinin dağınık bulunduğu Arsenal, Bastille, Temple, Louvre, Gramme ve Châtelet semtlerine gönderiyordu…</p>

  <p>Crillon birdenbire kılıcını çekmişti. Tam bu sırada Pardaillan’la Charles d’Angoulême de oraya varmışlar ve olayları seyre başlamışlardı. Gerçi Crillon kılıcını çekmişti ama, lsviçre’lilerin komutam olan albay, Guise’ye doğru ilerleyerek:</p>

  <p>— “Monsenyör, ben ve emrimdekiler birlik askerlerine teslim oluyoruz. Biz Paris’ten çıkmayacağız,” dedi.</p>

  <p>Crillon, şiddetli bir hamleyle herifin üzerine atılacak olduysa da, vakit kalmadı. Aynı anda herkesi yerinde mıhlı gibi kaskatı bırakan bir ses duyuldu:</p>

  <p>— “Alçak! Senin gibisine de ancak Guise gibi bir alçağa teslim olmak yaraşır.”</p>

  <p>Guise’nin benzi morardı, kılıcını yarıya kadar sıyırarak kendisine bu ağır hakareti yapanı gözleriyle araştırdı ve herkes, ortaya genç bir asilzadenin fırlayıp, albayı bir kenara ittikten sonra kollarını kavuşturduğunu gördü. Bu genç, şimdi gözlerini Guise’ye dikmiş, kamçı gibi şaklayan sesiyle söyleniyordu:</p>

  <p>— “Henri de Lorraine, Dük de Guise! Babamın kaatili, alçak ve hain adam! Fransa Kralı Dokuzuncu Charles’in oğlu olan ben, Charles d’Angoulême, senin alçak olduğunu tekrarlar ve yüreğin varsa benimle düello etmeni isterim.”</p>

  <p>Hemen yirmi kadar asilzade kılıçlarını çekmiş, genç Düke saldıracaklardı. Fakat Guise’nin bir işaretiyle durdular. Hiddetinden kuduracak hâle gelen</p>

  <p>Dük de Guise, d’Angoulême’yi kışkırtmak için kelime aradıktan sonra nihayet kuduz bir köpek gibi uludu:</p>

  <p>— “Charles’in oğlu, düello davetini kabul ediyorum. Fakat, korkaklık senin soyunun bellibaşlı huyudur. O zamana kadar kaçmayasın diye seni muhafaza altına aldırmak istiyorum. Tâ ki ben, yüzü yaralı…”</p>

  <p>Sözünü bitiremedi. Aynı saniyede ortaya bir başkası atılmış ve kahkahalarla gülerek:</p>

  <p>— “Sizin lâkabınız “yüzü <i>yaralı”</i> değildir,” diye bağırmıştı.</p>

  <p>Pardaillan, Charles’in tutuklanacağını anlar anlamaz delikanlıyı kurtarmaya karar vermiş ve fırlamıştı. Dük de Guise, Şövalyenin sözlerinin hakaret mi, takdir mi ifade ettiğini anlayamamıştı:</p>

  <p>— “Siz kimsiniz? Adınız ne?” Diye sordu.</p>

  <p>— “Canım, benim adımın ne önemi var, Dük hazretleri… Asıl sizin lâkabınız mühimdir. Hatırlarsınız ya… Bundan onaltı yıl kadar önce Béthisy sokağındaki bir konağın avlusunda…”</p>

  <p>Guise yuvalarından uğrayacakmış gibi açılan göz lerini Pardaillan’a dikti:</p>

  <p>— “Ne?…” Dedi. “Eğer sen Béthisy sokağındaki adamsan mahvoldun demektir.”</p>

  <p>— “O zaman siz Amiral Coligny’yi öldürmüştünüz… Tam ayağınızı bîçâre ölünün yüzüne koyuyordunuz ki, şu el…”</p>

  <p>Pardaillan sağ avucunu açıp salladıktan sonra:</p>

  <p>— “Şu el, suratınıza inmişti, Dük hazretleri…” Dedi. “O zamandan beri adınız, yüzü yaralı değil, <i>«yüzü şamarlı Guise»</i> dir.</p>

  <p>Halk, bu iki çılgına duyduğu hiddetten delirmiş gibiydi. Dük de Guise de haykırıyordu:</p>

  <p>— “Yakalayın bunları! Ölü veya diri… Muhakkak yakalayın…”</p>

  <p>Halk, fırtınalı bir denizin dalgaları gibi ilerleyerek Crillon’u askerlerinin yanına itmişti. İsviçre’li albay, Charles d’Angoulême’yi tevkif etmek için omuzuna yapışacak olduysa da, Pardaillan’ın kılıcının kabzası başına inince kafatası ezilerek yere yuvarlandı. Charles d’Angoulême hâlâ kükrüyordu:</p>

  <p>— “Guise! Guise! Düello davetimi sakın unutma…”</p>

  <p>Halk:</p>

  <p>— “Öldürün! Öldürün!” Diye bağırıyordu.</p>

  <p>Fakat Pardaillan, İsviçre’lilerin komutanını yere serdikten sonra Charles d’Angoulême’yi yakaladığı gibi muhafız kıtasının yanına çekmiş, bir yandan da kılıcını havada pervaneler gibi çevirmeye başlamıştı. Kılıç, kısa zamanda Dük de Guise’nin adamları arasında bir boşluk hâsıl edince Pardaillan’ın yolu temizlendi.</p>

  <p>Guise, Crillon’a bağırıyordu:</p>

  <p>— “Crillon, bu iki azgın domuzu bana teslim edersen, Paris’ten çıkmana izin veririm.”</p>

  <p>Crillon’un askerlerinde de bir şaşkınlık ve dağınıklık başgöstermişti. Tam bu sırada Pardaillan topukları üstünde yükselerek bütün heybetiyle belirdi ve gür bir emir savurdu:</p>

  <p>— “Mızıka! Kral marşını çal…”</p>

  <p>Mızıka, Kral marşını çalmaya başlar başlamaz, askerler hemen kendilerini toparladılar. Kamçılanmış gibi canlanıp bağırdılar:</p>

  <p>— “Yaşasın Kral!”</p>

  <p>Kafile, bir çığ gibi ilerlemeye başlamıştı. En önde Crillon, Charles d’Angoulême ve kılıcıyla Guise’nin askerleri ve halk arasında kanlı bir yol açan Pardaillan gidiyordu. Tüfekler patlıyor, mızraklı kalabalık sürüler, Crillon’un askerlerine saldırıyor, fakat Kral marşı bütün gürültüleri bastırıyor ve arada Pardaillan’ın kükremesi duyuluyordu:</p>

  <p>— “İleri! İleri!”</p>

  <p>Dük de Guise, kin ve utancından ne yapacağını şaşırmış, haykırıyordu:</p>

  <p>— “Askerlerim, nerede askerlerim?”</p>

  <p>Askerler darmadağın olmuştu. Halk da fena hâlde yılmış, şaşkına dönmüş, dört bucağa koşuşmaya başlamıştı.</p>

  <p>Muhafızların önü kısa zamanda boşaldığı için Pardaillan da kılıcını kınına yerleştirmişti. Pardaillan arada bir de:</p>

  <p>— “Krala yol verin!”</p>

  <p>Diye bağırıyor, kimse hangi krala yol vereceğini anlamıyordu. Bu şaşkınlık arasında Crillon’un askerleri kolayca Grève meydanından çıkarak Porte-Neuve kapısına doğru yürümeye başladılar. Arkalarında Paris uğulduyordu.</p>

  <p>Onlar meydandan çekildikten biraz sonra Bastille’den çıkan bin kadar asker, Bussi-Leclerc’in komutasında dörtnala <i>Grève meydanına geldi.</i> Dük <i>de</i> Guise vahşi bir sevinçle:</p>

  <p>— “Nihayet yetiştiler,” dedi.</p>

  <p>Fakat Guise, Bastille komutanı Bussi-Leclerc’e doğru koşmaya hazırlandığı sırada birisi koluna yapışınca durdu:</p>

  <p>— “Ne istiyorsunuz?” Diye sordu.</p>

  <p>Bu, siyah kadifeler giyinmiş, korkunç yüzlü bir adamdı. Sakin bir tavırla bir mektup uzattı:</p>

  <p>— “Şunu okuyunuz, monsenyör.”</p>

  <p>Guise, şaşırarak sordu:</p>

  <p>— “Siz ne söylüyorsunuz, Allahaşkına! Şimdi mektup okumanın sırası mı? Bunun yarını yok mu?”</p>

  <p>— “Yarın pek geç olur, monsenyör… Bu mektup Prenses Fausta’dandır…”</p>

  <p>Dük, yerinde mıhlanıp kaldı. Mektubun mühürünü söktü ve yazılanları okur okumaz, yüzü sapsarı kesildi. Boğazından boğuk bir hırıltı çıktı. Alnında beliren terleri silmeye başladı. Bussi-Leclerc, Düke kadar yanaşmış, soruyordu:</p>

  <p>— “Emirleriniz, monsenyör?…”</p>

  <p>Guise, çıldırmış gibi etrafına bakındı. Sonra inlercesine söylendi:</p>

  <p>— “Emirlerim mi? Peşimden konağıma geliniz.”</p>

  <p>Guise, Bussi-Leclerc ve diğer subayları da peşine takarak Crillon’u, Pardaillan’ı, Violetta’yı ve bütün dünyayı unutmuş bir adam hâliyle titrek adımlarla yürüdü.</p>

  <p>Pardaillan, arkasında Crillon’la askerleri olduğu hâlde hızla ilerliyordu.</p>

  <p>O kadar hızla yol alıyorlardı ki Guise’nin askerleri Paris’in dört bucağından toparlanıp Grève meydanına ulaşıncaya kadar şehrin Porte-Neuve kapısına varmışlardı. Kapıdan geçtiler. Pardaillan, son askerin de kapıdan sonraki açılır-kapanır köprüyü aştığını görünce durdu. Crillon, Pardaillan’ın yanına geldi:</p>

  <p>— “Bana verilmiş olan “<i>kahraman</i>” unvanı bundan sonra sîzindir,” dedi.</p>

  <p>— “Şimdi birbirimizi pohpohlamanın sırası değil dostum. Bugün pek hızlı ilerlemeniz lâzım…”</p>

  <p>— “Peki ama, ne tarafa gideyim? Kralın nerede olduğunu bilmiyorum ki…”</p>

  <p>— “Ben dün kendisini kaçarken gördüm. Beti benzi uçmuştu. Lâf aramızda, pek korkmuştu. Herhalde Chartres istikametine gitmiş olacak.”</p>

  <p>Crillon, kendisini ve askerlerini kurtaran adama dikkatle baktı:</p>

  <p>— “Benimle beraber gelirseniz, Kral sizi albay yapar,” dedi.</p>

  <p>— “Ama dostum, ben kendi kendimi zaten mareşal tâyin ettim. Şimdi albaylığı kabul edersem küçülmüş olmaz mıyım…”</p>

  <p>Crillon, bu sözlerden bir şey anlamayarak başını salladı:</p>

  <p>— “Ne demek istediğinizi pek anlamadım, ama gayet cesur bir arkadaşsınız,” dedi. “Namusum hakkı için Kralın, sizin gihi on adamı olsaydı, yarından tezi yok, tekrar tahtına otururdu. Allahaısmarladık.”</p>

  <p>Elini uzatıp Pardaillan’ın elini sıktı. Sonra:</p>

  <p>— “İsminizi sorabilir miyim?” Dedi.</p>

  <p>— “Adım şövalye de Pardaillan’dır. Allahaısmarladık, kahraman Crillon… Krala söyleyin de kiliseye gidince benim için de duâ etsin.”</p>

  <p>Crillon, bu sözün de mânasını pek kavrayamadı. Askerleriyle birlikte yola koyulurken Pardaillan’a kılıcıyla bir selâm daha gönderdi.</p>

  <p>Şövalyeye gelince hiçbir şey olmamış gibi yine keyiflendi. Charles d’Angoulême’yi kolundan yakaladı:</p>

  <p>— “Gel dostum,” dedi. “Biz de Montmartre kapısından tekrar Paris’e girelim de Deviniere lokantasına bir uğrayalım… Madam Huguette Grégoire’nin şarapları pek nefistir. Babam da oranın şaraplarını pek severdi. Ah ah! Hep şu eski günleri hatırlıyorum vesselâm!…”</p>

  <p>Pardaillan’la Charles d’Angoulême dediklerini yaparlarken Dük de Guise de şaşkın ve perişan, konağına dönüyordu.</p>

  <p>Tarih bu kanlı adamın, böyle daimî tereddütler içinde bocaladığım kaydeder. Nasıl tereddüdü yüzünden Paris’te boş kalan kral tahtına oturamamışsa Grève meydanında da mektubu alınca kendisine yapılan hakaretleri ve Crillon’u her ne pahasına olursa olsun, Paris’ten çıkarmamak düşüncesini unutuvermişti. Halbuki Crillon’la askerleri krala katılırlarsa, Guise’nin başa çıkamayacağı yeni bir ordunun çekirdeği vücuda gelmiş olacaktı.</p>

  <p>Acaba Guise’nin aklını, fikrini allak bullak ederek ona en hayatî gayelerini bile unutturan Fausta tarafından gönderilmiş mektupta neler vardı?</p>

  <p>Okuyucularımızın meraklarını gidermek için bu mektubu aynen alıyoruz:</p>

  <p><i>“Dinsizlerin peşinden Paris’ten çıkanlar arasında Kont de Loignes yoktur. Düşes de Guise’yi iki gün önce şahsen Lagny’ye kadar götürmüştünüz. Şimdi de onun Lorraine yoluna devam ettiğini sanıyorsunuz. Halbuki siz ondan ayrılır ayrılmaz hemen Paris’e döndü. Konağınızda sizi bekleyen birisi vardır. Bu iki olay hakkında vereceği delillerle sizi ikna edebilecektir. ”</i></p>

  <div class="orta">

    <img alt="" src="../Images/main-6.png" style="width:108pt;height:54pt;"/>

  </div>

</body>

</html>