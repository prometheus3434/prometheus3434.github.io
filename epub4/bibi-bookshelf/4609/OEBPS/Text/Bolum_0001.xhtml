<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">1</span></span></h2>

  <div class="orta">

    <h2>VIOLETTA</h2>

  </div>

  <p><span class="ilkharf">1</span>588 yılı Mayısının onikinci günü sabahıydı. Fırtınadan ürken kuşlar kadar hızla at koşturan altı asilzade, dörtnala, Chaillot sırtlarına tırmanıyordu. Tepeye vardıkları zaman en önde giden elebaşıları durdu ve üzüntüden rengi uçmuş yüzünü Paris’e çevirerek uzun uzun baktı. Paris, coşmuş bir deniz gibi uğulduyor, bu uğultuya tüfek sesleri karışıyordu. Atlının gırtlağından boğuk bir ses çıktı ve yumruklarını Paris’e doğru sıkarak tarihe geçen şu sözleri mırıldandı:</p>

  <p><i>“Nankör ve vefasız şehir… Seni karımdan çok severdim. Fakat artık titre… Çünkü içine, surlardan açacağım gediklerinden gireceğim.”</i></p>

  <p>Tam bu sırada tepede iki atlı daha belirdi. Bunlardan biri otuzunu aşkın, güçlü kuvvetli, alaycı ve cesur, bakışları karşısındakinde saygı uyandıran bir adamdı. Hâlinden ve davranışlarından çok akıllı biri olduğu anlaşılıyordu. Öteki de onsekizinde ancak vardı. Uzun boylu, ince yapılı,, yakışıklı ve korkusuz bakışlı bir delikanlıydı. Paris’e yumruk sıkan adamın arkadaşları, iki atlıyı görünce elebaşılarını çekip götürmek istedilerse de, o, ellerini göğe kaldırıp inler gibi söylendi:</p>

  <p>— “Tanrının lanetine uğradım. Herkes benden kaçıyor… Bana acıyan var mı?”</p>

  <p>Gür bir ses:</p>

  <p>— “Ben!” Dedi.</p>

  <p>Adam, sesin geldiği tarafa bakıp da iki atlıyı ve onların gencini görünce korkudan çıldıracak gibi oldu. Yuvalarından uğrayan gözleriyle bakınarak:</p>

  <p>— “Sen… Sen ha?…” Dedi. “Charles, sen de bana işkence yapmak için mezardan mı çıktın?”</p>

  <p>Yabancı söylendi:</p>

  <p>— “Yanlışınız var. Dokuzuncu Charles’in hayâli, hep yüreğinizi üzüyor, ama o, ben değilim.</p>

  <p>— “Öyleyse kimsin?”</p>

  <p>— “Onun oğlu Charles d’Angoulême’yim.”</p>

  <p>Beriki homurdandı:</p>

  <p>— “Ya! Marie Touchet ile Charles’in piçi şensin ha?… Benden ne istiyorsun? Fransa Kralı Üçüncü Henri’den alıp veremediğin nedir? Söyle…”</p>

  <p>— “Size söyleyeceğim çok şey var, mösyö… Ben reşid olalı henüz sekiz gün oldu. O gün annem bana babamın resmini gösterdi ve nasıl öldüğünü anlattı. Zavallı babam, üç cellâdın elinde, çıldırarak ölmüştü. Ben de o cellâtlardan biri olan Dük de Guise’ye: “<i>Hain köpek! Kralına neler yaptın?”</i> Demek için Orléans’tan yola çıktım.”</p>

  <p>Henri, kinli bir sesle:</p>

  <p>— “Guise’yi Paris’te benim tahtıma oturmuş bulacaksın,” dedi.</p>

  <p>— “O cellâtların İkincisi olan Catherine de Médicis’e de: <i>“Alçak ve yüreksiz ana, oğlunu neden işkenceler içinde öldürdün? diye sormak isterim.”</i></p>

  <p>Henri, birdenbire hıçkırıklarını tutamayarak ağlamaya başlamıştı:</p>

  <p>— “Onu da Guise’nin tıktığı zindanda bulacaksınız sanırım,” dedi.</p>

  <p>— “Fakat yalnız o kadar da değil… Aynı zamanda Fransa Kralı Henri de Valois’i bulmák ve ona: Bir zamanlar nasıl Hâbil’in çocukları, amcaları Kaabil’e: “<i>Kardeşine ne yaptın?”</i> Diye bağırdılarsa öylece bağırmak için Orléans’tan çıktım…”</p>

  <p>Henri, bu sözleri duyunca irkilmiş ve atını geri çekerek boğuk bir sesle:</p>

  <p><i>“Kaabil! Evet, ben Kaabilim…”</i> Diye söylenmişti.</p>

  <p>Fakat aynı anda yanındaki beş asilzade de bağırışmışlar dı:</p>

  <p>— “Ne demek? Kral her zaman kraldır. Yaşasın kralımız! Kimdir kralımıza hakaret eden?…”</p>

  <p>Beşi birden kılıçlarını çekmişlerdi. Lâkin yerlerinden kıpırdamalarına vakit kalmadan iki atlıdan yaşlısı, uzun kılıcını çekerek yıldırım hızıyla ortalarına atılmış ve kılıcına havada şimşekler çizdirdikten sonra sâkin bir sesle:</p>

  <p>— “Mösyöler!” Diye haykırmıştı.” Burada aile meseleleri konuşuluyor. Amcayla yeğenin tatlı dertleşmelerine imkân vermezseniz, sizi o aileden sayacağım. O zaman kendimi de bu aileden addetmeye mecbur kalırım ve işler kötüye varır.”</p>

  <p>Beş adam, hiddetle kılıçlarını kaldırarak, ilerlemek istedilerse de Kralın bir işareti üzerine durakladılar. Yalnız homurdanarak:</p>

  <p>— “Mösyö, isimlerini saklamazlarsa başka bir sefere görüşürüz inşallah…” dediler.</p>

  <p>Yabancı atlı, önceki atılgan ve cesur halini hiç değiştirmedi:</p>

  <p>— “Kılıcım ve adım, her zaman emrinize hazırdır… Bana Şövalye de Pardaillan derler!” dedi.</p>

  <p>Beş adam, bu adı duyunca, pek heyecanlı birtakım olaylar hatırlamış insanlar gibi korku ve şaşkınlıkla kendisine bakarak mırıldandılar:</p>

  <p>— “Şövalye de Pardaillan!”</p>

  <p>Şövalye, adının uyandırdığı etkiyi umursamaz görünerek ilgisiz bir tavırla bir kenara çekildi, ıslık çalmaya başladı. Dük d’Angoulême yerinden kıpırdamamış, üzüntüyle yüzü buruşan Henri’nin karşısına dikilmişti. Kral:</p>

  <p>— “Delikanlı,” dedi. “Kara talihimin beni sürgün etmesi yetmiyormuş gibi, yoluma bir de sen çıktın. Tahtıma tekrar döndüğüm zaman şurada beni küçük düşürdüğünü unutmam için çok dua et…”</p>

  <p>— “Dua mı? O gün tam tersine karşınıza dikilecek ve sırtınızdaki krallık kaftanını alıp sizi çırılçıplak soyarak: <i>“İşte kardeşini öldüren Kaabil budur</i> diye bağıracağım!”</p>

  <p>Henri, kinle yumruklarını sıkarken Dük d’Angoulême devam etti:</p>

  <p>— “O zamana kadar size acımaktan başka bir şey elimden gelmez. Sürgün edilmiş, tacından ve tahtından olmuş bir kral gölgesinden başka nesiniz ki?… Hem burada ne duruyorsunuz? Kaçsanıza… Şimdi peşinizden kovalayanlar geliverirler.”</p>

  <p>Üçüncü Henri, hiddetinden sapsarı kesilmişti. Bir şeyler söyleyecek olduysa da vakit kalmadı. Yanındakiler, Paris’ten dışarıya kalabalık bir atlı birliğin çıktığını görünce Kralın atını başından tutup çektiler az sonra hep birlikte tozu dumana katarak dörtnala gözden kayboldular.</p>

  <p>Charles d’Angoulême, birdenbire dalgın ve düşünceli, âdeta mahzun bir hal almıştı. Kralla kaçan arkadaşlarını unutmuş gibiydi. Üzgün bakışlarını Paris’e çevirmiş, bakarken tatlı tatlı gülümseyerek mırıldandığı duyuldu:</p>

  <p><i>“Violetta!..”</i></p>

  <p>Gülümseyişi bütün yüzüne yayıldı ve mırıldandı:</p>

  <p><i>“Ben Paris’e yalnız öç almak için mi geldim? Niçin bunu kendi kendime söyleyip kendimi aldatmaya çalışıyorum. Hep budala Charles… Seni Paris’e getiren sebeplerin başlıcasmın o meçhul sevgilin Violetta’yı tekrar bulmak olduğunu neden kendi kendinden saklıyorsun? O dilber kır menekşesini bir türlü aklından çıkaramadığını neden kendine itiraf edemiyorsun ?…”</i></p>

  <p>Şövalye de Pardaillan, gözlerini Paris’e dikerek dalgın dalgın bakan Charles’in yanına yaklaştı ve elini omuzuna koyduktan sonra:</p>

  <p>— “Şimdi sahipsiz duran ve ele geçirilmesi gereken tahtı düşünüyorsunuz, değil mi monsenyör?” Diye sordu.</p>

  <p>Charles d’Angoulême rüyadan uyanır gibi irkildi:</p>

  <p>— “Tahtı mı?” Diye sordu. “Oraya kendiniz mi oturmak istiyorsunuz, Şövalye?…”</p>

  <p>Pardaillan, sâkin bir sesle:</p>

  <p>— “Taht nerede, ben nerede…” Dedi. “Böyle şey aklımdan bile geçmez. Ben Paris’e, yıllardır aradığım Maurevert’e bir çift lâkırdıyı söylemek için geldim. Hem bana, oturmak için sağlam yer lâzım. Ben öyle, Fransa tahtı gibi çürük yerlere oturamam, hemen çöküverir. Fakat siz o tahta oturabilirsiniz, hattâ mecbursunuz da…”</p>

  <p>Genç Dük, tamamen şaşırmış bir hâlde:</p>

  <p>— “Pardaillan, Pardaillan!” Dedi. “Ne söylüyorsunuz Allahaşkına?… ”</p>

  <p>— “Henri de Valois’in artık Fransa Kralı olmadığını, Henri de Guise’nin de sadece Pris’in kralı olduğunu söylüyorum. Henri de Navarre’ye gelince, aç gözlerini buraya dikmiş av arıyor. Bir taç için üç cambaz bir ipte oynamaya savaşıyorlar… Halbuki ben annenize olan borcumu ödemek için bu tacı sizin başınıza takmayı pek isterdim.”</p>

  <p>Şövalye bu sözleri söyledikten sonra Montmartre’ye inen yoldan atını sürüverdi. Genç Dük ise:</p>

  <p><i>“Ah Violetta!”</i> Diye söylendi. <i>“Ne yazık ki sana sunacak bir tahtım, yok… Bilmem ki ne yapayım?”</i></p>

  <p>Dük, tatlı hayaller kura kura, atını Pardaillan’ın peşinden sürmüştü. Bu sırada, az ötede Paris’ten çıkan altı birliği de Chaillot sırtlarına ulaşıyordu. Bu birliğin başında, otuzsekiz yaşlarında, giyimi ve endamı zarif, güzel yüzlü ve alnında eskiden alınmış bir yaranın izi bulunan, hazin bakışlı bir adam vardı. Davranışındaki asalete bakan herkes, bunun Henri de Lorraine, Dük de Guise olduğunu tanırdı. Birlik, tepeye varınca Dük de Guise atını durdurdu ve:</p>

  <p>— “Kral kaçmış gitmiş, efendiler.” Dedi. “Artık kendisini, tebaasına kavuşturmak düşüncesinden vazgeçelim.”</p>

  <p>Yanıbaşında duran bir asilzade, alçak sesle söylendi:</p>

  <p>— “Yanıma on kişi verin, eğer kendisini ölü veya diri bulup getirmezsem…”</p>

  <p>Dük, yine alçak sesle cevap verdi:</p>

  <p>— “Deli misin Maurevert? Varsın, kaçsın… Böylesi bizim için daha iyi…”</p>

  <p>Sonra yüksek sesle şunları söyledi:</p>

  <p>— “Haydi gidelim… Biz, elimizden geleni yaptık. Durun ama… Bu umacı suratlı yolcu da kim böyle?…”</p>

  <p>Gösterdiği tarafta, boyalan dökülmüş, tekerlekleri inler gibi gıcırdayan ve iskelet hâlinde, soluğan bir beygirin çektiği bir araba geliyordu. Beygirin yanında, sırtında yollu bir elbise ve üstünde de bir manto taşıyan, garip, fakat asil tavırb, yüzüne kırmızı bir maske takmış bir çingene karısı geliyordu. Kadının omuzlanna dökülen sarı saçları çok güzeldi. Dük de Guise atını, kadına doğru sürdü ve seslendi:</p>

  <p>— “Heey! Sen kimsin? Şeytana benzeyen suratına bakılırsa sakın onun yanından gelmeyesin?…”</p>

  <p>Kadın hiçbir cevap vermeyince, Dük kızdı:</p>

  <p>— “Bana saygısızlık mı ediyorsun?” Diye çıkışarak kadının üstüne saldıracak olduysa da, kapalı arabanın içinde, harikulade güzel bir sesin söylediği bir şarkıyı duyunca, büyülenmiş gibi duraladı. Bu sese, bir gitarın sesi de karışınca Dük’ün sarardığı ve atının üstünde eğilip dinlemeye başladığı görüldü. Dük:</p>

  <p>— “Ah,” diyordu, “bu ses, muhakkak onun sesi… O büyüleyici ses… Kim bu, şarkı söyleyen?… Cevap ver.”</p>

  <p>Çingene karısı yine cevap vermedi. Fakat arabanın penceresini örten perdeler arasında bir genç kız başının, kimseye görünmeden belirmesiyle çekilmesi bir oldu. Genç kız sararmış ve korkudan titreyerek söylenmeye başlamıştı:</p>

  <p>— “Anne, anneciğim… Korkuyorum. Yine o Orleans’taki adam burada… Başıma bir felâket getirecek…”</p>

  <p>Anne diye seslendiği kadının, öz annesi olmasına ihtimal verilemezdi. Çünkü bakışlarında merhamet ve şefkat sezilmesine rağmen, o kadında, genç kızın yüzündeki asaletten eser yoktu. Kadın:</p>

  <p>— “Zavallı çocuk,” diye söyleniyordu.” Artık seni korumak için yanında bulunamayacağım. Vaktim tamam oluyor. Tanrı sana acısın da, seni koruyacak birini göndersin…”</p>

  <p>— “Beni kim korur, anne? Böyle birisi yok ki…”</p>

  <p>- “Öyle deme, Violetta.. Hani sana bir kelime</p>

  <p>bile söylemeye cesaret edemeyen utangaç delikanlı vardı ya… Ben onun yüreğinden geçenleri okudum. Seni çılgıncasına seviyor…”</p>

  <p>Bu sırada dışarıda, arabanın arkasından bir erkek meydana çıkmıştı. Dük ve yanındakiler bu adamı tanırlardı. Her işe yarar soyundan, Belgodère adlı bir çingeneydi. Adam, Dük’ü görünce Violetta’ya seslendi:</p>

  <p>— “Violetta, Violetta; Çabuk dışarı çık… Bak, monsenyör gelmiş!…”</p>

  <p>Dük de Guise, Belgodère’ye eğildi:</p>

  <p>— “Bırak şimdi kızcağızı…” Dedi. “Paris’e mi gidiyorsun?”</p>

  <p>— “Elbette, monsenyör… Yarından itibaren Paris’te çiçek panayırı başlıyor. Ben de Grève Meydanında bulunacağım… Tabiî, Violetta da beraber olacak.”</p>

  <p>— “İyi… Al şunu…”</p>

  <p>Çingene, Dük de Guise’nin fırlattığı para kesesini havada uçarken yakaladı. Dük:</p>

  <p>— “Bu kesede on düka altını var,” dedi. “Eğer yarın göndereceğim adamımın isteyeceği şeyleri yapmaya razı olursan, bunun gibi on kese daha alacaksın.”</p>

  <p>Çingene, bu büyük bağış karşısında yerlere kadar eğildi. Doğrulduğu vakit, Dük de Guise’yle askerlerinin Paris’e doğru yola koyulmuş olduklarını gördü. Araba da yoluna devam etmiş, epey ilerlemişti. Belgodère, arabaya hain hain baktıktan sonra homurdandı:</p>

  <p>“Ey <i>Claude! Ben de sana kızın Violetta ile bir oyun oynayayım. da, Belgodère nasıl öç alırmış gör</i>…”</p>

  <div class="orta">

    <img alt="" src="../Images/main-4.png" style="width:131pt;height:66pt;"/>

  </div>

</body>

</html>