<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">11</span></span></h2>

  <div class="orta">

    <h2>ANA KRALİÇE</h2>

  </div>

  <div class="orta">
    <br/>
  </div>

  <p><span class="ilkharf">K</span>raliçenin konağının, yarı karanlık bir odasında, yaşlı bir kadın, bir meşe ağacından yapılma koltuğa oturmuş, lâtince büyük bir kitabın yapraklarını karıştırıyordu. Kitabın üstünde şu ad vardı:</p>

  <p><i>«Lorraine ve Bar Düklerinin Şeceresi.»</i></p>

  <p>Kadın, kaşları çatık, kitabı heyecan ve merakla inceliyordu. Nihayet kitabı kapatarak söylendi:</p>

  <p>— “İşte René, Guise ve taraftarlarının küstahlıklarının sebebi… Öldürtmüş olduğum avukat David, Guise’lerin soyunu tâ imparator Charlemagne’ye kadar çıkarıyordu. Bu kitabı yazan Rosière adlı budala ise utanmadan, Frank Kralı Kıllı Clodion’u, Guise’nin atası olarak göstermiş…”</p>

  <p>Bu sözlerin söylendiği adam, ayakta durup bir dolaba dayanmıştı:</p>

  <p>— “Neden şikâyet ediyorsunuz, madam,” dedi. “Guise’ye bu kadar yüz veren siz değil misiniz?”</p>

  <p>Kadın bu sözleri duymamış gibi söylendi:</p>

  <p>— “Demek ki oğlum da, bu tahtta hakkı olmadığı hâlde oturuyor. Demek bütün Valois soyu, hak etmedikleri bir tahtı ele geçirmişlerdir. Öyleyse gerçek kral soyu Lorraine’1er olacak, öyle mi?”</p>

  <p>— “Saint-Barthélemy olayında en önemli görevleri Dük de Guise’ye vermemiş miydiniz, Catherine? Geçmişi bu kadar çabuk unutmayınız.”</p>

  <p>Kral Üçüncü Henri’nin anası Catherine de Médicis, başını kaldırarak dalgın dalgın baktı. Yetmiş yaşına ulaşmıştı. Binbir olay içinde geçen ömrü, onu yıpratmış, ezmiş, yormuştu. Kafası zorlukla işler görünüyordu. İçini çekerek söylendi:</p>

  <p>— “Saint-Barthélemy… ”</p>

  <p><i>René</i> dediği adam, sâkin bir <i>sesle:</i></p>

  <p>— “Evet, oğlumun öldüğü gün!” Dedi.</p>

  <p>Kadın bu sözü de duymazlıktan geldi:</p>

  <p>— “Sen haklıymışsın, Ruggieri… Saint-Barthélemy, hayatımın en batalı işi oldu. Ben, herşeyden önce şu Guise’lerden kurtulmalıymışım… Huguenot’ları, ne zaman olsa halkın gazabına bırakmak kaabildi… Neyse olan oldu… Artık bunların tekrar konuşulmasında fayda yok… Şimdiki duruma bak… Oğlum, Paris’ten zor belâ kaçtı. Dük de Guise, buranın tek hâkimi oldu. Fakat henüz ben de buradayım. Henri, ihtiyar annesinin buradan ayrılıp meydam boş bırakmayacağını bilir…”</p>

  <p>Eliyle kitabı gösterdi:</p>

  <p>— “Onlar, istedikleri kadar Guise’lerin tahtta hakları olduğunu ispat etmeye uğraşsınlar. İsyan etsinler… Ben ihtiyar, buradayım. Yerimden bile kımıldamam. Allah şahidim olsun, ben yaşadıkça Fransa tahtı bizimdir. Bütün bu hilêkârlara verilecek cevap şuradadır…”</p>

  <p>Catherine alnını işaret ediyordu. Ayağa kalkmıştı. İhtiyar gözlerinde bir intikam ışığı pırıldamıştı. Fakat çabucak yine sâkinleşerek koltuğuna gömüldü ve Ruggieri’ye:</p>

  <p>— “Beklediğimiz zat neredeyse gelir,” dedi. “Kendisini herşeyi görüp işiteceği bir yere oturt. Dük de Guise’ye gelince, onu yanıma getirirsin… Hâ… Unutuyordum… Kont de Loignes nasıl? Kurtulacak mı?”</p>

  <p>— “Kurtulacak, kraliçem… Bir ay sonra ayağa kalkar.”</p>

  <p>— “İyi… O zaman kendisini bana getirirsin. Bakalım, bildiği bir şeyler var mı, anlarız… Şimdi git, dediklerimi dikkatle yap… Dikkat et de, benim Guise’yle konuştuklarımı, misafirimiz iyice dinlesin…”</p>

  <p>Fakat Ruggieri, gideceği yerde, Kraliçeye daha çok yaklaşarak cebinden çıkardığı bir taşı uzattı. Catherine’nin bileğini tutup bileziğinden sarkan bir sürü garip şekilli taşın arasına bu yenisini de katarak söylendi:</p>

  <p>— “İşte, bütün şeytanca büyülere karşı sizi koruyacak bir tılsım, kraliçem…” Dedi.</p>

  <p>— “Teşekkür ederim, René, senin tdsımlann olmasa ne yapardım bilmem…”</p>

  <p>Ruggieri odadan çıkınca uşaklardan birine seslendi:</p>

  <p>— “Mösyö Peretti geldi mi?”</p>

  <p>— “On dakikadan beri bekliyor, efendim.”</p>

  <p>Müneccim, hemen ziyaretçinin beklediği salona koştu. Bu salon, dört bir tarafı tablolarla süslenmiş, sanatkârane bir yerdi. Ziyaretçi, orta halli bir Paris’li gibi basit giyinmiş bir ihtiyardı ve duvarlardaki açık saçık tabloları aşağılayıcı gözlerle süzüyordu. Saçları iyice kırlaşmıştı. Altmış sekiz yaşlarında vardı. Uzun boyluydu ve yaşma göre güçlü bir adamdı. Dudaklarının şekli ve bakışları, gerekirse kan dökmekten çekinmeyecek bir adam olduğunu anlatıyordu. Geniş alnı zekâsına, çene kemiklerinin genişliği de inatçılığına delâlet ediyordu.</p>

  <p>Ruggieri içeriye girince. dimdik duran ihtiyar, birdenbire iki <i>büklüm</i> oldu. Sağ elinde tuttuğu bastona dayanarak hafif hafif inlemeye koyuldu. Sonra müneccimin koluna dayanıp ayağa kalktı, iki adam, hiçbir şey konuşmadan, birlikte yola koyuldu. Ruggieri, ziyaretçiyi, kraliçenin oturduğu odanın bitişiğindcki daireye götürdükten sonra bir koltuğa oturttu. Porotti, bu koltuktan, öbür odada konuşulacak hcrşeyi duyabileceği gibi karşısındaki duvarda bulunan bir açıklığa bakınca o odada olan bitenleri de görebilirdi.</p>

  <p>Bu sırada dışarıdan, sokaklardaki halkın bağırışmaları ve alkışları duyulmaya başlamıştı. Bu gürültüyü yapanlar, Dük de Guise’yi görerek, coşup haykıran Parislilerdi. Demek oluyordu ki Guise, saraya, ana kraliçeyi ziyarete geliyordu. Kulakları kirişte bekleyen Catherine, sarayda Guise’yle yanındakileri» ayak seslerini duydu, mahmuz şıkırtılarını işitti. Nihayet Kraliçenin bulunduğu odanın kapısı açıldı ve bir uşak göründü. Lâkin Kraliçe, uşağa ağız açtırmadan:</p>

  <p>— “Dük de Guise’ye haber ver, kendisini Kralın en sâdık tebaası olarak kabul etmekle bahtiyarız,” dedi.</p>

  <p>Dük içeri girerken:</p>

  <p>— “Vicdanlı bir asîlzâdeye sunmak lütfunda bulunduğunuz şu sâdık tebaa unvanından ötürü size teşekkür ederim,” dedi.</p>

  <p>Kapı kapanmış, Guise’nin beraberindekiler, yandaki odada kalmıştı. Kraliçe yerinde oturuyor, Guise ise kurumlu bir tavırla ayakta duruyordu. Bu hâliyle sadık bir tebaadan çok emirlerini bildirmeye gelmiş, muzaffer bir komutana benziyordu. Catherine de Medicis’e gelince o da yüzünün ifadesini derhal değiştirmiş, vakarlı bir hâl almıştı. Guise, Kraliçenin yenilmiş ve küçük düşmüş bir insan edâsıyla, oğlu için kendisinden aman dileyeceğini sanmaktaydı. Fakat Catherine gayet sakin bir sesle:</p>

  <p>— “Yeğenim,” diye söze başladı. “Düşüncelerinizi anlamak isterim. Burada bizi kimse dinlemiyor; yalnızız. Açık konuşabiliriz. Ben tahtsız bir kraliçeyim. Ölmüş bir kralın karısı, evlâtlarını birbiri ardı-sıra kaybetmiş ve nihayet sonuncusunu da bir kralın başına gelebilecek en kötü durumda görmüş bir anneyim. Artık Tanrıya rahat rahat dua etmekten başka bir arzum yok… Bana herşey, apaçık söylenebilir. Sokaklardaki barikatlar, ister sizin bilginiz dâhilinde, ister haberiniz olmadan yapılmış bulunsun… Şimdi Valois’lere galip bir durumdasınız. Dük, size sorarım: Bu galibiyetinizden ne gibi çıkarlar elde etmek niyetindesiniz?”</p>

  <p>Dük de Guise, Catherine’nin kurnazlığını bildiği için bugünkü konuşmaya iyice hazırlanıp öyle gelmişti. Fakat Kraliçenin bu kadar sade bir dille aşağıdan aldığım görünce hesaplan altüst oldu. Kendi kendine şöyle düşündü:</p>

  <p><i>«Kraliçe artık, gidi veya açık mücadelelerden yorgun düşmüş, meydanı bırakıyor. Bütün hâkimiyet elimde. İşi sıkı tutmam lâzım. Eğer gevşetirsem, fırsatı kaybetmiş olacağım. Bir galip gibi konuşmalıyım.»</i></p>

  <p>Dük karan verdikten sonra birdenbire söze başladı:</p>

  <p>— “Madam, barikatları benim yaptırdığımı herhâlde bilirsiniz. Sokakları böylece engellerle kapatarak Paris halkının taşkınlığının önüne geçmek istedim. Halkın neden isyan bayrağını açtığını da biliyorsunuz sanırım. İdaresiz oğlunuz, akılsız ve vicdansız maliyecilerine o kadar geniş yetki verdi ki bu adamlar, vergi alıyoruz diye halkı soyup soğana çevirdiler.”</p>

  <p>Kraliçe başıyla doğru, der gibi bir işaret yapınca Dük de Guise büsbütün ateşlendi:</p>

  <p>— “Açık konuşmamızı emrettiğiniz için söylüyorum: Ayaklanmanın bir sebebi de, Kralın bazan Kutlu Birlik mensubu Katoliklere, bazan da Protestan-lara gülerek iki yüzlü davranması ve etrafına birtakım dalkavuklar toplayıp gittikçe halkın gözünden düşmesidir. Paris’liler, tam bir krala, gerçek bir krala kavuşmak için ayaklandılar.</p>

  <p>— “Ve bu gerçek kral da sizsiniz, öyle mi?”</p>

  <p>Guise bu soruya hiddetlendi:</p>

  <p>— “Kral ben olmuşum veya başkası olmuş, burası önemli değil. Önemli olan şu ki dinsizlik aldı yürüdü. İkinci bir Saint-Barthélemy katliâmına girişmek gerekiyor. Millette ne para, ne de hürriyet kaldı, madam! Asilzadelerde şeref kalmadı. Fransa’yı kurtarmak lâzım.”</p>

  <p>— “Fransa’yı siz kurtaracaksınız, değil mi?”</p>

  <p>— “Ben veya bir başkası, ne ehemmiyeti var? Elverir ki Fransa’nın şan ve şerefi, sahte din törenlerinin örttüğü eğlence ve sefahat arasında ahlâksızlık ve rezillik içinde ebediyen kaybolmasın.”</p>

  <p>Kraliçe, Dük de Guise’yi, âdeta içini dökmeye teşvik eder bir surette tasdik ederek dedi ki:</p>

  <p>— “Bu dediklerinizi ben de düşünmedim değil, Dük… Çevresindeki dalkavukları başından atmasını kaç defa söyledim. Dinlemedi. Artık ihtiyarladım ve yoruldum. Bundan sonra mücadele etmeye gücüm kalmadı. Fakat bu tahta bir dinsizin oturduğunu görürsem, gözlerim açık gidecek. Şimdi La Rochelle’de büyük bir ordu toplamakla uğraşan Navarre Kralı, gelip tahta oturur diye içim titriyor.”</p>

  <p>Guise bu sözleri duyunca sapsarı kesildi. Catherine’nin yaşlı gözlerini tavana dikerek söylediği bu sözler, Dük’ün beynine bir gülle gibi inmişti. Kendisi Navarre Kralı Henri’den çok korkuyor ve karşısında en kuvvetli rakip olarak onu görüyordu. Catherine, sözlerinin etkisi kaybolmadan, tekrar konuştu:</p>

  <p>— “Protestanların Fransa tahtını ellerine geçirmelerine kim engel olacak? Oğlum kaçmış, askeri yok, devlet idare etmek hakkını kaybetmiş, elinden hiçbir şey gelmez. Size gelince yeğenim; sizin de Navarre Kralına karşı koymaya yetecek askeriniz ve paranız yok ki…”</p>

  <p>Artık Üçüncü Henri tamamen konu dışı edilmişti. Şimdi Guise’yle Navarre Kralı arasındaki rekabet konuşuluyordu. Catherine devam etti:</p>

  <p>— “Bu işi güzel bir şekilde bitirebilecek misiniz!.. Herşeyden evvel sizin kral olduğunuzu ilân etmek lâzım… Yâni oğlumu tahttan indirmek gerek.. Böyle bir hareket de hiç hoş karşılanmaz sanırım.”</p>

  <p>Dük de Guise:</p>

  <p>— “Hoş karşılanmazsa karşılanmasın… Bunu muhakkak yapmak lâzım,” dedi.</p>

  <p>— “Demek bir iç savaş olacak. Bunun sonu ne olur, orasını Tanrı bilir…”</p>

  <p>Dük de Guise, Kraliçeyi tepeden tırnağa süzerek sordu.</p>

  <p>— “Navarre Kralını durdurmak için sizin elinizden bir şey gelir mi?”</p>

  <p>Catherine, vekar ve ciddiyetle:</p>

  <p>— “Bir tek çare var,” dedi. “Oğlumu tahttan indirmemek ve onun ölmesini beklemek…”</p>

  <p>Guise irkildi. Fakat Catherine, birdenbire kederli bir tavır takınmıştı:</p>

  <p>— “Zaten oğlum ölüme mahkûm,” dedi. “En kudretli hekimler bile kendisinin bir yıldan fazla yaşayamayacağını söylüyorlar. Beni dinleyiniz, Dük… Ben, içi kan ağlayan, bütün yavrularını kaybetmiş bir anayım. Henri benim son evlâdımdır. O da ölünce, Valois hânedanı, tamamen sönecektir…”</p>

  <p>Guise, dinlediği sözlerden duyduğu sevinçle o ka-&lt;lar şaşırmıştı ki şapkası elinden kayıp yere düştü. Kraliçe, hcıııon şapkanın üstüne ayağıyla basarak hükmeder bir tavırla;</p>

  <p>- “Oğlumun daha kaç aylık ömrü kaldığını kim bilir?” Dedi. “Acaba Kral Üçüncü Henri, kendisine kimi veliaht tayin edecek dersiniz?”</p>

  <p>Catherine içini derin derin çektikten sonra devam etti:</p>

  <p>— “Ben size söyleyeyim,” dedi. “Oğlum, benim kendisine, tavsiye edeceğim adamı, veliaht ilân edecektir. Gerçi ben kraliçe değilim… Fakat anayım ve oğlumun yüreğinde bana karşı sonsuz bir saygı vardır. Dolayısıyla oğlumdan sonra benim seçtiğim adam, Fransa tahtına oturacaktır!”</p>

  <p>Guise’nin yüreği hop etti:</p>

  <p>— “Bu adam kim olacak, madam?”</p>

  <p>Kraliçe, bu sinsi mücadelede zaferin kendisinde kaldığını derhal sezmiş, Guise’nin aklından geçenleri yüzünden okuyormuşçasma teker teker kavramıştı. İlgisiz bir tavırla:</p>

  <p>— “O adam, bugün bana, daha doğrusu Navarre Kralını ezmek için oğluma yardım edecek olan kimsedir,” dedi. “Yaradılışı, gücü ve kabiliyetiyle bu görevi başaracak tek bir insan tanıyorum: O da sizsiniz, yeğenim!”</p>

  <p>Dük de Guise, insan kalbini bütün derinlikleriyle tanımış olan bu usta siyaset kadınının önünde secde edercesine eğilmişti. Catherine’nin teklif ettiği şey, Guise’nin kanaatince gayet parlaktı: Emin bir krallık. Üçüncü Henri ile savaşmadan, Huguenot’larla mücadele, bir krallık ve bu krallığın da meşru kral tarafından onaylanması:</p>

  <p>Buna karşılık kendisinden istenen şey, sadece kralın ölümüne kadar beklemek, değil miydi?</p>

  <p>Bir yıl bekleyecekti. Hem kimbilir, belki Kralın bir yıldan önce ölmesinin de çaresi bulunurdu. Sordu:</p>

  <p>— “Madam, Kralı bulup kendisini parlak bir törenle Louvre sarayına ne zaman getirmemi emredersiniz?”</p>

  <p>Catherine, düşünmek ister gibi gözlerini kapadı. Asıl maksadı, gözlerindeki sevinç parlaklığım Guise’den saklamaktı.</p>

  <p>— “Beraber gideriz, yeğenim,” dedi. “Fakat oğlum geri dönmeden önce Parislilerle oturup meseleyi konuşmalı. Siz de bu konuşmada, hem kendiniz, hem de taraftarlarınız için birçok şey isteyebilirsiniz ve istemelisiniz de… Siz, bizimle birlik olduğunuz zaman taraftarlarınızın bağlılığına muhtaçsınız. Bu bağlılığı tehlikeye düşürecek şüpheler uyandırmaktan çekinmelisiniz.”</p>

  <p>— “Madam, dâhice düşüncelerinize hayranım. Herşey istediğiniz gibi yapılacaktır. Kendim için de, Kraldan, Kutsal Birlik Ordusunun komutanlığını isteyeceğim.”</p>

  <p>Catherine alaylı hir neşeyle güldü:</p>

  <p>— “Yalnız, birçok kimse size karşı çıkacaktır, Dük…” Dedi. Sonra karşısındaki perdenin örttüğü duvardaki yarığa kaçamak bir göz atarak devam etti.</p>

  <p>— “Meselâ Papadan yardım istemeniz lâzım.”</p>

  <p>Dük de Guise, umursamaz bir tavırla:</p>

  <p>— “Papa, artık Fransa’yla uğraşmayı bıraksın da kilise işlerine baksın,” dedi. “Oğlunuz düne kadar Papa Sixte-Quint’e pek yüz veriyordu. Halbuki o domuz çobanı, yüz verilmeye değer adam değildir. Papa Sixte-Quint gayet iki yüzlü ve açgözlü bir adamdır. Kimbilir, Fransa’dan neler koparmak emelindedir…”</p>

  <p>— “Ama, Papanın gücünü inkâr edemeyiz.”</p>

  <p>— “Onun eski gücü kalmadı, madam… Bugün onun gücü, istifade edilecek bir hâlde değil… Papa o kadar keyfî davrandı ki kardinaller, kendisinden yüz çevirdiler. Kardinallerin gizli bir toplantısında konuşulan öyle bir mesele var ki…”</p>

  <p>Guise, fazlasını söylemekten çekiniyormuş gibi durmuştu. Catherine:</p>

  <p>— “Söyleyiniz,” dedi. “Biz artık barışıp birleşmedik mi?”</p>

  <p>— “Söyleyeceğim şey, size son derecede inanılmaz görünür, madam. Ben bile hâlâ inanmakta güçlük çekiyorum. Yalnız şu kadarını biliniz ki Hıristiyanlık âleminin Papa Sixte-Quint gibi göze görünen bir başkam yanında bir de gizli başkanı var. Kutsal Birlik, bu ikinci başkana itaat ediyor, madam… Sixte bana iki milyon vaadetmişti. Hani ya, nerede? Hâlâ gönderecek… Sixte sözde bana, İspanya Kralı Philippe’nin desteğini sağlayacaktı. Oysa Philippe bana yardım değil, surat ediyor. Papa, iki taraflı oyun oynuyor, sırası gelince…”</p>

  <p>— “Yâni oğlumdan sonra tahta geçtiğiniz zaman…”</p>

  <p>— “Evet, madam, o zaman Sixte, karşısında kendisinden daha kudretli ikinci bir papanın dikildiğini görecektir!”</p>

  <p>— “Bu nasıl olur? Papayı mevkiinden mi indireceksiniz?”</p>

  <p>— “Neden olmasın? Papayı mevkiinden indirmek işimize yarayacaksa pekâlâ indiririz.”</p>

  <p>Catherine, duymaya tahammül edemiyormuş gibi başını salladı:</p>

  <p>— “Bu dediklerinizin gerçekleştiğini görmektense Allah canımı alsın, daha iyi… Dünyada istediğim bir şey var: O da, oğlumun şu son bir-iki aylık ömrünü huzur içinde geçirmesi. O öldükten sonra artık dünyada yapacak işim kalmıyor…”</p>

  <p>Guise, saklayamadığı bir sevinç heyecanıyla titredi… Sonra eğilerek kapıya kadar gitti ve dışarıda bekleyen tepeden tırnağa silâhlı maiyetine seslendi:</p>

  <p>— “Efendiler! Kraliçe hazretleri bir iç savaşa engel olmak için ellerinden geleni yapacaklarını vaat buyurdular. Yaşasın Kraliçe!”</p>

  <p>Guise bu sözleri öyle hükmeden bakışlarla söylemişti ki şaşırıp kalan maiyeti de âdeta zorla ve bir ağızdan:</p>

  <p>— “Yaşasın Kraliçe!”</p>

  <p>Diye bağırmaktan kendini alamadı. Guise, sözüne devam ederek:</p>

  <p>— “Kraliçe hazretleri, Kutsal Birliğimizin isteklerini de krala kabul ettirmeyi vaadetmiş bulunuyorlar!”</p>

  <p>Dışarıdakilerin hayreti son haddine varmıştı. Catherine:</p>

  <p>— “Efendiler, isteklerinizi birer birer yazarak bana veriniz. Hepsini Krala kabul ettirmeyi vaadederim. Yakında Genel Kurultayın toplanmasını da sağlamaya çalışacağım.”</p>

  <p>Guise tekrar:</p>

  <p>— “Yaşasın Kraliçe!”</p>

  <p>Diye haykırdı. Adamları da işlerin böyle birdenbire değişmesine iyice şaşmış bir hâlde aynı sözleri tekrarladılar.</p>

  <p>Catherine de Médicis, Dük de Guise’yle adamlarının gidişini gülümseyerek seyrettikten sonra mırıldandı:</p>

  <p>«<i>Oğlum, yaşayacak… Oğlum tahtta oturacak… Aptal Guise! Kibirli budala!… Sen de öleceksin!”</i></p>

  <p>Kraliçe, perdeyi kaldırarak yandaki odaya geçince bütün konuşmayı dinlemiş ve görmüş olan Mösyö Peretti’nin önünde saygıyla eğildi:</p>

  <p>— “Kutlu efendimiz, herşeyi duydular ve gördüler mi ?… ” Diye sordu.</p>

  <p>— “Evet kızım, hepsini gördüm ve duydum. Dük de Guise, benim çocukluğumda domuz çobam olduğuma değinmek istedi. Yalan değil, kızım. Ben domuzlan güderek çıraklığımı tamamladıktan sonra insanları idare etmek ustalığına yükseldim…”</p>

  <p>Takma adıyla Mösyö Peretti, asıl adıyla Papa Sixte-Quint acı söylüyordu:</p>

  <p>— “Ben, papazlıktan kardinalliğe ve oradan da papalığa gelinceye kadar geçen hayatım boyunca insan idaresinin, domuz idaresinden farklı bir şey olmadığını gördüm. Papa Onüçüncü Grégoire’nin ölümünden sonra yeni bir papa seçilmesi söz konusu olduğu zaman da yine domuz çobanlığındaki tecrübelerimden yararlanarak başarıya ulaştım.</p>

  <p>Papa, alaylı alaylı gülerek sözlerine ekledi:</p>

  <p>— “Biliyor musunuz, papa seçilmesi için toplanan Kardinaller Meclisinde bana ne ad takmışlardı? Bana <i>«sürücü eşeği»</i> derlerdi, kızım. Beni, beli bükük, içi geçmiş bir adam gördükleri için çabucak öleceğime inanmışlardı ve bunun için papalığa seçtiler. Fakat papa olur olmaz nasıl dimdik kesildiğimi görünce ödleri patladı, kızım!.. Onlara öyle bir oyun oynadım ki.. Yalnız, benim tek güvendiğim kardinal olan Cajetan onlar gibi değildi. O, işin içyüzünü anlamıştı: “<i>Vallahi bizim eşek, öyle eğilerek cennetin anahtarlarını arıyor! Onun beli ihtiyarlıktan bükülmüş filân değil,”</i> derdi. Cajetan’ı onun için severim. Zekîdir. Guise ise, beyinsizin biri… Hâlis domuz yavrusu, kızım…”</p>

  <p>Papa, koltuğuna iyice yerleşerek:</p>

  <p>— “Kardinaller benden hoşlanmıyorlar,” dedi. “Tabiî hoşlanmazlar. Kardinallere zengin olmak imkânı vermedim. Halbuki onlar da ne domuz yavrularıdır!…” Yoksa başlarına benim gibi bir domuz çobanını seçerler miydi? Fakat hiçbiri benimle savaşa cesaret edemedi. Şimdi de başlarına bir kadını geçirdiler…</p>

  <p>Parmağını tehdit edici bir tavırla kaldırdı. Yüzü korkunç bir ifade aldı:</p>

  <p>— “Korkmuyorum,” dedi. “Kimseden korkmuyorum! Çünkü Tanrı yardımcımdır.”</p>

  <p>Ayağa kalkmış, dinç adımlarla geziniyordu. Birdenbire Kraliçeye döndü:</p>

  <p>— “Oğlunuz, zavallı bir prenstir, madam,” dedi. “Guise, Kralın emri dışında Paris’e gelip de yüzsüzlüğü, Louvre sarayına girecek kadar artırdığı vakit, mendeburu ortadan kaldırıvermeliydi…”</p>

  <p>Papa bir an sustu. Catherine, Sixte’nin, Dük de Guise’yi öldürmek gerektiğini apaçık belirten sözlerini, kulak kesilmiş, dinliyordu. İhtiyar Sixte, tekrar konuşmaya koyuldu:</p>

  <p>— “Dük de Guise, Fransa’da dinsizliğin kökünü kurutmak için benden para istemişti. Bu parayı hazırlamıştım. Kardinal Cajetan, altın yüklü otuz katırın Paris’e doğru yola çıktığını size söyleyecektir. Fakat bana böyle bir paraya hiç lâyık olmayan bir Guise tanıttınız, madam… Altınlar tekrar Roma’ya dönecektir.”</p>

  <p>Kraliçenin yüreği ferahlamıştı. Papa söylendi:</p>

  <p>— “Oğlunuzu pek zayıf bulduğum için bir ara kilisenin kurtarılması hususunda Guise’den yararlanmayı düşünmüştüm… Yanıldığımı bana ispat ettiniz, kızım. Peki, ama şimdi bu görevi kime vereceğiz?”</p>

  <p>Kraliçe dikildi:</p>

  <p>— “Bana, aziz pederim,” dedi. “Bana… Ben eski bir savaşçıyım… Ve sizden yardım da istemem… Sadece tarafsız kalınız… O zaman benim Guise’yi de, din düşmanlarını da ne hâle getirdiğimi görürsünüz. Benim param var. İstediğim zaman bol adam da bulurum.”</p>

  <p>— “Peki kızım, bütün bu dediklerinizi kabul ediyorum.”</p>

  <p>— “Şu hâlde kutlu pederim, sarayımda misafir olmayı da kabul edersiniz herhâlde?..”</p>

  <p>— “Onu da kabul ederim, kızım… Biraz dinlenmeden yola çıkmaya yaşım zaten elvermez…”</p>

  <p>Catherine dışarıya çıkınca Papa Sixte Quint, bir masaya oturarak uzun uzun bir şeyler yazdı. Sonra Cajetan’ı çağırdı. Cajetan, papanın tam güvenini kazanmış bir kardinaldi. Sixte kendisine:</p>

  <p>— “Bu emri Paris’ten çıkınca okur ve yakarsın,” dedi.</p>

  <p>— “Nereye gideceğim, kutlu peder?”</p>

  <p>— “Kiliseyi kurtaracak ve Fransa’yı tekrar bize kazandıracak adamı bulmaya gideceksin, Cajetan…”</p>

  <p>— “Bu kimmiş, kutlu peder?”</p>

  <p>Sixte Quint, Kardinalin gözlerinin içine baktı:</p>

  <p>— “Katolikliği kurtaracak olan adam, bir protestandır. İsmi Henri de Bourbon’dur. Şimdilik sadece Navarre Kralı unvamnı taşır. Haydi şimdi git, Cajetan…”</p>

  <div class="orta">

    <img alt="" src="../Images/main-14.png" style="width:140pt;height:68pt;"/>

  </div>

</body>

</html>