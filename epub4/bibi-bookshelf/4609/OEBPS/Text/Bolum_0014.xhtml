<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">14</span></span></h2>

  <div class="orta">

    <h2>SAINT-ROCH DEĞİRMENİ</h2>

  </div>

  <div class="orta">
    <br/>
  </div>

  <p><span class="ilkharf">P</span>icouic’le Croasse uğraşa uğraşa Pardaillan’la Dük d’Angoulême’ye kendilerini uşak olarak kabul ettirmişlerdi. Pardaillan, ikisine de bu uşaklığın pek o kadar rahat bir şey olmayacağını anlatmaya çalışmış:</p>

  <p>— “Benimle birlikte yaşamak istiyorsunuz, ama ücret namına her gün bir tekme tokattan başka bir şey yoktur.” Demişti. “Kırda, açıkta yatmak, gerekirse aç karnına uyumak, çok kere kılıca sarılıp dövüşmek… Hayatınız hep böyle geçecektir, işinize geliyor mu?”</p>

  <p>Croasse bu sözlerden hiç hoşlanmamıştı. Yüzünü buruşturdu ve arkadaşına bakarak:</p>

  <p>— “Vallahi Şövalye çok doğru söylüyorlar… Hiç de imrenilecek bir hayat değil…”</p>

  <p>Dediyse de Picouic, kendisine kızgın kızgın bakarak:</p>

  <p>— “Bilâkis… Şövalyenin yanında olduktan sonra dünyanın en tehlikeli işine bile girişirim…” Dedi.</p>

  <p>Bu anlaşma bu şekilde başarılmış oldu. İki serseri, o gece Barrés sokağındaki evde yan gelip yattılar ve ertesi gün efendilerinin arkasında sokağa çıktılar. Pardaillan, Charles D’Angoulême’yi Montmartre manastırına götürmek ve Violetta hakkında Saîzuma’dan bir şeyler öğrenmek niyetindeydi.</p>

  <p>Yolda konuşa konuşa yürürlerken birdenbire Şövalyenin durduğu ve yüzünün asıldığı görüldü. İçinde şimşekler çakan gözlerini, önde giden iki adama dikmişti. Bu iki adamdan biri Maurevert’ti. Şövalyenin aklından, hemen Maurevert’e koşup kendisini kılıçlı bir dövüşe çağırmak geçiyordu ki Dük d’Angoulême arkadaşındaki değişikliği farkederek sordu:</p>

  <p>— “Neniz var, Şövalye? Neden sarardınız?”</p>

  <p>— “Hiç,” dedi. “Yalnız bugün Montmartre’ye gitmekten vazgeçelim. Başka bir gün gideriz.”</p>

  <p>— “Peki, şimdi ne yapacağız?”</p>

  <p>— “Önümüzde giden şu iki adamın peşine düşeceğiz!…”</p>

  <p>Ve yürümeye koyuldular. Maurevert düşünceli görünüyordu ve arkadaşının anlattıklarını dinliyordu. Bu arkadaş, üstü başıyla bir değirmenciyi andırıyordu. Fakat yürüyüşünden, değirmencilikle ilgisi olmadığını, bilâkis bir asker gibi yürüdüğünü anlamamak mümkün değildi. Kendisi, Dük de Guise’nin en şeytan ruhlu adamı Maineville’ydi. Adam harıl harıl çene yarıştırarak Maurevert’e diyordu ki:</p>

  <p>— “Mektubu Dük’e yine bu esrarengiz kadın göndermiş!… Dük bu kadının her sözünü dinliyor.”</p>

  <p>— “Ben de bu kadının içyüzünü öğrenmeyi pek istiyorum. Adı Fausta, değil mi?”</p>

  <p>— “Evet, o işte! Bizim Dük, bu kadının her isteğine boyun eğiyor. Bu sefer de mektubu alınca hemen bu işe beni memur etti.”</p>

  <p>— “Acaba mektupta yazılanlar doğru mu Maineville? Eğer doğruysa Dük bu sayede krallığa kavuşacak, biz de zengin olacağız demektir…”</p>

  <p>Maurevert’in bu sözlerini duyan Maineville arkadaşına dikkatle baktı:</p>

  <p>— “Ne demek istiyorsun?” Dedi. “Ben Dük de Guise’ye sâdıkım azizim… Kendisi Kral olunca başkomutan yapacağına söz verdi.”</p>

  <p>— “ Deli misin canım? Ben de senin kadar sâdıkımî… Hele şimdi gidip bakalım mektupta yazılanlar doğru mu?”</p>

  <p>İki arkadaş adımlarını hızlandırarak Saint-Honorè kapısından çıktılar ve Saint-Roch tepesinin eteğindeki harap görünüşlü bir kiliseye yöneldiler. Tepenin üstünde ise büyük bir yel değirmeninin kanatları, rüzgârda ağır ağır dönüyordu. Değirmene tırmanan yol, bir köyün içinden ve kilisenin önünden geçtikten sonra sarplaşıyordu. Maurevert’le Maineville, kiliseye vardıkları zaman kalabalık bir katır kafilesinin değirmene doğru çıkmakta olduğunu gördüler. Yolun darlığından, katırlar tek sıra hâlinde ilerleyebiliyorlardı. Katırlardan herbirinin sırtında birer buğday çuvalı vardı. Hayvanların görünüşünde hiçbir gariplik yoktu. Ancak katırcıların hâlleri biraz şüphe uyandırıcıydı. Üstleri başları toz içinde ve yüzleri güneşten iyice yanmış olan bu adamların hepsinde birer tabancayla keskin birer hançer vardı. Maineville bunları görünce:</p>

  <p>— “İşte mektupta yazılı olan katırlar,” dedi.</p>

  <p>Maurevert’in gözleri parladı:</p>

  <p>— “Demek bu buğday çuvalları hep altın yüklüymüş, öyle mi?”</p>

  <p>— “Haydi Maurevert gel de şu işin doğru olup olmadığını anlayalım…”</p>

  <p>Dük de Guise’nin iki alçak adamı, hızla tarlalara dalarak bir yandan koşarken bir yandan da plânlarını kararlaştırdılar. Yolun sarplaştığı kısmına vardıkları zaman kafilenin son katırına ulaşmış bulunuyorlardı. En arkada bulunan katırcı, hayvanın peşinden ağır ağır yürüyordu. İki adamın kendisine yaklaştığını görünce seslendi:</p>

  <p>— “Açıktan! Açıktan geçin!…”</p>

  <p>— “Terbiyesiz!” Diye bağırdı. “Şimdi sana, bir asilzadeye nasıl saygı gösterileceğini öğretirim!..”</p>

  <p>Maineville, arayı bulmak ister gibi söze karıştı:</p>

  <p>— “Bir dakika müsaade edin komutanım! Bu adamcağız, benim değirmende çalıştığımı, sizin de değirmenlerin idaresine bakan subay olduğunuzu herhâlde bilmiyor… Hep beraber değirmene kadar çıkalım da…”</p>

  <p>Katırcı, Maineville’ye şüpheyle baktı:</p>

  <p>— “Sen bu değirmende mi çalışıyorsun?”</p>

  <p>— “Kıyafetimden de anlamıyor musun be kardeşim? Bu subay da unlan muayene eder!…”</p>

  <p>Maurevert:</p>

  <p>— “Şimdi bu katırlann sırtındaki buğdayları da muayene edeceğim,” diye söylendi.</p>

  <p>Maineville :</p>

  <p>— “Siz bilirsiniz!” Dedi. “Herhâlde bu adamcağız da zorluk çıkarıp kendisini gülünç bir duruma sokmak istemez…”</p>

  <p>Katırcı etrafına bakınıp da kafilenin kendisinden hayli uzaklaşmış olduğunu görünce çaresiz kaldığını anladı:</p>

  <p>— “Buyurun bakın,” dedi. “İşte buğdayım!…”</p>

  <p>Çuval, katırın üstüne yanlamasına yüklenmişti.</p>

  <p>Bir yarısı hayvanın bir tarafına, öbür yarısı da öteki tarafına sarkıyordu. Katırcı hemen çuvalın ağzını açınca ağız tarafındaki yarıda bulunan bütün buğdaylar yere akıverdi. Katırcı da hızla hayvanın öbür yanına koştu. Çuvalın öbür yarısı ağır gelmiş, öteki tarafa dönmüştü. Fakat Maurevert, daha çabuk davranarak elini çuvala daldırmış, çuvalın içinde ikinci bir torba bulunduğunu anlamıştı. Bu torbaya eliyle dokunduğu vakit bir maden şıkırtısı işitti. Dokunduğu torbada ya düka altınları ya da eküler olduğu muhakkaktı. Soğuk bir tavırla ve hiç renk vermeden, katırcıya:</p>

  <p>— “Pekâlâ! Buğdayını topla aslanım!” Dedi.</p>

  <p>Fakat o bu sözleri söylediği sırada katırcı da tabancasını çekmişti. Maineville:</p>

  <p>— “Çekiliniz komutanım!” Diye bağırdı. “Bu katırcı deli midir, nedir?”</p>

  <p>İki arkadaş hızla oradan uzaklaştılar. Henüz katırın yanından yirmi adım kadar açılmışlardı ki Maurevert, tepesinde bir sarsıntı hissetti ve kulakları müthiş bir gümlemeyle uğuldadı. Katırcı ateş etmiş, Maurevert’in şapkası başından uçmuştu. îki adam, arkalarına bakmadan ortadan kaybolup tarlaya daldı. Katırcı:</p>

  <p><i>“Bunlar da kim acaba?… inşallah çuvaldakilerin farkına varmamışlardır…”</i> Diye mırıldandı ve elini çuvala daldırıp para torbasının yerinde olduğunu anladıktan sonra dökülen buğdayları tekrar doldurdu. Çuvalı tekrar katıra yükledi ve yola koyulup değirmene varan arkadaşlarına ulaştı.</p>

  <p>Bu sırada, değirmenin yakınındaki sık bir çitin arkasında Maurevert’le Maineville konuşuyorlardı. Maurevert:</p>

  <p>— “Bu çuvallarda dünyanın serveti var, öyle değil mi Maineville?…” Dedi.</p>

  <p>— “Öyle Maurevert.”</p>

  <p>Dük de Guise’nin iki adamı bakıştı. Bir an ikisi de sustu. Sonra Maineville:</p>

  <p>— “Düşünceni anlamıyor değilim, Maurevert!” Dedi. “Düke haber vereceğimiz bu torbalardan birkaçım ele geçirsek demek istiyorsun… Diyelim ki ele geçirdik… Bu parayı ne yapacaksın?..” sallanıyor gibi gelmişti. Görünürde kimse olmadığına göre herhâlde çiti rüzgâr sallamış olacaktı.</p>

  <p>— “Ne mi yapacağım?” Dedi. “Hemen tası tarağı toplayıp buradan gideceğim! Ben artık bu hayattan bıktım, Maineville! Her gün kellemizi koltuğumuza alıyoruz da elimize ne geçiyor? Dokuzuncu Charles’e hizmet etmiştim, unuttu gitti. Catherine de Médicis’e hizmet ettim, yüzüme bile bakmaz oldu. Şimdi de Dük de Guise ailesine hizmet ediyoruz. Bir sürü söz aldık, ama elimize henüz bir şey geçtiği yok. Bugün elimde param olsa derhal çekip gideceğim. Nereye diye sorarsan, bilmiyorum. Çünkü Paris hoşuma gidiyor. Ama burada kalırsam ona rastlarım diye ödüm kopuyor!”</p>

  <p>Maineville hayret içinde sordu:</p>

  <p>— “Kime?”</p>

  <p>— “Hiç… Bir hayâle… Sen cinler, perilere inanır mısın? Ben inanırım… Bir tanesini gördüm de…”</p>

  <p>Yeniden sallanmaya başlayan çit gibi Maurevert de titremeye başlamıştı. Maineville:</p>

  <p>— “Ben böyle saçma sapan şeylere inanmam!…” Dedi.</p>

  <p>— “Benim başımda böyle bir belâ var Maineville! Geçen akşam iki haydutla beraber o belânın peşine düştüm… Herif ikisini de koluna takıp götürdü.”</p>

  <p>Maineville:</p>

  <p>— “Sen sahiden korkak olmuşsun yahu!” Dedi.</p>

  <p>— “Korku nedir bilmezdim… Hâlâ da iş dövüşe kalsa dünyada kimseden korkmam… Fakat o adam hatırıma geldikçe içim ürperiyor, Maineville… Onu sokakta görsem, hemen evime kaçıyor ve kapımı sıkıca kilitliyorum. Deli olacağım Maineville!…”</p>

  <p>Maineville bu işin ciddî olduğunu anlamıştı:</p>

  <p>— “Vallahi arkadaş,” dedi. “Sana hak vermiyor değilim, ama ne yapalım ki bu paranın, Dük de Guise’nin eline geçmesi demek, onun mükemmel bir ordu hazırlayabilmesi demektir. Bu sayede o önce Navarre Kralını yenecek, arkasından Üçüncü Henri’yi kıskıvrak yakalayacak ve Fransa tahtına oturacaktır. Guise’nin kral olması demek de benim başkomutan olmam demektir. Senin anlayacağın, bu iş benim şanımla şerefimle ve geleceğimle ilgili… Bu bakımdan, senin bu paradan bir metelik aşırmana bile göz yumamam… Bozuşuruz… Fakat arkadaşımsın… Dük de Guise’ye söylerim: <i>« Maurevert’e ikiyüzbin lira lâzım, verin… Yoksa belki bu parayı nereden elinize geçirdiğinizi ortalığa yayar,»</i> derim… Nasıl işine geliyor mu?..”</p>

  <p>Maurevert bu teklifi bir an kafasında evirip çevirdi. Sonra:</p>

  <p>— “Pekâlâ! Dük de Guise’ye söyleyip parayı bana verdirirsen razıyım!” Dedi.</p>

  <p>— “Sen hiç merak etme… Papa Sixte-Quint’in sakalına yemin ederim ki Guise’ye bu çuvallardan birinin ağzını senin için açtıracağım… Böylece sen de nereye istersen gidersin işte! Haydi şimdi gel de gidip Dük’e meseleyi anlatalım ve değirmene saldıracak birliği hazırlayalım!…”</p>

  <p>Onlar hızla Paris’e yollanırken tarlayı çeviren çitin ardından bir baş uzandı. İki arkadaşı, yolun dönemecinde kayboluncaya kadar seyretti. Bu başın sahibi Şövalye de Pardaillan’dı. Şövalye tamamen çitten çıkarak düşünceli düşünceli söylendi:</p>

  <p><i>«Eee Maurevert… Sanırım bu sefer elimden kurtulamayacaksın!..»</i></p>

  <p>Pardaillan, Maurevert’le arkadaşını görür görmez peşlerine düşmüş, sonra Dük d’Angoulême’yle iki yeni uşağı, Saint - Honoré kapısının yanında bırakarak Saint - Roch tepesine yollanmıştı. Maurevert’le arkadaşının konuştuklarını, katırcıyla konuşmalarını duymuştu. Maurevert’le Maineville tekrar Paris’e döndükten sonra Şövalye, Dük’le iki uşağına ulaştı ve:</p>

  <p>— “Eğer Dük de Guise’ye bir oyun oynamak isterseniz, hemen eve dönün ve cephane, silâh namına ne varsa hepsini buraya getirin!” Dedi. “Bakın, şu iki sadık kahraman uşak da şerefinize dövüşmek için yanıp tutuşuyor.”</p>

  <p>Picouic’in sivri burnunun ucu kımıldadı. Croasse’nin yüzü asıldı. Şövalye:</p>

  <p>— “Benim atımı getirmeyi unutmayın, sizi değirmenin yakınında bekliyorum!” Diye sözlerine ekledi.</p>

  <p>Dük d’Angoulême, Pardaillan’a o kadar büyük bir güven besliyordu ki bir şey sormaya lüzum görmeden yola koyuldu. Pardaillan’a gelince o da Maurevert’in, çuvalda sahiden altın görüp görmediğini düşüne düşüne değirmene doğru çıkmaya başladı.</p>

  <p>Değirmenin kanatlan, batı rüzgânnm itişiyle yavaş yavaş dönüyordu. Değirmen taşının sesi duyuluyor ve baştan aşağıya una bulanmış değirmen işçileri çuval çuval un taşıyorlardı. Bir tarafta bir öküz otluyor, beride de başıboş bir at dinleniyordu. Katırlardan ve katırcılardan eser yoktu. Şövalye değirmenden içeri girerek kapısı açık bir odaya yöneldi. Orada kimse göremeyince ortadaki masaya kılıcının kabzasıyla vurmaya başladı… Bir kız gürültüye koşmuş, tepeden tırnağa silâhlı Pardaillan’a hayretle bakıyordu. Pardaillan:</p>

  <p>— “Evlâdım; bir un, daha doğrusu bir altın meselesi için patronunuzla görüşmek istiyorum,” dedi.</p>

  <p>Bu sırada içeriye bir ihtiyar girmişti. Kuşkulu bakışlarla Pardaillan’ı süzerek:</p>

  <p>— “Altın meselesi mi dediniz, asilzadem? Ne demek istediğinizi anlayamadım,” dedi. Şövalye:</p>

  <p>— “Sizden birkaç çuval un alacağım… Hem de fiyatının on mislini vererek… Fakat otuz çuval istiyorum… Hani şu katırların üstünde gelen otuz çuval yok mu? Onları istiyorum…” Diye cevap verdi.</p>

  <p>Değirmenci, Pardaillan’a kuşkuyla baktıktan sonra odanın kapısını kapadı. Pardaillan güldü:</p>

  <p>— “İsterseniz kapının sürgüsünü de sürün, azizim!”</p>

  <p>Değirmenci birdenbire bağırmış, yandaki odadan, elleri tabancalı ve hançerli katırcılar, içeriye üşüşüvermişti. Şövalye de yıldırım hızıyla kılıcını çekmişti. Çarpışma başlamak üzereydi ki gür bir ses:</p>

  <p>— “Silâhlar aşağı!” Diye bağırdı.</p>

  <p>Değirmenciyle katırcılar, kaşla göz arasında ortadan kayboluverdiler. Pardaillan da kılıcını kınına soktu. İçeriye uzun boylu, dinç, alaycı bakışlı bir ihtiyar girmişti. İhtiyar, Pardaillan’ı bir an süzdükten sonra:</p>

  <p>— “Mösyö,” dedi. “Değirmenin sahibi benim. Bir diyeceğiniz varsa bana söyleyin!..”</p>

  <p>Pardaillan önemli bir adam olduğunu derhal anladığı bu kibar görünüşlü ihtiyarın önünde eğildi:</p>

  <p>— “Bu söze inanırım, Mösyö!” Diye cevap verdi. “Size dolambaçlı lâf edecek değilim… Sırrınızı öğrendim. Buraya gelen otuz katır, <i>altın</i> yüklüydü.”</p>

  <p>İhtiyar, başını sallayarak:</p>

  <p>— “Doğru! Bu katırlarda üç milyon değerinde altın yüklüydü.” Dedi.</p>

  <p>Pardaillan söylenen rakamı önemsemeyince ihtiyar kendisine daha dikkatle baktı:</p>

  <p>— “O subaylara, çuvalları yoklamak emrini siz mi verdiniz?” Diye sordu.</p>

  <p>— “Hayır! Ben meseleyi tesadüfen öğrendim… Katırcıların bana saldırmalarına neden engel oldunuz?”</p>

  <p>— “Yüzünüz hoşuma gitti de… Ben sizi değirmene gelirken görmüştüm… İsminizi öğrenebilir miyim?”</p>

  <p>— “Adım Şövalye de Pardaillan’dır… Ya sizinki?..”</p>

  <p>İhtiyar, bir an durakladı sonra:</p>

  <p>— “Bana da Mösyö Peretti derler!” Dedi.</p>

  <p>— “Katırcınıza sataşan adamları tanır mısınız?”</p>

  <p>— “Birini uzaktan tanır gibi oldum. Dük de Guise’nin yamaklarında Maineville’ydi sanırım… Siz Mösyö de Pardaillan, siz de Guise’nin adamlarından değil misiniz?”</p>

  <p>Şövalye sakin bir sesle:</p>

  <p>— “Hayır,” dedi. “Şimdi size buraya neden geldiğimi anlatacağım… Ben, o Maineville dediğiniz adamla arkadaşını takip ediyordum.”</p>

  <p>— “Maineville’nin arkadaşı kimdi?”</p>

  <p>— “Canım, onun isminin ne lüzumu var? O da benim sırrım olarak kalsın. Mesele bu değil. O ikisinin konuştukları hiç hoşuma gitmedi de tasarılarına engel olmak için buraya geldim…”</p>

  <p>— “Ya?.. Ne tasarlıyorlardı bakalım?..”</p>

  <p>— “Papa Sixte-Quint’in gönderdiği altınların gelmiş olduğunu efendilerine haber vereceklerdi.”</p>

  <p>İhtiyar, birdenbire sapsarı kesildi.</p>

  <p>Pardaillan devam etti:</p>

  <p>— “Ya! Öyle işte! Papa galiba altınları Guise’ye vermeyi vaadettikten sonra bu fikrinden caymış… Onlar da bunu Guise’ye haber verecek ve buraya baskın yapıp altınları zorla almaya kalkacaklar… Anladığıma göre Guise de bu altınları deve yapacak… E, bu da benim hiç işime gelmez!..”</p>

  <p>Mösyö Peretti, keskin bakışlarını Şövalyeye dikti:</p>

  <p>— “Çünkü siz de bu deveden pay istiyorsunuz değil mi?” Dedi.</p>

  <p>Pardaillan umursamaz bir tavırla omuz silkti:</p>

  <p>— “Böyle bir niyetim olsaydı sizinle bu konuşmayı yapmazdım. Dedim ya, Mösyö de Guise’nin bu altınları ele geçirmesini istemiyorum. Buraya da şunu söylemeye geldim: Eğer bu akşam benim sizinle birlikte olmama razı olmazsanız, altınlar gidecektir. Dük de Guise’nin çapulcularını gereği gibi karşılamak için iki-üç gözüpek arkadaşımı da buraya çağırdım.”</p>

  <p>— “Peki bu yardımınıza karşılık benden ne isteyeceksiniz?..”</p>

  <p>— “Hiçbir şey!..”</p>

  <p>Mösyö Peretti irkildi:</p>

  <p>— “Garip! Demek hiçbir şey istemiyorsunuz. Fakat ya ben buna inanmaz, sizi Guise’nin casusu sanır ve yardım teklifinizi reddedersem?..”</p>

  <p>Şövalye soğuk bir tavırla:</p>

  <p>— “Yazık olur,” dedi. “Papanın altınlarını korumak için sizi de, katırcılarınızı da öldürmek zorunda kalırım… Halbuki hoşuma gidiyorsunuz ve size zarar vermek istemiyorum…”</p>

  <p>Peretti, Pardaillan’ın, altınları görünce dilinin altındaki baklayı çıkaracağını düşünerek dedi ki:</p>

  <p>— “Doğrusu ya siz de benim hoşuma gidiyorsunuz ve size inanıyorum… İnandığımı ispat etmek için gelin size altınların nerede bulunduğunu göstereyim!..”</p>

  <p>Şövalye yerinden bile kıpırdamadı:</p>

  <p>— “Benim altınların yerini merak ettiğim yok!”</p>

  <p>Dedi. “Mösyö Peretti, sizin şimdi yapacağınız en akıllıca iş, çuvalları hemen katırlara yükleyip buradan sıvışmaktır.”</p>

  <p>Esasında Papa Sixte-Quint’ten başkası olmayan Mösyö Peretti, son derece işkilli bir adam olacak ki altınlar yola çıkarıldığı takdirde Pardaillan’ın adamları tarafından bir pusuya düşürülmekten çekindi. Bununla birlikte Pardaillan’ın yardım teklifini de kabul etti.</p>

  <p>— “Size karşı güvensizlik gösteriyorum diye bana gücenmeyin!” Dedi. “Altınlar bana teslim edilmiştir. Onlardan ben sorumluyum. Güvensizliğimi siz de haklı görürsünüz… Papaya bu hareketinizi bildirirsem elbette size lâyık bir mükâfat verir…”</p>

  <p>Pardaillan alay etti:</p>

  <p>— “Ben kendi mükâfatımı hazırladım, Mösyö… Hiç zahmet etmeyin…”</p>

  <p>Mösyö Peretti, karşısındakinin hazır cevaplılığına hayran kalmıştı. Ağzından lâf almak için Şövalyeyi yemeğe davet etti. Doğrusu Pardaillan da adamakıllı acıkmıştı. Sofrayı, bir değirmencinin yiyeceğinden çok daha kibar ve zengin bulan Şövalye, iyice karnını doyurdu. Bu adam, herhâlde papanın hizmetinde bulunan büyük bir asilzade olacaktı. Değirmenciye benzer tarafı yoktu.</p>

  <p>Sofra kalkmak üzereyken Dük d’Angoulême’yle Picouic ve Croasse de yetiştiler. Uşakların her birinde birer çift tüfekle tabancalar ve daha bir sürü silâh vardı. Mösyö Peretti bunları görünce gülmekten kendini alamadı:</p>

  <p>— “Amma da ihtiyatlı adammışsınız,” dedi. “Uzun bir kuşatmaya dayanacak kadar silâh getirtmişsiniz!..”</p>

  <p>Pardaillan:</p>

  <p>— “Size şaka geliyor ama bu akşamki iş, kuşatmadan da çetin olacak… Görürsünüz!” Dedi.</p>

  <p>— “Canım, Dük de Guise de buraya orduyla gelecek değil ya…”</p>

  <p>— “Ufak çapta bir ordu getirmezse bana ne derseniz deyin!..”</p>

  <p>Mösyö Peretti, önce Pardaillan’ın meseleyi gözünde <i>büyülttüğünü</i> sanıyordu ama hazırlığı görünce bütün bunların boşuna olamayacağına aklı kesmişti. Şu Pardaillan’ın işbaşında ne biçim davranacağını da merak ediyordu. Değirmenden ayrılmayı aklının ucundan bile geçirmiyordu.</p>

  <p>Gün olaysız geçti. Akşam üstü Pardaillan, Picouic’le Croasse’yi tepenin eteğine, gelen-giden var mı diye gözetlemeye gönderdi. Yolda Croasse:</p>

  <p>— “Şu talihimize bak! Bir rahat nefes alamıyoruz!” Diye sızlanacak oldu.</p>

  <p>Picouic buna içerledi:</p>

  <p>— “Sen de ne ters adamsın be!.. O Belgodère’den Allahın günü eşek sudan gelinceye kadar dayak yerken, daha mı rahattık? Şimdi karnın doyuyor, sırtın pek!..”</p>

  <p>— “Öyle ama geberip gidecek olduktan sonra tokluk kaç para eder. Bu Şövalye de Pardaillan dövüşsüz bir gün geçirse, o günü ziyan olmuş sayıyor, baksana!..”</p>

  <p>— “Pekiyi ediyor! Döneklik etmeye <i>kalkarsan</i> alimallah seni şişlerim!..”</p>

  <p>Picouic böyle diyerek hançerini gösteriyordu. Croasse hemen kuzu gibi boynunu büktü. Birlikte tepenin eteğindeki kiliseye kadar indikten sonra orada bir kenara gizlendiler ve Saint - Honoré kapısını gözetlemeye başladılar. Hava kararmış, Croasse bugünün savaşsız geçeceğini ummaya başlamıştı ki uzakta kiliseye doğru ilerleyen bir kafile göründü. Bunlar, kırk kişi kadar vardı. Arkalarından da üç atın çektiği büyük bir araba geliyordu. Paris’ten gelen bu araba, değirmende ele geçecek altınları yükleyip Guise’nin konağına taşıyacaktı.</p>

  <p>Kafile Maineville’nin komutası altındaydı. Onun yanında Maurevert ve Bussi-Leclerc yürüyorlardı. Askerler arasında yüzü maskeli bir asilzadenin de yürüdüğü görülüyordu. Bu, dövüşte hazır bulunarak çuvallardan hiçbirinin kaybolmamasına dikkat etmek için gelen Dük de Guise’ydi.</p>

  <p>Maineville’yle Maurevert’i eskiden tanırız. Bussi-Leclerc ise Bastille zindanına komutan tayin edilmişti. Guise’nin ücretli adamlarındandı ve kılıç veya hançer dövüşünde, şimdiye kadar herkesi altetmesiyle övünürdü.</p>

  <p>Dük de Guise her türlü ihtiyat tedbirini almıştı. Eline geçecek altınları düşündükçe içi titriyordu. Bu parayı alır almaz hemen kuvvetli bir ordu hazırlamaya girişecek ve orduyu hazır edince de Catherine de Médicis’e verdiği sözü bozarak Üçüncü Henri’ye karşı harekete geçecekti. Parlâmentonun, kendisine düşman olan üyelerini parayla satın alacaktı. Birkaç zamandır maaş almadıkları için homurdanan bazı askerlerinin gözlerini doyurduktan sonra hemen Navarre Kralına karşı sefere çıkacak, kendisini mağlûp edecekti. Bundan sonra da tacı giyip tahta oturmaktan başka yapacağı bir iş kalmıyordu.</p>

  <p>Bütün bunlar, Fausta’nın tasarlayıp hazırladığı plânlardı. Şimdi Dük de Guise, değirmene gelirken Fransa’yı fethetmeye gidiyormuş gibi bir tavır takınmıştı. Papa’dan, tam kendisine vermeyi vaadettiği altınları beklediği sırada, Papanın bir memuru gelerek bazı önemli sebepler yüzünden söz konusu altınların gönderilemeyeceğini bildirmişti. İki saat sonra da Fausta kendisine bir mektup göndermiş ve altınların gelmiş olduğunu bildirmişti. Bunun üzerine Maineville’yi, işi anlamak için göndermiş, katır hikâyesinin doğru olduğunu öğrenince, az bir adamla bu işi halletmek için yola çıkmıştı. Gittikçe sabırsızlanıyordu. Papa Sixte-Quint acaba neden birdenbire bu altınları kendisine vermekten caymıştı? Neden cayarsa caysın! Şimdi parayı zorla eline geçirecek, ondan sonra da fırsatını bulunca Papa’dan öç alacaktı.</p>

  <p>Picouie’le Croasse asker kıtasının, gittikçe kiliseye yaklaştığını gördüler. Sonra Picouic:</p>

  <p>— “Haydi değirmene dönelim!” Dedi.</p>

  <p>Croasse yüzünü ekşitti:</p>

  <p>— “Canım, bize, gelenleri gözetlemek emrini vermediler mi? Şuraya sinsek, onlar da önümüzden geçseler, biz de arkalarından baksak, değirmende neler olduğunu görsek…”</p>

  <p>— “Maşallah! Değirmende dövüş başlayınca biz dövüşün dışında kalalım ve Şövalye ile genç efendimize yardım etmeyelim! Croasse, bu sözlerin fena hâlde tepemi attırıyor… Haydi koşalım da değirmene, askerlerin geldiğini haber verelim…”</p>

  <p>Picouic bunu söyleyerek tabanları kaldırıp değirmene doğru koştu. Croasse’ye gelince, ya sahiden ya da yalandan ayağı taşa takılıp yere yuvarlandı ve kalkıncaya kadar da Picouic’in epeyce uzaklaşmış olduğunu gördü. Aksi gibi Paris’ten gelen askerler de o kadar yakına gelmişti ki Croasse için yapılacak tek şey, kapağı bir tarafa atıp gizlenmekten ibaretti. Hemen kilisenin pencerelerinden birine bir yumruk aşketti. Camlan tuzla buz ederek balıklama içeriye daldı.</p>

  <p>Bu sırada Maineville’nin komutasındaki müfreze de kilisenin önünden geçiyordu.</p>

  <p>Croasse’nin yerinde bir başkası olsaydı tehlikenin uzaklaştığım anlardı. Fakat Croasse son derecede kuruntulu bir adamdı. Öyle ki korkusundan hayâlet görmeye başlamış, kilisenin etrafında birtakım fısıltılar duyar gibi olmuştu. Şaşkınlığından kilisenin içinde deliler gibi koşuyor, saklanacak bir delik arıyordu. Bu arada sıralara çarpıyor, sütunlara tosluyordu. Bunların hepsini düşman sanıyordu. Sanki kilisenin içi düşmanlarla dolmuştu ve hepsi de onu kovalıyorlardı.</p>

  <p>Can havliyle bir sandalye yakalamış dörtbir tarafa savuruyor, her savuruşta hayâlı düşmanlarından birkaçını yere seriyordu. Bir yandan da danalar gibi böğürüyordu:</p>

  <p><i>«Hele yanıma yaklaşın da görün! Alçaklar! Bir kişiye bu kadar adam saldırır mı? işte ben insanı böyle yaparım… Al sana da!.. Sen de geber!.. Yetişin! İmdadıma gelin! Haydut Var…»</i></p>

  <p>Tam bu sırada uzaktan birkaç tüfek patlayınca Croasse’nin zaten kafasından bir karış yukarıda olan aklı daha beter havalandı. Kaçacak bir delik ararken yerde bir halka görüp var kuvvetiyle asılınca bu halkanın takılı bulunduğu kocaman bir dört-köşe taşı da çekip kaldırdı. Önünde bir boşluk açılmıştı. Yüzlerce hayâli düşmandan kaçan Croasse, bu boşluğa daldı. Birkaç basamak merdiven indi. Şu anda uzun bir yeraltı dehlizinde bulunuyordu. Durmadan koşmaya başladı. Kendi ayak seslerini peşinden koşanların gürültüsü sanıyor, korkudan yüreği ağzına gelerek gittikçe hızlanıyordu. Böyle soluk soluğa koşarken balyoz yemişçesine boylu boyunca yere uzandı ve bayıldı.</p>

  <p>Picouic değirmene doğru koşarken bir de baktı ki Croasse yanından yok olmuştu…</p>

  <p><i>«Ah rezil herif!»</i> Diye kendi kendine söylendi. <i>«Kaçtın ha! Namusumuzu iki paralık ettin!..»</i></p>

  <p>Değirmene yardığı vakit de arkadaşının yediği haltı örtbas etmek için Pardaillan’a, Croasse’nin tepenin eteğinde gözcülük etmekte olduğu yalanını uydurdu ve:</p>

  <p>— “Ben de orada kalacaktım ama size haber vermesem olmazdı!” Dedi.</p>

  <p>Şövalye ise, Croasse’nin cesur davranıp aşağıda kaldığına, Picouic’in de korkarak değirmene kaçtığına hükmetti. Pardaillan değirmendekileri büyük odaya toplamıştı. On katırcı, üç değirmenci yamağı, bir değirmenci, Pardaillan, Dük d’Angoülême ve Picouie’le beraber, değirmeni koruyacak onyedi kişiydiler. Değirmende bulunan üç kadın oldukça muhafazalı bir odaya kapanmışlardık</p>

  <p>Mösyö Peretti, Şövalyenin aldığı tertibatı gözden geçiriyor, Pardaillan’ın doğru mu, yoksa yalan mı söylediğinin nihayet anlaşılacağını düşünüyordu. Kendisine bir zarar gelmesinden çekindiği yoktu. Onun gibi eski bir domuz çobanının dağarcığında, daha ne hünerler vardı. Nasıl olsa kendini kurtarırdı. Fakat Guise, buradaki altınları ele geçirirse, Fransa Kralı mahvoldu demekti. Şu anda Fransa’nın kaderi hiç şüphesiz Pardaillan’ın elinde bulunuyordu.</p>

  <p>Birdenbire patlayan bir tüfeğin gürültüsü gecenin sessizliğini altüst etti. Yolun üzerinde, yaralananların feryatları duyuldu. Guise’nin adamları hızla kaçışmaya başlamışlardı.</p>

  <p>Şövalye yanındakilere:</p>

  <p>— “Ne duruyorsunuz?” Diye seslendi. “Silâhlarınızı doldurun… Onlar toplanıncaya kadar daha yarım saat geçer!..”</p>

  <p>Mösyö Peretti, Şövalyenin bu hareketini görünce işi anlamıştı. Bu adam casus ve hain değildi. Şu hâlde Guise, paralara konamayacak, Fransa’ya kral olamayacaktı. Kral yine onun istediği gibi Navarre Kralı Henri de Béarn olacaktı. Buna aklı kesince artık burada durmanın lüzumsuzluğuna inandı ve:</p>

  <p><i>«Hemen La Rochelle’ye giderim daha iyi!»</i> Diye düşündü.</p>

  <p>Kapıyı açıp Pardaillan’a seslendi. Şövalye, ihtiyara:</p>

  <p>— “Hiç korkmayın,” dedi. “Yarım saatten, hattâ bir saatten önce hücum edemezler…”</p>

  <p>Peretti:</p>

  <p>— “Korktuğum yok!” Diye söylendi. “Bugün, sizin verdiğiniz öğüde uymanın tam sırasıdır diye düşünüyorum. Yâni çuvalları tekrar otuz katıra yükleyip, buradan çekip gideceğim… Fakat…”</p>

  <p>Pardaillan gülümsedi:</p>

  <p>—“Fakat Guise’nin adamları değirmenin boş olduğunu anlayınca peşinize düşerler diye çekiniyorsunuz değil mi??..”</p>

  <p>— “Ya! Bilseniz asil Şövalyem, Papa hazretlerine yaptığınız şu hizmet pek büyük. Fakat acaba…”</p>

  <p>— “Acaba ben burada Guise’nin adamlarını sabaha kadar oyalasam da, siz de bir hayli yol almış olsanız…”</p>

  <p>Peretti hayretler içinde:</p>

  <p>— “Vallahi sizin kadar zeki adam, az gördüm,” dedi.</p>

  <p>— “Yok canım… Beni gözünüzde bu kadar büyültmeyin. Ömrüm hep böyle serüvenler içinde geçti… Tecrübeme dayanarak konuşuyorum. Siz hemen yola çıkın… Ben yarın sabaha kadar onları burada oyalarım!…”</p>

  <p>— “Sahi mi söylüyorsunuz? Değirmenci ile yamaklarım da beraberimde götüreceğim… Tek başı niza onlara karşı koymaya razı olacak mısınız?”</p>

  <p>— “Canım, zaten ben sizin değirmenciden başka herşeye benzeyen adamlarınızı hesaba katmadım bile… Ben nasıl Papa’ya benziyorsam, onlar da değirmenciye benziyorlar… ”</p>

  <p>Mösyö Peretti’nin rengi biraz uçtu:</p>

  <p>— “Siz Papa’ya çok benziyorsunuz ama ondan bir hayli gençsiniz,” dedi. “Ah, delikanlı! Hizmetinize karşılık hiçbir mükâfat, hiçbir ücret istemediğinizi ve kabul etmeyeceğinizi yüzünüzden anlıyorum. Fakat şu yüzüğü alınız. Zaman gelir bu yüzüğün size çok yardımı dokunur.”</p>

  <p>Pardaillan, Peretti’nin uzattığı yüzüğe bakmadan alıp parmağına geçirdi.</p>

  <p>On dakika kadar sonra yüklü katırlar değirmenin arka kapısından, gecenin karanlığında, tarlalara doğru yola çıkmışlardı. Bu sırada Pardaillan, Dük d’Angoulême ve Picouic katırların gürültüsünü bastırmak için durmadan ateş ediyorlardı. Mösyö Peretti atma binmiş, katırların arkasından yola koyulmuş, üç hizmetçi kadın da yaya gitmişlerdi. Kervan, büyük bir kavis çizerek dolambaçlı bir yoldan ilerlemeye koyuldu. Burada, kervanbaşı, Mösyö Peretti’ye yanaşıp sordu:</p>

  <p>— “İtalya’ya doğru mu gidiyoruz?”</p>

  <p>Mösyö Peretti cevap verdi:</p>

  <p>— “Hayır Kont! La Rochelle’ye gidiyoruz!…</p>

  <p>Pardaillan’la Dük d’Angoulême ve Picouic, değirmencinin evinde yalnız başlarına kalmışlardı. Değirmene bitişik olan bu küçük evden bir merdivenle değirmenin alt katına, onların toplandığı yere iniliyordu. Değirmenin kanatlarım rüzgâra göre ayarlamak, buradaki tertibatla mümkün oluyordu. Pardaillan her tarafı gözden geçirdikten sonra:</p>

  <p>— “Burada durur, icap ederse merdivenden alt kata çekiliriz,” dedi.</p>

  <p>Tam bu sırada tepede bir kalabalık görünmüştü. Pardaillan arkadaşlarına hazır olmalarım bildirdikten sonra pencereyi açarak sırttakilere seslendi:</p>

  <p>— “Heeyy! Siz kimsiniz? Buradan ne istiyorsunuz?…”</p>

  <p>Gecenin sessizliği içinde bir ses duyuldu:</p>

  <p>— “Ya siz kimsiniz?”</p>

  <p>Pardaillan Dük de Guise’nin sesini tanımıştı. Cevap verdi:</p>

  <p>— “Ben bu değirmenin sahibiyim, Dük!… İstediğiniz nedir?…”</p>

  <p>— “Kim olursanız olun!… Demin buradaki adamlarıma ateş edildi. Bundan sizi sorumlu tutuyorum. Eğer buradan yanınızdakilerle beraber uslu uslu çekip giderseniz sizi affedeceğim… Gitmezseniz hepinizi yakalatıp astıracağım!…”</p>

  <p>Pardaillan alaylı bir sesle:</p>

  <p>— “Acaba Dük hazretleri buraya yağma etmeye geldikleri otuz katır yükü altını da alıp götürmemize izin verecekler mi ?… ”</p>

  <p>Dük hiddetle bağırdı:</p>

  <p>— “Çıkıp değirmeni bize teslim etmezseniz, hücum edeceğiz!…”</p>

  <p>— “Yook, Dük hazretleri, öyle kabadayılığa lüzum yok… Şimdi dışarı fırlar, hepinizi temizleriz ha!…”</p>

  <p>Guise birdenbire duraladı. Maineville:</p>

  <p>— “Belki de içeride yüz kişi vardır!” Dedi.</p>

  <p>Bu sözleri Pardaillan da duymuştu:</p>

  <p>— “İçeride üç kişiyiz!” Dedi. “Bir, kendisiyle dövüşmeyi vaad buyurmuş olduğunuz Dük d’Angoulême, iki, onun uşağı… Üç, bendeniz Şövalye de Pardaillan!”</p>

  <p>Guise’nin adamlarından biri:</p>

  <p>— “Yalan söylüyor,” dedi. “Kalabalık olacaklar…”</p>

  <p>Pardaillan bağırdı:</p>

  <p>— “Doğru söylüyorum. Haydi, ya karar verip çekilin gidin yahut da rüzgârı kesmeyin. Değirmeni işleteceğiz… Çekilmezseniz şimdi ateş ederiz ha!…”</p>

  <p>Guise’nin adamları arasında bir kargaşalık belirdi.</p>

  <p>Pardaillan gülerek:</p>

  <p>— “Tekrar görüşelim…”</p>

  <p>Diye bağırdıktan sonra pencereyi kapadı. Dük de Guise:</p>

  <p>— “Görüşeceğiz, merak etme, görüşeceğiz!…” Diye homurdandı.</p>

  <p>Hemen bir çavuşa bazı emirler vererek kendisini Paris’e gönderdi. îki saat sonra dönen bu çavuş, emirlerin yerine getirileceğini ve hazırlanmakta olan bin kişilik arkebiizcü birliğinin yola çıktığını bildirdi. Guise memnun beklerken can düşmanının nihayet kıskıvrak yakalanacağına sevinen Maurevert, Dük’ün yanına yaklaştı:</p>

  <p>— “Monsenyör, bana ikiyüzbin altın vereceklerini vaat buyurmuşlardı!…”</p>

  <p>— “Merak etme Maurevert, şu altınları alınca istediğini vereceğim!…”</p>

  <p>— “Hayır Mösyö lö Dük! Diyorum ki bu para yerine bana şu küstah herifi verseniz!..”</p>

  <p>— “Anlıyorum Maurevert, bu adamdan nefret ediyorsun. Benim de onunla görülecek bir hesabım var… Coligny’nin konağından başlayan bir hesap…</p>

  <p>— “Benim daha eskidir, Monsenyör…”</p>

  <p>— “Dur öyleyse… Sen yalnız yüzbin altını al…</p>

  <p>Ben de bu herifi alayım… Kendisiyle hesaplaşırken sen de yanımızda bulun, olmaz mı?”</p>

  <p>— “Yâni siz onunla hesaplaşırken seyretmek için yiizbin altını feda mı edeyim?”</p>

  <p>— “Ne sandın ya?… Châtelet hapisanesinin işkence odasında hesaplaşacağız… Fazla olarak herifin leşini de sana veririm!…”</p>

  <p>Maurevert sevincinden sapsarı kesildi:</p>

  <p>— “O hâlde ikiyüzbin altını bile feda ederim!” Dedi.</p>

  <div class="orta">

    <img alt="" src="../Images/main-17.png" style="width:106pt;height:92pt;"/>

  </div>

</body>

</html>