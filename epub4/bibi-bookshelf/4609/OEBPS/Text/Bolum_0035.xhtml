<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">35</span></span></h2>

  <div class="orta">

    <h2>İNTİKAM KORKUSU</h2>

  </div>

  <p><br/></p>

  <p><span class="ilkharf">P</span>aris, gerçek sebebini bilmediği bu çan sesleriyle allak bullak olup halk, öteye beriye koşuşurken Dük de Guise’nin sarayında da herkes yatağından fırlamış bulunuyordu. Herkesten erken davranan Guise, büyük bir askerî kafileyle birlikte surlara kadar gitmiş, Paris çevresine keşif kolları göndermişti. Gerek Dük de Guise, gerek keşif kolları, olağanüstü hiçbir durum görememişlerdi. Bunun üzerine Dük de Guise de, boşu boşuna telâşlandığı için kendi kendine kızarak gerisin geriye döndü. Sabahın saat beşiydi. Dük, Chartres’e yapılacak yolculuk için hazırlanılmasmı emretti. Dük’ün yanında bu sırada Maurevert de bulunuyordu. Guise, ona <i>dik dik</i> baktı:</p>

  <p>— “Sakın gelmemezlik etme!” Dedi.</p>

  <p>Maurevert şaşaladı:</p>

  <p>— “Gelmemem için bir sebep var mı, Monsenyör?..”</p>

  <p>— “Ne bileyim? Belki Montmartre manastırında görülecek önemli bir işin vardır da…”</p>

  <p>Maurevert bu sözleri duyunca sapsarı kesildi. Guise eliyle onun alnına dokunarak kısık bir sesle:</p>

  <p>— “Yüzbin altın alacağın ve Montmartre manastırını ziyaret edeceğin bir sırada belki bu Chartres yolculuğuna katılmak işine gelmez!.. Haa, ne dersin?..”</p>

  <p>Maurevert, hiç sesini çıkarmadı. Guise, dişlerini gıcırdatarak söylendi:</p>

  <p>— “Hele tam da yeni evlenmiş olduğun bir sırada… Oyle değil mi?.. Bana bak, o kıza bakmanı bile yasaklıyorum sana!..”</p>

  <p>Maurevert’in beti benzi attı:</p>

  <p>— “Monsenyör, emin olunuz ki…” Diye kekeledi.</p>

  <p>— “Sus! Daha fazla zırvalama!.. Eğer şu başının cellât satırıyla kopmasını istemiyorsan, yanımdan ayrılmayacaksın, anlaşıldı mı? Pardaillan’ın işini bitirdikten sonra hareket edeceğiz…”</p>

  <p>Maurevert, konuyu değiştirmek için bir fırsat ele geçirdiğine inanarak:</p>

  <p>— “Monsenyör!” Dedi. “Bu sabah beni de Bastille’ye götüreceğinizi vaadetmiştiniz!..”</p>

  <p>Dük de Guise, tekrar dik dik onun yüzüne baktı:</p>

  <p>— “Biliyorum!.. Daha fazlasını da biliyorum! Bana sâdık kalırsan, sana vaadedildiği üzere muhafız kıtası komutanlığına da getirileceksin!.. Bastille’de can düşmanının, işkence sehpasında nasıl inim inim inlediğini de göreceksin, merak etme!..”</p>

  <p>Sonra Maineville’ye döndü:</p>

  <p>— “Sen de gelecek misin?..”</p>

  <p>— “Gelmez olur muyum Monsenyör?.. Değirmen olayının acısını Pardaillan’dan çıkarmam lâzım!.. Hattâ işkenceden önce…”</p>

  <p>Maineville sözünü tamamlayamadı. Birdenbire dışarıda müthiş bir gürültü koptu. Bulundukları odanın kapısı ardına kadar açıldı ve tanınmayacak kadar perişan bir adamın, gülle gibi odaya girerek kendisini Guise’nin ayaklarının dibine attığı görüldü. Hepsi bir an şaşalamış, sonra çabucak kendilerini toplamışlardı. Dikkatle bakınca gireni tanıdılar. Dük de Guise, bu saygısızlığa fena hâlde kızıp:</p>

  <p>— “Ne oluyor? Buraya paldır küldür girmek de ne demek?..”</p>

  <p>Diye bağıntıysa da, aceleci ziyaretçi:</p>

  <p>— “Ah Monsenyör!” Diye inledi. “Beni öldürün! Beni gebertin!..”</p>

  <p>Maineville ve Maurevert şaşkın şaşkın bakıştıktan sonra:</p>

  <p>— “Bussi-Leclerc!.. Bu ne hâl?..” Diye mırıldandılar.</p>

  <p>Guise büyük bir öfkeyle:</p>

  <p>— “Ne oluyorsun? Ne var?” Diye sordu.</p>

  <p>Maurevert’in yüzü, içine düşen kötü bir şüpheyle</p>

  <p>buruştu. Bussi, soluk soluğa:</p>

  <p>— “Ah efendim!..” Dedi. “Biliyor musunuz, Bastille’de ne oldu?”</p>

  <p>Guise’nin sabrı tükenmişti:</p>

  <p>— “Söyle be sersem! Ne oldu?..”</p>

  <p>— “Ah efendim, Pardaillan… Pardaillan kaçtı!..”</p>

  <p>— “Ne?.. Kaçtı mı?”</p>

  <p>Bu soruyu, Guise, Maineville ve Maurevert hep birlikte sormuşlardı. Dük de Guise, kızgmhğmdan morardı:</p>

  <p>— “Allah seni kahretsin!..” Diye söylendi.</p>

  <p>Elini kaldırdı. Bussi’nin yüzüne okkah bir tokat</p>

  <p>yapıştıracaktı… Fakat sonra caymış olacak ki elini indirdi:</p>

  <p>— “Nasıl kaçtı? Nasıl oldu bu iş? Anlat!..” Dedi.</p>

  <p>Bussi-Leclerc, Pardaillan’a ikinci defa nasıl yenildiğini anlatacak kadar açık kalpli değildi. Bir hikâye uydurdu:</p>

  <p>Sözde Bussi zindanı teftiş ederken Pardaillan ona kancıkça saldırmış ve kendisini bayıltmıştı. Bundan sonra Leclerc çavuştan öğrendiği kadar Pardaillan’ın Bastille’yi nasıl boşalttığım da anlatınca hikâyeyi dinleyenlerin hepsi dehşetten donakaldı. Kapının dışındaki gürültüyü işiten Guise, acaba Pardaillan mı içeri girecek diye kılıcına sarıldı. Maineville zırhını giyip giymemiş olduğunu unutarak üstünü yokladı. Nihayet Guise:</p>

  <p>— “Bu alçağı, kanun dışı bir haydut olarak takip ettireceğim!” Dedi. Ve masasına oturup bir emir yazmaya başladı. Bitirince imzalayıp mühürledikten sonra:</p>

  <p>— “Bastille’yi boşaltınış olması affedilmez bir suçtur! Bu emri halka ilân ediniz! Pardaillan baksın bakalım, Dük de Guise şakaya gelir miymiş?..” Diye söylendi.</p>

  <p>Maurevert’in hiç sesi çıkmıyordu. Yüzü buruşmuş, gözleri dalgmlaşmıştı. Korkunç şeyler düşündüğü belliydi. Dük de Guise tekrar konuşarak:</p>

  <p>— “Bussi, seni affediyorum!” Dedi.</p>

  <p>Ve elini öpen Bussi-Leclerc’i bir tarafa iterek yüksek sesle:</p>

  <p>— “Bundan böyle hepimiz, bu müthiş haydudun intikamından korkmalıyız!..” Dedi. “Bu korku, bizi birbirimize daha çok yaklaştırmalı, dostluğumuzu perçinlemelidir!… Bütün kuvvetimizi ve zekâmızı Pardaillan belâsından kurtulmak ve kendisini altetmek uğrunda birleştirip harcamalıyız! Bu adam ölmelidir efendiler!.. Pardaillan sağ kaldıkça ne sizin, ne de benim huzura kavuşmamıza imkân vardır…”</p>

  <p>Dük de Guise’nin üç arkadaşı, her an karşılarına çıkmasından çekindikleri müthiş düşmanın verdiği korkudan sapsarı, konağın her yanını dolaştılar. Nöbetçilerin sayısını iki misline çıkardılar.</p>

</body>

</html>