<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">2</span></span></h2>

  <div class="orta">

    <h2>GRÈVE MEYDANI</h2>

  </div>

  <div class="orta">
    <br/>
  </div>

  <p><span class="ilkharf">E</span>n ağır kumaşlardan perdeler, en kıymetli halılar ve en zengin mobilyalarla süslenmiş olan bu geniş salondaki kanepe üstünde oturan kadın, sözle anlatılmaz bir güzellikteydi. İlk göreni büyüleyici güzelliğinin etkisi altında bırakmamasına imkân yoktu ve kimse, onun kâh baygın, kâh parıltılı siyah gözlerinin bakışları karşısında bocalamadan edemezdi. Bu kadının eşsiz güzelliğinden başka, önemli bir özelliğini de, hiç şüphesiz hâlindeki ağırbaşlı ve hükmedici edâ teşkil ediyordu.</p>

  <p>Bu sırada salona, siyah kadifeden sade bir atlı elbisesi giymiş bir erkek girdi. Adam bir veremli gibi soluk ve zayıf yüzlüydü. Kadının önüne gelince diz çöküp selâmladı. Kadın, kendisine gösterilen bu saygıya alışık bir tavırla elini pencereye doğru uzattı. Adam ayağa kalktı ve dışarıya bakarak mırıldandı:</p>

  <p><i>“Grève Meydanı… Geceleri, cinayetlerimin bedelini ödediğim rüyalarıma girerek beni titreten, gündüzleri de en korkunç hâtıraların kafamda canlanmasına sebep olan meydan!..»</i></p>

  <p>Kadın, ağır ve içe işleyen bir sesle söylendi:</p>

  <p>— “Kardinal, biraz önce verdiğim emri hâlâ yerine getirmediniz… Neden?..”</p>

  <p>Erkek, irkildi ve:</p>

  <p>— “Kutlu efendimize itaat etmemek aklımdan bile geçmez,” dedi.</p>

  <p><i>«Kutlu efendimiz!..»</i> Bu söz, ancak hristiyanlar tarafından Papa’ya söylenebilirdi. Lâkin kadın hiç şaşmamış göründü:</p>

  <p>— “Kardinal, şimdi söylemiş olduğunuz bu sözü Roma’da söylemeniz yerinde olurdu. Çünkü ben, Roma’da, bir büyük dinî hükümdarlığın biricik vârisiyim. Fakat burada, Paris’te Lucrèce Borgia soyundan Prenses Fausta’dan başka bir şey değilim…”</p>

  <p>Bu kadın bir hükümdar edâsıyla konuşuyordu. Belki de Fausta’nın bu kadar kurumlanmaya hakkı yoktu. Ne yapasın ki Lucrèce Borgia’nın kanından gelmeydi. Vücudunda, en ihtiraslı aşkla; en büyük devleti idare etme, insan sürülerini kullanma arzusunun bir arada yaşayışını, sadece bu gerçek bile anlatmaya yetmez miydi?</p>

  <p>Kaldı ki karşısındaki adam da ona saygı, hem de çok derin bir saygı göstermekte kusur etmiyordu. Halbuki o da kardinal sıfatını taşımasına rağmen asilzadelerden biriydi. Zekâsı bakışlarından ve kibarlığı tavırlarından anlaşılıyordu. Adam, Fausta’nın gösterdiği pencereye giderek Grève meydanına baktı.</p>

  <p>Tarihin, <i>«Barikatlar Günü»</i> adıyla kaydettiği meşhur Paris isyanının ertesi günüydü. Paris, Kralını kovmuştu ve şehir sokakları, baştan başa barikatlarla kapatılmıştı. Havada dünkü isyanda patlayan tüfeklerin barut kokuları henüz dağılmamışken, şehir, bugün de Çiçek Bayramı’nı kutlamaya başlamıştı. Her yıl Mayıs ayında kutlanan Çiçek Bayramı’nda olduğu gibi Parisliler, bugün de yine süslenmiş, Grève Meydanı’nı doldurmuşlardı. Halk birbirine karışmıştı. Şık ve süslü kadınlarla üstleri başları paramparça dilenciler; hokkabazlarla asilzadeler bir arada dolaşıyorlardı.</p>

  <p>Kardinal bu manzarayı seyrederken sağ tarafta, kırık dökük bir çingene arabasının meydana doğru ilerlediğini ve etrafında köseleden zırhlarını giymiş birtakım silâhlı asilzadelerin toplandıklarını gördü. Bu asilzadelerin başma, şu anda Paris’in kralı denecek kadar kudret sahibi olan yarık yüzlü Dük de Guise görünüyordu. Çingene arabası durmuş, yanında yürüyen kırmızı maskeli çingene kadını da bir heykel gibi olduğu yerde kalmıştı. Bu kadına <i>Saizuma</i> diyorlardı. Belgodère de onun yanıbaşında duruyor ve çığırtkanlık ediyordu:</p>

  <p>— “Haydi, başlıyor efendiler, başlıyor! İsteyen görebilir… Nubya kraliçesinin gönderdiği, içi saman dolu <i>Leopar</i> adlı canavarı görünüz… Ayrıca, bizim Croasse’nin çakıl taşlarıyla nasıl karnını doyurduğunu ve meşhur Picouic’in de paçavraları yakarak alevlerini nasıl su gibi içtiğini görünüz… Başlıyor, başlıyor…”</p>

  <p>Kardinal, pencereden bakarken Dük de Guise’nin Belgodère’ye yaklaştığını ve çingenenin, arabanın içindeki Violetta’ya seslendiğini görünce, Fausta’ya:</p>

  <p>— “Geldiler,” dedi.</p>

  <p>Prenses Fausta denilen esrarengiz kadın ayağa kalktı. Pencereye yaklaştı. Alev saçan gözlerini Dük de Guise’ye dikti. Sonra dudaklarında bir gülümseyiş gezindi. İçinden söyleniyordu.</p>

  <p>— “Henri! Henri de Guise! Sen benim olacaksın. Sen kral olacaksın. Çünkü ben kraliçe olmak ve papalık tacıyla kraliçelik tacını başımda birleştirmek istiyorum. Seninle benim aramıza girecek herşey mahvolacaktır. Karın Catherine de Clèves de geberecektir. Âşık olduğun şu Violetta da ortadan kalkacaktır. Ben öyle istiyorum, Henri…”</p>

  <p>Birdenbire, hükmeden bir sesle kardinale doğru söylenmeye başladı:</p>

  <p>— “Artık işe başlamak zamanı geldi, kardinal… Herkesin kendisinden bir şeyler beklediği şu adama bakınız. Tahta oturmayı düşünecek yerde, çingene kızlarına sarkıntılık etmekle uğraşıyor. Guise, daha şimdiden bizden kaçmaya başladı. Hem de şu basit çingene kızı yüzünden… Onun yüreğinde uyanınaya başlayan bu sevgiyi söküp atmalıyız, Kardinal… Bu yabani çingene kızı karşısında nasıl elpençe divan duruyor, görüyor musun?”</p>

  <p>Kardinal:</p>

  <p>— “Zavallı kızcağız,” dedi.</p>

  <p>Fausta, soğuk bir edâ ile cevap verdi:</p>

  <p>— “Merhamet çok kere cinayettir. Başka zamanlarda da beceriksizlikten ibarettir. Ben bile kadınken Tanrının keskin kılıcını elimde tutuyorum. Yufka yüreklilik size yakışır mı? Hemen meydana ininiz ve Belgodère’nin bu kızı şehrin göbeğindeki meydana getirmesi için ne lâzımsa yapınız.”</p>

  <p>Kardinal, kızın saraya getirilmesinin nasıl bir sonuç vereceğini biliyor olacak ki titredi ve yalvarır gibi:</p>

  <p>— “Mademki kurtulmamız bu kızın ölmesine bağlıdır, öldürünüz,” dedi. “Fakat onu size getirmek gibi bir görevden beni affetmenizi rica ederim. Bu yaştaki kızlara karşı ne kadar zayıf olduğumu biliyorsunuz.”</p>

  <p>Fausta soğuk bir edâ ile yeni bir emir verdi:</p>

  <p>— “Claude ustaya da haber iletmeniz lâzım…”</p>

  <p>— “Cellâda mı? Ah madam, çok rica ederim, beni kızımı çalıp öldürmüş olan bu sefil herifle bir daha karşı karşıya getirmeyiniz.”</p>

  <p>— “Susun, Kardinal Farnèse…”</p>

  <p>Fausta’nın sesi, gök gibi gürlemişti ve gözlerinden şimşekler saçılıyordu. Kardinal, bu hâli görünce boynunu bükmekten başka çare kalmadığını kestirdi. Prenses Fausta da sâkinleşerek söylendi:</p>

  <p>— “Bu akşam saat onda… Şu mektubu da Dük de Guise’ye veriniz. Haydi Kardinal!..”</p>

  <p>Üstü mühürlü zarfı alıp kapıdan çıkarken, Kardinal Farnèse’nin yüreği kan ağlıyordu. Artık etrafına ölüm saçmaktan bezmişti. Ne çare ki yeniden bir cinayete âlet olacaktı.</p>

  <p>Grève Meydanı’na indiği zaman Belgodère’ye doğru yürüdü. Arabanın önünde Violetta, korkudan titreyerek Belgodère’nin emrini bekliyor, Saîzuma da her zamanki gibi hareketsiz dürüyordu. Bu esnada Dük de Guise, çingene komedyene eğilmiş, kulağına:</p>

  <p>— “Mendebur çingene,” diyordu. “Birazdan buraya bir asilzade gelecek. Kemiklerinin kırılmasını istemezsen onun söylediklerini yapıp kızı bana yollayacaksın. Altınlar da senin olacak.”</p>

  <p>Belgodère, yerlere kadar eğildi:</p>

  <p>— “Elbette efendim, elbette…”</p>

  <p>Sonra kıza seslendi:</p>

  <p>— “Violetta! Violetta!”</p>

  <p>Genç kız, bir rüyadan uyanıyormuş gibi titremişti. Meydanda ilerleyerek kendisine yaklaşan genç bir asilzade görmüş ve ikisinin gözleri birbirlerine öyle dalmıştı ki dünyayı unutmuşlardı. Bu delikanlı, gençliğinin en parlak devresinde bulunan, Dokuzuncu Charles’in oğlu Dük d’Angoulême’ydi. Belgodère tekrar haykırdı:</p>

  <p>— “Violetta diyorum sana!..”</p>

  <p>Aynı anda, arabanın içinden iniltiyle karışık bir feryat yükseldi. Genç kız, hemen koşup arabaya girerken:</p>

  <p>— “Annem, annem ölüyor galiba!..” Diye bağırdı.</p>

  <p>Kızcağızın «<i>annem,»</i> dediği kadın, yattığı yatağın kenarındaki pencereye gözlerini dikmiş, korkunç bir şey seyredermişçesine dışarıya bakakalmıştı. Violetta, kadıncağızın yanına seğirtirken:</p>

  <p>— “Anne, anneciğim,” diye hıçkırdı.</p>

  <p>Dışarıdan da Belgodère’nin sesi duyuldu:</p>

  <p>— “Affedersiniz monsenyör… Ben şimdi şarkıcı kızı arabadan alır getiririm. O zamana kadar Sa’izuma da sizin el falınıza baksın. İster misiniz?”</p>

  <p>Fakat Saîzuma, yine taştan bir heykel gibi hareketsizdi. Kırmızı maskesinin altından gözlerini, kalabalıkta gördüğü Kardinal Farnèse’ye dikmiş, yiyecek gibi bakıyordu. Kardinal de çingene kadının kendisini süzdüğünü sezmişti. O da ister istemez ona baktı. Belgodère ise arabanın basamaklarından çıkarken durmaksızın söyleniyordu:</p>

  <p>— “Sana, gel diyorum, Violetta…”</p>

  <p>Genç kız, bu sözleri duymuyordu. Annesinin yanında diz çökmüş:</p>

  <p>— “Anneciğim, ne oluyorsun anneciğim?” Diye sızlanıyordu.</p>

  <p>Kadın birdenbire şefkatli gözlerini kızcağıza çevirerek boğuk bir sesle söylendi:</p>

  <p>— “Bana anne diyorsun, Violetta… Ölmek üzere bulunduğum için sana, işin doğrusunu söylemek isterim. Ben senin annen değilim, Violetta!..”</p>

  <p>— “Anneciğim, ne oluyorsunuz? Neden böyle asılsız, esassız şeyler söylemeye, saçmalamaya başladınız?”</p>

  <p>— “Bunlar saçmalama değil kızım… Sen, babanın da Claude usta olduğunu sanırsın… Halbuki o da senin baban değildir.”</p>

  <p>Kızcağız, bu sözlerden bir şey anlamıyor, inanmıyordu:</p>

  <p><i>«Acaba annem can mı çekişiyor? Kendini kaybettiği için mi böyle saçmalıyor?»</i> Diye düşündü.</p>

  <p>Gerçekten can çekişme hâlinde bulunan kadın, hırıltıyla:</p>

  <p>— “Annenin kim olduğunu ben de bilmiyorum,’’ dedi. “Fakat babanı görmek, tanımak ister misin, Violetta? Öyleyse bak…”</p>

  <p>Kadın, son bir çabayla pencerenin dışında, kızcağıza göstermek istediği adamı işaret etti. Fakat kızgınlığından kudurmak derecelerine gelen Belgodère, bu sırada yanlarına ulaşmıştı. Violetta’nın üstüne atılarak ayağa kaldırdı:</p>

  <p>— “Çık dışarı!” Diye uludu. “Haydi bakalım, şarkını dinleyecekler seni bekliyor.”</p>

  <p>Ölüm hâlindeki kadın, hâlâ pencerenin dışındaki adamı göstermek istiyordu:</p>

  <p>— “İyi bak, kızım. Akima iyice yerleşsin,” diyordu.</p>

  <p>Belgodère, bu sefer de, hiddetle ona döndü:</p>

  <p>— “Bu işler hep senin başının altından çıkıyor,” dedi. “Dur şimdi sana göstereceğim, Simonne…”</p>

  <p>Violetta’yı bir itişle, arabanın bir köşesine fırlattıktan sonra Simonne diye seslendiği kadının gırtlağına yapıştı. Bütün gücüyle sıkmaya başladı. Simonne iki saniye kadar ancak çırpınabildi. Birdenbire boğazından bir hırıltı çıktı ve hareketsiz kalıverdi. Bu anda bile incecik kolu, pencereye uzanmış, dışarda halk arasında duran Fausta’nın adamı Prens Farnèse’yi gösteriyordu.</p>

  <p>Violetta, şiddetle fırlatıldığı köşede yere yıkılmış aim sıyrılmış ve Simonne’nin feci ölümünü görememişti. Ayağa kalktığı vakit Belgodère’yi dehşet içinde gördü ve:</p>

  <p><i>«Acaba fazla mı sıktım? Ama, herhalde ben öldürmedim. Zaten ölecekti.»</i></p>

  <p>Diye söylenirken buldu. Zavallı kız gözlerinden yaşlar boşanarak, annesinin balmumu gibi sararmış ölüsüne kapandı. Ağlamaya başladı:</p>

  <p>— “Annem öldü. Artık <i>kimsem</i> kalmadı <i>benim.”</i></p>

  <p>Belgodère:</p>

  <p>— “Haydi oradan, budala!” Dedi. “Annenin öldüğü filân yok… Sadece uyuyor, o kadar… Çabuk dışarı çık… Herkes senin şarkılarını bekliyor?”</p>

  <p>— “Anne! Zavallı annem benim… Artık bana gülümsemeyecek, beni sevmeyeceksin… Mezarını birkaç çiçekle süsleyecek kadar bile param yok… Ah anneciğim! Zavallı anneciğim!”</p>

  <p>Tam bu sırada arabanın kapısı açılarak içeriye Saîzuma girmiş, san saçlan omuzlarına dökük, dalgın ve etrafını göremez bir hâlde gidip bir köşeye oturmuştu. Kendi kendine söyleniyordu:</p>

  <p><i>«O adam niçin bana bakıyordu? Ben neye ona baktım? Ben o gözleri acaba bir kere daha nerede gördümdü? Neden hiçbir şeyi hatırlayamıyorum? Neden beynimin üstüne kara bir perde örtüldü?..”</i></p>

  <p>Başını elleriyle sıkınca yüzündeki kırmızı maske sıyrılıp düştü. Bu soluk, fakat düzgün yüzde garip, yabancı ve durgun bir güzellik, bir asâlet vardı. O, böyle düşünürken Violetta da hıçkırıp ağlıyor, Belgodère ise homurdanıyordu.</p>

  <p>Nihayet Violetta’yı yola getiremeyeceğini anlayınca eline bir kırbaç aldı ve:</p>

  <p>— “Şimdi seni de, anneni de kırbaçlarım ha!” Diye haykırdı.</p>

  <p>Zavallı kız, Saîzuma’ya koşarak yalvardı:</p>

  <p>— “Bakın madam, beni de, şu zavallı ölüyü de dövecek… Şuna bir şey söylesenize, bizi kurtarsanıza, madam. O sizden çekinir. Sözünüzü dinler,”</p>

  <p>Saîzuma’nın sesi çıkmıyordu. Belgodère bir daha bağırdı:</p>

  <p>— “Haydi diyorum, artık sabrım tükendi ha!..”</p>

  <p>Violetta:</p>

  <p>— “Ne olur… Bize acısamza madam… Sizde kalb yok mu hiç?..” Dedi.</p>

  <p>Saîzuma dalgın ve kendi âleminde söylendi:</p>

  <p>— “Kalb mi? Benim kalbim orada kilisede kayboldu. Dinle kızım… Kalb çalan piskoposlardan kendini koru…”</p>

  <p>Belgodère’nin sabrı tükenmişti. Kırbacı kaldırıp ölü kadına indirirken Violetta atılarak araya girince kırbaç kızcağıza rastladı. Zavallı kız, hüngür hüngür ağlayarak gitarını kapıp arabadan kaçtı. Belgodère de arkasından fırlamış, iriyarı iki adamına seslenerek kalabalık arasında Violetta’nın durup şarkı söyleyebileceği bir yer açtırmıştı. Haykırıyordu:</p>

  <p>— “İşte meşhur şarkıcı Violetta, efendiler! İşte kumpanyamızın gözbebeği… ”</p>

  <p>Genç kız, bir yandan hüngür hüngür ağlarken öte yandan da:</p>

  <p><i>“Annem öldü, bense şarkı söylemeye mecbur oluyorum,”</i> diye söyleniyordu. <i>“Bâri toplayacağım parayla onun mezarına çiçek alabilsem…”</i></p>

  <p>Violetta öyle ruh okşayıcı ve yanık bir sesle şarkısına başladı ki bütün dinleyenler, yerlerinde mıhlanmış gibi kalakaldılar…</p>

  <p>Hele Dük de Guise, şehvet kesilmiş gözlerini kızcağıza dikti ve üzgünmüş gibi sordu:</p>

  <p>— “Ağlıyor musunuz, şekerim? Neden ağlıyorsunuz?”</p>

  <p>Zavallı kız, korkuyla gerileyerek:</p>

  <p>— “Yine mi siz?” Dedi. “Çekilin yanımdan…”</p>

  <p>Dük, şehvetten kudurmuş bir köpek hâliyle soludu:</p>

  <p>— “Sen istersen ebediyen gözyaşı dökmezsin, kızım. Paris’in en güzel kadını olursun… Neden benden kaçıyorsun öyle?.. Dinle beni… Seni sevdiğimi aklına koyman gerek.”</p>

  <p>Öte yandan Charles d’Angoulême’nin artık bu münasebetsizliğe dayanamayıp eli kılıcının kabzasında, Dük de Guise’ye doğru ilerlediği görüldü. Fakat, Dükün yanına varmadan Grève Meydanı’nı boru sesleri doldurdu. Halk bağırmaya başladı:</p>

  <p>— “Kralın muhafızları… Grillon’un İsviçre’lileri geliyor… Gebertin onları!.. Nehre atın!..”</p>

  <p>Halkı birdenbire heyecanlandıran bu askerler, dünkü isyanda, Paris sokaklarındaki engelleri temizlemek için saraydan çıktıktan sonra isyancılar tarafından belediye binasına sürüklenerek oraya hapsedilen bir avuç kral taraftarı muhafızdı. Geceyi orada geçirmişlerdi. Şimdi de boru çala çala dışarı çıkıyorlardı.</p>

  <p>Dük de Guise, bu hâli görünce müthiş bir küfür savurarak yerinden fırladı. Yanındakiler de kılıçlarını kınılarından çekerek ayaklandılar. Halk ise bir gün önceki düşmanlarını görünce, yeniden kudurmuşçasına, bağırıp çağırmaya ve silâhlarını kuşanmak için evlerine koşmaya başladı… Grève Meydanı’ndaki bu kargaşalık sırasında kadınlar ve çocuklar, ayaklar altında ezildi. Bağırışmalar göğe yükseldi:</p>

  <p>— “Silâh başına! Gebertin muhafızları! Crillon’u suya atın!..”</p>

  <p>Dük d’Angoulême, ortalığın karıştığım görünce hemen Violetta’nın yanına koşmuştu. Meydanı allak bullak eden bu kargaşalık, genç âşığın, sevgilisiyle konuşmasına ilk fırsatı vermişti. Genç kıza yanaşmış, soruyordu:</p>

  <p>— “Neden ağlıyorsunuz matmazel? Şu küstah herifin söylediklerine mi üzüldünüz?”</p>

  <p>Zavallı kız hıçkırarak:</p>

  <p>— “Hayır,” dedi, “Annem öldü de ona ağlıyorum. Zavallıya bir bakın, acıyan bile yok.”</p>

  <p>Charles üzüntüsünden sapsan kesilmişti:</p>

  <p>— “Bir yanda anneniz ölmüş, öte yanda bu adam sizi şarkı söylemeye mi zorluyor?”</p>

  <p>Belgodère genç kıza hain hain bakarak etraflarında dolaşıyordu. Violetta korktu:</p>

  <p>— “Hayır,” dedi. “Belki annemin tabutuna birkaç çiçek alabilecek birkaç para toplarım diye ben kendiliğimden şarkı söylüyordum.”</p>

  <p>Genç Dük’ün tüyleri diken diken olmuştu. Şimdi meydan birdenbire sessizleşmişti. Crillon’la muhafızları, Dük de Guise ve adamlarıyla karşılaşmışlardı. Halk, muhafız komutanıyla Guise’nin neler konuştuklarını dinleyebilmek için susmuştu. Charles, şiddetle titreyen Violetta’nın elinden tutarak onu annesinin ölüsüne kadar götürdü ve şefkat dolu bir sesle:</p>

  <p>— “Siz burada kalınız,” dedi. “Ben annenizin tabutunu çiçeklerle süslerim.”</p>

  <p>Hemen meydanı geçerek, karşıdaki bir çiçekçi dükkânına girdi. Bir altın fırlatarak kucak dolusu gül, karanfil, yasemin, zambak ve şebboy alıp arabaya koştu. Ölünün üstünü tüm bu çiçeklerle örttü. Violetta, diz çökmüş, ellerini birleştirmiş, hayâl görüyormuşçasına şaşalamış, bu hâli seyrediyordu.</p>

  <p>Charles d’Angoulême, genç kıza:</p>

  <p>— “Sizinle konuşmam lâzım,” dedi. “Sizin bu çingenelerle bir arada kalmanız doğru olmaz. Yarın sabah arabanın sahibiyle konuşmaya geleceğim.”</p>

  <p>O, bu sözleri söylerken, ikisinin peşini hiç bırakmamış olan Belgodère lâfa karıştı:</p>

  <p>— “Emirlerinizi bekliyorum monsenyör…”</p>

  <p>— “Güzel… Demek siz de buradaydınız. Sizinle nerede konuşabilirim?”</p>

  <p>— “Buraya çok yakın bir <i>«Espérance»</i> oteli vardır. Biz orada kalıyoruz.”</p>

  <p>— “Peki o hâlde… Yarın sabah beni orada bekleyin.”</p>

  <p>Charles d’Angoulême, son bir defa, derin yası içinde bile harikulade güzel olan Violetta’ya baktı. Sonra kendi kendine söylendi:</p>

  <p><i>« Şimdi artık sıra öc almaya geldi. Babacığım, oğlunu sen de beğeneceksin.»</i></p>

  <p>Belgodère ise delikanlıyı arkasından seyrettikten sonra homurdandı ve arabanın basamaklarından inerek meydanın ortasında duran Dük de Guise’ye doğru dönerek, içinden:</p>

  <p><i>«Aptal!»</i> Dedi. <i>«Yarın gel de bak bakalım, Violetta’yı bulabiliyor musun? Şimdi gitmeli de, şu Simonne’nin leşini elden geldiğince çabuk kaldırmalı… Haydi bakalım, Simonne, güle güle öbür dünyaya git…»</i></p>

  <p>Tam arabanın basamaklarından inerken sapsarı benizli, siyah kadifeler giyinmiş biriyle karşılaştı. Bu adamın yalnız görünüşü değil, sesi de korkunçtu. Belgodère’ye baktı ve:</p>

  <p>— “Arabanın sahibi Belgodère sen misin?” Diye sordu.</p>

  <p>Çingene içinden: <i>«Ne umacı yüzlü adam!»</i> Diye düşünürken, yüksek sesle:</p>

  <p>— “Evet efendim, benim,” dedi.</p>

  <p>— “Demek, şu genç şarkıcı kızın efendisi sensin, öyle mi?”</p>

  <p>Belgodère’nin içinden şunlar geçti: <i>«Bu, herhalde Dük de Guise’nin gönderdiği adam olacak. Ey Claude, o kadar araştırdın bulamadın. Şimdi kızının akıbetini yine benden öğreneceksin.»</i> Sonra siyah kadife elbiseli adama baktı:</p>

  <p>— “Ben de zaten sizi bekliyordum.”</p>

  <p>Adam, çingeneyi kolundan yakaladı, hafifçe eğildi:</p>

  <p>— “Ben sana, pek mühim birisi tarafından geliyorum… Bu kız, bu Violetta…”</p>

  <p>Farnèse tereddüt ediyor, sanki içine doğan bir his, onu bu zavallı kızcağızı ölüme sürüklemekten alıkoymak istiyordu.</p>

  <p>Fakat Belgodère, acele acele söylendi:</p>

  <p>— “Evet efendim, ben ve Violetta, emirlerinizi bekliyoruz…”</p>

  <p>Kardinal, dalgınlıktan uyanır gibi silkindi. Sonra:</p>

  <p>— “Verdiğim emirleri harfi harfine yaparsan…”</p>

  <p>Diye söze başlayacak olduysa da, Belgodère lâfını kesti:</p>

  <p>— “Bana on kese düka altını vereceksiniz, biliyorum efendim. Yalnız, yapacağım şey nedir?”</p>

  <p>— “Yapacağın şey bu gece saat dokuzda kızı, Notre - Dame’nin arkasında bulunan harap görünüşlü eve getirmektir. Evin kapısı demirden, tokmağı tunçtandır. Unutma, tam saat dokuzda…”</p>

  <p>Kardinal, bir an durdu. Sonra birdenbire sesini iyice alçaltarak:</p>

  <p>— “Demin dışarıda arabanın yanında, kırmızı maskeli sarı saçlı bir kadın vardı. Kimdi o?” Dedi.</p>

  <p>— “Bizim obadan bir çingene kadınıdır.”</p>

  <p>— “Çingene mi? Adı ne?”</p>

  <p>— “Saüzuma…”</p>

  <p>— “Sahi mi? Sabiden çingene mi? Demek adı da Saîzuma, öyle mi? Sakın başka adı da olmasın?”</p>

  <p>— “Yok.”</p>

  <p>Belgodère’nin <i>«umacı yüzlü»</i> dediği adam, büyük bir yükten kurtulmuş gibi doğruldu. Yüzünde büyük bir memnunluk ifadesi vardı. Çingeneye parmağının ucuyla bir selâm verdikten sonra’ Fausta’nın, Dük de Guise’ye teslim edilmek üzere kendisine verdiği mektubu koynundan çıkararak, meydandaki kalabalığın arasında kaybolup gitti. Belgodère, o akşam eline geçireceği altınların hayâliyle sarhoş bir hâlde:</p>

  <p><i>«Akşam tam saat dokuzda kızı getiriyorum. Mösyö de Guise, hiç merek etmeyin,»</i> diye homurdandı.</p>

  <div class="orta">

    <img alt="" src="../Images/main-5.png" style="width:106pt;height:77pt;"/>

  </div>

</body>

</html>