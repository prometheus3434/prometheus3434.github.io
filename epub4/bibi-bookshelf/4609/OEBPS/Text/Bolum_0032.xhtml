<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation">Bölüm</span> <span class="count">32</span></span></h2>

  <h2>BİR GECE GEZİNTİSİ</h2>

  <p><br/></p>

  <div class="orta">

    <img alt="" src="../Images/main-34.png" style="width:257pt;height:171pt;"/>

  </div>

  <p><span class="ilkharf">P</span>ardaillan’ın, Dük de Guise’ye teslim olmasından sonra Paris kralı, yirmi-otuz kadar insanın hayatına mal olan parlak bir alayla şehrin sokaklarından geçerek sarayına döndü. Bütün yol boyunca, coşkunluğu son haddine varan halk, bir yandan kendisini alkışlıyor, bir yandan da gözüne kestirdiğini, parçalayıp yere seriyordu. Belliydi ki Paris’lilerin galeyanı, artık tehlikeli olmaya başlamıştı. Bir şeyler yapmak, halkı oyalamak lâzımdı.</p>

  <p>Dük, sarayına varınca orada Pardaillan’ın yakalanmasına çocuklar gibi sevinen ve her ikisi de Şövalye’den öç almak için ayrı birer plân tasarlayan Maineville ve Bussi-Leclerc ve Maurevert’le karşılaştı.</p>

  <p>Dük, beraberindekilerle gevezelik ettiği bir sırada kendisine annesinin ve kardeşlerinin geldiklerini haber verdiler. Dük, kabul salonuna girdiği zaman Roma’dan yeni gelen annesi Düşes de Nemours, kardeşleri Dük de Mayenne ve Kardinal de Guise ve ayrıca Düşes de Montpensier, kendisini bekliyorlardı. Annesi, selâm bile vermeden:</p>

  <p>— “Artık bu işi bir neticeye bağlayacaksan bağla!” Diye söze başladı. “Bütün aile, şeref ve haysiyetini, seni Fransa tahtına götürecek olan yola koymuş bulunuyor. Atılacak bir tek adımın kaldı, Henri… Fakat bu adımı atmazsan, seninle birlikte bütün ailen mahvolacaktır!”</p>

  <p>Kardeşleri, bu sözleri yerinde bulduklarım belirten işaretler yaptılar. Dük de Guise, sapsan kesilmişti. Bir an durdu. Sonra durumu açıklamaya karar vererek:</p>

  <p>— “Pekâlâ,” dedi. “Bu iş hakkındaki düşüncemi size de anlatayım. Sizler hep Parislilerin gürültülerine bakarak benim kral olmama pek az bir şey kaldığı hâlde âdeta krallığı istemediğimi sanıyorsunuz. Sorarım size: Paris benim kral olmamı istiyor, ama eyaletler bu işe ne diyor? Roma ne diyor?… Komşu hükümetler ne diyor?..”</p>

  <p>Annesi ve kardeşleri bu sorulara cevap vermediler. Dük de Guise:</p>

  <p>— “Gördünüz mü?” Diye devam etti. “Bunlan hiç düşünmemişsiniz galiba… Halbuki ben hepsini düşündüm ve tedbirlerimi ona göre aldım. Catherine de Médicis ile aramda bir anlaşma var. Oğlu hasta. Bir sene zor yaşar. O zaman ben, tahtın meşru sahibi olarak Fransa tacını başıma giyeceğim. Bu, bir yıllık süre içinde de hükümeti yine ben, bildiğim gibi idare edeceğim. Ondan sonra da kavgasız, gürültüsüz tahta oturacağım. Buna ne dersiniz bakalım?..”</p>

  <p>Düşes de Montpensier boynundaki altın kolyeyle oynayarak güldü:</p>

  <p>— “Büyük ağabeyimi, en zorlu savaşların o ünlü komutanını böyle uyuşukça plânlara dalmış görmek, beni hayrete düşürdü, derim.”</p>

  <p>Dük de Mayenne de atıldı:</p>

  <p>— “Ben Troyes’ten geliyorum. Orada da halk: <i>« Yaşasın Henri de Guise!</i> » Diye bağırıyor.”</p>

  <p>Kardinal de Guise de:</p>

  <p>— “Ben de Champagne eyaletinde aynı şeyi gördüm,” diye söylendi. “Eyaletlerin de sabrı tükendi. Picardie ve Artois halkları da artık Valois hânedanından bıktı. Yolun burasına varmışken geri dönersek mahvoluruz.”</p>

  <p>Dük de Guise’nin annesi Düşes de Nemours da:</p>

  <p>— “Hem sen ne saf gönüllüsün, a oğlum!” Dedi. “Catherine’nin oğlunun bir yıldan fazla yaşamayacağına dair Azrail’le sözleşmen mi var? Ben onun hekimiyle konuştum. Herifin ölmeye hiç niyeti yokmuş… Ya bir yılda ölmez de beş-altı yıl beklemek gerekirse?..”</p>

  <p>Dük de Guise:</p>

  <p>— “Benim verdiğim söz, ancak bir yıl için geçerlidir,” dedi. “Bir yıl geçince ben de davranışlarımda serbest kalırım…”</p>

  <p>— “Sen, bu bir yılı beklemekle geçirirken onlar da bizi mahvetmeye çalışacaklardır. Bir yılın sonunda zaten sözünden çaysan da onlara bir şey yapamayacaksın… Hem biliyor musun, bu işte Fransa tahtının Bourbon hânedanına geçmesi tehlikesi de var. Protestan olduğu için Navarre Kralı Henri de Bearn’ı aforoz eden Papa Sixte-Quint şimdi nerede, biliyor musun?</p>

  <p>Bizim için getirdiği altınları Navarre Kralına hediye ederek kendisiyle pazarlığa girişmek üzere La Rochelle’ye gitti. Bir kere o dinsiz köpek kral olmaya görsün… O zaman annenizin kafası derhal kesilecektir, evlâdım… Ve öyle sanırım ki o zaman sizin başlarınız da omuzlarınız üzerinde kalamayacaktır!..”</p>

  <p>Hepsi de sapsarı kesilmişti. Düşes de Nemours:</p>

  <p>— “Yemin et Henri, benim yakışıklı ve kahraman oğlum,” diye seslendi. “Bütün dinsizleri, ister Bourbon’lardan, hattâ ister Valois’lerden olsun öldüreceğine yemin et…”</p>

  <p>Dük de Guise ayağa fırlamıştı:</p>

  <p>— “Yemin ediyorum!” Diye bağırdı.</p>

  <p>Dük de Mayenne:</p>

  <p>— “Fransa Kralı Üçüncü Henri’nin bir Guise eliyle ölmemesi lâzımdır,” dedi. “Aksi hâlde ailemiz lekelenir. Bizlere, katil derler ve komşu krallar, bizim tahta oturmamıza asla razı olmazlar.”</p>

  <p>Marie de Montpensier, güzel gözleriyle gülümsedi. Kızıl dudaklarından şu kelimeler döküldü:</p>

  <p>— “Merak etmeyiniz. Henri de Valois, Guise ailesinden biri tarafından öldürülmeyecektir. Ondan, öldüresiye nefret eden birini tanıyorum. Öyle biri ki benim vereceğim bir işaretle Henri’yi hançerleyecek… Ve hançeri de asla şaşmayacaktır!..”</p>

  <p>Dük de Guise sordu:</p>

  <p>— “Kimmiş bu adam?..”</p>

  <p>— “Rahip Jacques Clément…”</p>

  <p>— “Haa, Pressoir-de-Fer otelinde gördüğüm şu genç rahip…”</p>

  <p>Marie de Montpensier, ağabeysinin, kendisine bu sözlerle o meşhur rezalet gecesini hatırlatmasından zerre kadar utanç duymadı. Üstelik alaylı bir dille:</p>

  <p>— “Sus ağabey, Tanrının sırlarım uluorta söyleme…” Dedi.</p>

  <p>Dük de Guise, sert bir sesle:</p>

  <p>— “Âlâ!” Dedi. “Şu hâlde yarından tezi yok Paris’te Kralın bize boyun eğerek istediklerimizi kabul ettiği, istemediğimiz yüksek memurları işinden uzaklaştırdığı, halk temsilcileri meclisini toplayacağı ve dinsizlere karşı amansız bir savaş açacağı söylentileri ortalığa yayılsın. Ben de Paris halkının dileklerini bildirmek üzere Chartres’e kadar gideyim. Sen Kardinal, sen de Mayenne, bütün askerlerinizi Paris’te toplayınız. Annem de bizim için duâ etsin…”</p>

  <p>Saat gecenin onbiri olmuştu. Paris, en derin uykusuna dalmıştı. Dük de Guise, bu saatte, o akşam kardeşleri ve annesiyle birlikte Üçüncü Henri’nin ölüm kararını verdiği salonda bir aşağı bir yukarı gezinip duruyordu. Çok düşünceliydi. Fakat şimdi ne taç, ne de taht meselesine kafasını yoruyordu. Kendi kendine:</p>

  <p><i>«Nasıl olsa Fransa Kralı olacağım.,»</i> diyordu. <i>«Bir adım daha atınca tahta iyice yaklaşmış olacağım. Fakat aynı adım, heni Paris’ten dışarıya götürecek ve hu şehirde hani harıl arattığım o güzel çingene kızından uzaklaşmama sebep olacak. Sevdiğimi elime geçiremeyecek olduktan sonra tacı, tahtı ne yapayım?..”</i></p>

  <p>Salonun bir köşesinde ayakta iki adam duruyor ve göz ucuyla Dük de Guise’yi süzüyorlardı. Bunlardan birisi Maineville, öteki de Bussi-Leclerc’di. Henri de Guise, Violetta’yı düşünüyor ve Grève meydanında, genç kızı atının terkisine alıp kaçıran delikanlıyı hatırladıkça kıskançlığından delirecek gibi oluyordu. Bir aralık Maineville, arkadaşının kulağına fısıldadı:</p>

  <p>— “Dalgınlığına bakılırsa Fransa tahtını nasıl eline geçireceğini düşünüyor olmalı…”</p>

  <p>Bussi-Leclerc de sabırsız bir tavırla söylendi:</p>

  <p>— “İyi ama, saat da onbir oldu. Bu gidişle randevuya gecikeceğiz. Gece yarısı, Maurevert’i yalnız bırakmak yakışık alır mı?…”</p>

  <p>Bussi, bu sözlerden sonra Dük de Guise’ye doğru bir-iki adım atarak:</p>

  <p>— “Monsenyör!” Diye seslendi.</p>

  <p>Guise, ürkmüş gibi silkinerek geriye döndü:</p>

  <p>— “Hay Allah lâyığınızı versin! Siz burada mıydınız?” Diye sordu. “Ben sizi unutmuş, gitmiştim. Ne istiyorsunuz, bakalım…”</p>

  <p>— “İzin verirseniz gideceğiz de…”</p>

  <p>— “Haa, demek yoruldunuz, öyle mi?”</p>

  <p>İki arkadaş birbirinin yüzüne baktı. Maineville:</p>

  <p>— “Doğrusu kimseye, hattâ size bile söylememeye söz vermiştik ama, sizden bir şey saklamak elimizden gelmez,” dedi.</p>

  <p>Dük de Guise meraklandı:</p>

  <p>— “Neymiş bu sırrınız, bakalım?..”</p>

  <p>Bussi:</p>

  <p>— “Efendim, Maurevert’le bir randevumuz var da…” Dedi. “Bir kadın meselesi…”</p>

  <p>— “Kadın meselesiyse söylememekte haklısınız. Bu gibi sırları söylemek, erkekliğin şanından değildir.”</p>

  <p>— “Efendim bu, tahmin ettiğiniz gibi bir iş değil… Bir nikâlı meselesi…”</p>

  <p>Guise iyice şaşaladı :</p>

  <p>— “Hayrola!… Ne nikâhı, kimin nikâhı bu böyle?..”</p>

  <p>Maineville dayanamayıp baklayı ağzından çıkardı:</p>

  <p>— “Maurevert bu gece Saint - Paul kilisesinde evleniyor, efendim…”</p>

  <p>Dük de Guise, hayretinden ağzını bir karış açmıştı:</p>

  <p>— “Maurevert mi evleniyor? Eh, bu kepazeliğin daniskası… Evleniyor da, benden saklanıyor ha?… Kiminle evleniyormuş bakalım? Ben, adamlarımın öyle rastgele evlenmesine göz yumamam!”</p>

  <p>— “Orasını biz de bilmiyoruz Monsenyör… Nişanlısının kim olduğunu ancak kilisede öğrenecekmişiz… Kendisi, bugün siz, valdeniz hanımefendiyle ve kardeşlerinizle görüşürken önemli bir sır veriyormuş gibi bize bu kadarını fısıldadı, efendim.”</p>

  <p>Dük de Guise :</p>

  <p>— “Öyleyse ben de sizinle beraber gelip şu esrarengiz nişanlıyı göreceğim,” dedi.</p>

  <p>Bussi - Lederc’le Maineville bakıştılar ve kekelediler:</p>

  <p>— “Efendimiz! Gelmeniz, şüphesiz ki Maurevert için büyük bir şeref olur. Fakat onun bizimle çenesi düşükler diye alay etmesini de elbette istemezsiniz. Onun için . elinizden geldiğince görünmemeye çalışırsanız, <i>memnun</i> oluruz…”</p>

  <p>— “Orasını hiç merak etmeyin!”</p>

  <p>Dük de Guise, bu gezintiye Maurevert’in nişanlısını merak etmekten çok, kendisine bir eğlence çıkarmak için karar vermişti. Az sonra üçü birlikte yola çıkmış ve Saint-Paul kilisesine varmışlardı. Yolda kararlaştırdıkları gibi Dük’ü kilisenin büyük kapısının yanında bırakan iki arkadaş, kilisenin içine girdi. Dük de bir köşeye sinerek kilisede gittikçe artan kalabalığı gözetlemeye başladı. Fakat o, gelenleri böyle sâkin sâkin seyrederken kilisenin mihrap tarafından korkunç, ümitsiz bir feryat yükseldi. Bunu oldukça çetin bir boğuşma izledi: Sonra birkaç kişi, birisini yerlerde sürükleyerek Guise’nin hemen yambaşından geçirdiler. Dışarıda bir arabanın hareket ettiği işitildi. Dük de Guise, sürüklenerek kiliseden çıkarılan adamın arabayla bilinmeyen bir yere götürüldüğünü anlamıştı.</p>

  <p>Şimdi kilisede, mihrabın önünde, her an kaçmak istermiş gibi duran bir kadınla bir adam görünüyordu. Dük de Guise, sessiz adımlarla mihraba doğru yaklaştıkça onları daha iyi seçmeye başladı. Kadın, önce biraz debelenir gibi olmuşsa da, sonradan erkeğe yaslanmış, hareketsiz kalmıştı. Dük de Guise, erkeği derhal tanıdı: Bu, Maurevert’ti… Maurevert’le nişanlısının önlerinde rahip duruyor ve nikâh duâsını okuyordu. Duâ bittikten sonra rahibin son sözlerini teker teker duyan Dük, tepeden tırnağa titrediğini hissetti. Bu ses, Fausta’nın sesiydi. Beyazlar giyinmiş olan nişanlı kızı hâlâ seçemeyen Dük, iki kadının bu kızı kucaklayıp kapıya doğru taşıdıklarını gördü. Kız, bayılmış olacaktı. Fausta:</p>

  <p>— “Bunu tahtıravana kadar götürün!” Diye seslendi.</p>

  <p>Nişanlıyı taşıyan iki kadın, Dük’ün yanından geçerlerken Henri de Guise eğildi ve kilisenin alacakaranlığında, baygın genç kızı görünce bağırmamak için kendini zor tuttu, ileri fırlamak, Maurevert’e ve Fausta’ya bunun ne demek olduğunu, Violetta’nın burada ne aradığını sormak istiyordu. Fakat bacakları kaskatı kesilmişti. Ayakları, kilisenin zeminine mıhlanmışçasına yerinden kıpırdamıyordu. Elinden, inlemekten başka bir şey gelmedi. Çünkü bu kadını, şimdi Maurevert’le evlenen nişanlıyı tanımıştı: Bu, Dük’ün çılgınca sevdiği, bulmak için Paris’i allak bullak ettiği dilber çingene kızı Violetta’ydı…</p>

  <p>Dük de Guise, benliğini saran şaşkınlıktan kurtulunca memnunlukla gülümseyerek mırıldandı:</p>

  <p><i>«Onu nihayet ele geçirdim! Artık kendisini kimse benim elimden alamaz!»</i></p>

  <p>Gerisin geriye döndü. Yavaşça kilisenin kapısından çıkarak dışarıda bekledi. Arkasından Maurevert’le rahip kılığındaki Fausta da gelmişlerdi. Dük, karanlığa sinmiş, konuşulanları dinliyor ve düşünüyordu. Bu, ne demekti? Yoksa Maurevert gizliden gizliye Violetta’ya âşıktı da bu dalavereyi onun için mi çevirmişti?</p>

  <p>Fausta ile Maurevert kiliseden çıkmışlardı. Fausta:</p>

  <p>— “Şimdi dosdoğru konağıma gidiniz ve yüzbin altınınızı alınız!.. Bir aya kadar Dük, Kral olacaktır. O zaman size vaadetmiş olduğum muhafız komutanlığını da verdirteceğim. Şimdi hemen yola çıkmanız lâzım.”</p>

  <p>Maurevert, derin bir saygıyla eğilerek:</p>

  <p>— “Ah Madam!” Dedi. “Size rastladığım an meğer ömrümün en değerli anıymış… Lütuflarınızı nasıl ödeyeceğimi bilemiyorum… Yalnız, Paris’ten çıkmadan önce Bastille’ye kadar uzanıp birini görmem ve ondan aldığım öcün tadını çıkarmam lâzım!.. Zaten Bussi-Leclerc beni şuracıkta bekliyor… Onunla birlikte Bastille’ye kadar gideriz…”</p>

  <p>— “Peki, gidiniz! Siz gelinceye kadar karınız da benim himayem altında kalacaktır.”</p>

  <p>— “Peki kendisini nerede bulacağım Madam?”</p>

  <p>— “Bastille’den çıkınca dosdoğru konağıma gelir, paranızı alır, sonra da Montmartre’deki Bénédictines manastırına gidip karınızı alırsınız… Onu oraya gönderirim. Kendisini size teslim etmeleri için emir gönderdim.”</p>

  <p>Maurevert, tekrar büyük bir saygıyla eğilerek oradan ayrıldı. Dük de Guise, bir an olduğu yerde kaldı ve Fausta’yı uzaktan seyretti.</p>

  <p>Kadın, düşünceli görünüyordu. Kendini yapayalnız sanarak derin bir göğüs geçirdikten sonra kendi kendine, yüksek sesle söylendi:</p>

  <p><i>“Acaba ben de Bastille’ye gitsem mi?…”</i></p>

  <p>Sonra ıssız sokaklara doğru yürüdü. Birden arkasında ayak sesleri duyarak durdu. Dük, bir-iki adımda onun yanına gelerek eğildi:</p>

  <p>— “Madam!” Dedi. “Buralarda yapayalnız dolaşmanız tehlikeli değil mi? İzin verirseniz yanınızda bulunayım!…”</p>

  <p>Fausta, Dük de Guise’yi tanıyınca ciddileşti:</p>

  <p>— “Benim, kimsenin himayesine ihtiyacım yok!” Diye söylendi. “Tanrının bana verdiği kılıç, beni her tehlikeden korur!”</p>

  <p>Dük de Guise, bu kadında var olduğuna inandığı manevî gücün verdiği ürkeklikle sustu. Fausta sordu:</p>

  <p>— “Kilisedeydiniz, değil mi?”</p>

  <p>— “Evet, Madam, oradan geliyorum!..”</p>

  <p>— “Güzel… Şu hâlde sizinle tekrar oraya dönelim de konuşacaklarımızı Tanrının huzurunda konuşalım!..”</p>

  <p>Fausta, metin adımlarla kiliseye girdi, Dük de peşinden yürüdü. Mihrabın yanındaki iki mum sönmüştü ve şimdi koca kilise, yalnız tepede asılı duran bir kandilden ışık alıyordu. Fausta mihraba varınca:</p>

  <p>— “Dük!” Dedi. “Kutlu Birlik gizli katolik teşkilâtına sâdık kalacağınız üzerine ettiğiniz yemini hatırlıyor musunuz? Ayrıca benim temsil ettiğim mezhebe bağlı olacağınıza dair de söz verdiğiniz hatırınızda mı?”</p>

  <p>Dük de Guise, bu konuşmanın nereye varacağını pek kestiremeyerek cevap verdi:</p>

  <p>— “Evet, hatırlıyorum!..”</p>

  <p>— “Bir dinsizle evlenen bir katoliğin ne ceza göreceğini de biliyor musunuz, Dük?”</p>

  <p>Guise, baştan ayağa titredi:</p>

  <p>— “İdam!..”</p>

  <p>Dük, işi anlar gibi olmuştu. Herhâlde Fausta, sözü döndürüp dolaştırıp Violetta’ya getirmek istiyordu. Bir an için Violetta’yı gözden çıkarmaktansa kendisini Fausta’ya bağlayan bağları koparmayı düşündü… Fakat bu imkânsızdı. Bugünkü bütün gücünü Fausta’ya borçlu bulunuyordu. Kutlu Birliği, göze görünmez bağlarla güzel ellerinde tutan bu kadın, Paris’te ve eyaletlerdeki ayaklanmaları düzenleyen, kralı kaçmak zorunda bırakan ve Fransa tahtını kendisine hazırlayan kadındı. Guise, bugün ne olmuşsa onun sayesinde olmuştu. Onun, elini bıraktığı gün sıradan bir asilzade, bir hiç olacağı kesindi.</p>

  <p>Fakat Violetta’dan ayrılmayı, onu unutmayı da aklı almıyordu. İsyan dolu bir sesle:</p>

  <p>— “Evet, bir dinsizle evlenen katolik idam edilir; fakat Madam, benim sevdiğim bir Huguenot değil ki…” Dedi</p>

  <p>Fausta acı acı güldü:</p>

  <p>— “Öyle mi sanıyorsunuz? Hatırlar mısınız? Bundan onaltı yıl önce Saint-Barthélemey katliâmı gününün akşamı saat onbirde adamlarınızla bir evi basmıştınız. Bu ev, en azılı Huguenot’lardan Baron de Montaigues’in eviydi. Hatırlıyor musunuz?”</p>

  <p>Guise, bu korkunç hatırayla titreyerek:</p>

  <p>— “Evet, hatırlıyorum Madam!” Dedi.</p>

  <p>— “Âlâ! Siz o Montaigues dinsizine ölümü, yeterli bir ceza bulmamış ve daha önce gözlerini oymuştunuz… Hatırlıyorsunuz, değil mi? İşte bu Baron de Montaigues’in bir kızı vardı. Bu kız, bir piskoposa iftira etmiş ve dar ağacın m dibinde bir kız evlâdı dünyaya getirmişti…”</p>

  <p>— “Evet Madam, fakat…”</p>

  <p>— “Fakatı şu, Dük… Darağacı dibinde dünyaya gelen bu dinsizin kızı, bugün kendisinden sevgiliniz diye bahsettiğiniz Violetta’dır…”</p>

  <p>Dük de Guise, beyninden vurulmuş gibi oldu. Bir an soluk bile alamadı. Gittikçe kendisinden uzaklaşan Violetta’nın hayâlini görüyormuş gibi şaşkın şaşkın duraladı. Sonra:</p>

  <p>— “Demek o bir dinsizin; Léonore de Montaigues’in kızı haa?..” Dedi. “Fakat benim için geçerli olan bir katolik kanunu, Maurevert için geçerli değil mi? Ah, o Maurevert haini!..”</p>

  <p>Dük de Guise, hançerine yapışmıştı. Fausta, soğuk bir hareketle onu durdurdu:</p>

  <p>— “Size; dine hizmet için din düşmanlarını öldürmeniz için verilmiş olan bu hançeri, dindaşlarınızı öldürmek için kullanmayınız!” Dedi. “Maurevert, sizin uğrunuza kendisini fedâ etti. Bu pis çingene kızını sizden uzaklaştırmak için teklifimi kabul etti. Gerçekte Maurevert, Violetta’nın kocası değildir!..”</p>

  <p>— “Ya nesidir, Madam?”</p>

  <p>— “Zindancısıdır! Tâ ki sizi tahta çıkmaktan alıkoyan bu hain kızı unutuncaya kadar… Nasıl siz onun dedesinin gözlerini kör ettinizse o hain de içgüdüsüyle sizin gözlerinizi körleştirerek gerçeği görmenize engel oluyor!”</p>

  <p>— “Peki Madam! Onun Maurevert’le birlikte olmayacağına nasıl inanayım?..”</p>

  <p>— “Bu kız, siz bu hastalıktan kurtulup onun idamına karar verinceye kadar Montmartre manastırından çıkmayacak ve ne Maurevert’in, ne de hir başkasının karısı olacaktır!.. Buna yemin edebilirim!..”</p>

  <p>Dük de Guise sözde kurnazlık ediyor, <i>«Hele bir kere kral olayım., Montmartre manastırındaki kızı zorla koynuma almanın çaresini bulurum,»</i> diye düşünüyordu.</p>

  <p>Yapmacık bir gülümsemeyle eğilerek:</p>

  <p>— “Size teşekkür ederim, Madam!” Dedi. “Benim gözlerimi açtınız! Mademki Violetta kimsenin karısı olmayacak ve manastırda mahpus kalacaktır, o hâlde ben de bu hastalıktan kurtulacağım demektir… Ben de buna söz veririm!..”</p>

  <p>Fausta, soğuk bir tavırla söylendi:</p>

  <p>— “Siz meğer ne zayıf ruhlu bir insanmışsınız, Dük! Onun için size tamamen inandığımı söyleyemeyeceğim! Fakat bir gün bu sözünüzden cayacak olursanız, sizi yola getirmenin çâresini çok iyi bilirim!..”</p>

  <p>— “İzin verirseniz sizi sarayınıza götüreyim, Madam!..”</p>

  <p>— “Benim için her yer saraydır, Dük… Kral olduğunuz zaman beni Bastille zindanına bile attıracak olsanız, bir işaretimle oranın duvarları yıkılacak ve zindan, elimi, kolumu sallaya sallaya girip çıkacağım bir saray hâline gelecektir!”</p>

  <p>Fausta bu sözleri söyleyip Dük’ü hayret ve dehşet içinde bırakarak uzaklaştı. Dük de Guise, Violetta’yı elde etmek için kral olduğu vakit gerekirse Fausta’yı zindana bile atacağını şimdi aklından geçirmişti. Fausta’nın bu sözü, bu düşünceye müthiş bir cevaptı. Guise korkudan titreyerek:</p>

  <p><i>«Herşeyi biliyor!.. Düşüncelerimi okuyor!»</i> Diye söylendi.</p>

  <p>En kanlı savaş meydanlarında korku nedir bilmeyen Dük, bu ıssız ve karanlık sokakta birdenbire ürkmüştü. Hızla âdeta bir canavardan kaçıyormuşçasına sarayına yollandı.</p>

</body>

</html>