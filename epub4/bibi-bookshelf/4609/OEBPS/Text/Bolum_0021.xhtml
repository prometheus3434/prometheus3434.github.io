<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">21</span></span></h2>

  <div class="orta">

    <h2>FOURCAUD’LAR</h2>

  </div>

  <div class="orta">
    <br/>
  </div>

  <p><span class="ilkharf">F</span>austa, Montmartre manastırına vardığı zaman ortalık karanlık ve sessizdi. Manastırın kapısı derhal açıldı. Fausta içeri girdi ve kendisini merdiven başında karşılayan Claudine de Beauvilliers’e titrek bir sesle:</p>

  <p>— “Beni hemen mahpus kızın yanına götürün,” dedi.</p>

  <p>Manastır başrahibesi, Fausta’nın hâlindeki tuhaflığı sezmekle beraber, hiç belli etmedi ve soru sormadı. Birlikte bahçeyi geçerek tahta perdelerle çevrili evin avlusuna girdiler. Evin kapısını çalınca içeriden telâşlı bir ses duyuldu:</p>

  <p>— “Kim o?.. Kim o?..”</p>

  <p>Sesin sahibi bir yandan böyle soruyor, bir yandan da kapıyı açıyordu. Bu, Belgodère’ydi. Adam, manastır başrahibesini görür görmez hemen tanıyarak elindeki hançeri kınına soktu. Sonra taşlığa giren Fausta’yı farkedince yerlere kadar eğildi. Fausta, Claudine’nin gözünden kaçmamış olan deminki heyecanlı sesiyle sordu:</p>

  <p>— “Kız nerede?..”</p>

  <p>Belgodère, eliyle kapısı sürgülü bir odayı işaret edince Fausta oraya yöneldi ve:</p>

  <p>— “Ben içeriye yalnız gireceğim,” dedi ve eline bir şamdan alıp kapının sürgüsünü çeken ve kanadını açan Belgodere’nin önüne geçerek odaya girdi. Claudine’yle çingene, dışarıdaki taşlıkta kalmışlardı. Bu sırada taşlığın tepesinde, sahanlık gibi bir yerden, saçı sakalına karışmış, korkunç gözleri faltaşı gibi açılmış bir adam başını uzatmış, ortalığı gözlüyordu. Bu, Croasse’ydi. Sahanlıkta, bir saman yığınının üstünde, Belgodère’den yiyeceği sopanın korkusuyla tir tir titreyerek tetikte bekliyordu. Acaba bu gece yarısı bir dayak daha yer miydi? Fakat Belgodère, Croasse’yi unutmuştu bile… Şimdi bütün dikkatini Fausta’nın girdiği odanın kapısına vermişti. Acaba bu odada neler oluyordu?</p>

  <p>Neler olduğunu ne Belgodère, ne de Claudine tahmin edebilirdi. Bu odada, kendisinin Tanrı tarafından kulları idare etmek için gönderilmiş ebedî bir bâkire olduğuna inanan Fausta, ilk defa olmak’ üzere göğsünde bir kadın kalbinin çarptığını acıyla hissediyordu.</p>

  <p>Fausta odaya girince, şamdanı bir dolabın üstüne koyduktan sonra karyolada uzanmış yatan Violetta’nın üstüne eğilip ilgiyle baktı. Sonra kendi kendine mırıldandı:</p>

  <p><i>«Sahiden de güzel! Léonore de Montaigues’in güzel aim ve Farnese’nin mağrur dudakları bu çehrede birleşmiş… Melek kadar güzel! Cidden Pardaillan gibi bir kahramana lâyık bir kız. Kimbilir, Şövalye kendisini ne kadar seviyor ve ondan ayn düştüğü için ne acı çekiyor…»</i></p>

  <p>Fausta’nın dudakları ansızın büzüldü. Gözlerinde derin bir kin ışığı parladı. Bu kız neden onun yoluna çıkmıştı? Niçin Pardaillan’la arasına girmişti? O hâlde cezasını çekecekti. Hem, Pardaillan kim oluyordu? Krallar Fausta’nın önünde saygıyla eğilirken serseri bir şövalye mi onun arzularına engel olacaktı? Fausta bunları düşünürken hırsla soluyordu. Violetta’ya yaklaşmış, kızcağızı bir hamlede boğacak gibi üzerine uzanmıştı. Pardaillan’dan mı, yoksa Violetta’dan mı nefret ettiğine, kendisi de karar veremez olmuştu. Pardaillan’a; yoluna çıkıp tasarılarını allak bullak ettiği için kızıyordu. Fakat bu kızdan nefret ediyordu. Çünkü… Çünkü bu kızı kıskanıyordu. Artık Fausta, eski Fausta değildi. Artık Fausta, gökten yere inmiş, kadınlaşmış bir varlıktı…</p>

  <p>Kıskançlık düşüncesi aklına girince kendi kendinden utanıyormuş gibi ellerini yüzüne kapatıp mırıldandı:</p>

  <p><i>«Göğsümde bir kalp çarpmadığını söylediğim zaman, demek ki kendi kendimi aldatmışım! Demek ki ben ömrümün sonuna kadar sevgi nedir bilmeyerek yaşayamazmışım. Demek ki gerçeği kendimden saklamaya yeltenmişim! Ne ayıp yarabbi, ne ayıp! Fausta, herhangi bir kadın gibi bir erkeği kıskansın! Ne ayıp!..»</i></p>

  <p>Sesini biraz yükseltmiş olacaktı ki Violetta birdenbire uyandı. Karşısında ellerini yüzüne kapamış, genç bir adam gördüğünü sanarak, gözlerinde derin bir merhamet ifadesi belirdi ve elini Fausta’ya uzatarak:</p>

  <p>— “Neyiniz var? Neden ağlıyorsunuz?” Dedi. “Yoksa, sizi de benim gibi hapis mi ettiler? Yoksa siz de…”</p>

  <p>Fakat aynı anda Fausta’nın yüzünü görünce dehşetle yerinden fırlayarak, odanın en karanlık köşesine kadar kaçtı. Fausta’yı o zâlim kadını tanımıştı. Bir an Fausta’nın kin dolu bakışları, genç kızın yüzünde gezindi. Bu an içinde en ağır hakaretle dolu sözler, dilinin ucuna kadar geldi. Artık o, Prenses Fausta değil Lucrèce Borgia’nın torunuydu ve kıskançlık duygularını en iğrenç küfürlerle ortaya dökecekti. Fakat kendisini tuttu. Buna ne lüzum vardı? Nasıl olsa Violetta elinde değil miydi? Violetta’ya şöyle tepeden baktı ve hakaret dolu bir sesle:</p>

  <p>— “Gel!” Dedi.</p>

  <p>Genç kız korkudan tir tir titriyordu. Fausta, Violetta’yı sözle yola getiremeyeceğini anlayınca kapıyı açıp Claudine’ye seslendi:</p>

  <p>— “Kapının önüne bir tahtıravan getirsinler!”</p>

  <p>Claudine koştu. Fausta, Belgodère’ye döndü:</p>

  <p>— “Bu kızı tahtıravanla götüreceksin! Yolda onu elinden kaçırırsan, kafan kopar…”</p>

  <p>— “Kendisini nereye götüreceğim efendim?”</p>

  <p>— “Bastille zindanına!”</p>

  <p>Belgodère odaya bir kaplan hızıyla girip kızcağızı bileğinden yakaladı. Sürükleyerek dışarıya çıkarırken kendi kendine mırıldandı:</p>

  <p><i>«Eee Claude Usta! Bu sefer artık kanlı göz yaşları dökeceksin! Bir zamanlar, bana döktürdüğün gibi!..»</i></p>

  <p>Manastırdan ayrılan kafile, büyük bir hızla Bastille zindanının önüne gelmiş, Fausta’nın adamlarından biri, koynundan bir boru çıkararak üç defa, bir tarzda çalınca Bastille’nin kapısının önündeki köprü derhal inmişti. Fausta’yla yanındakiler içeriye girince bir çavuş tarafından karşılandılar. Fausta, Violetta’yı hemen bir zindana gönderip hapsettirdi. Sonra da komutan Bussi-Leclerc’i görmek istediğini bildirdi. O, bu arzusunu söylerken Bussi de merdivenden inip karşısına çıktı. Hayret içinde Fausta’ya bakarak:</p>

  <p>— “Boru sesini duydum, koştum!” Dedi. “Bu işareti Dük de Guise’den başka bir kişi daha bilir!”</p>

  <p>Fausta soğuk bir sesle:</p>

  <p>— “O da benim, Mösyö Bussi,” dedi. “Sizinle biraz konuşacağım! Odanıza kadar çıkalım.”</p>

  <p>Leclerc, bu kadar hükmedici bir edayla konuşanın bir kadın olduğunu anlayınca:</p>

  <p>— “Emrinize hazırım madam,” diyerek eğildi.</p>

  <p>Bussi, Fausta’nın önüne geçti. Birlikte müdürlük dairesine geldiler. Fausta hemen söze başlayıp:</p>

  <p>— “Bu gece önemli bir iş için geleceğimi size haber vermiş olmalılar!” Dedi.</p>

  <p>Bussi, Fausta’nın yüzüne dik dik baktı:</p>

  <p>— “Bana, bu gece Dük de Guise’nin memurlarından birinin geleceğini söylemişlerdi. Fakat bu memurun, karanlık odamıza ışık saçacak, sizin gibi harikulâde güzel bir kadın olacağı aklımdan bile geçmemişti!”</p>

  <p>Bussi-Leclerc, bıyık buruyor, söylediği sözlerin, Fausta üzerinde uyandıracağı etkiyi bekliyordu. Fakat bu etki, Fausta’nın dudaklarında beliren acı ve aşağılayıcı bir gülümsemeden ibaret kaldı. Fausta:</p>

  <p>— “Burada, Fourcaud adlı iki mahpus var, değil mi?” Diye sordu.</p>

  <p>Bastille komutanı, sözlerinin hiçbir etki uyandırmayışına şaşarak:</p>

  <p>— “Evet madam,” dedi.</p>

  <p>— “Bu mahpuslar yarın idam edilecekler öyle mı:</p>

  <p>— “Evet madam… Yakılmak suretiyle…”</p>

  <p>Bussi, bu sözleri önemli bir adam olduğunu anlatmak istercesine söylemişti. Fausta oralı olmadı:</p>

  <p>— “Yarın bu iki kızdan biri yakılacak, biri de serbest kalacak,” dedi.</p>

  <p>— “Aman madam! Nasıl olur? Ben Grève meydanında, bu iki dinsizin yakılacağına söz verdim.”</p>

  <p>— “Ben size sözünüzde durmayın demiyorum. Bu iki mahpusun yaşları ne kadardır?”</p>

  <p>— “Büyüğü Madeleine, aşağı yukarı yirmi yaşlarında, küçüğü Jeanne de onaltı-onyedi yaşında…”</p>

  <p>— “Şu hâlde büyüğünü idam edeceksiniz… Fakat küçüğü affedilecektir!”</p>

  <p>— “Kim affediyor madam?”</p>

  <p>— “Ben!..”</p>

  <p>Bussi bu kadar hükmeden bir edayla konuşan kadına hayretle baktı. Sonra:</p>

  <p>— “Doğrusu, bunu yapamam!” Dedi. “Gerçi buraya ancak Guise’nin ve en yakın bir ahbabının bilebileceği bir boru işaretiyle geldiniz, ama…”</p>

  <p>Fausta koynundan bir kâğıt çıkararak Bastille komutanına uzattı ve:</p>

  <p>— “Şunu okuyunuz!” Dedi.</p>

  <p>Bussi-Leclerc, büyük şamdanlardan birine yaklaşarak kâğıdı okudu:</p>

  <p><i>«Her sınıf ve rütbeden subaylarıma ve askerlerime bu kâğıdı gösterecek olan Prenses Fausta’ya her yerde ve her zaman itaat etmelerini emrederim. İtaat etmeyenler derhal idam olunacaktır.</i> ”</p>

  <p>Kâğıdın altında Dük de Guise’nin imzası, mühürü vardı. Bastille müdürü, yerlere kadar eğildi, sonra Fausta’ya hayret ve merak içinde bakarak:</p>

  <p>— “Emre itaat ediyorum madam,” dedi.</p>

  <p>— “Şu hâlde beni derhal. Jeanne Fourcaud’un hücresine götürünüz…”</p>

  <p>Fausta, Jeanne Fourcaud’un hücresini açtırdıktan sonra kızcağıza, kralın emriyle affedildiğini haber verdi. Bu haberle şaşkına dönen Jeanne, ablasının ne olduğunu sorduysa da, onun da affolunduğu şeklinde bir yalanla kandırılarak aşağıya gönderildi. Fausta, çavuşlardan birine emir verdi:</p>

  <p>— “Demin bir hücreye kapattığınız genç kızı buraya getiriniz!”</p>

  <p>Az sonra Violetta getirilmiş, Jeanne Fourcaud’dau boşalan hücreye kapatılmıştı. Bussi-Leclerc, bütün bu olan biten işlere anlamsız gözlerle bakıyordu. Fausta birden Leclerc’e sordu:</p>

  <p>— “Fourcaud kardeşlerin büyüğü, Madeleine Fourcaud nerede?”</p>

  <p>Bussi, eliyle iki hücre ilerideki bir kapıyı gösterdi. Fausta:</p>

  <p>-— “Âlâ! Madeleine Fourcaud da orada…” Diye söylendikten sonra eliyle Violetta’yı kapattığı hücreyi işaret etti:</p>

  <p>— “Jeanne Fourcaud da burada! Yarın her ikisini de idâm edeceksiniz, anladınız mı?”</p>

  <p>Bussi, meseleyi nihayet anlamıştı: Jeanne Fourcaud salıveriliyor, fakat onun yerine kim olduğunu bilmediği bir genç kız idâm olunuyordu. Bu korkunç fâcia, taşyürekli Bastille komutanının bile içini titretti ve bir mâsumu, kılı kıpırdamadan ölüme gönderen bu güzel kadına dehşet dolu gözlerle baktı.</p>

  <p>Birlikte zindandan çıkarak hapishanenin avlusuna vardılar. Hücreden alman Jeanne Fourcaud, temiz havaya çıkınca bayılmış, az önce Violetta’yı getiren tahtıravana konmuştu. Belgodère hemen Fausta’ya yaklaştı. Fausta, çingeneye sordu:</p>

  <p>— “Cellâdın kızının ne olduğunu merak ediyorsun, galiba?..”</p>

  <p>— “Çok iyi tahmin ettiniz! Violetta, benim elimde tek kozdu madam! Sekiz yıldır onu elimde saklıyor ve ilk fırsatta kullanmayı bekliyordum… Biliyorsunuz ki kendisini Dük de Guise’ye teslim ediyorum diye getirip size vermiştim… Şimdi artık cellâda, kızının korkunç bir felâkete uğradığını haber vererek öcümü almanın sırası geldi sanırım!..”</p>

  <p>— “Cellâdın nerede olduğunu biliyor musun? Onu nerede bulacaksın?..”</p>

  <p>— “Ben onu bulurum, madam… Yalnız kendisine ne diyeceğim?…”</p>

  <p>— “Kızının yarın Grève meydanında yakılacağını söyle!”</p>

  <p>Bussi-Leclerc:</p>

  <p>— “Saat on sularında meydanda pek büyük bir eğlence olacak…” Diye söze karıştı.</p>

  <p>Fausta, Belgodère’ye:</p>

  <p>— “Tahtıravandaki kızı hemen Montmartre manastırına götürüp öbürünün yerine kapat! Sonra da bana gel, şu maceranı anlat,” dedi.</p>

  <p>Fausta, atma atlamış, ıssız Paris’in içine doğru dörtnala gitmişti. Belgodère de muhafızlarla birlikte manastıra yollanırken tahtıravandaki kızın kim olabileceğini düşünüyor, bütün bu işlerden hiçbir şey anlamadığını kendi kendisine itiraf ediyordu. Etrafı tahta perdeyle çevrili eve girince seslendi:</p>

  <p>— “Croasse! Neredesin Croasse, yoksa uyuyor musun?”</p>

  <p>Bu seslenmesine hiçbir cevap alamayınca, köşede duran sopayı kaptı:</p>

  <p>— “Vay teneşire yatasıca herif!” Diye bağırdı. “Ben uyanıkken sen uyuyorsun ha! Şimdi senin haddini bildireyim de gör!…”</p>

  <p>Sahanlıktaki saman yığınına birkaç sopa vurduysa da Croasse’nin orada olmadığım farketmekte gecikmedi. Evin her yanını, bahçeyi fellik fellik aradı. Croasse yoktu. O zaman beraberinde getirdiği kızı bir odaya kapatarak birkaç saat buradan ayrılabileceğini düşündü. Nasıl olsa, Fausta bu kıza o kadar önem verir görünmüyordu. Bu da hemen kaçacak değildi ya!</p>

  <p>Her tarafı iyice kilitledi ve manastır başrahibesine yeni bir mahpus getirdiğini haber vermeye lüzum bile görmeden hızla Fausta’nın sarayına koştu.</p>

</body>

</html>