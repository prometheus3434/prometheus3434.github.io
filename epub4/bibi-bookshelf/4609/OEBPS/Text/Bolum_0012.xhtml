<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">12</span></span></h2>

  <div class="orta">

    <h2>SAÏZUMA</h2>

  </div>

  <div class="orta">
    <br/>
  </div>

  <p><span class="ilkharf">Ş</span>övalye de Pardaillan’la Dük <i>d’Angoulême</i>, Violetta’yı bulmak için Paris’te aramadıkları yer bırakmadılar. Tam üç gün üç gece, Paris kazan, onlar kepçe, dolaştılar. Fakat bir iz bulmaları mümkün olmadı. Charles iyice kederlendi ve:</p>

  <p>— “Artık hiç ümidim kalmadı. Onu katiyen bulamayacağız,” dedi.</p>

  <p>Bir yandan da gözlerinden sicim gibi yaşlar boşanıyordu. Pardaillan üzgün bakışlarla arkadaşını süzdü:</p>

  <p>— “Anneniz, Paris’te size göz kulak olmamı söylediği vakit buraya yükselmek gayesiyle <i>geldiğini</i> sanmıştım. Hattâ, Chaillot sırtlarında size, kral olmanızı da teklif etmiştim.”</p>

  <p>Dük d’Angoulême Şövalyenin sözünü kesti:</p>

  <p>— “Ben Paris’e Kral olmak için gelmedim, Pardaillan.”</p>

  <p>— “Ya niçin geldiniz? İntikam almak için mi?”</p>

  <p>Genç Dükün gözleri parlamıştı. Birdenbire ve sâ-kin bir sesle:</p>

  <p>— “Sizden bunu saklamaya çalıştığım hâlde muvaffak olamadım,” dedi. “Ben ne krallık, ne de kimseden öç almak istiyorum. Ben sizin gibi değilim, Pardaillan… Siz kahramansınız… Fakat ben sizin gibi olamam, benim hayatımın büyük acılarla dolu bir tarafı vardır, Pardaillan, bunu size anlatmalıyım.”</p>

  <p>Şövalye, odada bir aşağı bir yukarı gezinmekten vazgeçti. Bir koltuğa oturup bacak bacak üstüne attıktan sonra kılıcım dizlerine yerleştirerek Dük d’Angoulême’yi dinlemeye hazırlandı. Genç Dük:</p>

  <p>— “Siz bana krallıktan söz edince bir an için taht gözlerimi kamaştırmadı değil,” dedi. “Hattâ birden ne olduğumu unutuverdim. Ben bir piçim, Pardaillan…”</p>

  <p>Şövalye büyük bir nezaket göstererek:</p>

  <p>— “Siz kral oğlusunuz,” dedi. “Dük de Guise’nin krallıkta bu kadar da hakkı yok ya…”</p>

  <p>— “Kral oğluyum ama, kraliçe oğlu değilim. Pardaillan… Bununla annemi küçük gördüğümü sanmayınız. Dünyada annem kadar sevdiğim ikinci bir kadın yoktur. Ben kral oğluyum ama, tahta oturmaya lâyık bir prens değilim. Çünkü annem, kralın meşru karısı değildi.”</p>

  <p>Pardaillan, delikanlıyı ezen düşünceleri silip süpürmek amacıyla şöyle sordu:</p>

  <p>— “Ay, siz bu sudan düşünceler yüzünden mi, size bahsettiğim büyük savaştan caydınız?”</p>

  <p>— “Yalnız bu kadar değil, Pardaillan, benim böyle mücadelelere atılmak içimden gelmiyor. Hattâ diyebilirim ki eğer evlâtlık görevimi kötüye kullanmaktan korkmasam, Kral Üçüncü Henri’ye kin beslemezdim.”</p>

  <p>— “Peki, ya Dük de Guise?..”</p>

  <p>— “O başka… Elimden gelse onu, bir kaşık suda boğardım. Fakat bunu, babamın öcünü almak gayesinden çok, Dük’ün, Yioletta’ya aç gözlerle bakışına dayanamadığını için yapacağım… Şövalye, ben Orleans’tan çıkarken, beni oradan ayırıp buralara getiren duygunun sadece Violetta’ya karşı duyduğum aşk olmadığı kamsındaydım… Daha büyük görevlerim olduğunu sanıyordum. Halbuki aldandığımı anlıyorum. Beni o şehirden koparıp buraya getiren sebep, sadece Violetta’yı tekrar görebilmek dileğiymiş. Görüyorsunuz ya, Pardaillan, ben size lâyık bir arkadaş değilim. Beni kendi hâlime bırakınız.”</p>

  <p>Bu son cümleyi söylerken, Charles’in gözleri yaşarmıştı. Pardaillan delikanlıya acıdı. Ayağa kalkıp onun elini tuttu ve son derece şefkatli bir sesle:</p>

  <p>—- “Hayır, dostum,” dedi. “Sizi aşağı görmüyorum. Çünkü bence dünyada duyguların en yükseği aşktır. İnsanlara en az zararı dokunanı odur. Bence sevilen bir genç kızın elde edilmesi, bir tahtın ele geçirilmesinden daha yüce ve daha büyük bir başarıdır. Violetta’nızı sevmeye yerden göğe kadar hakkınız var.</p>

  <p>Dük d’Angoulême’nin gözlerinde sevinç parıltıları belirmişti:</p>

  <p>— “Sahi mi söylüyorsunuz, Pardaillan… Ya öç duygusu?” Dedi.</p>

  <p>— “Öç duygusu, insana, kısa bir zaman için zevk verebilir. Fakat bu zevki aşkla ölçmek, aşkı küçültmek demek olur. Ben, yalnız sizin neden bu kadar üzgün olduğunuzu anlamıyorum. Dünyada çâresi bulunmayan tek şey, ölümdür. Violetta’nız ölmüş olsaydı, o zaman anlardım… Halbuki…”</p>

  <p>Charles, yavaşça fısıldadı:</p>

  <p>— “Ölmediği ne malûm? Daha kötüsü var. Ya kızcağızı, o Guise alçağının kucağına atmışlarsa?..”</p>

  <p>— “Atmış bile olsalar, bana inanınız ki, bir kadın gerçekten sevdiği erkek için kendini korumak uğrunda hiçbir fedakârlıktan kaçınmaz. Violetta sizi, gerçekten seviyorsa onu muhakkak görürsünüz.”</p>

  <p>Pardaillan gibi zekî ve gözüpek bir savaşçının delikanlıyı teselli etmek için söyledikleri, hakikaten şaşılacak kadar inandırıcı ve güzel sözlerdi. Charles epey bir zaman bu öğütleri dinledikten sonra sâkinleşti. Bir koltuğa uzanarak uyumaya başladı. Gece olmuştu. Şövalye, arkadaşına şöyle bir baktıktan sonra yavaşça odadan çıktı. Kendi kendine:</p>

  <p><i>«Ya ben?.. Beni kim teselli etsin?»</i></p>

  <p>Diye mırıldanarak aşağıya indi. Barres sokağındaki küçük evin solunda ufak bir avlu vardı. Şimdi Pardaillan ile Dük d’Angoulême’nin atlan burada duruyordu. Şövalye, avludan geçerken, ahırın kapısında bir saman balyası üstüne oturmuş, dalgın dalgın konuşan iki adam gördü. Bunlar Picouic’le Croasse’ydi. Önce öldürmeye niyetlendikleri, sonra da misafiri olduklan adamı görünce ayağa kalktılar. Şövalye, kendilerine evinde sadece bir gün dinlenmek için izin verdiği hâlde onlar, birkaç <i>gündür</i> yerlerinden kımıldanmamışlardı. Halbuki Pardaillan onları unutmuştu ve çoktan gitmiş olduklarını tahmin ediyordu. Neden gitmediklerini sorunca ikisinden de, burada dinlendikleri cevabım aldı. Bunun üzerine söylendi:</p>

  <p>— “Neden burada dinleniyor da, başka bir yerde dinlenmiyorsunuz? Hem bu nc dinlenmesi böyle?..”</p>

  <p>Picouic:</p>

  <p>— “Ah, monsenyör,” dedi, “emin olunuz, öyle yorgunduk ki daha kendimize gelemedik bile… Koskoca arabayı yokuş yukarı iter, üstelik habire sopa yerdik.”</p>

  <p>— “E, bu da kolay hazmedilir şey değil hani…”</p>

  <p>— “Efendim, evvel Allah biz ne olsa hazmederiz, ama dişimize göre yiyecek bulursak, tabiî daha hoşumuza gider.”</p>

  <p>— “Peki, burada ne yapıyorsunuz?”</p>

  <p>— “Saman balyalan üstünde istirahat ediyoruz… Sonra, Allah sizden razı olsun, uşağa bize yemek vermesini de emretmişsiniz… Yiyip içip yatıp sağlığınıza duâ ediyoruz.”</p>

  <p>Pardaillan güldü:</p>

  <p>— “Öyle ya, yiyecek bedava, barınacak yer bedava… Bir türlü buradan kopamadınız, demek…”</p>

  <p>Croasse, bu soruya üzgün üzgün şu cevabı verdi:</p>

  <p>— “Efendim, er-geç buradan sapıtılacağımızı bilmiyor değildik… O zamana kadar Belgodère’den daha insaflı bir efendi bulacağımızı ümit ediyorduk…”</p>

  <p>Pardaillan’ın gözlerinde bir şimşek çaktı:</p>

  <p>— “Hangi Belgodère bu?” Dedi. “Tıssanderie sokağında Espérance otelinde oturan cambaz Belgodère mi?”</p>

  <p>— “Üstüne bastınız, monsenyör… Ta kendisi… Geçen gece bir ara ortalıktan kaybolunca hemen sıvıştık. Fakat kaçtığımıza daha ilk günden pişman oluyorduk ki Allah sizden razı olsun, karşımıza çıktınız da Devinière lokantasında bize harikulade bir ziyafet çektiniz. Lâkin şu saman balyasının üstünde pineklerken aklıma gelen bir şeyi size söylemeden edemeyeceğim, efendim.”</p>

  <p>Şövalye, keyifli keyifli:</p>

  <p>— “E, söyle bakalım,” dedi.</p>

  <p>— “Bizlere herhalde bir efendi gerek, monsenyör. .. Bu efendinin sabahtan akşama kadar bize sopa çekmemesi veya bunu yapsa bile, dayak arasında bir istirahat zamanı bırakıp karnımızı doyurması lâzım… Sonra bu efendi, bizim cesaretimizi, zekâmızı, hünerimizi de…”</p>

  <p>Pardaillan:</p>

  <p>— “Bunların hepsi sizde var, demek?” Dedi. “Şimdi onları bırakın da, yine Belgodère’ye gelelim. Mademki Belgodère’nin yanaldaydınız herhalde o genç kızın ne olduğunu da bilirsiniz.”</p>

  <p>— “Acaba monsenyör, şarkıcı Violetta’dan mı bahsediyorlar?..”</p>

  <p>— “Ta kendisi… Ondan bahsediyorum. Belgodère bu kızı neden hep yanında gezdiriyordu?”</p>

  <p>— “Vallahi, orasını bilmiyoruz, efendim. Bundan beş yıl kadar önce bizi, arabayla dünya gezisine çıkarıp prensler gibi yaşatmak vaadiyle hizmetine aldığı zaman Violetta ile Saîzuma zaten bulunuyorlardı.”</p>

  <p>— “Saîzuma mı? O da kim?”</p>

  <p>— “Bir falcı kan, efendim… Galiba biraz kafadan kontak…”</p>

  <p>— “Saîzuma da Belgodère’yle birlikte kayıp mı oldu?”</p>

  <p>— “Bilmiyoruz efendim. Kaçtığımızdan beri Espérance oteline bir daha uğramadık. Lâkin, monsenyör, teklifimize henüz bir cevap vermediler…”</p>

  <p>— “Ha, öyle ya… Size bir efendi lâzımdı. Galiba bu efendi de ben olayım, istiyorsunuz? Hele bu akşam da burada kalın da yarın konuşuruz. Bu Saîzuma dediğiniz kadın, acaba Violetta hakkında bir şeyler bilir mi?”</p>

  <p>— “Saîzuma’nın kafasmdakileri bilmeye imkân mı var, efendim? Yüzünü bile doğru dürüst görmedik. Yüzünde hep kırmızı bir maske taşır. Violetta hakkında çok şey bilen Simonne’ydi, ama o zavallı da öldü, efendim.”</p>

  <p>Konuşma bu kadarla kaldı. Pardaillan, bir an sessiz ve düşünceli durdu. Sonra Dük d’Angoulême’nin kederini düşündü ve Violetta’yı bulmanın, Maurevert’i bulmaktan daha önemli olduğuna karar vererek yola çıktı. Espérance oteline vardığı zaman, ışıkların söndürülmesi işareti çoktan verilmişti. Fakat Şövalye, otelin altındaki meyhanenin kepenkleri kapalı olduğu ve dışarıya hiç ışık sızmadığı hâlde içeride bir hayli kalabalık bulunduğunu sezmekte gecikmedi. Henüz kapatılmakta olan kapıp bir itişle açarak içeriye girdi. Dükkânda kadınlı erkekli yirmi kadar sarhoş; kafa çekmekteydi. Şövalye, belki bir haber alabilirim ümidiyle bir masaya çökünce hemen hepsi sokak hırsızı, çapulcu ve fahişelerden ibaret olan bir topluluktan ayrılan güzelce bir kız, Pardaillan’ın masasına koştu. Şövalyenin karşısına oturup dirseklerini masaya dayadı ve gülmeye başladı. Pardaillan’ın ses çıkarmadığını görünce nihayet dayanamadı:</p>

  <p>— “Güzel asilzadem,” dedi, “bana bir şey ısmarlamayacak mısınız?..”</p>

  <p>Fakat tam bu sırada kızın ayrıldığı sarhoş kalabalığından bir adam bağırdı:</p>

  <p>— “Loise, buraya gel… Yoksa karışmam ha!..”</p>

  <p>Şövalye bu adı duyunca titremişti. Duyduğu isim, içindeki acı hâtıraları uyandırmıştı.”</p>

  <p>Fahişeye:</p>

  <p>— “Adın Loise mi?” Dedi.</p>

  <p>— “Evet, asilzadem.”</p>

  <p>Bu cevap, Şövalyenin önündeki kadehi bir dikişte boşaltınasına yetti. İlerideki ayyaş yine sesleniyordu:</p>

  <p>— “Gel diyorum, yoksa ben oraya gelirim ha!”</p>

  <p>— “Geliyorum, Rougeaud… Bırak da şu akşamki nafakamı çıkarayım.”</p>

  <p>Pardaillan, yumuşak ve hülyâh bakışlarla:</p>

  <p>— “Al şu eküyü de, âşığın Rougeaud ile iç,” dedi.</p>

  <p>Kız bu cömertliğe şaşırmıştı. Ne yapacağını bilemiyormuş gibi duraladıktan sonra:</p>

  <p>— “Karşıdaki evde oturuyorum,” dedi.</p>

  <p>Pardaillan, meyhaneciyle konuşup kendisinden,</p>

  <p>Saîzuma hakkında bilgi almayı düşünüyordu. Fakat ayyaşlar ondan önce davranarak meyhaneciye seslendiler:</p>

  <p>— “Hey, şeytan herif! Getir şu kırmızı maskeli çingene karısını da falımıza baksın.”</p>

  <p>Pardaillan kimi istediklerini anlamamıştı; meyhaneciye:</p>

  <p>— “Kimdir bu kırmızı maskeli kadın?” Diye sordu.</p>

  <p>— “Efendim, bana rehine olarak bırakılan bir deli karı var da…”</p>

  <p>— “Rebine olarak bırakılan kadın mı? O da nasıl şey öyle?..”</p>

  <p>— “Birkaç gün önce otele bir cambaz kumpanyası gelmişti. Her biri üç-beş kişilik yemek yiyor, bir o kadar da içiyordu. Adamlar gırtlağa kadar borçlandıktan sonra teker teker ortadan kaybolmasınlar mı? Fakat sıvışırken falcı kadını beraberlerinde götürmeyi unutmuşlar… Ben de onu burada alıkoydum. Müşterilerin falına baktırıyor ve böylece borçlarını ödetiyorum.”</p>

  <p>Meyhaneci bu bilgileri verirken ayyaşlar da falcı kadını getirtmek için gürültü patırdıyı gittikçe artırıyorlardı. Meyhanecinin, dükkânın arka kapısında gözden kaybolmasıyla yanında çingene karısıyla belirmesi bir oldu.</p>

  <p>Sarhoşlar, falcı kadını görünce sessizleşmişlerdi. Saîzuma, çizgili elbisesine bürünmüş, güzel sarı saçlarını omuzlarına dökmüştü.</p>

  <p>Ayyaş kalabalığı arasında şimdi bir tartışma başlamıştı. Saîzuma, kendi hayatını mı anlatsındı, yoksa fala mı baksındı. Fakat Saîzuma, bu tartışmaya aldırmadan bir fahişenin elini alarak baktı:</p>

  <p>— “Ömrün uzun,” dedi. “Ama, senin için ne zenginlik, ne de saadet görünüyor.”</p>

  <p>Fahişe yanıp yakıldı:</p>

  <p>— “Hay Allah kahretsin! Ömrümden birkaç yıl vereydim de biraz param olsaydı.”</p>

  <p>Bu sırada ayyaşların en zorbası Rougeaud da elini uzatmıştı.</p>

  <p>Saîzuma:</p>

  <p>—“Senin kanın akacak. Gözünü aç…” Dedi. “Senin hançerine üstün gelecek bir kılıç var.”</p>

  <p>— “Haydi oradan… Atıp durma, sihirbaz karı… Paris’te benim hançerime üstün gelecek kılıç mı olurmuş?”</p>

  <p>— “Ben sana bu kadar söylerim.”</p>

  <p>Rougeaud, masaya müthiş bir yumruk indirerek ayağa fırladı. Çingeneyi kolundan tutarak:</p>

  <p>— “Uğursuz kan, sözünü geri al,” dedi. “Eğer almazsan şimdi pis kanını şuracığa akıtırım!”</p>

  <p>Rougeaud, arkadaşları arasında kabadayı geçiniyordu. Kimse kendisine ses çıkaramıyordu. Sarhoş herif, çingene karısının, kendisini büyülediğini sanmış, hırpalamaya başlamıştı. Fakat tam bu sırada omuzuna balyoz gibi bir yumruk inince sallandı ve hızla arkasına döndü:</p>

  <p>— “Vay vay… Loîse’nin âşığıymış be!..” Dedi.</p>

  <p>Pardaillan bu söze aldırmadı. Haydudun elinden kurtardığı kadını kendi masasına kadar götürdü ve hiçbir şey olmamış gibi sâkin:</p>

  <p>— “Madam,” dedi, “benim de falıma bakar mısınız?”</p>

  <p>Saîzuma birden titredi:</p>

  <p>— “Madam mı dediniz? Yıllar var ki bana bu sözü söyleyen olmadı. Çok önceleri evet, çok önceleri söylerlerdi.”</p>

  <p>Pardaillan dikkat kesilmiş, dinliyordu. Fakat tam bu sırada Rougeaud Şövalyenin masasına haykırdı:</p>

  <p>— “Bu karının, senin falına bakması hoşuma gitmiyor!”</p>

  <p>Pardaillan, yavaş yavaş başını kaldırdı:</p>

  <p>— “Dostum, sana faydalı bir nasihat vereyim mi?”</p>

  <p>— “Benim nasihate ihtiyacım yok. Burada senin ne işin var? Sizin gibi kibarlar, buraya benden izin almadan giremezler. Hemen buradan bas git…”</p>

  <p>Rougeaud, sâkin konuşuyordu. Fakat meyhanedekiler bu sükûnetin altında ne müthiş bir hiddetin saklı olduğunu biliyorlardı. Pardaillan:</p>

  <p>— “Ya gitmezsem?” Dedi.</p>

  <p>Haydut bağırdı:</p>

  <p>— “Ben seni kulağından tutar, kapı dışarı ederim.”</p>

  <p>Haydut böyle diyerek iki elini havaya kaldırmış, Pardaillan’a yaklaşırken, meyhanedekiler, yabancının başına gelecek felâketin korkusuyla titriyorlardı. Fakat Rougeaud, ellerini uzatmaya vakit bulamadan göğsüne yıldırım hızıyla öyle bir yumruk inmişti ki sendeleyip masalardan birine çarptı ve masayla birlikte yere yuvarlandı. Ne var ki Rougeaud dayanıklı adamdı. Düşmesiyle kalkması bir oldu. Arkadaşlarına:</p>

  <p>— “Haydi!” Diye emir verdi. “Gebertin şu asilzadeyi!..”</p>

  <p>Haydutlar, hep birden hançerlerini çekip hücuma hazırlanmışlar, fahişeler de tehlike alanından mümkün olduğu kadar uzağa, bir köşeye çekilmişlerdi. Fakat meyhanedekiler, birdenbire yerlerine mıhlanmış gibi kalakaldılar. Pardaillan, Rougeaud’u kıskıvrak yakalamış, havaya kaldırdıktan sonra bir masanın üstüne yatırmış, bir eliyle boğazına basarken ötekiyle de hançerini çekip göğsüne dayamıştı. Kendisine saldıranlara:</p>

  <p>— “Bir adım atarsanız, bana bu mendeburun canım aldırtmış olursunuz,” dedi.</p>

  <p>Rougeaud, bu demir pençe altında neye uğradığını şaşırmış, hiddetinden kuduracak hâle gelmişti. Bir yandan kıvranırken bir yandan da arkadaşlarına bağırıyordu:</p>

  <p>— “İleri! Atılın be!..”</p>

  <p>Pardaillan’ın hançeri Rougeaud’un göğsüne saplanıverdi ve oluk gibi kan fışkırdı.</p>

  <p>Haydutlar, bu hâli görünce biraz gerilediler. Rougeaud, son bir gayretle kurtulmak istedi ve hırıltılı bir sesle:</p>

  <p>— “Yetişin! Ölüyorum… Ölü…” Diyebildi.</p>

  <p>Arkadaşlarından en azılıları küfürler savurarak</p>

  <p>atıldılar. Fakat Pardaillan, haydudu kavradı ve birkaç adım geriledikten sonra kaldırdığı gibi saldıranların üstüne fırlatıverdi. Altı hayduttan dördü koca Rougeaud’un vücut darbesiyle yerlere serildiler. Fahişeler, sevinç içinde:</p>

  <p>— “Yaşasın güzel asilzade!” Diye bağırıştılar.</p>

  <p>Haydutlar, fena hâlde ürkmüşlerdi. Kaçışmaya başladılar… Kaçarken başlarını çevirerek Şövalyeye bakanlar, Pardaillan’ı, kollarını kavuşturmuş, güler bir hâlde görünce daha beter ürktüler. İçlerinden:</p>

  <p>— “Şeytan mıdır, nedir?” Diyenler oldu.</p>

  <p>Pardaillan sâkin sâkin, Saîzuma’ya döndü:</p>

  <p>— “Madam, size bir hizmette bulunabilir miyim?” Diye sordu.</p>

  <p>— “Beni buradan götürünüz.”</p>

  <p>Pardaillan ayağa kalktı ve meyhaneciye seslendi:</p>

  <p>— “Kapıyı aç!..”</p>

  <p>Fakat meyhaneciden önce birkaç müşteri daha çevik davranmış, kapıyı açmışlardı. Pardaillan gülümsedi. Saîzuma’nın elinden tutarak salonu, kendisine korkuyla yol veren haydutların arasından boydan boya geçti. Yerde Rougeaud’un kanlı ve baygın vücudu yatıyordu. Loïse, ağlayarak yaralı haydudun başına soğuk su döküyordu.</p>

  <p>Pardaillan, fahişeye bir altın uzatarak:</p>

  <p>— “Bana darılma,” dedi. “Ölmedi. Birazdan kendine gelir. Bu parayı sana, adın <i>Loîse</i> olduğu için veriyorum.”</p>

  <p>Meyhaneden ayrılmadan önce cebinden çıkardığı bir avuç gümüş ve bakır parayı ortalığa serperek:</p>

  <p>— “Bir daha böyle bir şey yaparsanız, cezanız çok ağır olur, Şövalye de Pardaillan, bu seferlik sizi affetti,” dedi.</p>

  <p>Pardaillan, Saîzuma ile dışarıya çıkarken, meyhanenin içinde de altalta, üstüste, bir para kapışmasıdır başlamıştı.</p>

  <p>Gece karanlıktı. Şehir, derin bir uykuya dalmıştı. Dar sokaklardan epey bir zaman yürüdüler. Pardaillan birdenbire:</p>

  <p>— “İşte sizi o meyhaneden çıkardım. Şimdi gideceğiniz bir yer var mı?” Diye sordu. “İsterseniz benimle beraber gelin. Sizi bir yere misafir edeyim. O evin sahibi madam sizi teselli eder.”</p>

  <p>Saîzuma başını salladı:</p>

  <p>— “Ben içinde acı çektiğim ve hâlâ da çekmekte olduğum bu şehirden çıkıp gitmek istiyorum,” dedi. “Beni buradan çıkarınız. Çıkarmazsanız, size lânet okurum!”</p>

  <p>Kadının acıklı sesi, Pardaillan’ı çok duygulandırmıştı:</p>

  <p>— “Peki,” dedi, “benimle gelin.”</p>

  <p>Yürüyerek Montmartre kapısına kadar geldiler.</p>

  <p>Pardaillan, oradaki nöbetçi çavuşa biraz bahşiş vererek kapıyı açtırttı. Birlikte şehirden çıktılar. Şimdi Montmartre sırtına doğrulmuşlardı. Şövalye, yolda düşündü: <i>« Croasse île Picouic yalan söylememişler.</i></p>

  <p><i>Bu kadın deli… Ağzından bir lâf almak mümkün değil.»</i></p>

  <p>Fakat yine de kadına bir şeyler sormaktan kendini alamadı:</p>

  <p>— “Çoktandır Belgodere’nin yanında mısınız?”</p>

  <p>— “Evet. Çok kötü bir adamdır o. Fakat kardinal kadar değil…”</p>

  <p>— “Ya Violetta?.. Onu da tanırsınız herhalde değil mi?”</p>

  <p>— “Onu tanımıyorum. Tanımak da istemiyorum!”</p>

  <p>Pardaillan şaşırdı:</p>

  <p>— “Neden? Onu sevmiyor musunuz?.. Halbuki pek iyi bir kızdır.”</p>

  <p>— “Onun yüzüne baktıkça acı duyuyorum. O bana çok şeyler hatırlatıyor. Acı şeyler… Ondan bahsetmeyelim, rica ederim.”</p>

  <p>Pardaillan, kadını Montmartre tepesine çıkarmıştı. Zavallıyı oradaki manastırda misafir bırakmak ve rahat bir yürekle tekrar Paris’e dönmek istiyordu. Kadına:</p>

  <p>— “Şimdi sizi, kimsesizleri misafir eden temiz bir yere götüreceğim,” dedi. “Birkaç gün orada dinlenin. Sonra yine gelir, sizi alınm.”</p>

  <p>— “Sahi mi? Yine gelip alacak mısınız? Siz, çok iyi yürekli bir insansınız!”</p>

  <p>Pardaillan, manastırın kapısını çaldı. Açan kadın, Şövalye’ye o kadar garip ve dâvetkâr bir tarzda gülümsedi ki Pardaillan şaşırdı:</p>

  <p>— “Burası Bénédictines Manastırı değil mi?” Diye sordu.</p>

  <p>— “Evet efendim. Sayın annemiz Claudine de Beauvilliers idaresindeki Bénédictines Manastırı burasıdır.”</p>

  <p>— “Söylediğiniz ismi hatırlamıyorum. Buraya bir kadını birkaç gün misafir etmeniz ricasıyla gelmiştim.”</p>

  <p>Üstünde rahibe elbisesi taşımamasına rağmen sörlerden olduğu anlaşılan kadın, Saîzuma’ya baktı:</p>

  <p>— “Annemiz Claudine de Beauvilliers bu gibi dinsizlerin, manastırın özel bir kısmına alınmasını uygun görür,” dedi. “Ben de kendisini oraya götüreceğim.”</p>

  <p>— “Zaten bir-iki gün sonra gelip kendisini alacağım.”</p>

  <p>— “Ne zaman isterseniz, asilzadem.”</p>

  <p>Saîzuma içeriye girdi. Kıyafetsiz rahibe, Şövalyeyi hayrette bırakan mânâlı bir gülümseyişle kapıyı kapadı. Pardaillan da bu. acayip manastırı ve rahibesini düşüne düşüne Paris’e döndü.</p>

  <div class="orta">

    <img alt="" src="../Images/main-15.png" style="width:75pt;height:72pt;"/>

  </div>

</body>

</html>