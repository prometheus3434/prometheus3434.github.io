<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">10</span></span></h2>

  <h2>FAUSTA VE PARDAİLLAN</h2>

  <div class="orta">
    <br/>
  </div>

  <p><span class="ilkharf">V</span>ioletta’nın, cellâdın evinden kaçırılmasından ve Prens Farnèse ile Claude ustanın garip bir anlaşma imzalamalarından az sonraydı. Maurevert, Picouic ve Croasse, hâlâ Fausta’nın esrarengiz konağının önünde, Pardaillan’ın içeriden çıkmasını bekliyorlardı. Pipeau, kapının önünde bir bayii bağırıp havladıktan sonra artık görevini yeteri kadar yapmış olacağını düşünerek, Devinière lokantasının yolunu tutmuştu.</p>

  <p>Pressoir-de-Fer otelindeki rezil cümbüşten teker teker sıvışanlar, üçü erkek ve dördü kadın olmak üzere yedi kişiydi. Bunlardan Dük de Guise, karısı Catherine de Clèves’in peşinden koşarken baygın bir hâlde yere serilmişti. Rahip Jacques Clément te kaçtıktan sonra kilisede, Prens Farnèse’yi ayıltır bir hâlde görmüştük. Düşes de Guise’nin âşığı Kont de Loignes’e gelince onu da ölüm hâlinde yaralı olarak Ruggieri’nin evine götürülürken bırakmıştık.</p>

  <p>Dükün kız kardeşi Marie de Montpensier’le kim olduğunu sonradan öğreneceğimiz Claudine de Beauvilliers, iki evi birbirine bağlayan ara kapıdan Fausta’nın evine girmişlerdi. Navarre Kralı Henri de Bearn’ın karısı olan Kraliçe Margot ise sokağa fırlayıp ortadan kaybolmuştu.</p>

  <p>Düşes de Guise’ye gelince sokağa çıkıp kendisini Pardaillan’ın kucağına atınca Şövalye tarafından Fausta’nın evine götürülmüş ve Pardaillan iki muhafızın beklediği taşlığa gitmişti.</p>

  <p>Fausta, Kral Üçüncü Henri’nin en sadık bendelerinden ve korkunç dövüşçülerinden biri olan Kont de Loignes’in ölümüne çok önem verir görünüyordu. Bunun sebebini ileride anlayacağız. Yalnız şurasını belirtelim ki bu müthiş kadın, Ruggieri ile konuştuktan sonra kontun öleceğine kesinlikle inanmıştı. Tekrar Dük de Guise’yi kabul ettiği odaya girmişti, iki hizmetçisi, gözlerini Fausta’nın yüzüne dikmiş, en ufak bir işaretini görünce koşmaya hazır, bekliyordu.</p>

  <p>Fakat bazan <i>«kutlu prenses»</i> ve bazan da <i>«hanımefendi»</i> diye hitap edilen ve kendisine büyük bir saygı gösterilen Fausta’nın yüzü, tamamen asılmıştı. Kendi kendine:</p>

  <p><i>«Alçak herif»</i> diye mırıldandı. <i>« Karısını can düşmanının kucağında gördükten sonra düşüp bayılmış… Kadın kadar hükmü yok… Ama kimbilir, belki ileride Fransa Kralı olur da, o zaman onun bu hâlinden istifade ederim… Şimdilik karısı Catherine de Cleves’i kurduğum ağa düşürmeye bakayım!”</i></p>

  <p>İki hizmetçiye bir-iki söz söyleyerek odadan çıktı. Fausta’nın konağı, dışarıdan hiç belli olmadığı hâlde gayet geniş, saray yavrusu bir yapıydı. Binanın sağ kısmında taht salonuyla resmî dairesi bulunuyordu. Solda, nisbeten basit döşeli olan Fausta’nın özel dairesi, ortada da uşak ve muhafızlarının oturdukları daireler vardı.</p>

  <p>Fausta kendi özel dairesine doğru ilerlerken koridorda durdu ve şöyle düşündü:</p>

  <p><i>«Şu kapının ardında küçük çingene var… Şu öteki odada da Dük Guise’nin kardeşi Marie de Montpensier bulunuyor… Ona rahipten bahsetmeli… Bu odaya da Belgodère’yi hapsettim. O köpeği de Farnese’nin üstüne saldvrttım…»</i></p>

  <p>Tam bu sırada aşağıdan bir gürültü işiten Fausta, hemen taşhğa açılan kapıya koştu. Peşinden gelen iki hizmetçisine birtakım emirler vererek kapıdaki küçük pencereden taşlığı seyretti. Pardaillan, kucağında Düşes de Guise olduğu hâlde taşlıktaki iki muhafıza, insanlık dışı davranışlarından dolayı uluorta çatıp duruyordu. Fausta bu hâli görünce hemen kapıyı aşarak taşlığa seslendi:</p>

  <p>— “Bu ne biçim iş!.. Bir hristiyan, yardımımızı istiyor da kapıyı neden açmıyorsunuz? Giriniz mösyö… Getirdiğiniz hanıma hizmetçilerim şimdi bakarlar, efendim…”</p>

  <p>Pardaillan, Düşes de Guise’yi iki hizmetçiye bıraktı. Kadınlar, baygın düşesi alınca sarayın içinde kayboldular. Şövalye de şapkasını çıkararak ve Fausta’yı kibarca selâmlayarak:</p>

  <p>— “Madam,” dedi, “size çok teşekkür ederim… Siz olmasaydınız, kötü bir durumda kalacaktım. Çünkü bu hanım, benim eşim değildir. Sokaktan geçerken birdenbire bağırarak kendisini kollarıma attı ve bayılıverdi. Kapınızı güçlükle açtırabildim… Siz olmasaydınız iki muhafızı haklamak zorunda kalacaktım. Allah’tan, geldiniz de lütufkârlığınızla Şövalye de Pardaillan’ı kendinize gerçekten minnettar bıraktınız!..”</p>

  <p>Fausta, Pardaillan’ı büyük bir dikkatle gözden geçirdikten sonra:</p>

  <p>— “Şövalye de Pardaillan,” dedi. “Sözleriniz ve tavırlarınız, içimde sizi daha iyi tanıma arzusunu uyandırdı. Acaba, Paris’e sadece Fransız edebiyatı ve sanatıyla Fransız zarafetini ve kibar âlemini gözden geçirmek için gelmiş olan Prenses Fausta Borgia’nın evinde bir süre dinlenmek istemez misiniz?”</p>

  <p>Pardaillan ortalığı adamakıllı gözden geçirdikten sonra karşısında duran harikulâde güzel kadına baktı ve içinden şunları geçirdi: <i>«Burası da neresi? Bir aşk yuvasına benzemiyor, çünkü pek soğuk bir yer</i>…</p>

  <p><i>Acaba batakhane mi? Ne olursa olsun.. Şu kadın o kadar güzel ki sonunda başım derde girecek bile olsa kendisiyle biraz çene çalmak isterim doğrusu!..»</i></p>

  <p><i>Ve</i> kibar bir tavırla eğilirken, elini silâhşorlara has bir zarafetle kılıcının kabzasına götürerek:</p>

  <p>— “Madam,” dedi. “Borgia adı; sizin, hem edebiyat ve sanatta, hem de zarafet konusunda mükemmel bir insan olduğunuzu göstermeye bol bol yetiyor. Bana gelince, benden serseri bir şövalyeninkinden fazla zarafet istemeyiniz!.. Emirlerinizi bekliyorum, madam!..”</p>

  <p>Fausta, öne düşmüş, Pardaillan da arkasından yürüyor ve konağın en muhteşem, en zengin salonlarından geçiyorlardı. Önce buranın bir kibar fahişe konağı olmasından şüphelenen Pardaillan, taht salonunu, oradaki armaları ve nihayet üç katlı papalık tacını görünce hayret içinde kalmıştı. Burası neresiydi, bu kadın kimdi?..</p>

  <p>Pardaillan’ın kendi kendine sorup bir türlü cevabını bulamadığı bu sorular, kafasını kurcalayıp dururken Fausta bir odadan içeriye girdi. Burası, Dük de Guise’yi kabul ettiği beyaz döşeli odaydı.</p>

  <p>Kadın odaya girer girmez, Pardaillan’a sordu:</p>

  <p>— “Şövalye!.. Grève meydanında Dük de Guise’ye karşı gelerek Crillon’un yaralı askerlerini alıp kaçıran, herkesi kendine hayran bırakan Şövalye de Pardaillan siz değil misiniz?..”</p>

  <p>Şövalyenin dünyada hoşlanmadığı bir şey varsa o da yaptıklarından dolayı yüzüne karşı övülmesiydi. Utancından kızararak, içinden: <i>«Hay Allah canımı alsaydı da şu kadını buraya getir meşeydim…»</i> Dedikten sonra Fausta’ya:</p>

  <p>— “O işi benim yaptığımdan emin misiniz, Madam?” Diye sordu.</p>

  <p>— “Elbette!.. Grève meydanındaki oyuncuları seyrederken bütün yaptıklarınızı gördüm…”</p>

  <p>— “Öyleyse dediğiniz doğrudur, Madam!.. O hareketim, tetkik ettiğiniz Fransız asilzadeleri hakkında size küçük bir fikir verebilir sanırım!..”</p>

  <p>Pardaillan’ın şaşkınlığı geçmiş, Şövalye yine o eski terbiyeli, fakat alaycı hâlini almıştı. Gözlerini Fausta’nın gözlerine dikmiş, bakıyordu. Fausta ise ömründe ilk defa olarak karşısında tam bir erkek hâkimiyetiyle durup kendisine metelik vermeksizin bakan bir adam görüyordu. Heyecanlandığı, beyaz göğsünün hızlı hızlı kalkıp inişinden belliydi. Her türlü olay karşısında taş kadar sert olan yüreği, ürkek bir kuş gibi çırpmıyordu. Fausta:</p>

  <p>— “Mösyö, o yaptıklarınızı hayranlıkla seyrettim,” dedi.</p>

  <p>Pardaillan cevap verdi:</p>

  <p>— “Bu sözleriniz bence pek kıymetlidir madam… Zannımca böyle takdir sözlerini pek az sarfediyorsunuz!..”</p>

  <p>— “Şövalye, kılıcınız gibi görüşleriniz de kuvvetli… Beni ancak olağanüstü hâdiseler hayrette bırakabilir. Neyse sözümüze gelelim. Hissediyorum ki sizinle açık konuşmam lâzım…”</p>

  <p>Pardaillan, içinden: <i>«Hele hele… Dilinin altındaki baklayı çıkar bakalım!»</i> Dedi. Fausta ise gözlerini Şövalyeden ayırmamaya gayret ederek söylendi:</p>

  <p>— “Grève meydanında yaptıklarınızı gördükten sonra sizi daha yakından tanımak istedim. Tesadüf bu arzumu kolaylaştırmış bulundu. Bu isteğimin ne kadar yerinde olduğunu şimdi anladım…”</p>

  <p>— “Madam, hakkımda beslediğiniz bu güzel duygulara çok teşekkür ederim…”</p>

  <p>— “İyi ama Mösyö de Guise sizden öç almak islerse?..”</p>

  <p>Fausta bu son sözü alçak sesle söylemişti. Şövalye, soğukkanlılıkla:</p>

  <p>— “Mösyö de Guise’nin beni sevemeyeceğine inanırım…” Dedi. “Fakat benden öç almak isteyeceğini ummam… Çünkü böyle bir isteği olsaydı, şimdiye kadar çoktan ölmüş gitmiştim…”</p>

  <p>— “Lâkin sizi sevmemesi bile, onunla bir an barışmanız için yeter bir sebep değil midir?”</p>

  <p>— “Yani o benimle barışsa iyi olur, demek istiyorsunuz değil mi, madam?..”</p>

  <p>Fausta, Paris’in tek hâkimi olan adam hakkında bu sözleri söyleyen Şövalye’ye baktı. Berrak ve namuslu bakışlarında endişeden eser görmedi. Tam tersine sonsuz bir cesaret sezdi ve birdenbire:</p>

  <p>— “Mösyö,” dedi, “eğer kılıcınızı Mösyö de Guise’nin hizmetine verirseniz, kendisi yalnız size olan kırgınlığını unutmakla kalmaz, aynı zamanda sizi pek büyük bir mevkie de yükseltir!..”</p>

  <p>Şövalye, sakin ve heyecansız sağ elini uzattı:</p>

  <p>— “O hâlde şu eli tutması gerekecektir!..”</p>

  <p>— “Tutar!..”</p>

  <p>— “Tutamaz Madam… Yann Fransa Kralı olması imkânı bulunan Mösyö de Guise hakkında daha iyi bir fikir edinesiniz diye söylüyorum… Bu eli tutmaz, çünkü bu elin tokadını yemiştir!..”</p>

  <p>Pardaillan bu sözleri gayet sakin ve basit bir tavırla söylemişti. Fausta, içinin garip bir korkuyla titrediğini hissetti ve :</p>

  <p>— “Demek Dük de Guise’yi tokatladınız öyle mi?” Dedi.</p>

  <p>— “İsterseniz kendisine sorun, Madam. O da anlatır. Arkasındaki orduyla muhafızsız ve himayesiz, ölüm döşeğinde yatan bir ihtiyarı, Amiral Coligny’yi öldürttüğü ve büyüklük göstererek ölüsünü pencereden uvluya attırdıktan sonra sınırsız bir cesaretle ayağını bu ölünün yüzüne koymaya kalkıştığı sırada kendisini bir tokatla mükâfatlandırdığımı hatırlar, sanırım!..”</p>

  <p>Fausta boğuk bir sesle:</p>

  <p>— “Ama Dük kilisenin hakkım korumak için çalışıyordu…” Dedi.</p>

  <p>— “Hangi kilisenin, Madam?.. Kilise bir tane değil ki!..”</p>

  <p>Pardaillan bu sözü alay olsun diye söylemişti.</p>

  <p>Fausta ise sapsarı kesilmişti:</p>

  <p>— “Siz, iki kilise olduğunu nasıl öğrendiniz?..” Dedi.</p>

  <p>Bu soru, güzel ağızdan umulmayacak kadar sert bir şekilde çıkmıştı. Pardaillan şaşaladı:</p>

  <p>— “İki kilise mi? Bu da ne demekmiş?” Diye sordu.</p>

  <p>Fausta: <i>«Sakın bu adam casus olmasın?»</i> Diye düşündü.</p>

  <p>Şövalye de içinden şunları geçirdi:</p>

  <p><i>«Yoksa bu kadın, kutsal birliğin asıl reisi de, Dük de Guise bunun elinde âlet mi? Acaba kutsal birlik dedikleri şey yeni bir mezhep mi? Öyle ya… Bu saray … Papalık işaretleri, o taç ve taht nedir?.. İnanılacak gibi değil… Galiba Paris’te bir ikinci papa var.»</i></p>

  <p>Fakat bütün bunlar, inanılmaz, akıl almaz şeylerdi. Fausta ise kendini toparlamış, Şövalyeyi tetkike başlamıştı. Bu adam kim daha fazla para verirse kılıcını onun hizmetinde kullanan serseri şövalyelerden biri değil miydi, canım? Mademki bu kılıcı iyi kullanıyordu, o hâlde kendisinden istifade etmek lâzımdı. Birdenbire:</p>

  <p>— “Demek ki Dük de Guise’nin hizmetine girmek istemiyorsunuz,” dedi. “Ama bu, bir başkasının hizmetine girmenize engel değildir ya!..”</p>

  <p>Pardaillan karşısındaki dilber kadına şöyle bir baktı:</p>

  <p>— “Bu, hizmet edilecek adama göre değişir Madam!.. Ben hayattan bezmiş ve vakit öldürmekten başka bir işe yaramayan bir adamım… Canımdan bıkmış olmam da yine kendi suçumdur. Çünkü dünyada ne tarafa baktımsa pislik ve rezillikten başka bir şey göremedim. Eğer ruhu elmas gibi parlak, bilgisi geniş ve kalbi temiz bir Şövalyeye rastlamış olsaydım, derhal onun hizmetine girerdim. Uzaktan parlak ve büyük görünen birçoğunu yakından tanıdım ve bunların gerçekte çok aşağılık kimseler olduklarını ve onlara ayak uydurabilmem için alçalmam lâzım geldiğini anladım… Ama, başımı kendi boynumdan daha aşağıya indiremezdim, madam. Onun için kendi hizmetime girmekten başka çare bulamadım!.. Şimdi söyleyin bakalım, kimdir bu hizmetine gireceğim insan?..”</p>

  <p>Pardaillan yine o, dünyaya metelik vermez alaycı tavrıyla, fakat gözlerinden şimşekler çakarak konuşuyordu. Şövalye, bir erkeğe yaraşır bütün niteliklere sahip olduktan başka, çok da yakışıklı adamdı. Fausta onu dinlerken içinde, sebebini kendisinin de anlayamadığı bir titreme hissetti ve içinden:</p>

  <p><i>«Ne? Ben mi heyecanlanıyorum? Haydi oradan… Dünyada beni heyecanlandıracak erkek yoktur. Bakire Fausta kendine gel!»</i> Diye söylendi. Sonra Şövalyeye baktı, emredici bir tavırla:</p>

  <p>— “İşte o insan karşınızda duruyor,” dedi. “O da bir zamanlar sizin düşündüğünüz gibi düşünürdü, Şövalye…”</p>

  <p>— “Ha!.. Demek siz, öyle mi, madam?..”</p>

  <p>— “Evet, ben, Şövalye!.. En yürekli insanların bile ürkecekleri korkunç plânları uygulamak için kendisine yardımcı arayan ben. Yardımcılarımdan olmak ister misiniz, Şövalye? Sizde büyük bir cesaretten başka, yüksek bir ruh görüyorum. Sizde insan sürülerini hükmü altına alabilecek bir kudret seziyorum. Neden size bu kadar açıldım?.. Bilmem ama öyle sanıyorum ki siz, aradığım insanlardan birisiniz!..”</p>

  <p>Şövalye: <i>«Hay Allah lâyığım versin! Başıma açtığım şu işe bakın! Dünyada rahat yaşamaya imkân yok mu acaba?»</i> Diye düşündü. Fausta, gittikçe ateşleniyordu:</p>

  <p>— “Şunu da biliniz ki ben, bütün piskopos ve kardinallerin gizli bir toplantısında, kilisenin kaderini idare etmek için seçilmiş bir kimseyim!.. Başkalarını dehşetten titretecek olan bu ağır vazife benim kılımı bile oynatmadı, Şövalye… Bana en muhteşem krallıkları sunmaya gelen hükümdarları reddettim… Ben…”</p>

  <p>Birdenbire sustu. Elini alnına götürerek kendini toparlamak istedi. Bu ne demek oluyordu? Şu basit fakir ve serseri Şövalye, krallara bile emir verici Fausta’yı heyecanlandırsın! Bu iş nasıl oluyordu?..</p>

  <p>Fakat Pardaillan, Fausta’yı gizleyen esrar perdesini yırtmış, karşısındaki kadının kim olduğunu anlamıştı. Demek ki bu gizli saray, bu parlak işaretler, o taç ve taht, bunların hepsi ikinci bir papaya aitti. Hem de bir kadın papaya… Vatikan’daki papadan Sixte-Quint’ten ayrı, hattâ ona düşman, o geçimsiz aksi ve zâlim ihtiyara meydan okuyan bir dilber Papaya!.. Hayır, hayır! Pardaillan, karşısındaki güzel kadına bakarak:</p>

  <p><i>«Olur şey değil,»</i> diye düşündü.</p>

  <p>Fausta da şöyle düşünüyordu: <i>«Benim kim olduğumu ve düşüncelerimi öğrendi. Ya bana hizmet edecek, ya da buradan sağ çıkmayacak!»</i></p>

  <p>Pardaillan, bir an karşısındakinin konuşmasını bekledikten sonra:</p>

  <p>— “Demek ki siz, Fransa’ya, bilmediğim mühim bazı şeyleri görmeye geldiniz,” dedi.</p>

  <p>Fausta, düşüncelerini belli etmemeye çalışarak cevap verdi:</p>

  <p>— “Evet… Ve siz de başarımızın ilk safhasını gördünüz. Valois soyundan Üçüncü Henri, sillelerimize dayanamayıp kaçtı, gitti. Şimdi Fransa tahtı bomboş Şövalye, Üçüncü Henri’ye ne dersiniz?”</p>

  <p>— “Ne diyeyim, Madam? Kaçmış, gitmiş… Kaçanlar hakkında çenemi yormam!..”</p>

  <p>— “Kendisini sever misiniz?”</p>

  <p>— “Vallahi, krallığı sırasında onu hiç görmedim desem, yeridir. Dük d’Anjou adını taşıdığı sıralarda birkaç kere karşılaşmıştık. Hiç hoşuma gitmemişti.”</p>

  <p>Fausta, bu sözlere sevindi. Tekrar sordu:</p>

  <p>— “Şu hâlde Dük de Guise hakkında ne düşünüyorsunuz? Kendisi krallığa lâyık mıdır? Kral olduktan sonra, sizin kendisine hakaret etmiş olduğunuzu ona belki ben unutturabilirim…”</p>

  <p>— “Çok teşekkür ederim, madam… Ben de Dük de Guise’nin kral olduktan sonra kendisine hakaret etmiş olduğumu unutmamasını tercih ederim. Hem bence o kral olacağına, Fransa tahtının boş kalması daha iyi olur… Yook, eğer bu memlekette halktan vergi almak için muhakkak birinin vücuduna lüzum varsa o zaman bu adamın, Fransa’nın en kibar, en sevimli ve merhametli insanı olması gerekir…”</p>

  <p>Fausta’nın bakışları sertleşti:</p>

  <p>— “Dük de Güise’de bu meziyetler yok mudur?”</p>

  <p>Pardaillan şaşalamış bir hâlde söylendi:</p>

  <p>— “Ama, efendim, demin anlatmadım mı? Ölmüş hasmmın başına basacak kadar kendini bilmez bir kişi, merhametli olabilir mi? Kendisine tokat attığım bir adam bana nasıl sevimli görünür?..”</p>

  <p>Pardaillan ayağa kalkarak kılıcına dayandı:</p>

  <p>— “Dük de Guise canavarın biridir…” Dedi. “Ona sevgi duymam şöyle dursun, sadece nefret beslerim… Hem canım,..”</p>

  <p>Şövalye susuverdi. Fausta, can yakıcı bir gülümsemeyle:</p>

  <p>— “Evet…” Dedi. “Sözünüzü tamamlayınız, Şövalye…”</p>

  <p>— “Hem canım, siz nelerle uğraşıyorsunuz Allahaşkına? Güzel, çok güzel bir kadınsınız da, neden güzel yaşayıp mutlu olmaya uğraşacağınıza, böyle acayip işlerle vakit geçiriyorsunuz?.. Bütün bu söylediğiniz şeyler, beni sıkan, midemi bulandıran taç ve taht hikâyeleridir. Kabalığımı affediniz… Ama, ben size Fransa asilzadeleri hakkında fikir verebilecek çapta bir adam olmadığımı zaten söylemiştim.”</p>

  <p>— “Tam tersine… Fikirlerinizden pek istifade ettim. Devam ediniz…”</p>

  <p>— “Teşekkür ederim, madam… Zaten benim bu işler hakkındaki düşüncelerimi, siz hiç de hoş bulmazsınız sanırım. İsterseniz söyleyeyim, madam… Bence, Dük de Guise asla Fransa kralı olamayacaktır!”</p>

  <p>— “Niçin? Söyleyin bakalım, niçin?..”</p>

  <p>— “Niçin mi? Çünkü ben istemiyorum da ondan… Açık konuşmamı istediniz de ondan söylüyorum. .. Eğer siz Fransa’ya böyle işlerle uğraşmak için geldinizse emeğinize acırım, madam… Böyle boş bir işle uğraşacağınıza, aşk ve eğlence ülkesi olan memleketinize dönün… Orada herkes, anadan doğma ressam veya şairdir. Kadınlar ise melekten farksızdırlar. Siz burada asla başarıya ulaşamazsınız, Madam…”</p>

  <p>— “Neden? Niçin?..”</p>

  <p>— “Ben sizin düşüncelerinizi iyice anladım, Madam… Bir kadın, aşk ve saadetle uğraşacak yerde kendisine papa denilmesinden hoşlanırsa böyle bir kadın benim sinirime dokunur. Hem sonra siz, benim tahta çıkmasına kesinlikle engel olmayı aklıma koyduğum birini de o tahta çıkarmak istiyorsunuz…”</p>

  <p>Fausta sapsarı kesilmişti. Fakat gönül okşayan bir sesle:</p>

  <p>— “Neden muvaffak olamayacakmışım?” Diye sordu.</p>

  <p>— “Çünkü Madam, yolunuzun üstünde beni bulacaksınız!..”</p>

  <p>Pardaillan artık konuşacağı bir şey kalmadığını anlatmak için selâm vermek üzere eğildi. Fakat aynı anda keskin bir düdük sesi işitildi ve Şövalye, tekrar başını kaldırdığı vakit Fausta’yı ortalıkta göremedi. Arkasında bir gürültü duyarak hızla geriye döndü ve kahkahayı basarak söylendi:</p>

  <p>— “Kadın papa da, Roma’daki papa gibi doğru sözden hoşlanmıyor… Şunlara bak… Uç, yedi, on-iki… Heey, siz kimsiniz mösyöler?.. Kardinal misiniz, yoksa kilise kâhyası mısınız, nesiniz?..”</p>

  <p>Bu sözleri söylerken her dövüşe girişinde olduğu gibi yüzü korkunç bir görünüş almıştı. Uzun kılıcını çeker çekmez sıçramış, odanın bir köşesine çekilerek savunma durumuna geçmişti.</p>

  <p>Pardaillan, selâm vermek üzere eğildiği sırada Fausta düdüğünü öttürerek gizli bir kapıdan kaçarken odaya da yüzleri maskeli bir düzine silâhlı adam girmişti. Bunların kiminde hançer, kiminde kılıç vardı. Adamlar hiçbir söz söylemeden hücuma geçtiler ve odanın içerisi, birbirlerine çarpan silâhların şakırtılarıyla doldu. Hemen arkasından da kısa bir inilti işitildi. Bu, aldığı bir yarayla cansız yere serilen birinin sesiydi. Daha sonra uzun bir feryat duyuldu. Bu da, ağır yaralanıp dövüşten çekilen bir başkasının ağzından çıkmıştı.</p>

  <p>Pardaillan, köşesinde, âdeta sevinçle dövüşüyordu. Fakat ona saldıranlar da yaralandıklarına aldırmadan, habire hücum ediyorlardı. Bir ara Pardaillan, uzun kılıcıyla müthiş bir çember çizerek ileri atıldı ve:</p>

  <p>— “Mösyöler!” Diye bağırdı. “Size bir nasihat vereyim mi?..”</p>

  <p>Ötekiler susuyorlardı. Fakat yüzlerinde maskeleri olmamış olsaydı, tek başına hepsine karşı koyan bu adama hayretle baktıkları apaçık görülürdü. Pardaillan, yeni bir hamle daha yaparak:</p>

  <p>— “Benden korkun!” Diye bağırdı.</p>

  <p>Fakat maskeliler, kendilerine ses çıkarmamaları sıkı sıkı tembih edildiği hâlde bu tembihi unutacak kadar çileden çıkmışlardı ki:</p>

  <p>— “Gebertin! Yaşatmayın!” Diye bağırıştılar.</p>

  <p>Pardaillan kükredi:</p>

  <p>— “Savulun, diyorum size!..”</p>

  <p>Şövalye hiç yara almamıştı. Berikilerden ise beşi yaralı veya ölü olarak yerlere serilmişti. Derken odaya, ellerinde tabanca bulunan yedi-sekiz kişi daha girdi. Pardaillan, bu hâli görünce kurtuluş ümidi kalmadığını anladı ve kendi kendine: «Loîse’ye <i>kavuşmadan önce şu Maurevert hainine cezasını vermek isterdim!»</i> Diye düşündü.</p>

  <p>Tam bu anda yandaki bir kapı açıldı. Eşikte bir adam göründü. Şövalyenin yıldırım hızıyla fırlayıp adamı yere sererek kapıdan çıkması bir oldu.</p>

  <p>Girdiği yer, Fausta’nın sarayına bitişik olan gizli bir aşk yuvasıydı. Pardaillan, bir-iki salonu geçerken ardından:</p>

  <p>— “Tutun!.. Tutun!..”</p>

  <p>Diye bağırıldığını duydu. Çevresine hiç aldırmadan, süratle sokak kapısına fırladı. Kapı, Düşes de Guise’nin kocasının önünden kaçışından beri açıktı. Şövalye hemen sokağa çıktı. Ardından bir ses:</p>

  <p>— “Yazıklar olsun!” Diye haykırdı.</p>

  <p>Pardaillan bu sesin, Fausta’nın sesi olduğunu anlamıştı. Cevap olarak:</p>

  <p>— “Saygılarımı sunarım, Madam!..” Diye bağırdı.</p>

  <p>Gecenin karanlığına daldı. Hızlı hızlı yürürken düşünüyordu: Bu eve kucağında bir kadınla beraber gelmemiş miydi? Şimdi o kadın orada kalmıştı. Acaba, gidip kadını arasa mıydı? Elin kadını için kendini tehlikeye atmaya değer miydi, canım? Kendi kendine mırıldandı:</p>

  <p><i>«Huguette hadar iyi bir kadın bile olsa, budalaca hareketin mânası yok! Acaba,</i> şu <i>çingene kızı ne oldu? Bak, Pipeau da ortalıktan yok olmuş… Muhakkak kaçmıştır. Bu köpeğin sonu kötü olacak… Hele bir gidip yatayım, şöyle bir güzel dinleneyim de…»</i></p>

  <p>Şövalye, Barrés sokağındaki eve gidiyordu. Çünkü Charles d’Angoulême orada kendisini bekleyecekti.</p>

  <p>Fakat Pardaillan o sokağa girdiği zaman Pressoir-de-Fer otelinden fırlayıp çıktığından beri peşinden gelen üç karaltı da kendisini adım adım takip etmeye koyuldu. Bunlar, Maurevert ile iki serseriydi. Maurevert, epey zaman Fausta’nın evinin önünde bekledikten sonra birtakım gürültüler duymuş, nihayet Şövalyenin sokağa fırladığını görünce Picouic’le Croasse’ye:</p>

  <p>— “Gayret,” demişti. “Şunu gebertirseniz, sizi her istediğinize kavuştururum…”</p>

  <p>Hemen Pardaillan’ın arkasına takıldılar ve tam Şövalye Barres sokağına girerken. Maurevert de:</p>

  <p>— “Haydi!” Diye seslendi. “Tam sırası…”</p>

  <p>Pardaillan, birdenbire arkasından koşan iki kişinin ayak seslerini duyunca elini kılıcının kabzasına götürdüyse de sonra bundan vazgeçip:</p>

  <p><i>«Harhâlde sokak hırsızlarıdır. Kılıçsız da haklarından gelirim,»</i> diye düşündü.</p>

  <p>Bu sırada iki serseri, Şövalyenin yanına ulaşmışlardı. Picouic, hırlar gibi:</p>

  <p>— “Ya paranı, ya canını!” Diye söylendi.</p>

  <p>İki serseri, hançerlerini çekip kaldırmıştı, ama indirmeye vakit bulamadan Pardaillan’dan müthiş birer yumruk yediler. Croasse’nin burnu ezilmiş, Picouic’in de gözü şişmişti. Şövalye:</p>

  <p>— “Çabuk dize gelin de, Şövalye de Pardaillan’dan af dileyin bakayım!” Diye kükredi.</p>

  <p>İki adam yedikleri yumrukla sersemlemiş bir hâlde bıçaklarını fırlatıp atmışlar, şaşkın şaşkın duruyorlardı. Şövalye, serserileri enselerinden tutup kafalarını şiddetle birbirine tokuşturdu. Birisi:</p>

  <p>— “Affedin Şövalye, ben Picouic’im,” dedi.</p>

  <p>öteki de:.</p>

  <p>— “Beni de bağışlayın,” diye kekeledi. “Size el sürmektense bir ay oruç tutarım. Ben de Croasse’yim!..”</p>

  <p>Pardaillan, hafızasını yoklayarak:</p>

  <p>— “Ben bu acayip adları bir yerde duydumdu amal..” Diye söylendi.</p>

  <p>— “Sabahleyin bizi Deviniere lokantasında doyurmuştunuz, Monsenyör !.</p>

  <p>— “Vay reziller vay!.. Huguette’nin elceğiziyle hazırladığı o nefis yemekleri size yedirdim diye mi beni öldürmeye kalktınız?..”</p>

  <p>Picouic’le Croasse, bir ağızdan:</p>

  <p>— “Ah efendim; siz olduğunuzu ne bilelim? Bizi o namussuz ayarttı… Hem buradan gidelim, belki size saldırır!..” Dediler.</p>

  <p>— “Kim bu, bana saldıracak olan?..”</p>

  <p>— “Sizi öldürmek için bize para vaadeden adam, Monsenyör!.. Saatlerdir peşinizdeyiz… Fakat siz olduğunuzu bilmiyorduk ki… Bilseydik…”</p>

  <p>Pardaillan sözün sonunu dinlemeden, hızla koşarak dört bir tarafı aradıysa da kimseyi bulamadı ve tekrar iki serserinin yanına döndü:</p>

  <p>— “Nasıl bir adamdı bu? Tarif edin şunu bana!” Dedi.</p>

  <p>Croasse, dili yettiği kadar tarif edince Pardaillan adamı hemen tanıdı:</p>

  <p><i>«Demek benim Paris’te olduğumu biliyor…»</i> Diye düşündü.</p>

  <p>Bir an düşünceli kaldı. Sonra eğdiği başını kaldırarak:</p>

  <p>— “Haydi bakalım!” Dedi. “Yallah! Çabuk defolun buradan!..”</p>

  <p>Fakat iki adam yalvarmaya başladı:</p>

  <p>— “Monsenyör… Rica ederiz… Müsaade ederseniz…”</p>

  <p>— Eee, müsaade edersem ne olacak?”</p>

  <p>— “Sizinle beraber gelelim!..”</p>

  <p>Pardaillan bir kahkaha attı:</p>

  <p>— “Yoksa korkuyor musunuz?”</p>

  <p>Picouic:</p>

  <p>— “Doğrusu, korkuyoruz,” dedi.</p>

  <p>— “Pek korkunç kılıklı bir herifti, efendim!..”</p>

  <p>— “Arkanızdan gelir, diye korkuyorsunuz, ha? Eh, bu hoş doğrusu… Canıma kıymaya kalkanları şimdi ben koruyacağım, demek… Haydi, düşün önüme bakayım… Bana adıyla sanıyla Şövalye de Pardaillan derler. Ben varken kimseden korkmayın… ”</p>

  <p>Şövalye, kılıcım çekerek iki serserinin peşine düştü ve söylendi:</p>

  <p>— “Haydi bu gece gelin, bende misafir kalın!..”</p>

  <div class="orta">

    <img alt="" src="../Images/main-13.png" style="width:112pt;height:59pt;"/>

  </div>

</body>

</html>