<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">28</span></span></h2>

  <div class="orta">

    <h2>GİZLİ MAHKEME</h2>

  </div>

  <p><br/></p>

  <p><span class="ilkharf">C</span>ellât, epeyce bir zaman böyle baygın kaldı. Ayıldığı vakit, sallanan bir şeyin içinde gittiğini hissetti. Başını örten bir torbadan geçebilen serin hava yüzüne çarpıyordu. Claude, başına bir torbanın geçirilmiş olduğunu farkedince, derhal Fausta’nın emriyle ve onun adamları tarafından yakalandığını anladı. Çünkü, mahpusların başına torba geçirmek, onun usulüydü. Demek, şimdi de kendisini yakalatmıştı. Ama, neden, niçin?..</p>

  <p>Kendisini götüren araba, nihayet durdu. Birtakım eller, cellâdı yakaladılar, nihayet yumuşak bir halının üstüne bırakıverdiler. Hemen arkasından da kilitlenen bir kapının sesi duyuldu. Kapı kapanır kapanmaz, cellâdın yanına birisi yaklaşmış, başındaki torbayı çıkardıktan sonra, bağlarını da çözmüştü. Bu kimse Claude’nin yüzünü görünce hayretle seslendi:</p>

  <p>— “Claude! Sen!.. Sen buradasın ha?..”</p>

  <p>Cellâdın, torbanın içinde karanlığa alışan gözleri, bir lâmbanın parlak ışığıyla karşılaşınca kamaşmıştı. Bir an karşısındakini farkedemedi. Sonra tanıyarak söylendi:</p>

  <p>— “Kardinal Farnèse! Burası neresi?..”</p>

  <p>Farnèse, kinini açığa vuran bir sesle:</p>

  <p>— “Burası, insanlara ölüm saçmak için yaratılmış bir alçağın evidir!..” Dedi.</p>

  <p>Claude, uyuşan ayaklarını zorlukla hareket ettirerek kalktı ve söylendi:</p>

  <p>— “Fausta’nin evi olacak. Zaten ben de öyle tahmin etmiştim. Demek sizi de yakaladılar?..”</p>

  <p>Farnèse bu sözleri duymamış gibi:</p>

  <p>— “Kızım nerede? Kızım ne oldu?” Diye sordu.</p>

  <p>— “Kızınız kurtuldu, Kardinal!.. Ben zaten kızınızın kurtulduğunu size haber vermek için Grève meydanındaki eve gitmiştim ki oradan ayrıldığım sırada yakalanıp buraya getirildim… Kızınız kurtuldu. Artık onun benimle ilgisi kalmamalıdır. Onun baba dediği adam bir cellât olmamalıdır. Babalığa, siz benden daha lâyıksınız…”</p>

  <p>Cellâdın gözlerinden iki damla yaş süzüldü. Farnèse heyecanla sordu:</p>

  <p>— “Demek kurtuldu ha? Tanrıya şükürler olsun!.. Peki, siz Grève meydanındaki evde beni mi arıyordunuz?”</p>

  <p>— “Evet! Fakat bunların hepsini sonra konuşuruz. Şimdi, buradan kaçmanın çâresine bakalım. Üstelik ben uzun bir süredir aç ve susuzum.”</p>

  <p>Farnèse, dalgın dalgın, elini alnında gezdirdi:</p>

  <p>— “Buradan kaçmak imkânsız!” Dedi. “Her taraf demir parmaklıkla çevrili… Buraya geldim geleli, bana da yemek ve içecek getiren olmadı…”</p>

  <p>Kardinal bu sözlerini henüz bitirmişti ki meçhul bir el, tepede asılı bulunan lâmbayı söndürmüş, ortalığı zifirî karanlığa boğmuştu. Birden, giril giril işleyen bir makinenin garip sesi kulaklarına çalındı. Hemen arkasından da zayıf, sarımtırak bir ışık ortalığa yayılıverdi. O zaman iki mahpus, içinde bulundukları odanın duvarlarından birinin yavaş yavaş inerek ortadan kaybolduğunu gördüler. Duvarın yerinde kalın bir parmaklık belirmişti. Bu olay, iki mahpusu çok şaşırtmıştı. Ancak, ikisini de hayretten yerlerine mıhlayan şey, parmaklığın öte yanında gördükleri manzara oldu: Orada geniş bir salon vardı. Bu salonun ortasında kızıl kadifelerle örtülü fildişi bir taht duruyor ve bu tahtta da beyazlar giyinmiş Fausta oturuyordu. Fausta’nın iki yanında altı kardinalle oniki piskopos saygılı bir tavırla sıralanmıştı. Bunlardan başka salonun gerilerinde, tepeden tırnağa kadar silâhlı bir sürü asker vardı. Ayrıca tahtın hemen arkasında da şapkaları ellerinde, kırk kadar asilzade bekliyordu. Salon derin bir sessizliğe gömülüydü.</p>

  <p>Birden, Fausta’nın, tahtında kımıldadığı ve parmağındaki esrarengiz yüzüğün ışıldadığı görüldü. Bu el, kardinallerden birine doğru uzandı. Bu, bir işaret olmalıydı.</p>

  <p>Claude’yle Farnèse ne olacağını merak ederek irkildiler.</p>

  <p>Fausta’nın işaret ettiği kardinalin elinde bir kâğıt tomarı vardı. Adam, bir-iki adım atarak Fausta’nın önünde diz çöktü. Sonra tekrar doğrulup parmaklığın öte yanındaki iki mahpusa döndü. Farnèse’ye bakarak gür bir sesle:</p>

  <p>— “Parma piskoposu ve Roma’nın yeraltı mezarlığında toplanan gizli meclisine imzalı ve mühürlü bir kâğıtla bağlılığını bildirmiş olan kardinal siz misiniz?” Diye sordu.</p>

  <p>Farnèse birden kendini toparladı ve soğukkanlılıkla:</p>

  <p>— “Evet, benim, kardinal Rovenni! Benden ne istiyorsunuz?”</p>

  <p>Kardinal Rovenni, şimdi de cellât Claude’ye dönmüştü:</p>

  <p>— “Eski Paris cellâdı ve Kutsal Birliğimizin kararlarını uygulamaya ant içmiş olan Claude Usta siz misiniz?”</p>

  <p>Cellât, zayıf bir sesle mırıldandı:</p>

  <p>— “Evet, benim!”</p>

  <p>Kardinal Rovenni sesini daha da ciddileştirdi:</p>

  <p>— “Siz kardinal Famèse ve siz Claude Usta, dinleyiniz! Her ikiniz de Kutsal Birliğimizin güvenliğini tehlikeye atmakla suçlusunuz. Bu suçunuz, gizli mahkememize bildirildi. Gizli mahkememiz, suçunuzu ve bu suçun karşılığı olan cezayı tespit etti. Suçunuz, yüreğinizde dünyevî hislere yer vererek kutsal gayelerimize ihanet etmektir. Kardinal Farnèse, siz yaşaması toplum için tehlikeli olan bir kız hakkında verilmiş idâm kararını bozmaya kalktınız. Violetta adlı bir dinsiz kızı kurtarmaya çalıştınız!..”</p>

  <p>Farnèse, bir adım ileri atarak parmaklığa yaklaştı ve Fausta’ya seslendi:</p>

  <p>— “Madam! Sizi Papa Sixte-Quint’e rakip olarak ortaya çıkaran ilk insan benim! Çünkü onun kiliseye zarar vermeye başladığı düşüncesindeydim. Fakat şimdi görüyorum ki siz, ondan da zararlı bir insan, daha doğrusu zehirli bir yılansınız. Beni öldürtseniz bile ben, sizin ve buradaki dinsiz kardinaller sürüsünün bir komedi oynadığınızı söylemekten çekinmeyeceğim!..”</p>

  <p>Kardinal Rovenni, Farnèse’yi dinlemeksizin Claude Usta’ya dönerek:</p>

  <p>— “Siz Claude Usta! Siz de bu suça ortak oldunuz, değil mi?” Diye sordu.</p>

  <p>Ve cellâdın cevabını beklemeden sözüne devam etti:</p>

  <p>— “Evet, siz Kardinal Farnèse’nin suç ortağısınız! Şimdi ben, buradan, Tanrının inayetiyle kardinal olan Rovenni, Papa Birinci Fausta adına sizlere bildiririm ki ikiniz de ölüm cezasına çarptırıldınız!.. Ancak, ölüm cezanızın şeklini seçmek yetkisi, Papa hazretlerine tanınmıştır.”</p>

  <p>Rovenni, sözünü bitirince bir tarafa çekildi. Fausta da, ışıl ışıl yanan güzel siyah gözlerini mahkûmlar üstünde gezdirerek ayağa kalktı. Zalim bir tavırla:</p>

  <p>— “Ben, gizli Kardinaller Meclisi’nce papalığa seçilmiş olan Birinci Fausta, iyileri mükâfatlandırmak ve kötüleri cezalandırmak ödevini yüklenmiş bulunuyorum!” Dedi. “Mahkeme, kardinal Farnèse yle cellât Claude’yi idama mahkûm ettiğine göre ben, bu idamların kansız ve iz bırakmadan yapılmasını dilerim! İki mahkûm da açlık ve susuzluktan ölmeye terkedilecektir!”</p>

  <p>Fausta, yerine oturur oturmaz, ortalığı aydınlatan san ışık, birdenbire sönmüştü. İki mahkûm, zifirî bir karanlık içinde, demin duvarı indirip yok <i>eden</i> makinenin gürültüsünü tekrar işitti. Derken tepedeki lâmba yandı. O zaman kendilerini yeniden dört duvar arasında buldular. Cellât:</p>

  <p>— “Acaba, korkunç bir rüya mı gördük?” Diye söylendi.</p>

  <p>Farnèse, bir koltuğa oturmuş, gözlerini kapamıştı:</p>

  <p>— “Hayır,” dedi, “rüya görmedik, ölüme mahkûm edildik! Hem de açlıktan ve susuzluktan öleceğiz!”</p>

  <p>Claude’nin, susuzluktan kurumuş boğazı yanıyordu. Midesindeki açlık sancıları daha da arttı. Bir tarafa büzüldü, bitkin ve yarı çılgın bir hâlde ölümü beklemeye başladı.</p>

  <p>Acaba bu ölüm ne zaman gelecek, Azrail canlarını ne zaman alacaktı?</p>

</body>

</html>