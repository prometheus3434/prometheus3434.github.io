<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation">Bölüm</span> <span class="count">31</span></span></h2>

  <h2>PARDAİLLAN’IN KARARI</h2>

  <p><br/></p>

  <p><span class="ilkharf">Ş</span>övalye de Pardaillan’ı Deviniere otelindeki odasına çıkıp orada Croasse’yi eşya ile boğuşurken bulduğu sırada bırakmıştık. Pardaillan bu hâli görünce şaşkınlıkla duraladı, sonra da bir kahkaha attı. Dışarıda, halkın gürültüsü arttıkça artıyordu. Croasse, kapıda birisinin güldüğünü farkederek hemen başını çevirdi ve Şövalye’yi karşısında bulunca:</p>

  <p>— “Görüyorsunuz ya!.. Nasıl boğuştum!..” Diye söylendi.</p>

  <p>Şövalye, bir kahkaha daha atınca Croasse de gülmeye başladı, ama bayii sinirli bir gülüştü bu. Pardaillan sordu:</p>

  <p>— “Ne yapıyorsun böyle, arkadaş?…”</p>

  <p>— “Ne mi yapıyorum?… İyi vallahi… Görmüyor musunuz, efendim dövüşüyorum… Baksanıza, üstünüz başınız kan içinde… Ben olmasam, tek başınıza imkânı yok bu kadar düşmanla başa çıkamazdınız… Yalan mı?”</p>

  <p>Pardaillan: <i>«Bu herif mutlaka korkudan aklım kaçırdı,»</i> diye düşündü. Gerçi, Croasse pek akıllı sayılmazdı ama büsbütün deli de değildi. Biraz korkunca çevresindeki eşyayı hep kendine düşman, canlı yaratıklar olarak görmeye başlıyor ve ortalığı kırıp geçiriyordu. Croasse, yalan söyleye söyleye kendi yalanlarına kendisi inanan kimselerden de değildi. Kendince o, gerçekten dövüşmüştü. Nitekim, övünmek aklından bile geçmiyordu. Şövalyeye:</p>

  <p>— “Meğer ben ne cesur adammışım da haberim</p>

  <p>yokmuş…” Dedi. “Şu cesaretimi farkettiğim günden beri başımdan pek garip şeyler geçmeye başladı doğrusu… Bu gidişle bir gün cesaretim yüzünden başıma bir felâket gelecek!..”</p>

  <p>Ve üzgün bir tavırla sözlerine ilâve etti:</p>

  <p>— “Kendimi korkak sandığım zamanlar o kadar rahattım ki…”</p>

  <p>Şövalye sordu:</p>

  <p>— “Ya şimdi nasılsın…”</p>

  <p>— “Şimdi kendi kendimden ürkmeye başladım. Kimbilir, kaç kişinin kanma girdim diye uykularım kaçıyor!”</p>

  <p>Şövalye, alaycı bir dille söylendi:</p>

  <p>— “Hakkın da yok değil hani! Picouic’le beraber az kalsın beni de öldürecektin!..”</p>

  <p>— “Ah efendim, o hareketim yüzünden hâlâ vicdan azabı çekerim.”</p>

  <p>Dışarıda gürültüler, yeri göğü inletiyordu. Pardaillan, pencereden bakınca sokağı, kalabalık bir asker topluluğunun doldurmuş olduğunu gördü ve halkın, durmadan: <i>«Gebersin Huguenot’lar</i>/» Diye bağırdığını duydu. Pencereyi kapayarak:</p>

  <p>— ‘-Amma da kafa şişiriyorlar, ha…” Diye söylendi.</p>

  <p>Sonra peşinde Croasse olduğu hâlde lokantanın salonuna indi. Bu sırada Croasse’nin aklı iyice başına gelmiş, tehlike kafasına dank etmiş, bütün vücudu zangır zangır titremeye başlamıştı. Şövalye alay olsun diye:</p>

  <p>-— “Açlıktan titriyorsun galiba!” Dedi.</p>

  <p>Croasse, bozuntuya vermemeye çalıştı. Zaten Şövalye’nin sâkin hâli, tehlikenin pek yakın olmadığını gösteriyordu. Şu hâlde iştahı kaçacak kadar korkmasına lüzum yoktu:</p>

  <p>— “Hem açlıktan, hem de susuzluktan efendim.” dedi. “O müthiş dövüşten sonra öyle bir karnım acıktı ki…”</p>

  <p>— “Öyleyse hiç durma… Hemen mutfağa gir. Deviniere <i>mutfağıma Paris’te bir</i> eşi daha yoktur…”</p>

  <p>Tam bu sırada Pardaillan’ın övdüğü mutfaktan Hugüette çıkmıştı. Kadının elinde merhem kutusu ve sargı bezleri vardı. Şövalye, mutfağa giren Croasse’nin arkasından kapıyı kapayarak Huguette’ye yaklaştı.</p>

  <p>Croasse mutfağa girince hemen yemek dolabına atılmıştı, fakat tencerelerden birinin kapağını kaldırmasıyla beraber kulağının dibinde korkunç bir homurtu işitti. Hemen aynı anda sağ baldırında da müthiş bir acı duydu. O kadar korkmuştu ki sokaktaki gürültüleri bile bastıran bir sesle:</p>

  <p>— “İmdat! Düşmanlar!” Diye feryadı bastı.</p>

  <p>Bu ses, bir aralık otelin silâhlı adamlarla dolu olduğunu sanan dışarıdaki askerlere içeridekilerin bir çıkış yapacakları korkusunu vermişti. Fakat ilk feryadından sonra cesaret damarları kabaran Croasse, bir et bıçağını kavradığı gibi dörtbir tarafa saldırmaya başladı. Ağız dolusu küfrediyor, bu küfürlere havlamalarla cevap veriliyordu. Artık Croasse’nin kafası iyice kızmıştı. Mutfakta ne kadar tencere, kazan varsa hepsini tangırtılarla yerlere seriyor, bunların arasında sıçrayıp zıplıyor, kendisiyle beraber bir köpek de oradan oraya koşup duruyordu. Bu köpek, Pipeau’ydu. Pardaillan’ın köpeği, bu mutfaktan öteberi aşırmanın yalnız kendisine ait bir hak olduğu düşüncesiyle buraya bir yabancının girerek tencereleri karıştırmasını katiyen hazmedememişti. Kavga da bundan çıkmıştı, ama ikisi de on dakikalık bir kovalamacadan sonra bitkin düşmüşlerdi. Nihayet Croasse, hissettiği acının sebebini anlamak için durdu. Bir de baktı ki bir köpek baldırına dişlerini geçirmişti!.. Bu hâli görünce:</p>

  <p><i>«Allah kahretsin!»</i> Dedi. <i>«Kendileri kaçtılar, köpeklerini burada bıraktılar. Haydi çomar, zıplayıp durma… Al bu da senin olsun…»</i></p>

  <p>Sonra zafer kazanmış bir komutan tavrıyla sahandan aldığı yarım tavuğu Pipeau’ya fırlattı. Köpek bu nefis kızartmayı görünce Croasse’nin baldırını bırakarak atıldı. Croasse, bir masaya otururken köpek de o masanın altına girdi.! İki ahbap çavuşlar, artık birbirlerini kıskanmaktan vazgeçerek sâkin sâkin karınlarını doyurmaya koyuldular.</p>

  <p>Pardaillan, Huguette’nin getirdiği sargıları ve merhemi görünce:</p>

  <p>— “Bu hazırlıklar kimin için?” Diye sordu.</p>

  <p>— “Sizin için Şövalye!..”</p>

  <p>Sokağı doldurup otele saldırmaya hazırlanan halkın feryatlannı duyan Huguette, korkudan sapsarıydı. Fakat yine de Şövalye’yi yardımsız bırakmak istemiyordu. Pardaillan, vücudundaki yaralara hir göz gezdirdikten sonra:</p>

  <p>— “Ötem berim biraz sıyrılmış ama, bu kadar itinaya da pek lüzum yok,” dedi. “Nasıl olsa bu yaralar birazdan tekrar açılacak. Hem sonra saracağınız sargılar benim çarpışmama da engel olur!”</p>

  <p>Huguette şaşkın şaşkın baktı:</p>

  <p>— “Ne diyorsunuz Şövalye? Yine dövüşecek misiniz?”</p>

  <p>— “Hem de nasıl dövüşeceğim, Huguette? Otelinizin yine baştan aşağı harap edileceğine doğrusu pek üzülüyorum. Ne zaman buraya gelsem, her seferinde böyle oluyor. Fakat emin olun ki bu sefer size vereceğim zarar sonuncusu olacaktır…”</p>

  <p>Huguette’nin yüzü, bir ölü benzi gibi renksizleşti:</p>

  <p>— “Ya siz, Şövalye? Siz ne olacaksınız?”</p>

  <p>— “Amma da yaptınız ha, Huguette… Bu dünya kime kalmış ki? Herkes, eninde sonunda bir gün ölmeyecek mi? Beni asıl memnun eden şey nedir, biliyor musun? Ömrümün en tatlı anlarını geçirdiğim bu otelde öleceğime seviniyorum.”</p>

  <p>Pardaillan, ciddî bir tavırla sustu. Huguette, önlüğünü yüzüne kapatmış, hüngür hüngür ağlıyordu. Pardaillan ise bir taraftan Huguette’yi teselli etmeye çalışırken bir taraftan da masa ve sandalye namına ne bulduysa muhtemel giriş yerlerinin önüne yığıyordu, ötelci kadının iki gözü iki çeşme ağladığım görünce:</p>

  <p>— “Siz üzülmeyin, Huguette,” dedi. “Onlar bu engelleri aşıncaya kadar biz beri taraftan kaçarız. Hele ben şu kudurmuşları bir parça oyalarken siz kendinize saklanacak bir köşe bulun da…”</p>

  <p>Buradan kaçmanın imkânı olmadığım, Pardaillan’ın kendisi de bilmiyor değildi. Amacı, Huguette’yi uzaklaştırıp ona bir zarar gelmemesini sağlamaktı. Kadını, oturduğu yerden kaldırmaya çalıştı. Birdenbire Huguette’nin başının kendi göğsüne yaslandığım gördü. Kadın söyleniyordu:</p>

  <p>— “Pardaillan, sizden rica ediyorum: Bırakın, ben de sizinle birlikte öleyim. Yıllardır, sizin beni hiçbir vakit sevmeyeceğinizi bile bile yalnız hayâlinizle avunarak yaşadım. Yıllarca sizi bir kere daha görebilmek ümidiyle bekledim. Şimdi öleceğinizi bile bile yanınızdan ayrılamam, Şövalye!..”</p>

  <p>Bu arada dışarıda, gür bir sesin emirler verdiği, askerleri otele saldırmaya hazırladığı duyuluyordu. Pardaillan:</p>

  <p>— “Canım, bunlar ne biçim söz?” Dedi.</p>

  <p>— “Öyle, Pardaillan öyle… Sizin öldüğünüzü bilmek, beni de öldürecektir. Yaşadığınız sürece</p>

  <p>Bastille’de bile olsaydınız, bir gün oradan kurtulacağınızı umabilir dim…”</p>

  <p>— “Benim öleceğimi de kim söyledi yahu? Ben kendimi korumaya karar verdim, o kadar… Bastille’de olsam daha mı iyi?”</p>

  <p>— “Oradan kurtulmanın imkânı vardır, Şövalye… Ama mezardan kurtulmanın imkânı yoktur. Biliyorum ki siz bugün, burada ölmeye karar vermiş bulunuyorsunuz… Sizin için bir sevgili değilsem bile, bir kardeş sayılırım ya… Yalvarırım size, benim yanımda ölmek kararını vermeyin…”</p>

  <p>Pardaillan, birdenbire durdu. Huguette’nin, göz yaşlarıyla bir kat daha güzelleşen tertemiz yüzüne baktı:</p>

  <p>— “Sen, benim için ölen sevgilimden sonra sevebileceğim biricik kadınsın, Huguette…” Dedi. “Peki, Huguette… Ne sen öl, ne de ben öleyim… Haydi, o güzel yanaklarını ıslatan yaşları sil bakayım…”</p>

  <p>Pardaillan sapsarı kesilmişti. Telâşsız görünüyor, fakat bir karar vermek üzere bulunan insanlar gibi düşünceli bir tavırla salonda bir aşağı bir yukarı geziniyordu. Bir aralık durarak:</p>

  <p>— “Sevgili Huguette,” dedi. “Kararımı verdim: Senin gözlerinin önünde ölmemek için elimden geleni yapacağım! Öldüğümü gözlerinle görmezsen belki acın da o kadar büyük olmaz.”</p>

  <p>Huguette, bir şey söylemiyor, son defa görüyormuş gibi Pardaillan’a hasret dolu gözlerle bakıyor ve içinden şu düşünce geçiyordu: <i>«Ölme, hayatım!… Ölme, yıllardır aşkını kalbimde sakladığını kahraman şövalyem… Eğer ölmeye karar verdiysen, bırak, ben de seninle beraber öleyim!»</i></p>

  <p>Şövalye birdenbire olduğu yerde durdu. Sonra kendi kendine mırıldandı;</p>

  <p><i>«Baba! Nasıl çarpışılıp ölüneceğini bana sen öğretmiştin… Nasıl teslim olunacağını da sana ben göstereceğim!»</i></p>

  <p>Sonra kılıcını çekti, dizinde bükerek ikiye böldü. Hançerini çıkarıp bir köşeye fırlattı. Sinirli sinirli gülmeye başladı. Huguette, dehşet dolu bir telâş içinde:</p>

  <p>— “Ne yapıyorsunuz?” Diye sordu.</p>

  <p>Şövalye bir kahkaha attı:</p>

  <p>— “İşte, Hueuette,” dedi, “sözlerini dinliyorum. Teslim olacağım. Birkaç ay mahpus kalacağım. Artık yaşamaya karar verdim. Çünkü bana hayatımın bundan sonra güzel olabileceği ümidini verdin. Beni bekle, Huguette’çiğim… Yemin ederim ki Bastille de çürüyecek değilim!”</p>

  <p>Huguette, bu sözleri kendinden geçmiş bir hâlde dinledikten sonra:</p>

  <p>— “Pardaillan!.. Ne yapıyorsunuz?..” Diye haykırdı.</p>

  <p>Fakat Şövalye artık lâf dinlemiyordu. Daha önce yaptığı engelleri teker teker kaldırıyordu. Kapıyı açtı, dışarıdan kulakları sağır eden bir uğultu geldi:</p>

  <p>— “Guise!. Guise! Yaşasın hristiyanlığın temel direği!..”</p>

  <p>Dük de Guise, göz kamaştırıcı bir alayın başında gelmiş, Deviniere’nin karşısında yer almıştı. Maineville kendisine:</p>

  <p>— “Herşey hazır monsenyör… Hücum emrini vereyim mi?” Diye sordu.</p>

  <p>Fakat tam bu sırada otelin kapısı açıldı ve basamakların üstünde Pardaillan belirdi. Huguette, arkasından:</p>

  <p>— “Pardaillan!” Diye bir defa daha bağırdı.</p>

  <p>Şövalye, şapkasını çıkararak kadını selâmladı:</p>

  <p>— “Tekrar görüşeceğiz, sevgili Huguette!” Dedi.</p>

  <p>Şapkasını tekrar giydikten sonra oradaki kalabalığa doğru döndü. Bakışlarından, sanki ateş fışkırıyordu. Sokağı dolduran halk, askerler, Dük de Guise ve beraberindekiler, korku ve hayretle büyüyen gözlerini, bu üstü başı paramparça ve kanlar içindeki adama diktiler. Şövalye ağır adımlarla basamakları indi. Korkuyla çekilip kendisine yol veren halk arasından, Dük de Guise’nin yanına kadar ilerledi. Alaylı bir sesle:</p>

  <p><a id="bookmark2"></a>— “Monsenyör, teslim oluyorum!” Dedi.</p>

  <p>Bu sözü: <i>«Seni tevkif ediyorum!»</i> Der gibi bir edayla söylemişti. Guise, bir an şaşkın, kalakaldı. Pardaillan:</p>

  <p>— “Korkmayınız! Pusu filân kurmuş değilim. Gerçekten teslim oluyorum,” diye tekrarladı.</p>

  <p>Bu sözler, Guise’ye, Pardaillan’ın ikinci bir tokadını yemişçesine tesir etti. <i>«Korkmayınız!»</i> Sözünü hazmedebilmek için Pardaillan’a alaycı ve aşağılayıcı gözlerle bakmaya çalıştı:</p>

  <p>— “Demek teslim oluyorsunuz?” Dedi. “Ben de buraya bir kahramanın doğuşunu seyretmeye gelmiştim. Şu kalabalık da, ne lüzumsuz… Haydi askerler, bu korkak herifi Bastille’ye tıkın!..”</p>

  <p>Pardaillan, acı acı güldü. Elini uzatıp Guise’nin yüzünü göstererek:</p>

  <p>— “Ben de cellâda teslim oluyorum sanmıştım. Halbuki şamarımı yemiş Guise’ye teslim oluyormuşum,” dedi. “Size bir şey söyleyeyim mi? Beni, hazır elinizdeyken öldürtürseniz akıllılık edersiniz. Yoksa uğrunda, bundan yirmi yıl önce binlerce insanın kanını akıttığınız Tanrı adına yemin ederim ki şimdi söylediğiniz sözü unutmayacak, bir gün hançerimi gırtlağınıza tıkacağım! Haydi askerler, ileri.”</p>

  <p>Pardaillan bunları söyledikten sonra metin adımlarla yürümeye koyuldu. Sanki etrafını çeviren muhafızlar, Şövalye’yi değil, Şövalye muhafızları götürüyordu. Korkunç bakışlarıyla etrafında vuracak birini arıyor gibiydi.</p>

  <p>Deviniere lokantasında ise Huguette, gözlerinden yaşlar boşanarak yere diz çökmüş:</p>

  <p><i>«Şimdi seni kurtaracak olan benim!»</i> Diyordu.</p>

  <div class="orta">

    <img alt="" src="../Images/main-33.png" style="width:139pt;height:69pt;"/>

  </div>

</body>

</html>