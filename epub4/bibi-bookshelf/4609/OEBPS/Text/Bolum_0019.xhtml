<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">19</span></span></h2>

  <div class="orta">

    <h2>FARNÉSE’NlN AŞKI</h2>

  </div>

  <div class="orta">
    <br/>
  </div>

  <p><span class="ilkharf">P</span>rens Farnèse, Léonore de Montaigues’i karşısında görür görmez, önce korkuyla karışık bir şaşkınlığa uğramış, sonra da kendisini toparlayıp durumu düşünmeye koyulmuştu. Onaltı yıllık bir geçmiş gözlerinin önünden, birkaç saniye içinde akıp gitmişti ve neticede şuna inanmıştı: O Léonore’yi hâlâ deli gibi seviyordu. Kendisi son derece ihtiyarlamış ve çökmüş, Léonore ise tersine, hiç değişmemişti. Bir süre hiç sesini çıkarmadan bu güzel kadını süzdü, sonra ürkek bir tavırla yerinden kalkarak:</p>

  <p>— “Kimbilir benden ne kadar nefret ediyorsunuz?” Dedi. “Fakat bugüne kadar başımdan geçenleri anlatacak olursam, benim de <i>cezamı</i> fazlasıyla çektiğimi anlar ve öcünüzün alınmış olduğuna inanarak teselli bulursunuz. Beni dinler misiniz, Léonore?…”</p>

  <p>Kardinal, sâkin, fakat utangaç bir edâ ile konuşuyordu. Léonore’ye bakmaya bile cesareti yoktu. Uzun bir zaman onu öldü sanmıştı ve gönlündeki aşkı unutturacak çâreler arayarak kendini siyasete vermişti. Papa Sixte-Quint’in karşısına Fausta’yı çıkarmak düşüncesi de kafasında o zamanlar yer etmişti. Bu çârelerin, kalbindeki aşkı unutturabileceğine inanmıştı. Fakat şimdi Léonore’yi tekrar karşısında görünce birdenbire bütün uğraşmalarınm boşuna olduğunu anlamıştı. Gönlündeki aşk unutulacak gibi değildi. İşte yeniden uyanmış, canlanmış ve bütün gücüyle onu etkisi altına almaya başlamıştı.</p>

  <p>Farnèse, ak sakalına ve ağarmış saçlarına rağmen ihtiyarladığının farkında değildi. İçinde büyük ve tükenmez bir hırs vardı. Bütün ailesi, başarı sahibi insanlar olarak ün yapmıştı. O vakitler İngiltere aleyhine büyük bir kuvvet hazırlayarak yenilmez sanılan o ulu <i>Armada’nın</i> gemilerini mahveden Alexandre Farnèse de, kardinalin amcasının oğluydu.</p>

  <p>Fakat Kardinal, Léonore’yi gördüğü andan itibaren tasarılarını da, gayelerini de, hattâ buraya Fausta’yı kurban etmek üzere geldiğini de unutmuştu… Kızı Violetta bile aklında değildi. Şimdi kendisini Léonore’ye affettirmek ve onunla birlikte buralardan kaçmaktan başka hiçbir şey düşünmüyordu.</p>

  <p>— “Beni dinler misiniz, Léonore?” Diye sözlerine ekledi. “Ben kendimi kiliseye bağlayan anlaşmayı boznınadığım için size karşı alçakça hareket ettim… Fakat sizi, taparcasına seviyordum Léonore!…”</p>

  <p>Dudakları titriyor, ne söyleyeceğini şaşırmış gibi kekeliyor ve ağlıyordu. Léonore, ona acıyarak baktı:</p>

  <p>— “Ağlayın!… Ağlayın!…” Dedi. “Gönül acıları, gözyaşlarıyla birlikte akar gider… Keşke ben de ağlayabilseydim… ”</p>

  <p>Kardinal hayretle ona baktı. Léonore’nin, kendisine bu kadar merhamet duyması inanılacak gibi değildi. Léonore:</p>

  <p>— “içinizi bana dökün,” dedi. “Belki sizi teselli edebilirim…”</p>

  <p>Kardinal, hâlâ hiçbir şey anlamadan onun yüzüne bakıyordu. Acaba Léonore kendisini tanımamış mıydı?</p>

  <p>— “Léonore! Léonore!” Diye seslendi.</p>

  <p>Kadın bu ismi duyunca şaşırmış gibi:</p>

  <p>— “Neden Léonore diye bağırıyorsunuz?” Dedi. Ben Léonore değilim ki! O zavallı kızın adını ağzınıza almayın! Bakın ben şimdi sizin elinize bakıp falınızı söyleyeyim!”</p>

  <p>Kardinalin gözleri dehşetle büyüdü. Léonore, elini tutunca bütün vücudu titredi:</p>

  <p><i>“Aman yarabbi!”</i> Diye söylendi. <i>“Aklını kaybetmiş! Vallahi delirmiş!..”</i></p>

  <p>Farnèse kadının ellerini ovuyor, yüzünü yüzüne sürüyor, ona durmadan bir şeyler söylüyordu. Fakat Léonore’nin bunlara hiçbir tepki gösterdiği yoktu. Boyuna gülüyordu.</p>

  <p>Bu sırada evin kapısı açıldı. İçeriye Pardaillan’la Charles d’Angoulême girdi. Hayretle duralayıp Farnèse’yi dinlediler. Kardinal:</p>

  <p>— “Beni tanımıyorsun… Sevgilini tanımıyorsun ha?…” Diyordu. “Bak, karşında Jean Farnèse var!”</p>

  <p>Farnèse yavaş yavaş aklını kaybediyormuş gibi hırçınlaştı. Léonore’yi sarstı ve:</p>

  <p>— “Haydi beni tanımazlıktan geliyorsun,” dedi. “Fakat ya kızın ne olacak?… Ana yüreği yok mu sende? Kızın Violetta’yı da mı tanımayacaksın? Zaten tamsan da ne faydası var… O zavallı öldü!…”</p>

  <p>— “Kim?” Dedi. “Violetta’nın öldüğünü kim söyledi?”</p>

  <p>Léonore içeriye yabancıların girdiğini görünce eğilip yerden kırmızı maskesini almış, yüzüne geçirmişti. O andan itibaren de olgun güzelliği tekrar göze görünmez olmuş, yeniden çingene Saızuma kılığına bürünmüştü. Charles, hüngür hüngür ağlıyordu. Farnèse, şaşkın ve perişan, delikanlıya baktı:</p>

  <p>— “Siz kimsiniz, mösyö?” Dedi.</p>

  <p>Dük d’Angoulême, Kardinali korkutan ve Pardaillan’ı da merhametten titreten bir sesle:</p>

  <p>— “Onun öldüğünü söylediniz, değil mi? Söyle Pardaillan, onu deli gibi sevdiğimi ve yalnız onu tekrar bulmak ümidiyle yaşadığımı söyle!…”</p>

  <p>Dük, Farnèse’nin kolundan şiddetle çekerek sözlerine ekledi:</p>

  <p>— “Siz kim oluyorsunuz? Violetta’nın öldüğünü bu kadına neden söylüyordunuz? Bu kadın kim? Violetta’nın öldüğünü nereden biliyorsunuz?”</p>

  <p>Kardinal, üzüntüden bitkin sesiyle:</p>

  <p>— “Ben kimim, ha?” Dedi. “Ben, bu kadının lânetine uğramış, mahvolmuş bir adamım! Bana iyice bakınız! Ben Kardinal Prens Farnèse; Léonore de Montaigues’in âşığı, Violetta’nın babasıyım!”</p>

  <p>Charles, Farnèse’nin yüzüne dehşet dolu gözlerle baktı:</p>

  <p>— <i>«Onun babası!»</i> Diye mırıldandı.</p>

  <p>Şövalye de, çingene Saızuma’ya merhamet dolu bir bakışla:</p>

  <p>— <i>«Annesi!»</i> Diye söylendi. ,</p>

  <p>Charles, Farnèse’ye:</p>

  <p>— “Demek siz, Violetta’nın babasısmız, ha?” Dedi. “Onu sevmiş, onu korumuş olan insan sîzsiniz demek? O hâlde size soracağım çok şey var.”</p>

  <p>Bu sözler Farnèse’nin yüreğine hançer gibi saplanmıştı. Kızını, Violetta’yı sevmiş ve korumuş olan, kendisi miydi? Yoksa kızını kendi eliyle cellâda mı teslim etmişti? Pardaillan, Kardinalin cevap vermediğini görünce:</p>

  <p>— “Bu delikanlı, kızınızı seviyor,” dedi. “Hiç olmazsa Violetta’nın nasıl ölmüş olduğunu ona anlatınız.”</p>

  <p>Farnèse boğuk bir sesle ve dalgın dalgın söylendi:</p>

  <p>— “Nasıl mı öldü? îdam edilerek!…”</p>

  <p>Charles atıldı:</p>

  <p>— “Peki ama, kim?… Kim öldürttü onu?”</p>

  <p>— “Bir kadın! Müthiş bir kadın! Dişi bir şeytan!.. Elime geçmişken budalacasına kaçırdığım bir hain… Fakat sakın onun yoluna çıkmaya kalkışmayınız! Ona çarpanlar, kırılan bir cam gibi parça parça olur. Mademki sizler de Violetta’yı seviyorsunuz, o kadın sizler den de nefret eder… Hiç durmayınız! Buradan, Paris’ten kaçınız!”</p>

  <p>Pardaillan sordu:</p>

  <p>— “Peki, ben ve Dük d’Angoulême kaçalım. Ya siz ne yapacaksınız?”</p>

  <p>— “Bana gelince iş değişir. Eğer bu kadın, bir insan eliyle ölecekse o el benim elim olacaktır! Onun için ben, hayatımın sonuna kadar onun peşinden gitmeye mahkûmum. Fausta’yı ben öldüreceğim!”</p>

  <p>Pardaillan şaşkınlıkla mırıldandı:</p>

  <p><i>«Demek bu işi Fausta yaptı, öyle mi? Benim de aklıma o gelmişti. Ya, Fausta! Demek sen sadece kralları tahttan indirmekle uğraşmıyor, aynı zamanda, insanların canlarını almakla da vakit geçiriyorsun… Öyleyse seninle muhakkak karşılaşacağız Fausta!»</i></p>

  <p>Farnèse bu sırada tekrar Léonore’ye dönmüştü:</p>

  <p>—“Léonore, ben seni hâlâ seviyorum,” diyordu. Léonoré, gel, birlikte gidelim. Ben senin soğumuş kalbini ısıtırım, Léonore!”</p>

  <p>Çingene karısı, alaycı bir sesle cevap verdi:</p>

  <p>— “Benim kalbim, kilisede piskoposun ayakları dibinde çiğnendi…”</p>

  <p>Famèse çılgına dönmüştü. Boyuna Saîzuma’yı çekeliyor, götürmek istiyordu. Lâkin deli birdenbire bağırdı:</p>

  <p>— “Jean de Kervilliers! Benden ne istiyorsun?… İşte, bak hain piskopos geldi! İşte, kilisenin çanları çalıyor, duyuyor musunuz?..”</p>

  <p>Kadın, Farnèse’nin üstüne öyle korkunç bir tavırla yürümüştü ki kardinal korkuyla gerilemiş, başını elleriyle tutarak, evden dışarıya fırlamıştı. Pardaillan, Charles d’Angoulême’ye:</p>

  <p>— “Buradan gidelim, monsenyör,” dedi. “Burası çok kasvetli bir yer…”</p>

  <p>Sonra Saîzuma’ya yaklaştı:</p>

  <p>— “Beni tanıdınız mı, madam?” Diye sordu. “Benimle gelir misiniz?…”</p>

  <p>Kırmızı maskeli kadın, bir an düşündü:</p>

  <p>— “Hayır!” Dedi. “Sizi tanımıyorum! Fakat sesiniz o kadar tatlı ki sizinle gelebilirim.”</p>

  <p>Birlikte dışarıya çıktıkları vakit Picouic, hâlâ köşkün kapısında nöbet bekliyordu. Yalnız Croasse ortadan kaybolmuştu. Pardaillan’la Charles d’Angoulême, Croasse’yi araştırmaya lüzum görmeden bahçeyi geçip duvar yıkıntısından sokağa ulaştılar ve hızla Paris’e yöneldiler.</p>

  <p>Tam bu sırada rahibe Mariange de duvar yıkıntısına ulaşmış, sokağa bakmıştı. Paris kapısından, Pardaillan ve Dük d’Angoulême ile birlikte giren Saızuma’yı çizgili elbisesinden tanıyarak, peşlerinden hızla koştu. Pariş sokakları, bağırıp çağıran, protestanlara lânet okuyan bir kalabalıkla doluydu. Pardaillan’la Dük d’Angoulême ve çingene karısı bir binadan içeriye girdiler. Rahibe, okumak bilmediği için, binamn kapısına asılı levhadaki yazıyı sökemedi. Gelen geçene sordu ve buranın Deviniere lokantası olduğunu öğrenince, tereddütle durdu. Şimdi ne yapsmdı? Çingeneyi götüren iki yabancıyla mı konuşsun, yoksa tekrar manastıra mı dönsündü? Hatırladığına göre, manastır başrahibesi, bu çingenenin manastırda kalmasına büyük bir önem verir gibiydi. O hâlde kendisine gidip Saîzuma’nın nerede bulunduğunu söylerse ondan hiç değilse on altın mükâfat koparırdı…</p>

  <p>Hızla tekrar manastıra döndü. Hemen Claudine de Beauvilliers’in yamna çıktı. Claudine, Belgodère’yi henüz salıvermişti ve acele acele Fausta’ya bir mektup yazıyordu. Mariange’nin anlattıklarını dinledikten sonra bu yeni haberi de mektuba ekleyerek zarfı Mariange’ye verdi. Kendisine Fausta’nın evini, sıkı sıkıya tarif etti ve:</p>

  <p>— “Sakın mektubu düşüreyim deme, ha… Bu işi de başarırsan, büyük mükâfat görürsün,” dedi. Mariange, artık yağlı kuyruk bulduğundan emin, etekleri uça uça tekrar Paris yolunu tuttu.</p>

  <div class="orta">

    <img alt="" src="../Images/main-22.png" style="width:130pt;height:59pt;"/>

  </div>

</body>

</html>