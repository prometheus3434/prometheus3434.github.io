<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">16</span></span></h2>

  <div class="orta">

    <h2>FAUSTA’NIN KALBİ</h2>

  </div>

  <p><span class="ilkharf">D</span>ışı meşin kaplı, içi ipek yastıklarla döşeli arabamın çevresinde, koyu renkli esvaplar giyinmiş bir muhafız kalabalığı vardı. Araba, bütün Paris’i bu muhafızlarla birlikte geçti. Montmartre kapısından çıktı ve dolambaçlı bir yolu takip ederek Bénédictines rahibelerinin manastırı önünde durdu.</p>

  <p>Araba durunca onu uzaktan gizlice takip etmiş ve tanınmamak için pelerinine sımsıkı sarılmış olan cellât Claude Usta da, yüz adım kadar geride, bir ağacın arkasına sinerek bekledi.</p>

  <p>Arabanın içinden Prenses Fausta inmiş ve çabucak açılan kapıdan, harap manastıra girmişti. Claude Usta’nın yanına da şapkasını, yüzünü örtecek kadar indirmiş biri yaklaşmıştı. Bu adamın, şapkasını kaldırınca Kardinal Farnèse olduğu görüldü. Kardinal, Fausta’ya karşı korkunç bir mücadeleye girişmiş olmasına rağmen silâhsızdı. Cellât, elini manastıra uzattı:</p>

  <p>— “Buraya geldi,” dedi.</p>

  <p>Farnèse, manastırın kapısında bekleyen muhafızlara baktı:</p>

  <p>— “Peki,” dedi. “Benimle beraber çalışmaya karar verdin mi?..”</p>

  <p>— “Ne demek karar verdin mi? Sözleşme imzalamadık mı? Ben onu öldüreceğim. Fakat ondan sonra da siz bana ait olacaksınız!..”</p>

  <p>— “Güzel… Öyleyse hemen manastıra girmeye bakalım.”</p>

  <p>Bir hayli uzaktan dolaşarak manastırın arka tarafına geldiler. Bu harap binanın vaktiyle çok güzel olan bahçesi de ihmal edilmiş, bir dikenlik ve çalılık hâlini almıştı. Bahçenin içinde temellerinden başka bir şeyi kalmamış bir kilise yıkıntısı görünüyordu. Daha geride bostan vardı. Bu bostanın etrafına bir duvar çekilmişti, ama o da yer yer yıkılmış ve çökmüştü. Claude Usta, duvarın yarıklarından birine yöneldi. Famèse de kayıtsız adımlarla arkasından yürüdü. Birlikte bostana girdiler. Bir köşede, herhâlde manastırın eski başrahihelerinden birinin yaptırmış olduğu zarif görünüşlü, fakat harap bir küçük ev vardı. Claude Usta bu evin çürük kapısını bir omuzlayışta açtı. Birlikte içeri girdiler. Cellât, Kardinal’e:</p>

  <p>— “Beni burada bekleyin,” dedi.</p>

  <p>Farnèse, başıyla bekleyeceğini belirtirken cellât da çıkıp gitti.</p>

  <p>Prenses Fausta manastıra girdiği sırada kederli bir hâldeydi. Fakat bu harikulâde güzel kadının yüzüne, neşeden ziyade kederin yakıştığı da muhakkaktı, iki rahibe, önden gidiyor, kendisine yol gösteriyordu. Mermer bir merdivenden çıktılar, sonra manastır başrahibesi Claudine de Beauvilliers’le karşılaştılar. Claudine, Fausta’yı görür görmez diz çöktü ve Fausta’nın elini öptü. Sonra Fausta’ya yol göstererek onu kendisine ait olması gereken bir odaya soktu.</p>

  <p>Bu odada ilk dikkate çarpan şey, etrafı madenî bir çerçeveyle çevrilmiş mermer bir masaydı. Masanın üstünde, ancak kibar bir fahişenin kullanabileceği kadar bol makyaj malzemesi vardı. Aynı masanın üstünde bulunan bir Isa heykeliyle bir haç, öteki eşya ile tezat teşkil ediyordu.</p>

  <p>Claudine, Fausta’yı rahat bir koltuğa yerleştirdikten sonra ayaklarının altına bir yastık koydu ve önünde elpençe divan durdu. Fausta sordu:</p>

  <p>— “O çingene karısı hâlâ burada mı?”</p>

  <p>— “Evet efendim… Emirleriniz üzerine kendisini göz hapsinde tutuyoruz. Fakat bu kadın deli değil efendim… Kutlu Efendimiz, kendisini görmek isterler mi?”</p>

  <p>Fausta bir an sessiz durdu. Sonra:</p>

  <p>— “Claudine,” dedi, “bana henüz <i>«Kutlu Efendimiz»</i> demeyiniz. O gün henüz gelmedi. Unutmayınız.”</p>

  <p>Claudine çabucak af dilerken Fausta devam etti:</p>

  <p>— “Benim papalığım, yılan hikâyesine döndü Claudine… Yirmiüç Kardinal, Roma’daki yeraltı mezarlığında gizli bir toplantı yaparak Sixte-Quint’e başkaldırmak kararını aldılar. Oysa şimdi, verdikleri kararı uygulayamıyor ve tir tir titriyorlar… Benim papalığıma, yeraltı mezarlarının karanlığı içinde karar verilmiş olması ne gariptir, Claudine… Halbuki artık ruhum aydınlık istiyor. Bakın, siz bir kadınsınız… Hem de bütün hatâlarınıza rağmen tanıdığım kadınlar içinde en fazla beğendiğim sîzsiniz. Siz bana: <i>«Kutlu efendim»</i> diyorsunuz. Bense emellerimi ve kendime vazife edindiğim şeyleri düşündükçe kadınlığımdan korkuyorum Claudine…”</p>

  <p>Claudine de Beauvilliers, Fausta’ya saygı dolu bakışlarla baktı. Onu her zamankinden daha sararmış, solmuş buldu. Diz çöktü, Fausta’nın beyaz ve güzel ellerini tekrar öptü:</p>

  <p>— “Benim asil ve güzel efendim,” dedi, “insan kalbine saygı ve sevgi aşılayan ve bazan da müthiş bir korku salan o güzel gözlerinizde bir keder okuyorum. Sizi üzgün görmektense ölmeyi tercih ederimi”</p>

  <p>Fausta, Claudine’yi ayağa kaldırdı:</p>

  <p>— “Evet. Claudine,” Dedi. “Siz ruhu dayanıklı bir kadınsınız. Beni yalnız siz anlarsınız. Onun için dinleyiniz Claudine… Ben artık çok yükseklerde uçmaktan bezdim, usandım…’”</p>

  <p>Claudine, Fausta’nın bir işaretiyle sustu ve dinlemeye başladı. Şimdi Fausta kendi kendine konuşuyor, kendi kendisiyle hesaplaşıyor gibiydi:</p>

  <p>— “Acaba tasarladığım din devleti boş bir hayâl mi? Bir kadının, Saint-Pierre’nin tahtına oturmasını yasaklayan bir kanun mu var? Kadınlar arasında neden din adamları bulunmasın? Kadın olmak, neden yüksek emeller peşinde koşmaya engel olsun? Jeanne d’Arc, Fransa Krallığını kurtaran o kadın, bir azize değil midir? Ben neden onun gibi olmayayım?”</p>

  <p>Fausta bir an sustuktan sonra söylendi:</p>

  <p>— “Yirmiüç kardinal, Sixte-Quint’in karşısına bir taht ve bir kilise çıkarmak istedi. O zamandan beri üç yıl geçti. Ben o sırada Roma’da ninem Lucrèce Borgia’nın sarayında otururdum. Damarlarımda Borgia sülâlesinin kanı akıyordu. Çevremde bir sürü dalkavuk vardı. Sarayımın içi bir sürü asil ve kilise büyüğüyle dolup boşalıyordu. O sıralar gönlümün tek eğlencesi, erkeklere karşımda boyun eğdirmekti. Evet, Farnèse’ye rastladığım sırada bunlarla vakit geçiriyordum.”</p>

  <p>Fausta bir süre düşünceye daldı. Claudine, hiç sesini çıkarmadı. Fausta bir süre sonra tekrar söze başladı:</p>

  <p>— “Bana mukavemet edemeyip pençeme ilk düşen erkek, Farnèse’ydi. Fakat beni ilk terkeden de o oldu.”</p>

  <p>Claudine hayret içinde sordu:</p>

  <p>— “Ne, madam? Sahi mi Farnèse sizden ayrıldı mı?”</p>

  <p>Fakat Fausta, cevap vermeden sözüne devam etti:</p>

  <p>— “Bir akşam, beni sarayıma gelip aldı. Duygularımı ve düşüncelerimi biliyor, beni çok takdir ediyordu. O gece birlikte Roma’dan çıktık, bir yeraltı mezarlığına indik. Meşalelerin ışığında, genişçe bir mahzene ulaştık ve orada ilk defa olarak yirmiüç kardinal gördüm. Farnèse: <i>«İşte beklediğiniz, sizi kurtaracak olan insan!»</i> Diye onlara beni gösterdi. Yirmiüçler hemen etrafımı alarak konuşmaya başladı. Omuzlarıma yüklemek istedikleri ağır ve korkunç görev beni hiç ürkütmedi. Bana söz verilince. ben de uzun uzun konuştum. Beni sessiz sadasız dinlediler. Sonra her biri teker teker önümde diz çöktü ve elimi öptü. En yaşlıları da parmağıma şu halkayı geçirdi…”</p>

  <p>Fausta elini <i>uzattı ve birçok kimseyi secdeye</i> vardıran esrarengiz halkayı gösterince Claudine hemen haç çıkararak eğildi. Fausta sözüne devam ederek:</p>

  <p>— “Ondan sonra yeni vazifeme başladım,” dedi. “Kısa zamanda Roma’yı allak bullak ettim. Orada bana itaat etmeyecek bir tek kardinal ve piskopos kalmadı. Fransa’ya geldim. Buranın da altını üstüne getirdim. Çünkü Fransa Kralı, Farnèse’nin ilk teklifine omuz silkmişti. Ben de onu başkentinden kovdum ve krallığa başka birini seçtim.”</p>

  <p>Fausta tekrar düşünceye dalmıştı. Claudine ürkek bir sesle:</p>

  <p>— “Zannımca olaylar istediğiniz gibi yürüyor,” dedi.</p>

  <p>— “Ben de buna şaşıyorum ya… Görünüşte her şey yolunda gidiyor. Halbuki bazı ufak tefek öyle aksaklıklar oluyor ki işlerimi yarı yolda durduruveriyor. Gizli toplantıda bulunmuş olan kardinaller bir türlü <i>son kararı veremiyorlar.</i> Farnèse bile beni yüzüstü bırakıverdi.”</p>

  <p>— “Fakat ya Diik de Guise, madam, Guise var ya…”</p>

  <p>— “Guise’yi bırak canım! Kendisini aldatan karısını bile affetti.”</p>

  <p>Claudine, gülmesini zor zaptetti. Fausta söylendi:</p>

  <p>— “Görünüşe bakılırsa Guise’den çok şey umulabilir. Halbuki o, yalnız savaş meydanlarında kahramandır. Savaş dışındaysa o kadar yumuşak, o kadar kararsız ki kendisinden yararlanmak pek güç…”</p>

  <p>Fausta tatlı bir hayâle dalmış gibi gözlerini kapadı. Sonra birden toparlanarak:</p>

  <p>“Karısını affedişiyle bütün plânlarımı allak bullak etti,” dedi. “Crillon’un, Krala ulaştırmaya çalıştığı üçbin kişinin, Paris’ten çıkmasına engel olamadı. Tabiî bu olay Üçüncü Henri’ye cesaret verdi. Üstelik bu da yetmiyormuş gibi Dük de Guise, Catherine de Médicis’in iki çift sözüne kanıverdi. Casuslarım aracılığıyla Papa Sixte-Quint’ten altınlarının geldiğini öğrenmiştim. Hemen Diik’e haber verdim. Ne çâre ki altınlar, gözünün önünde kaçırıldı ve kendisi bir çocuk gibi aldatıldı.”</p>

  <p>Fausta derin bir soluk alıp verdi. Dolgun göğsü kalktı, indi:</p>

  <p>— “Dük de Guise’nin hem Grève meydanında, hem Saint-Roch değirmeninde karşılaştığı Şövalye de Pardaillan, çok zorlu bir rakipti,” dedi. “Guise’de bir Pardaillan ruhu yok. insanın elinde Pardaillan gibi bir adam bulunsa dünyayı yerinden oynatır.”</p>

  <p>Yüreğindeki sır onu boğacakmış gibi titrek bir sesle:</p>

  <p>— “Savaşta insan, vücudunu değil, ruhunu zırlılamalıdır,” dedi. “Fransa tahtım ele geçirecek kahraman, Guise değildir. Ben böyle bir işi başarabilecek tek adam olan Şövalye de Pardaillan’ı birkaç gün önce gördüm. Gerçi zırhı eski, esvapları yıpranmış, yüzü zayıf bir adamdı. Fakat bakışlarında öyle garip bir gülümseyiş, sözlerinde ve tavırlarında öyle tesirli bir sadelik vardı ki beni heyecana düşürdü… Bu adam kim? Ah, onu tanımak, onun ruhunu anlamak, hattâ kendimi ona beğendirmek için herşeyi yapmaya hazırım. Onu…”</p>

  <p>Fausta birdenbire sustu. Yüzü sararmıştı. Tırnaklarını avuçlarına bastırarak heyecanını tuttu. Fakat Claudine, onun gizlemek istediği büyük sırrı anlamıştı. Fausta:</p>

  <p>— “Benimkisi çılgınlık!” Diye sözlerine ekledi. “Bende kalp yoktur. Ben kalp sahibi olmak istemiyorum!”</p>

  <p>Claudine titredi:</p>

  <p>— “Niçin, madam? Niçin size lâyık olan yüksek ödevlerden biraz sıyrılıp yeryüzüne, insanlar arasına girmek istemiyorsunuz? Neden bir kraliçe olduğunuz kadar bir kadın olmayacakmışsınız?..”</p>

  <p>Fausta’nın gözlerinde şimşekler çaktı:</p>

  <p>— “Çünkü ben, kadınları zayıf düşüren duygulan tanımamış bir bâkire, erkeklerin tahakkümünü tatmamış bir varlık olmak istiyorum. Çünkü dünyada hiç kimse Fausta’ya hâkim olamamalıdır.”</p>

  <p>Claudine derin bir heyecanla söylendi:</p>

  <p>— “Ah, madam! Aşk, hâkimlerin en tatlısıdır.”</p>

  <p>Fausta irkildi:</p>

  <p>— “Aşk mı?”</p>

  <p>Başını eğdi. Kirpiklerinin ucunda bir damla yaş belirmişti. Fakat bu zayıflık ânı çok kısa sürdü. Yüzünü kaldırdığı vakit gözyaşı çoktan kurumuştu. Deminki sözlerini unutmuş gibi:</p>

  <p>— “İşte,” dedi, “şu son birkaç gün içinde Guise; işleri on yıl geriletti. Famese’yi de büsbütün elimden kaçırmadan tekrar elime geçirmeliyim… Şimdi şu Saîzuma’ya bakalım… Siz, Saızuma’nın, Farnèse’yi tanıdığını tahmin ediyordunuz. Eğer bu tahminini? ve bana anlattıklarınız doğru çıkarsa…”</p>

  <p>— “Kesinlikle değil, madam… Bir şüphe, daha doğrusu bir ümit…”</p>

  <p>— “Sizden eminim Claudine. Size bir mükâfat borçluyum. Şimdi şu Saızuma’yı görelim.”</p>

  <p>Claudine de Beauvilliers ellerini çırptı. Kapıda beliren rahibeye:</p>

  <p>— “Çingeneyi getiriniz!” Emrini verdi.</p>

  <div class="orta">

    <img alt="" src="../Images/main-19.png" style="width:114pt;height:54pt;"/>

  </div>

</body>

</html>