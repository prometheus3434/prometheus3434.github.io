<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation">Bölüm</span> <span class="count">30</span></span></h2>

  <h2>MÜTHİŞ NİKÂH</h2>

  <p><br/></p>

  <p><span class="ilkharf">C</span>harles d’Angoulême, en tatlı hayâller içinde yüzer ve böylece akşamı ederken, bastıran karanlıkla beraber, Barrés sokağının her yanı da casuslar ve muhafızlarla dolmuştu. Öbür taraftan, yakınlarda bulunan Saint - Paul kilisesi de kuşatılmıştı. Kilisenin her kapısını onar kişilik nöbetçi birliği tutuyordu. Saint-Antoine caddesinde ise kocaman bir araba bekliyordu. Bir yanda Fausta, avlarını kaçırmamak için en sıkı ihtiyat tedbirlerini alırken öbür yanda Charles d’Angoulême’yle Violetta da, vaktiyle Marie Touchet ile Dokuzuncu Charles’e aşk yuvalığı etmiş olan evde unutulmaz saatler geçirdiler. Nihayet saat onbiri çaldı. Dük d’Angoulême:</p>

  <p>— “Vakit geldi,” dedi.</p>

  <p>Violetta da:</p>

  <p>— “Gidelim, sevgilim,” diye mırıldandı.</p>

  <p>Birlikte yola çıktılar ve karanlık sokaklarda kendilerini kollayan casusların hiç farkına varmadan, birbirlerine sokularak dünyalarım unutmuş bir hâlde kiliseye doğru yollandılar.</p>

  <p>İşte o sırada Claude’yle Farnèse, Fausta’nın gizli sarayında korkunç mahkemenin verdiği ölüm hükmünü dinliyorlardı. Hareketli duvar eski yerine gelip de mahkeme salonuyla mahpusların hücresi ayrılınca Fausta, yanındaki kardinalleri tekrar tekrar saydı. Sonra geniş salondan çıkarak, çabucak üstünü değiştirdi ve küçük bir odaya girdi. Burada kendisini, yüzünde karanlık okunan bir adam bekliyordu.</p>

  <p>Fausta sordu:</p>

  <p>— “Bu akşam, dediğim şeyi yapacak mısınız?”</p>

  <p>Adam, ümit ve heyecandan titreyen bir sesle:</p>

  <p>— “Yapacağım madam!” Dedi.</p>

  <p>Birlikte saraydan çıktıkları vakit, yirmi kadar atlıyı, kendilerini bekler buldular. Fausta da hemen bir ata atladı. Yanındaki adam da bir ata binerek onun peşine düştü. Böylece kafile Sain t-Antoine caddesine yöneldi. Ne Fausta bir şey söylüyordu, ne de arkasından giden adam, yâni Maurevert…</p>

  <p>Charles ile Violetta, Saint-Paul kilisesine vardıkları zaman, saat onbir buçuğu bulmuştu. Genç Dük, yol boyunca birtakım esrarengiz karaltılar farketmemiş değildi. Fakat bunları, o devirde geceleri Paris sokaklarını dolduran serserilerden ve hırsızlardan sanmış, sadece hançerinin kabzasını sımsıkı tutmakla yetinmişti. Kilisenin kapısına vardıkları zaman delikanb, kimse olup olmadığını anlamak için etrafına bakındı. Sonra kapının aralık olduğunu görünce, Pardaillan’la arkadaşlarının içeride beklediklerini düşündü.</p>

  <p>Heyecandan titreyen sesiyle:</p>

  <p>— “Girelim sevgilim!” Dedi.</p>

  <p>Birlikte kiliseye daldılar. Mihrabın iki yanmdaki iki mumun ışığı, ortalığı belli belirsiz aydınlatıyordu. Charles, hemen oracıkta birbirleriyle fısıldaşıp duran üç karaltı görünce, Violetta’ya:</p>

  <p>— “İşte ruhum, bunlardan biri babanız Kardinal Farnèse, olacak,” dedi. “Zannımca nikâhımızı da o kıyacak.”</p>

  <p>İki sevgili, mihraba doğru yürürlerken, arkalarından, silâhlı bir kalabalığın sökün ettiğini sezemediler. Charles, Pardaillan’la arkadaşları sandığı üç yabancıya yaklaşınca, bunların umduğu kimseler olmadığını hemen anladı. Dikkat edince ikisini tanıdı. Biri Bussi-Leclerc, öteki de Mainevillè’ydi. Üçüncü-sünün yüzünde maske olduğu için kim olduğu anlaşılmıyordu. Charles, Saint-Roch değirmeninde karşılaştığı iki düşmanını görünce elini hançerine götürdü. Bu adamların burada bulunmaları, hiç şüphesiz hayır belirtisi değildi. Violetta’yı göğsüne doğru bastırarak hançerini çekti ve genç kıza:</p>

  <p>— “Korkma sevgilim!” Dedi.</p>

  <p>— “Korkmuyorum!”</p>

  <p>Dük d’Angoulême, üç kişiye doğru yöneldi. Nefret dolu boğuk bir sesle:</p>

  <p>— “Burada ne arıyorsunuz?” Diye sordu.</p>

  <p>Bussi-Leclerc bu soruya gayet sâkin cevap verdi:</p>

  <p>— “Monsenyör, buraya iki görevi yerine getirmek üzere geldik. Birincisi, bir nikâh töreninde bulunacağız…”</p>

  <p>Charles, sırtından soğuk terler boşanarak:</p>

  <p>— “Ne nikâhı? Nasıl nikâh? Söylediklerinize dikkat ediniz, yoksa…” Diye söylendi.</p>

  <p>Maineville de lâfa karıştı:</p>

  <p>— “Basbayağı nikâh, monsenyör… Prens Farnèse’nin kızı Violetta’yı evlendiriyoruz.”</p>

  <p>Charles, hiçbir şey anlamadan bakıyor, ne diyeceğini bilemiyordu. Bussi-Leclerc tekrar sözü aldı:</p>

  <p>— “İkincisi de bir tutuklama görevidir, monsenyör… Lütfen kılıcınızı teslim ediniz. Sizi Kutlu Birliğin komutanı adına tevkif ediyorum. Görüyorsunuz ki bunda şaşılacak bir taraf yok. Saint-Roch değirmeni olayının öcünü alıyoruz… Bu işler parayla değil, sırayla…”</p>

  <p>Violetta bu sözleri duyunca acı bir çığlık attı. Charles d’Angoulême ise nişanlısını göğsüne daha sıkı bastırarak:</p>

  <p>— “Bana el süreni gebertirim!” Dedi. “Bir adım atmayın!”</p>

  <p>Dük, yavaş yavaş gerileyerek kiliseden çıkıp gitmek niyetindeydi. Fakat Maineville:</p>

  <p>— “Karşı koymanızın size hiçbir faydası olmayacak monsenyör,” diye seslendi. “İsterseniz arkanıza bakınız!”</p>

  <p>Charles birden başını geriye çevirince, arkasında kalabalık bir insan sürüsünün kılıçlarını uzatarak kendilerine doğru yürüdüklerini gördü. Ümitsiz bir hareketle Violetta’ya sarıldı. Genç kız:</p>

  <p>— “Beraber ölelim sevgilim!” Diye fısıldadı.</p>

  <p>Dük d’Angoulême’nin kılıcı, kilisenin loşluğunda şimşekler çakarak kalabalık düşmanlara doğru saldırdıysa da aynı anda delikanlıya, yirmi kişi birden saldırdı. On kişi de Violetta’yı çekti, aldı. Bu ayrılma ânında genç kızın acıklı feryâdı Dük’ün ümitsizce haykırışı kilisede tüyler ürpertici yankılar yaptı. Fakat Charles, kolay kolay teslim olacak kimselerden değildi. Kılıcı, her kalkış, inişinde kendisine saldıranlardan birini, ya ağır yaralı ya da ölü olarak yere seriyordu… Ne çâre ki bu kahramanca savunma pek kısa sürebildi. Bir-iki hamleden sonra Dük’ün kılıcı kırıldı. Bu durumda bile düşmanlarına bir hayli kayıp verdirdikten sonra kıskıvrak yakaladılar. Kırık kjhcı elinden aldılar. Üstüne çullandılar, kendisini sımsıkı bağlayarak bir arabaya attılar. Bu araba, Paris’in karanlık sokaklarından hızla geçerek bir tahta köprüyü aştı ve kocaman bir taş yapının geniş avlusuna girdi.</p>

  <p>Dük d’Angoulême, Bastille zindanına götürülmüştü.</p>

  <p>Bu sırada Saint-Paul kilisesinde, bu trajedinin ikinci perdesi oynanıyordu.</p>

  <p>Saldırganlar, Violetta’yı yakaladıktan sonra kiH-senin mihrabına sürüklemişlerdi. Orada bulunan üç kişiden üçüncüsü de bu sırada maskesini çıkarmıştı. Bu Maurevert’ti. Violetta, çevresine korkuyla bakınırken Maurevert, kendisini elinden tutmuş söyleniyordu:</p>

  <p>— “Teşekkür ederim sevgilim… Tam zamanında geldiniz. Nikâhımız için herşey hazır. Şimdi papaz, bizi ebedî olarak birleştirecek!”</p>

  <p>Violetta korkuyla karışık bir hayret içinde:</p>

  <p>— “Siz, siz kimsiniz?” Diye söylendi. “Nişanlımı ne yaptınız benim? İstemiyorum sizi!..”</p>

  <p>Maurevert fısıldıyordu:</p>

  <p>— “Ne yapıyorsunuz, sevgili Violetta?… Beni tanımıyor musunuz? Ben sizin nişanlınız değil miyim?”</p>

  <p>Genç kız, yürekleri titreten bir sesle bağırdı:</p>

  <p>— “İstemiyorum sizi!.. Ben Charles’imi istiyorum! Benim nişanlımı ne yaptınız? Aman yarabbi! Ben de Saîzuma gibi çıldıracak mıyım?”</p>

  <p>Violetta, ıstırap ve bitkinlik içinde diz çökmüştü. Papaz, hemen onlardan yana dönerek bir duâ okumaya başladı. Bu, kömür gibi siyah gözlü, gençten bir rahipti. Violetta, onu tanır gibi oldu. Nerede görmüştü acaba?..”</p>

  <p>Birdenbire hatırladı. Bu, erkek değil, bir kadındı. Violetta, Belgodère’nin kendisini, esrarengiz yerde ayıldığı vakit Claude Usta’yı yanında bulmuş, fakat tam o sırada bu kadın, birtakım silâhb askerlerle birlikte gelerek onları öldürmek istemişti. Evet, bu kadın Fausta’nın ta kendisiydi.</p>

  <p>Genç kız yanılmamıştı. Maurevert’le Violetta’yı Fausta evlendiriyordu. Violetta, kanının bütün vücudundan çekildiğini, kafasının boşaldığını hissetti. Ayağa kalkıp kaçmak, karşı koymak, bağırmak istiyor, fakat vücudu kendisine boyun eğmiyordu. Yavaş yavaş, hiçbir şey seçemez hâle geldi. Kendinde^ geçti ve kulağında kalan son sözler, Fausta’nın şu cümlesi oldu:</p>

  <p>— “Artık ikinizi Tanrı adına birbirinize ebediyen bağladım… ”</p>

  <div class="orta">

    <img alt="" src="../Images/main-32.png" style="width:117pt;height:66pt;"/>

  </div>

</body>

</html>