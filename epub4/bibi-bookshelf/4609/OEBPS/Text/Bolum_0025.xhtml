<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">25</span></span></h2>

  <div class="orta">

    <h2>CESARETİN MUCİZESİ</h2>

  </div>

  <p><br/></p>

  <p><span class="ilkharf">D</span>ük de Guise ile beraberindekiler, Grève meydanında kurulan tribünde yer alırlarken halk, coşkunca sevgi gösterisinde bulunuyordu. Guise, kendisini alkışlayan, bağırıp çağıran halkı selâmlıyor, o selâmladıkça kalabalık da:</p>

  <p>— “Yaşasın kral!… Yaşasın katolikler!…”</p>

  <p>— “Kahrolsun dinsizler! Gebersin Fourcaud’lar!”</p>

  <p>Diye bağırışıyordu. Bu arada Dük de Guise’nin adamlarından biri:</p>

  <p>— “Yaşasın Fransa’nın yeni kralı!”</p>

  <p>Diye bağırınca halk, sevinçten âdeta çılgına döndü ve ortalık, Fransa’nın yeni kralını alkışlayan seslerle çın çın öttü. Guise, bu sesleri, heyecandan sarararak dinlemişti. Birdenbire arkasında, kulağının dibinde bir ses:</p>

  <p>— “Paris kralı!” Dedi. “İşte, Fransa’nın yeni kralı olmak zamanı geldi.”</p>

  <p>Dük, hızla geriye dönünce kendi uşaklarının üniformasını tuşıyan kimseyi derhal tanıdı:</p>

  <p>— “Siz misiniz, Prenses? Nasıl oluyor da bu kıyafetle burada bulunuyorsunuz?”</p>

  <p>— “Sırtımdaki elbisenin önemi yok, Dük… Bundan böyle sizi kral yapacak bu seslere kulak veriniz!”</p>

  <p>Dük de Guise, şaşkın:</p>

  <p>— “Prenses Fausta!” Diye kekeledi.</p>

  <p>Halk, hiç durmadan:</p>

  <p>— <i>“Yafasın yeni Fransa Kralı!”</i> Diye bağırıyordu. Fausta, Dükün kulağına fısıldadı:</p>

  <p>— “Ben şimdi prenses değilim. Ben şu anda gizli Kardinaller Meclisi’nin seçtiği dinî başkamın. Şu anda size Tanrının emirlerini bildiriyorum. Gökten gelen bu emirleri dinleyiniz, Guise… Herşey hazırdır. Lyon başpiskoposu ile kardinal kardeşiniz Notre-Dame kilisesinde bekliyorlar. Mayenne, Louvre Sarayında… Brissac altıbin kişiyle emrinize hazır… İdamdan sonra Notre-Dame’ye gider ve krallık tacını giyersiniz.”</p>

  <p>Dük de Guise, heyecanla ve sevinç içinde:</p>

  <p>— “Peki madam, peki,” diye söylendi.</p>

  <p>Bu sırada mahkûmlar getiriliyordu. Halk bir yandan Guise’yi alkışlarken, bir yandan da Fourcaud’lara lânet okumaktaydı. Madeleine Fourcaud, önde gidiyordu.</p>

  <p>Guise, bu kızı görünce mırıldandı:</p>

  <p>— “Güzel kızmış…”</p>

  <p>Etrafındakiler, siyah saçları ve esmer teniyle bir çingene kızına benzeyen Madeleine hakkmdaki bu sözleri alay sanarak gülüştüler. Madeleine, zaten çingeneydi. Belgodère’nin büyük kızı Flora’ydı. Genç kız korkuyla çevresine bakınırken, cellâdın iki yardımcısı, kendisini yakalayarak boynuna yağlı ipi geçirdiler… Sırtında beyaz bir gömlek bulunan Madeleine’nin ipte sallanması uzun sürmedi. Aynı anda birkaç baldın çıplak, odun yığınına koşarak cellâtların elinden kaptıkları meşalelerle çalı demetlerini tutuşturdular. Gömlek, hemen yandı ve kızın ölüsü çınlçıplak bir hâlde korkunç alevlerin içinde kaldı. Guise bu manzaraya bakıyor ve boyuna mırıldanıyordu:</p>

  <p>— “Güzel kızmış… Vallahi güzel kızmış…”</p>

  <p>Fakat son cümle gırtlağında tıkanıp kahverdi.</p>

  <p>İkinci mahkûm, Jeanne Fourcaud’u görünce gözleri âdeta yuvalarından fırlamıştı. Aman yarabbi! Bu, Violetta değil miydi? Delicesine sevdiği, çılgın bir şehvetle peşinde koştuğu Violetta!… Nasıl olmuştu da buraya, Jeanne Fourcaud yerine asılmaya getirilmişti? Dük, bu soruyu sormaya fırsat bulamadı. Altın saçları omuzlarına dökülmüş, bir melek kadar güzel kızcağızı görünce yerinde sallandı. Elini kaldırdı. Cellâtları durdurmak için bir işaret verecekti. Fakat kulağının dibinde Fausta’nın sesini duydu. Bu ses:</p>

  <p>— “Ne yapıyorsunuz?” Diyordu.</p>

  <p>Dük, cevap verecek durumda değildi. Eliyle Violetta’yı göstermek istedi. Fausta:</p>

  <p>“Biliyorum,” dedi. “Fakat ölecek!…”</p>

  <p>Guise yaralı bir canavar gibi soludu:</p>

  <p>— “Hayır, hayır!…”</p>

  <p>— “Ne demek hayır?… Halkın, Jeanne Fourcaud adlı bir dinsiz sandığı bu kızı buradan nasıl kurtarabilirsin? O zaman kalabalık coşacak, seni Louvre sarayına değil, Seine nehrine, suda boğmaya götürecektir.”</p>

  <p>Gııise, koltuğa yığıldı. Olup biteni görmemek için gözlerini kapadı ve:</p>

  <p>— “Bu çok kötü bir şey!… Görmek bile istemiyorum,” dedi.</p>

  <p>Fausta’nın yüzünde zalim bir gülümseme belirmişti. Fakat bu gülümsemesi pek kısa sürdü. Çünkü herkesin, dinsizi kendi elleriyle asmak isteyen yobaz ve coşkun bir kalabalık sandığı bir sürü insan, birdenbire Violetta’yı getiren askerlerin üzerine atılmıştı. Fausta, bu çetenin başında, halkı yararak ilerleyen adamı görünce telâş ve dehşetle haykırdı:</p>

  <p>“O, <i>evet, ta kendisi!…”</i></p>

  <p>Bu adam, Pardaillan’dı…</p>

  <p>Şövalye de Pardaillan’la Charles d’Angoulême, peşlerinde Picouic olduğu hâlde Deviniere otelinden dışarı fırlamışlardı. Croasse’ye gelince, iki efendisinin tepeden tırnağa silâhlı sokağa çıkışlarını hayra yormadığı için, ihtiyatı elden bırakmayı doğru bulmamış ve odasına kapanıp kalarak kendi kendine:</p>

  <p><i>«Orada dövüş olacaksa burada da olabilir,»</i> diye mırıldanmıştı. <i>«Ben dövüşürken yalnız kalırsam daha iyi oluyor. Şu geçen günkü kavgadan beri yalnız dövüştüğüm vakit daha cesur olduğumu iyice anladım.»</i></p>

  <p>Dük d’Angoulême Pardaillan’ın, Violetta’nın sağ olduğunu öğrenmesiyle sokağa fırlayışı arasında bir ilişki görmemişti. Bir yandan Şövalyenin yanında koşuyor, bir yandan da söyleniyordu:</p>

  <p><i>«Mademki onun sağ olduğunu öğrendim, artık yaşamak istiyorum. Onu tekrar elde etmek için gerekirse bütün Paris’le boğuşurum.»</i></p>

  <p>Şövalye de bir yandan koşar adım gidiyor, bir taraftan da Dük’e lâf yetiştiriyordu:</p>

  <p>— “Âlâ monsenyör, âlâ… Yanılmıyorsam, bugün dövüşün daniskası olacak… Kanım kaynamaya, burnum savaş kokusu almaya başladı.”</p>

  <p>— “Peki, Grève meydanında ne yapacağız?”</p>

  <p>— “Galiba Violetta’yı orada göreceğiz!”</p>

  <p>Charles, kötü bir düşünceyle sarardı. Biraz daha böyle koştuktan sonra uzaktan gelen bağırışmaları ve uğultuyu duyarak Pardaillan’a:</p>

  <p>— “Duyuyor musunuz Şövalye?” Diye sordu.</p>

  <p>— “Duyuyorum monsenyör, duyuyorum. Ömrümde birkaç defa böyle gürültüler duydum. Her seferinde Paris’liler, yeni bir cinayet işliyorlardı.”</p>

  <p>Charles, bir Şeyler öğrenmek için Şövalye’nin yüzüne baktı. Pardaillan’ın, ağzında müthiş küfürler gevelediğini farketti. İşin asb aranırsa Pardaillan’ın da kesin bir şey bildiği yoktu. Fakat, Fausta, öyle garip anlamlı sözler söylemişti ki Şövalyenin içine gittikçe artan bir şüphe düşmüştü. Üstleri, başları toz toprağa bulanmış bir hâlde ve kan ter içinde Grève meydanına çıkacakları sırada oradan geçen bir adama yaklaşarak sordular:</p>

  <p>— “Ne var? Meydan neden bu kadar kalabalık?”</p>

  <p>— “Bilmiyor musunuz?… Dinsiz Fourcaud’ları Dük de Guise’nin huzurunda asıp yakıyorlar.”</p>

  <p>Pardaillan, merak içinde tekrar sordu:</p>

  <p>— “Bu Fourcaud’lar dediğiniz kaç kişi?…”</p>

  <p>— “İki kız kardeş… Biri Madeleine, biri de Jeanne ”</p>

  <p>Pardaillan ve Dük tekrar yola koyulmuşlardı. Charles ikide bir soruyordu:</p>

  <p>— “Kimmiş? Neymiş?..”</p>

  <p>— “Hiç, canım… Violetta değil ya, biz ona şükredelim.”</p>

  <p>— “Bizi ilgilendiren kimseler değilse çekip gidelim, Pardaillan… Ben böyle şeyleri görmeye dayanamam.”</p>

  <p>Pardaillan, kalabalığı dirsekleriyle iteleye kakalaya kendisine ve arkadaşlarına yol açarak:</p>

  <p>— “Tam tersine, ilerleyelim,” dedi.</p>

  <p>Bu sırada Şövalyenin kulağının dibinde bir kadın sesi çınlamıştı:</p>

  <p>— “Günadm, Şövalye!…”</p>

  <p>Pardaillan bu sözü söyleyen boyalı, allıklı kadına baktı:</p>

  <p>— “Şekerim, seninle nerede görüşmüştük?”</p>

  <p>— “Hatırlamadınız mı, Şövalye? Hani bir gece, l’Espérance otelinde falcı çingene karısını görmeye gelmiştiniz. Bana iki altın vermiştiniz de, ben de size adresimi söylemiştim…”</p>

  <p>Şövalye güldü:</p>

  <p>— “Loîse!”</p>

  <p>Fahişe, pek sevindi:</p>

  <p>— “Demek ismimi de hatırladınız?”</p>

  <p>Tam bu sırada Guise’yle beraberindekiler gelip tribündeki yerlerine yerleşiyorlardı ve halk, kulakları sağır eden seslerle bağırışıyor, avuçlarını patlatırcasına alkışlıyordu. Şövalye, kadına sordu:</p>

  <p>— “Burada ne yapıyorsun?”</p>

  <p>— “İş çıkarmaya bakıyorum. Baksanıza, şuradaki halk coştukça kendisini unutuyor. Bizimkiler de bu arada ceplere dalar ve ne bulurlarsa kendi ceplerine aktarırlar. Bu akşam Truanderie’de adamakıllı cümbüş olacak… l’Espérance otelindeki olayda bizim arkadaşlar sizi çok sevdiler, Şövalye.”</p>

  <p>— “Senin Rougeaud ne âlemde?..”</p>

  <p>— “Buralarda yok galiba…”</p>

  <p>Bu sırada kalabalık arasında bir uğultu başlamış, lânet okuyan sesler, beddualar ve küfürler yükselmişti. Herhalde iki mahkûm kız geçiyordu. Charles d’Angoulême, mahkûmların geçtiği yana arkasını dönmüş, kalabalığı seyrediyordu. Loîse de, Pardaillan’ın yanında, mahkûmları görmeye çabalıyordu, önce Madeleine Fourcaud geçti. Koyu bir katolik olan fahişe, mahkûmu görünce haç çıkardı. Fakat ikinci mahkûm henüz görünmüştü ki Loîse:</p>

  <p>— “Garip şey… Ben bu kızı tanıyorum!” Dedi.</p>

  <p>Bunu duyan Şövalye:</p>

  <p>— “Hangi kızı?” Diyerek baktı. Violetta’yı pek tanımıyordu. Fakat Dük d’Angoulême’den uzunboylu tarifini dinlemişti. Genç kızın altın renkli saçlarını, menekşeye çalar mavilikteki gözlerini ve güzelligini duya duya kulakları dolmuştu. Birdenbire Şövalyenin içi titredi. Fausta’nın garip sözlerini de aynı anda hatırlayınca fahişeye sordu:</p>

  <p>— “Sen bu kızı tanıyor musun?”</p>

  <p>— “Evet, tanıyorum. Bu kız, o kırmızı maskeli çingene karısıyla birlikte l’Espérance otelinde oturuyordu. Fakat oradakiler kendisine sadece Violetta diyorlardı.”</p>

  <p>Bu sözleri duyan Pardaillan’ın yüzüne kan hücum etti. Gözlerinde bir şimşek çaktı. Bütün Grève meydanını şöyle çepeçevre bir gözden geçirdi. Asilzadelerin tribününü, binlerce asker ve onbinlerce insan kalabalığını gördü ve kendi kendine:</p>

  <p><i>«Haydi,»</i> dedi, <i>«imkânsızı da denemenin sırası geldi. Eğer alnımda, çarpışarak ölmek yazılıysa hiç olmazsa şanıma lâyık bir ölümle öleyim…»</i></p>

  <p>Fahişe, Pardaillan’ın söylediklerini duymuştu. Charles’e doğru yürüdüğünü gördü. Kendi kendine: <i>«O, bu mahkûm kızı seviyor. Herhâlde l’Espérance otelinde gelip aradığı da buydu.»</i> Diye düşündü. Bunu düşünmesiyle beraber hızla ilerleyen Pardaillan’ın arkasından seğirtmesi bir oldu. Şövalye, Charles’in yanına varmıştı. Delikanlıya:</p>

  <p>— “Nereye bakıyorsun?” Dedi.</p>

  <p>Dük d’Angoulême, dönüp de Şövalye’nin karmakarışık olmuş olan yüzünü, şimşek saçan gözlerini, dikilmiş bıyıklarını görünce şaşaladı. Cevap vermeye fırsat bulamadı. Zira Pardaillan elini uzatmış, darağacının yirmi metre kadar ötesinde duran, herkesin, asılmasını ve yakılmasını beklediği, Jeanne Fourcaud’u gösteriyordu. Charles’e:</p>

  <p>— “Ona bak!” Dedi.</p>

  <p>Charles, başını o tarafa çevirince tepeden tırnağa titredi. Ağzından korkunç bir feryat yükseldi. Öyle bir feryat ki Guise, Fausta, Maineville, Bussi-Leclerc, Maurevert ve orada bulunanların hepsi birden dönüp ondan tarafa baktılar.</p>

  <p>Delikanlı, Pardaillan’ın peşine takılmıştı. Çünkü yolu Pardaillan açıyordu.</p>

  <p>Hem nasıl bir yol açış!… Şövalye, koca kılıcını çekip ortasından tutmuş, tokmak gibi her önüne gelenin kafasına, gözüne indiriyordu. Charles, deliye dönmüştü:</p>

  <p><i>«Burada ölmeliyim. Onunla beraber ölmeliyim!»</i> Diye inliyordu.</p>

  <p>Pardaillan, sağa sola yetişiyor, sıçrıyor, zıplıyor, koşuyordu. Elindeki kılıç, yol vermeyenlerin omuzlarını çökertiyor, kafalarını patlatıyor; yoluna çıkanları sağa, sola deviriyordu. Halk açılıyor, bağıra bağıra, sağa sola kaçışarak bu heybetli adama yol veriyordu. Pardaillan, dudağındaki korkunç tebessümüyle yolundakilere dehşet saçarak geçip gidiyordu.</p>

  <p>Birdenbire Violetta da onu ve yanında yürüyen Charles’i gördü. Korkudan, aklını oynatacak duruma gelen zavallı kız, son bir ümitle kollarını Charles’e doğru uzattı. Yüzünde, sözle tarif edilmez derecede mâsum bir gülümseme belirdi. Fakat genç kızın etrafındaki muhafız askerler, çılgınca bir saldırıya geçen iki adamı görünce mızraklarını onlardan tarafa çevirerek Violetta’nın çevresinde sıkı bir çember meydana getirdiler. Bu arada halk da yavaş yavaş korkudan sıyrılıyor, kendisini toparlıyordu. Pardaillan’la Charles’in geçtiği yol, tekrar kapanıyordu. Tribünün üstündekiler, olayı görünce:</p>

  <p>— “Gebertin! Komayın! Öldürün?” Diye bağırıştılar. Kalabalığın feryatları da yeri göğü inletiyordu. Bir taraftan halk, diğer taraftan askerler, Pardaillan’la Charles’i arada sıkıştırıp ezmeye ve linç etmeye çalışıyorlardı.</p>

  <p>Fakat ne oldu, bilinemez, aynı anda yirmi-otuz kadar korkunç suratlı, hançerli adam ortaya atıldı. Halktan birçoğunu kanlar içinde yere yuvarlayan bu müthiş sürü, kalabalığı bozguna uğrattı, ortalığı birbirine kattı. Şimdi onların bağırmaları duyuluyordu:</p>

  <p>— “Pardaillan! Pardaillan!”</p>

  <p>Şövalye, kendi adını haykıran bu umulmadık yardımcıların kimler olduğunu anlamak için bakınmadı bile… Artık kendinden geçmiş, dünyayı unutmuştu; bir kasırga gibi esiyor, önüne geleni savuruyor, yıkıyor, öldürüyordu… Ne yazık ki bu müthiş anları anlatmaya hiçbir kalemin gücü yetmez… Pardaillan’ın, Violetta’yı Charles’e gösterdiğinden bu yana ancak yirmi saniye geçmiş olmalıydı. Bu esrarengiz yardımcılar, tam zamanında işe karışan Loîse’nin komutasındaki hırsız’ve kaatil alayından başkası değildi. Koca meydanı dolduran, karınca sürüsü kadar kalabalık halk, bu ipsiz alayı önünde paniğe uğramış, birbirini ezip çiğneyerek kaçmaya başlamıştı.</p>

  <p>Guise ayağa kalkmış, öfkesinden köpürüyordu. Maineville, Bussi-Leclerc ve onlar gibi yüz kadar gözüpek silâhşor, yalın kılıç ileri atılmışlardı. Fausta’nın gözlerinden ateşler saçılıyor, fakat bu bakışlar Pardaillan’a rastladığı zaman içlerinde sınırsız bir hayranlık okunuyordu.</p>

  <p>Şövalye’ye hayran olmamaya imkân mı vardı? Pardaillan’ın yaptığı bu iş, insan gücünün dışında bir-şeydi. Ansızın kendisine yardıma koşan adamların, birdenbire meydana çıkışları da akıl sır erer iş değildi. O gün, oradaki kalabalıkta, en koyu katoliklerden daha çok: <i>« Yaşasın Katoliklik! Kahrolsun dinsizler!»</i> Diye bağıran bu sürü, kalabalığın en fazla olduğu darağacı çevresinde toplanmış, bütün dindar hıristiyanların ceplerini soymaya koyulmuştu. l’Espérance otelindeki olaydan beri Pardaillan’a karşı derin bir saygı ve sevgi besleyen bu ayaktakımı, fahişe Loîse’nin fısıldadığı bir-iki sözü duyunca hemen Şövalyenin imdadına koşmuştu. Zaten ortada Şövalye gibi bir adamı desteklemek söz konusu olmasaydı bile değil mi ki işin içinde Guise’nin askerlerine bir temiz sopa çekmek fırsatı vardı, onlar yine koşarlardı. Nitekim, bunlar arasında Pardaillan’ı görmüş olanlar, üç-beş kişiyi geçmezdi. Geri kalanı, zaptiyelere duydukları kin dolayısıyla hançerlerini çekip saldırmıştı. Öte yandan Pardaillan da kulaktan kulağa öyle bir anlatılmıştı ki bu haydutlar arasında bir efsane kahramanı hâline gelmişti ve bütün bu ipten kazıktan kurtulmuş kafile:</p>

  <p>— “Pardaillan! Pardaillan!”</p>

  <p>Diye bağırıldığını duyunca kısa zamanda çığ gibi büyüyerek Pardaillan’a yardıma koşmuştu. Önce ellerindeki hançerlerle halkı dağıtmışlar, sonra da kendilerine yol aça aça muhafız askerlerin yanlarına ulaşmışlardı. Ortalık ana-baba gününe dönmüştü. Feryatlar yeri göğü inletiyordu. Grève meydanında bir an için herkes ne yapacağım şaşırmıştı. Ve bu kargaşalıkta soğukkanlılıklarını koruyabilenler, eşsiz bir kahramanlık gösterisini seyretmek zevkine kavuşmuşlardı.</p>

  <p>Pardaillan, elbisesi çeşitli silâh darbeleriyle delik deşik olmuş, üstü-başı kan içinde, gözleri kıvılcımlar saçarak dudakları korkunç bir gülümsemeyle büzülmüş bir hâlde mızraklı askerlerin arasından bir kasırga gibi geçti. Violetta’yı tutan iki asker:</p>

  <p>— “Geri!” Diye haykırıştı.</p>

  <p>Şövalyenin elindeki kılıç kalktı. Havada bir çember çizdi. İri kabzası askerlerden birinin şakağına indi. Adam, boylu boyunca yere yuvarlandı. Öteki muhafız, dehşetle geriledi. Pardaillan, kendisinden geçmiş olan Violetta’yı hemen kavrayarak geri döndü. Tribündekiler:</p>

  <p>— “Gebertin! Gebertin!” Diye bağırıştılar. Fausta, kendini tutamayıp:</p>

  <p>— “Eyvah!” Dedi.</p>

  <p>Askerlerin, ancak haydut sürüsüyle uğraşabildiğini gören tribündeki asilzadeler, Pardaillan’ın üzerine atıldılar. Şövalye, kızcağızı, Charles’in kollarına verdi. Garip bir sesle:</p>

  <p>— “İşte nişanlınız, monsenyör,” dedi.</p>

  <p>Charles’in de üstü-başı paramparça olmuştu. O da kendinden geçmişti ve bir rüya âleminde yaşar gibiydi. Bu anda ayılan Violetta’nın gözleri, delikanlının gözleriyle karşılaştı ve iki genç birbirlerine olan sevgilerini, sessiz sadasız, gözleriyle dile getirdiler. Pardaillan:</p>

  <p>— “İleri!” Diye bağırdı.</p>

  <p>Charles, bir eliyle Violetta’yı götürüyor, ötekiyle de kılıcını savurarak Şövalyenin arkasından gidiyordu.</p>

  <p>Fakat böyle nereye gideceklerdi? Karınca sürüsü gibi insanla kaynaşan bu meydanın neresinden kaçılabilirdi? Başıboş, nereye gittiklerini bilmez bir hâlde mi ilerliyorlardı.</p>

  <p>Hayır!.. Pardaillan, bir anda yapılabilecek tek şeyi yapmaya karar vermişti. Bulduğu çâre, belki çok zordu. Hattâ belki de imkânsızdı. Fakat Pardaillan bu işi başarmaya karar vermişti. Zaten şu anda etrafındaki kaatil sürüsüyle askerler arasında şiddetli bir savaş oluyor ve dışarıdan kimse buralara sokulamıyordu. Bu durum, Pardaillan için bulunmaz fırsattı. Charles’e, tribünün yanında duran asilzadelerin atlarını göstererek:</p>

  <p>— “Atlar!..” Diye bağırdı.</p>

  <p>Aynı anda önünde beliren birisi:</p>

  <p>— “Geber, mel’un!” Diye haykırdı.</p>

  <p>Fakat bu bağıranın gebermişçesine yere yıkıldığı görüldü. Pardaillan, düşene baktı:</p>

  <p>— “Ah, aziz dostum Maineville’ymiş!” Dedi.</p>

  <p>Artık kılıcını kabzasından tutmuş, savuruyor, saplıyor, önüne çıkanları kanlar içinde bırakarak yol açıyordu. Kendisi de iki kolundan, boynundan ve göğsünden yaralanmış, baştan aşağı kana bulanmıştı. Şövalye yalnız kendini korumuyor, arkasından yürüyen Charles ile Violetta’ya da göz kulak oluyordu, iki genç, bu mahşerî kalabalık içinde arada bir birbirlerinin gözlerine bakarak büyük aşklarını anlatmaya çabalıyorlardı.</p>

  <p>Yirmi kadar asilzade, Şövalye’ye saldırmaya hazırlanıyordu ki o da atların yanına ulaşmıştı. Asilzadeler ona doğru koşarak:</p>

  <p>— “Gebertin! Vurun!” Diye bağırıştılar. Pardaillan kılıcını dişlerinin arasına almıştı. Olağanüstü bir kuvvetle Charles ile Violetta’yı birlikte kaldırıp atlardan birine bindirdi. Charles, genç kızı önüne aldı. Bir eliyle sevgilisini tutuyor, ötekiyle de hayvanın dizginini kullanıyordu. Asilzadeler hâlâ:</p>

  <p>— “Tutun! Öldürün!” Diye bağırışıyorlardı.</p>

  <p>Fahişe Loîse’nin yardıma çağırdığı serserilerden büyük bir kısmı askerlerle çarpışırken ölmüştü. Geri kalanlar da darmadağınık ve bitkin bir hâlde kaçışmaya başlamışlardı. Bu fırsattan yararlanarak Pardaillan’a doğru koşan asilzadeler bir kere daha:</p>

  <p>— “Vurun! Gebertin!” Diye haykırıştılar.</p>

  <p>Halk da kendini toparlamış, nâralar atarak ölüme mahkûm edilen Fourcaud’lardan birini zorla elinden almayı başaran bu müthiş adama doğru koşmaya başlamıştı.</p>

  <p>Pardaillan bir an durdu. Grève meydanım dolduran binlerce insana gülümseyerek baktı.</p>

  <p>Charles, atının üstünde, sevgilisine:</p>

  <p>— “Hayatım!” Dedi. “Öleceksem, sana son sözümü söylemek isterim: Seni seviyorum!”</p>

  <p>Violetta da kendinden geçmiş gibi söylendi:</p>

  <p>— “Güzel prensim, ben de sizi seviyorum. Öleceksem, kollarınızın arasında ölmek, en büyük dileğimdir.”</p>

  <p>Bu arada beklenmedik bir şey oldu. Grève meydanını dolduran kalabalık, Pardaillan’la iki gence doğru ilerlerken birdenbire durakladı, bocaladı ve ansızın geri dönüp dehşet ve ölüm çığlıkları atarak hançerelerini yırtarcasma bağırarak kaçışmaya başladı. Charles hayret etti. Çevresi birdenbire boşalıvermişti. Halk, asilzadeler, askerler, çilyavrusu gibi dağılmışlardı.</p>

  <p>Tribün üstünde yalnız soluk soluğa, inleyerek lanet okuyan Fausta kalmıştı.</p>

  <p>Meydandan uzaklaşan insan sürüleri, sokaklara doğru, birbirlerini ezerek çiğneyerek taşkın nehirler gibi akıyorlardı.</p>

  <p>Bu ne demekti? Ne Olmuştu?</p>

  <p>Mesele son derece basitti: Dük de Guise’yle beraberindekilerin atları ürkmüş, bulundukları yerden sıyrılıp kaçmışlardı.</p>

  <p>Dört yüze yakın at, halkın gürültüsüyle gittikçe daha fena ürküp şahlanarak çılgınlaşıyor, kişneyip çifteler atıyor, halkı ezip çiğneyip koca meydanda dörtbir yana koşuyordu.</p>

  <p>Bu iş nasıl olmuştu? Biraz önce bu atlar tribünün yanında uslu uslu durmuyorlar mıydı? Nasıl kurtulmuş, ürkmüş, azgınlaşmışlardı?..</p>

  <p>İşte, Pardaillan’ın bulduğu son kurtuluş çâresi buydu… Bütün meydan halkının kendilerine saldırdığını görünce birkaç atı yularından tutan ve kendisine en yakın duran seyise saldırmış, bir vuruşta herifi yere yıkmıştı. Ondan sonra serbest kalan atlara, kılıcının ucuyla şöyle bir dokununca hayvanlar, can acısından deliye dönmüşlerdi… Şövalye, aynı şeyi ikinci bir at topluluğuna, sonra bir üçüncüye daha yapmıştı. Fakat bu kadarı yetmişti. Çünkü böylece azıp deliye dönen, otuz-kırk at, arkadaşlarını peşinden koşturmaya başlamıştı. Seyisler, hayvanlar tarafından yerlere yıkılmış, çiğnenmiş, ezilmişlerdi. Bütün atlar meydanı birbirine katmakta âdeta yarış halindeydiler. Bu müthiş hayvan hücumu, kalabalığı öyle hırpalamıştı ki meydan, yaralanıp inleyenlerle dolmuş, canını kurtarabilenler de tabana kuvvet kaçmaya başlamışlardı.</p>

  <p>Charles d’Angoulême, bu manzarayı dalgın dalgın seyrediyordu ki arkalarından bir sesin:</p>

  <p>— “Maşallah! Tam da düşünecek zamanı buldunuz!..”</p>

  <p>Dediğini duydu. Pardaillan gelmişti. Altında, yakaladığı atlardan biri vardı. Vücudundaki yaralardan, üstü-başı kan içindeydi. Şövalye, atını meydanın halktan boşalmış bir köşesine doğru doludizgin sürerek:</p>

  <p>— “İleri!” Komutunu verdi.</p>

  <p>Charles de atını Pardaillan’ın arkasından sürdü. Rıhtıma ulaşınca Pardaillan:</p>

  <p>— “Yol açık,” dedi. “Hiç durmayın. Dosdoğru eve gidin… Beni orada bekleyin.”</p>

  <p>Genç Dük soluk soluğa sordu:</p>

  <p>— “Ya siz?..”</p>

  <p>— “Baksanıza, peşimizden geliyorlar. Onları şaşırtmak için birbirimizden ayrılmamız lâzım… Ben onları peşime takar, oyalarım. Beraber kaçarsak nereye gittiğimizi öğrenirler…”</p>

  <p>— “Peki ama…”</p>

  <p>— “Durmayın! Allahaşkınıza kaçın!.. Başka kurtuluş çâresi yok!..”</p>

  <p>Dük d’Angoulême’nin hâlâ durduğunu görünce kılıcını kaldırarak tersiyle atının sağrısına vurdu. Hayvan, can acısıyla ok gibi fırladı. Şövalye ise bir an olduğu yerde durarak Violetta’nın rüzgârda uçuşan beyaz idam gömleğine baktı. Çok şükür!.. Charles de, Violetta da kurtulmuşlardı!..”</p>

  <p>Pardaillan’ın ağzından bir <i>«Of!»</i> Sesi yükseldi. Sevgilisini kucağına alarak atının üstünde uçan bu erkek, onda, geçmişin acı hâtıralarını uyandırmıştı. Dudaklarında sevgili Loîse’sinin adı gezindi…</p>

  <p>Birden, arkasında birtakım sesler işitti. Başını çevirip bakınca birkaç süvarinin dörtnala kendisine doğru gelmekte olduklarını gördü.</p>

  <p>Grève meydanında kaçışan atlardan bir kısmı yakalanmış, hemen bir birlik kurularak Pardaillan’ın peşine sürülmüştü. Pardaillan derhal atını mahmuzladı. Hayvan şahlanarak havalandı ve sonra bütün gücüyle fırlayıp dörtnala kalktı.</p>

  <p>Şövalye, gayesine ulaşmış, Charles ile Violetta’nın izini kaybettirmişti. Yıldırım hızıyla sürdüğü atı, Paris’in karmakarışık sokaklarını, nallarından kıvılcımlar saçarak geçiyordu.</p>

  <p>Aklı fikri Dük ile Violetta’daydı. Eğer şu delikanlının yüz paralık aklı varsa hemen bir rahip bulup Violetta ile nikâhını kıydırırdı. Ondan sonra da Paris’ten çıkar, dosdoğru Orléans’a gider ve annesine: <i>«İşte anneciğim,,»</i> derdi. <i>«Yanınızdan öç almak için ayrılmıştım. Şimdi ise sevgi getirerek dönüyorum.»</i> Pardaillan bu düşünceyle gülümsedi, ama arkasından <i>gelen:</i></p>

  <p>— “Tutun! Gebertin!”</p>

  <p>Sesleri, bu tatlı hayâli bozdu. Bir dönüp bakınca peşindekilerin bir kısmıyla arasında pek az mesafe kalmış olduğunu gördü. Aksi gibi hayvanı da gittikçe kuvvetten düşüyordu. Şövalye, nereye gittiğini de kesinlikle bilmiyordu. Son bir gayretle hayvanını mahmuzladı. At, delilmişçesine fırladı. Koştu, koştu… Fakat peşindekilerle arasındaki mesafeyi açamadı. Artık Pardaillan’ın arkasındakileri şaşırtmasına imkân kalmamıştı. Aklına; atından atlayıp dar bir sokağa dalmak geldi. Bu düşünceyle ayaklarını üzengilerden çıkardı…</p>

  <p>Birden, gözü, kendisine pek de yabancı gelmeyen bir kapıya ilişti: Deviniere’nin kapısı! Hemen atladı. Yere ayak basar basmaz, kılıcının keskin olmayan yanıyla hayvanın sağrısına bir darbe indirdi. At, bu silleyi yemesi ve binicisinin atlamasıyla hafifleyince son gayretini sarfederek fırladı ve beşyüz metre kadar ötede de artık dayanamayarak yere yıkılıverdi.</p>

  <p>Peşinden gelen atlılar, yıldırım hızıyla Şövalye’nin önünden geçmişlerdi. Ön sıradakiler, Pardaillan’ın atladığını gördüklerinden, atlarını durdurmak istediler. Arkadakiler hızla gelerek onlara çarptı ve sokakta, Devinière’den ikiyüz adım ötede bir curcunadır koptu… Süvarilerin bir kısmı atlarının altında kalmış, ezilmişti. Bir kısmı hayvanlarından fırlayıp yerlere serilmişti, inleyenler, bağıranlar ve bunları seyre koşan halk, bir anda sokağı doldurmuştu.</p>

  <p>Beş dakika kadar süren bu kargaşalık sırasında Şövalye, lokantanın merdivenlerini tırmanmış, içerideki halk sokakta ne olduğunu anlamak için dışarıya fırlarken o da içeriye dalmayı başarmıştı.</p>

  <p>Tepeden tırnağa kana bulanmış, üstü-başı parça parça ve yalın kılıç lokantaya giren Pardaillan’ın, çok korkunç bir görünüşü vardı. Kılıcım, masalardan birine bırakarak kendini ayakta durmaya zorladı ve dışarıdaki olayı seyretmeye çıkan müşterilerden birinin dolu bıraktığı şarap kadehini bir dikişte yuvarladı. Sonra tam bir soğukkanlılıkla pencereleri, kapıları kapamaya, her tarafa, düşmanların geçemeyeceği engeller yerleştirmeye koştu.</p>

  <p>Bir köşede, içi çanak çömlek dolu bir dolap duruyordu. Pardaillan bu ağır dolabı müthiş bir gayretle yerinden kaldırarak getirip kapının arkasına dayadı. Sonra hızla mutfağa indi. Oradan da sokağa açılan bir kapı vardı. Şövalye bir-iki saniye içinde bu kapının arkasına da kocaman bir dolap yerleştirdi. Bu işleri bitirince tekrar lokanta salonuna geldi. Eline geçen bir şarap şişesini büyük bir maşrapaya boşaltıp dikti. Sonra pencereleri gözden geçirerek kendi kendine:</p>

  <p>«Şu <i>Grégoire ustanın canına rahmet!»</i> Dedi. <i>«Pencerelerin hepsine sağlam parmaklıklar koydurmuş… Yoksa onlarla da bir hayli uğraşacaktım… Halbuki dermanım kalmamıştı…»</i></p>

  <p>Ve Grégoire ustanın başarısını kutlamak için bir bardak şarap daha yuvarladı. Bu sırada heyecanlı bir ses:</p>

  <p>— “Aman Allahım!” Diye haykırdı. “Ne oluyor? Siz kimsiniz? Burada ne işiniz var? Kapıları kim kapadı?”</p>

  <p>Pardaillan birdenbire arkasına dönünce otel sahibesini gördü:</p>

  <p>— “Merak etmeyin Huguette, benim!..” Dedi.</p>

  <p>— “A!.. Siz misiniz, Şövalye? Bunları hep siz mi yaptınız? Aman yarabbi, bu haliniz ne?..”</p>

  <p>Kaybettiği kandan ve yorgunluktan bitkin bir hâle gelmiş olan Pardaillan bir iskemlenin üstüne yığılmıştı. Huguette, hemen heyecanını unutmuş ve koşarak Şövalye’nin başım elleri arasına almıştı. Bakışlarında bir anne şefkati ve bir sevgili sadâkati seziliyordu. Gözleri yaşarmıştı. Baygın Şövalye’nin alnına bir öpücük kondurmaktan kendini alamadı. Bunu yapınca tepeden tırnağa titredi. Çünkü Şövalye’yi ömründe ilk defa olarak öpmüştü.</p>

  <p>Dışarıdaki gürültüler, gittikçe lokantanın kapısına yaklaşmıştı. Pardaillan, tam bu sırada kendine geldi. Huguette’nin öpücüğüyle mi, yoksa gürültülerden mi ayıldığı belli değildi. Daha doğrusu, her iki sebebin de bu işte bir rolü olduğu muhakkaktı. Gözlerini açmış gülümsüyordu. Yeniden hayata kavuşan bir adam gibi derin bir nefes aldı. Huguette:</p>

  <p>— “Lubin! Jeanne! Gilette! Koşun!.. Çabuk şu ilâcı getirin!.. Allah Allah!.. Kimse yok mu burada canım?” Diye bağırıyordu.</p>

  <p>Salon boşalmış, ortalıkta kimseler kalmamıştı. Pardaillan bir <i>kahkaha atarak:</i></p>

  <p>— “Kapıları kapatırken garsonları, hizmetçileri filân dışarıda bırakmışım galiba!..” Dedi.</p>

  <p>— “İyi ama kapıları neden <i>kapattınız?..”</i> Pardaillan yerinden kalkmaya çalıştı:</p>

  <p>— “Gürültüleri duymuyor musun Huguette’ciğim :..</p>

  <p>Sokakta, otelin önünde bağırıp çağırmalar ayyuka çıkıyordu. Guise’nin atlıları da otele saldırmaya hazırlanıyordu. Kimin kime hücum ettiğinden haberi olmayan halk ise bir eğlence bulmuş olmanın verdiği sevinçle haykırışıp duruyordu. Bussi-Leclerc ve yirmi kadar arkadaşı kapıyı gözden geçiriyorlardı. Bussi:</p>

  <p>— “Kapıyı kırmamız lâzım!” Diyordu.</p>

  <p>Öfkeden ve aynı zamanda Pardaillan’ı kıstırmış olmanın verdiği sevinçten titreyen bir ses:</p>

  <p>— “Durun!” Dedi.</p>

  <p>Bussi ve beraberindekiler, arkalarına dönünce karşılarında Maurevert’i buldular. Hepsi de Şövalye’ye diş biliyorlardı. Fakat Maurevert’in yüzünde gördükleri hınç iradesi, hepsini titretti. Maurevert, aslında yakışıklı adamdı. Lâkin Pardaillan’a beslediği kin yüzünü değiştirmiş, korkunçlaştırmıştı. Bakışlarında, Pardaillan’ı ölüme mahkûm eden öyle müthiş bir belirti vardı ki hepsi birden, bu kavgada Maurevert’in kendilerine baş olmasını pek yerinde buldular. Bussi:</p>

  <p>— “Söyle bakalım, ne yapalım?” Diye sordu.</p>

  <p>Maurevert:</p>

  <p>— “Ben o adamı bilirim!” Dedi. “Eğer buraya saklandıysa kendini koruyacak tedbirler almayı da katiyen ihmal etmemiştir. İşi tesadüfe bırakmaya gelmez! Yakalayacağımız kimse çok önemli bir adamdır… Dük’e mutlaka haber ulaştırmalıyız!…’’</p>

  <p>Orada bulunan asilzadelerden biri atılarak:</p>

  <p>— “Ben Dük hazretlerine haber vermeye koşayım!” Dedi.</p>

  <p>Maurevert de:</p>

  <p>— “Biz de herifi kaçırmamaya bakalım…” Dedi.</p>

  <p>Sokaktaki gürültüler arasında kaybolan bu konuşmaları, ne Pardaillan, ne de Huguette duymuştu. Kadın:</p>

  <p>— “Bütün bu gürültü patırtı sizin için mi?” Diye sordu.</p>

  <p>Pardaillan:</p>

  <p>— “Kimin için olacak ya?…” Dedi.</p>

  <p>— “Aman Allahım!… Ne yaptınız da size bu kadar kin bağladılar Şövalye?…”</p>

  <p>— “Ben kendilerine hiçbir kötülük yapmadım. Ancak onların yapmak istedikleri iğrenç bir işe engel oldum!”</p>

  <p>Huguette:</p>

  <p>— “Anlamadım doğrusu!” Dedi. “Mademki sizi ilgilendiren bir iş değildi… O hâlde neden…”</p>

  <p>Pardaillan başını havaya kaldırdı:</p>

  <p>— “Neden bu işe burnumu soktum, değil mi?… Ey sevgili babacığım! Mezarında rahat uyu… İşte bizim sayın otelcimiz Madam Huguette, senin öğütlerini tekrarlayıp yokluğunu bana hissettirmemeye çalışıyor!…”</p>

  <p>Huguette titreyerek sordu:</p>

  <p>— “Şimdi ne olacak Şövalye?…”</p>

  <p>Bu soru çok yerindeydi. Kadın, kudurmuşçasına bağıran bu azgın kalabalığın saldırısına, kapının dayanamayıp kırılacağından emindi. Kadının çok korktuğu hâlinden belliydi. Pardaillan biraz da hayretle Huguette’ye baktı:</p>

  <p>— “Siz üzülmeyin!” Dedi. “Ben Deviniere’de bulundukça başıma bir felâket gelmez!…”</p>

  <p>Tam bu sırada sokakta, kalabalığın bağırıp çağırmasını bastıran bir kızılca kıyamet koptu. Bu, saldıran kalabalığın gürültüsü değildi. Yüksek bir yerden atılan ve yere düşerek parçalanan eşyanın çıkardığı patırdıydı. Halk, bu kargaşalık arasında bağırışıp çağırışarak kaçışıyor, ortalığı velveleye veriyordu. Fakat bütün bu gürültü patırtı arasında gür sesli Maurevert’in avaz avaz bağırdığı da duyuluyordu:</p>

  <p>— “Ben dememiş miydim?.. O hain Pardaillan, ne kadar ipten kazıktan kurtulmuş adam varsa hepsini buraya toplamış!…”</p>

  <p>Şövalye, Huguette’ye:</p>

  <p>— “Demek yardımcılarımız da varmış!…” Dedikten sonra hızla merdivenlerden yukarıya fırladı. İkinci kata varınca en üst kattan birtakım gürültüler geldiğini duyarak oraya çıktı ve nihayet o gece yatmış olduğu odaya vardı. Zaten Deviniere’ye her gelişinde bu odada yatardı. Şövalye, odadan gelen gürültüleri bir süre dinledikten sonra:</p>

  <p><i>«İçeride en aşağı onbeş kişi olmalı. Bunlar Guise’nin askerlerini adamakıllı uğraştırırlar…»</i> Diye düşündü. Sonra kapıp açarak seslendi:</p>

  <p>— “Heey ahbaplar! Öyle, elinize her geçeni aşağıya fırlatmayın!.. Patırtıdan bir şey çıkmaz… Kafa kafaya verip nasıl korunacağımızı düşünelim!..”</p>

  <p>Fakat odanın içine dikkatlice bakınca şaşkınlığından donup kaldı. Odada, eşya olarak hiçbir şey kalmamış; karyola, masa, dolap, sandalye namına ne varsa hepsi pencereden sokağı boylamıştı. Şimdi de koskoca, ağır, oymalı bir sarkaçlı duvar saati, öbür eşyanın yanına gitmeye hazırlanıyordu. Pardaillan, bu eşyayı sokağa fırlatan adamı tanımakta gecikmedi. Bu, zayıf, uzun bacaklı ve uzun kollu, gaga burunlu Croasse’ydi. Croasse bu işi yaparken gür sesiyle yakası açılmadık küfürler savurmayı da unutmuyordu. Álnmdan şakır şakır ter boşanıyordu. Hiddetinden kireç gibi bembeyaz olmuş, âdeta kendini kaybetmişti. Bir düşman gibi gördüğü koskoca saati kaldırmaya çalışıyor, kollarında boğacakmış gibi sıkıyor, tekmeliyordu. Bir yandan da:</p>

  <p>— “Ah, alçak reziller!.. Ah kepaze köpekler!..” Diye haykırıyordu. “Tıpkı Saint-Roch kilisesinde olduğu gibi bire karşı yirmi kişiyle saldırırsınız ha?.. Hepinizi pencereden aşağıya atacağım, hepinizi!…”</p>

  <p>Saat, son bir gayret gösterdiyse de nihayet, pencerenin pervazına oturdu. Sonra da paldır küldür sokağa indi. Croasse, korkunç bir kahkaha atarak dışarıya baktı. Halkın bağırıp çağırmaları, yeri göğü inletiyordu. Croasse, tüyleri diken diken olmuş, gözleri yerlerinden uğramış bir hâlde geriye döndü ve kurbağa sesine benzer bir sesle:</p>

  <p>— “Hepinizi hakladım,” diye söylendi. “Sonuncunuzu da şimdi geberttim!..”</p>

  <div class="orta">

    <img alt="" src="../Images/main-28.png" style="width:75pt;height:77pt;"/>

  </div>

</body>

</html>