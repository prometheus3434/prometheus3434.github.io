<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">24</span></span></h2>

  <div class="orta">

    <h2>BABALAR VE EVLÂTLAR</h2>

  </div>

  <p><br/></p>

  <p><span class="ilkharf">B</span>elgodère, bütün geceyi Grève meydanında, ertesi günkü idamın hazırlıklarını yapan cellât yamaklarını ve işçileri seyretmekle geçirmişti.</p>

  <p>Bunlar, iki darağacı hazırladıktan sonra bunların altına odunları istif etmişlerdi. Mahkûmlar, önee asılacak, sonra odunlar ateşe verilecek ve alevler, idamlıkların iplerini yakınca ikisi de ateşe düşüp yanacaklardı. Bunlardan başka, meydanın bir kenarına yüksek bir tribün de hazırlanmıştı. İntikamının alınacağına deli gibi sevinen çingene, bunun ne işe yarayacağını sorduğu vakit kendisine, bu tribünün Dük de Guise’yle beraberindeki asilzadelerin idamı seyretmeleri için kurulduğu cevabı verildi.</p>

  <p>Güneşin doğmasıyla beraber, Paris’in dört köşesinden toplanıp gelen halk da meydanı doldurmaya başlamıştı. Kalabalık gittikçe artıyor, halkın çok neşeli olduğu görülüyordu. Bunlar arasında, yemişçiler, çiçekçiler de dolaşıyordu, ve meydan bir bayram yerini andırmaya başlamıştı.</p>

  <p>Saat sekize doğru Kutsal Birlik askerlerinden, mızraklı bölük meydana çıkınca Grève meydanı alkıştan inledi.</p>

  <p>Belgodère, bu mahşerî kalahalık arasında acı acı gülümseyerek geziniyor ve bütün bu insanların, kendi intikamını seyre gelmiş olduklarını sanıyordu. Halkın: <i>« Gebersin Fourcaud’lar!»</i> Diye bağırdığını duydukça, kendisini alkışkyorlarmış gibi gururlanıyor ve içinden:</p>

  <p><i>«Benim zavallı Flora’çığım, zavallı Stella’çığım!»</i></p>

  <p>Diyordu. <i>«O alçak cellât kimbilir sîzleri kimlere vermişti? Fakat şimdi ikinizin de öcü alınacak!»</i></p>

  <p>Çingene, meydanın Seine nehrine bakan tarafında bir yerde, bir tahtıravanm bulunduğunu ve etrafında yirmi muhafız beklediğini gördü. Bir ara tahtıravanın perdesi aralandı ve solgun bir kadın yüzü belirdi. Belgodère bu yüzü hemen tanıyarak:</p>

  <p><i>«Fausta!»</i> Diye söylendi</p>

  <p>Aynı saniyede meydanın bir ucunda boru sesleri yükseldi. Halk, yırtınırcasına bağırışıyor; <i>«Yaşa!»</i> Sesleri gökleri inletiyordu. Boru çalan askerler, at üstünde ilerliyorlardı. Bunların ardından Dük de Guise’nin muhafızları geliyordu. Muhafızların sırmalı, renk renk üniformaları, pek göz alıcıydı. Dük Henri de Guise, güzel bir ata binmiş, baştan aşağı beyazlar giyinmişti. Daha geriden de beraberindeki asilzadeler geliyorlardı.</p>

  <p>Dük de Guise’yle beraberindekiler, tribüne gelince atlarından inerek iskemlelere oturdular. Halkın alkışları ve sevinç gösterisi henüz dinmişti ki uzaktan Saint-Antoine caddesinden, birtakım sesler başladı. İki idam mahkûmu, o yoldan getiriliyorlardı ve onlar geçtikçe halk da kendilerine küfrediyor, lâ-net okuyordu.</p>

  <p>Belgodère, artık vaktin geldiğini düşünerek, civardaki Emniyet Müdürlüğü’nün saatine baktı: Saat ondu. Hemen Fausta’nın kendisine tarif etmiş olduğu meydana bakan konağa yöneldi. Kapıyı baştan aşağıya siyahlar giyinmiş bir uşak açtı ve çingeneye bir şey söylemek fırsatı bırakmadan:</p>

  <p>— “Prenses Fausta tarafından gönderildiniz, değil mi?..” Diye sordu.</p>

  <p>Belgodère şaştı:</p>

  <p>— “Evet,” dedi.</p>

  <p>— “Öyleyse hemen gelin, Monsenyör sizi bekliyor!”</p>

  <p>Belgodère bir şey soracaktı ama, uşak buna vakit bırakmadan, çingeneyi apar topar merdivenlerden yukarı sürükledi. Sofaya vardıktan sonra, uşak tarafından bir kapıdan içeri sokulan Belgodère, kendisini loş bir odada buldu. Gözlerini kırpıştırarak etrafına bakındı ve yüzü solmuş, değişmiş Prens Farnèse’nin kendisine yaklaştığını gördü. Derken, bir pencerenin önünde, ayakta duran cellât Claude Usta’yı da farkederek yüreği hop etti:</p>

  <p><i>«Neyse buradaymış!»</i> Diye düşündü.</p>

  <p>Claude’yle Farnèse, aralarında bir anlaşma imzaladıklarından beri birbirlerinden ayrılmıyorlardı. Her ikisi de bir tek şey düşünüyordu: Fausta’yı öldürmek…</p>

  <p>Farnèse, o gece Fausta’dan bir mektup aldığı zaman Claude’yle uzun uzun meseleyi tartışmış ve sonunda Fausta’nın doğruyu yazdığına inanmıştı. Violetta herhâlde ölmemişti. Fakat Violetta’yı kendisine gösterecek adam kim olabilirdi? Yoksa Violetta, kendisi mi çıkıp gelecekti?…</p>

  <p>Farnèse’yle Claude, sabahleyin, meydandan gelen sesleri duyunca pencerelerden birinin perdesini aralayarak baktılar. İdam hazırlıkları hemen gözlerine çarptı. Claude, dehşet içinde kalmıştı:</p>

  <p>— “Şimdi hatırladım,” dedi. “Bu sabah Fourcaud’lar idam edilecek!”</p>

  <p>— “Savcı Fourcaud’un kızları mı?”</p>

  <p>— “Evet, Jeanne ile Madeleine…”</p>

  <p>Farnèse, cellâdın yüzüne hayretle baktı:</p>

  <p>— “İsimlerini nereden biliyorsunuz?”</p>

  <p>“Biliyorum işte… Kim derdi ki bir gün böyle bir şey olacak…”</p>

  <p>Tam bu sırada sokak kapısının çalındığını işittiler. Farnèse irkildi:</p>

  <p>— “İşte, Fausta’nın dediği adam geldi!”</p>

  <p>Merdivenlerde ayak sesleri duyuldu. Gelen yabancı, açılan kapıya yaklaştı. Claude, kapıdan gireni görünce dehşet içinde geriledi ve:</p>

  <p><i>“Aman yarabbi! Ne terslik!… Tam Fourcaud’ların ateşe atılacakları gün…”</i> Diye mırıldandı.</p>

  <p>Cellât korkarak bir köşeye sinmişti. Farnèse’ye gelince Grève meydanındaki arabaya giderek konuştuğu çingeneyi derhal tanımıştı. Bu çingene, Violetta’yı, Fausta’nın evine götürmesini söylediği adam değil miydi? Fakat mademki şimdi bu adam geliyordu. O hâlde Fausta yalan söylememişti. Çünkü bu çingene, Violetta’nın nerede bulunduğunu kesinlikle bilirdi. Farnèse, delice bir sevinçle Belgodère’yi kolundan yakalayıp sordu:</p>

  <p>— “Kızım, kızım nerede?”</p>

  <p>Belgodère: <i>«Deli misin?»</i> gibilerden Farnèse’nin yüzüne baktıktan sonra kardinalin elinden kurtuldu ve doğruca Claude’ye yöneldi. Cellâdı, Grève meydanında yükselen gürültüden daha fazla etkileyen bir sesle:</p>

  <p>— “Epeydir görüşememiştik, değil mi?” Diye sordu.</p>

  <p>Farnèse hâlâ söyleniyor, kızını soruyor, Violettasını istiyordu. Fakat Belgodère hiçbir şey duymuyordu ve bütün dikkatini cellâda vermişti. Elini Claude’nin omuzuna koydu:</p>

  <p>— “Kızlarımı bana göstermek istemediğin günden bu yana pek az bir süre geçti. Zaman o kadar kısa,” dedi.</p>

  <p>Cellât, ürkek bakışlarını çingeneden kaçırarak Grève meydanına bakan bir pencereye dikmişti:</p>

  <p>— “Ben onların kurtulacaklarını umuyorum,” diye cevap verdi. “Size yemin ederim ki onları evlât edinen adam çok zengindi. Başlarına ne geleceğini nereden bilirim?”</p>

  <p>Belgodère homurdandı:</p>

  <p>— “Benim çocuklarımı, kızlarımı sen kurtaracaktın öyle mi? Onları babalarının bağrından koparıp kurtaracaktın, ha? Be kalpsiz cellât! Benim yüreğimin parçalanacağını hiç düşünmedin mi? Ben sana daha o zaman, bana verdiğin acıyı sana kat kat ödeteceğimi söylememiş miydim? Senin de bir kızın vardı, değil mi?”</p>

  <p>Claude birden dikkat kesilmişti. Endişe dolu bakışlarla:</p>

  <p>— “Ne diyorsun?” Diye sordu.</p>

  <p>— “Senin kızından, Violetta’dan bahsediyorum.”</p>

  <p>Farnèse, bütün söylenenleri can kulağıyla dinliyordu:</p>

  <p><i>«Violetta!»</i> Diye mırıldandı.</p>

  <p>Fakat Belgodère kardinalin, değil sesini duymak, varbğını bile unutmuştu. Cellâda sokulmuştu:</p>

  <p>— “Violetta’yı kim kaçırdı, biliyor musun?” Diyordu. “Onu ben kaçırdım!”</p>

  <p>Claude susuyor, bu tartışmadan bir an önce sıyrılmak için çâre arıyor, gözlerini hep Belgodère’den kaçırıyordu. Çingene:</p>

  <p>— “Susuyorsun değil mi?” Dedi. “Söyle bana bakalım, Flora’mı, Stella’mı ne yaptın? Söyle de, ben de sana Violetta’nı ne yaptığımı haber vereyim.”</p>

  <p>Farnèse dehşetle sordu:</p>

  <p>— “Sakın bu adam, Violetta’yı öldürmüş olmasın!…”</p>

  <p>Claude de birdenbire canlanarak çingeneye:</p>

  <p>— “Eğer böyle bir şey yaptmsa ölüme hazırlan,” dedi.</p>

  <p>Belgodère vahşi bir kahkaha attı:</p>

  <p>— “Göze göz, dişe diş  Kızını görmek mi istiyorsun?”</p>

  <p>Farnèse de, Claude de, çingenenin ağzından çıkacak sözleri merakla bekleyerek sustular. Belgodère:</p>

  <p>— “Bak,” dedi. “Fourcaud’lar neredeyse asılıp yakılacak…”</p>

  <p>Claude irkildi; titrek bir sesle:</p>

  <p>— “Böyle olacağını ne bileyim?” Dedi, “iyilik yapmak istemiştim…”</p>

  <p>— “Fourcaud’lar, ya… Madeleine Fourcaud, işte orada… Fakat öbür Fourcaud’un kim olduğunu biliyor musun?”</p>

  <p>Sonra yerinden fırlayıp bir yumrukta pancuru itti ve bağırdı:</p>

  <p>— “işte Violelta’n! Orada Jeanne Fourcaud yerine o asılıyor! Bak, bak<i>!…’’</i></p>

  <p>Claude, pencereden baktı. Soldaki odun yığını üstünde ilk olarak asılan Madeleine Fourcaud’un cesedi sallanıyor ve alevler yavaş yavaş bu cesedi sarıyordu. Halk, çılgınca bağırıyor, gülüyordu, ikinci Fourcaud da asılmak üzere yavaş yavaş getiriliyordu. Fakat bu genç kız, aslında Violetta’ydı!…</p>

  <p>Cellât, korkunç bir sesle bağırarak Belgodère’yi gırtlağından yakaladı. Sürükleye sürükleye pencerenin dibine kadar getirip ayağa kaldırdıktan sonra öfke ve kin dolu bir sesle:</p>

  <p>— “Sen de bak, alçak! Sen de bak!” Dedi. “Madeleine Fourcaud’uıı cesedine bak!…” ipleri koptu, ateşe düştü. Görüyor musun? Fakat iyi bak!… O, aslında Madeleine Fourcaud değildir, Flora’dır. Senin, o kadar hasretini çektiğin evlâdındır.”</p>

  <p>Cellât, bu sözleri söyleyerek, Belgodère’yi odanın ortasına itti. Sonra hançerini çektiği gibi, pencerenin pervazına çıkarak oradan, kalabalığın üstüne uçarak atladı…</p>

  <p>Çingene, gözlerinden ip gibi yaşlar akarak ellerini uzatmış:</p>

  <p>— “Flora! Flora’çığım!” Diye inliyordu. “Sen de nihayet annen gibi öldün mü? Zavallı Flora’cığım benim! Ya Stella? Stella’çığımı dün akşam tanıyamamıştım. Benim yıldızlar kadar güzel kızım… İşte şimdi seni kurtarmaya koşuyorum. Bâri elimde bir sen kal!…”</p>

  <p>Fakat yerinden kıpırdayamadan Farnèse kendisini yakalamış hançerini havaya kaldırarak:</p>

  <p>— “Ben, Violetta’nın babasıyım,” demişti. “Mademki kızımın ölümüne sen sebep oldun, sen de öl!…”</p>

  <p>Belgodère hayret içinde:</p>

  <p>— “Violetta’nın babası mı?” Diye söylendi. “Onun babası Claude değil miydi?”</p>

  <p>— “Hayır, alçak! Hayır, şeytan! Violetta’nın babası benim… Onu öldürdün, sen de gebereceksin!”</p>

  <p>İhtiyar kardinal, bu tehdidi savurmakla beraber dediğini yerine getiremedi. Heyecanından olduğu yere yıkıldı, kaldı. Belgodère, bunu fırsat bilerek evden fırladı. Doğruca, Montmartre manastırına, dün akşam, Fausta’nın emriyle oraya hapsettiği kendi kızım, Jeanne Fourcaud’u bulmaya koştu.</p>

  <p>Farnèse, az sonra kendini toparlamış, güçlükle ayağa kalkmıştı. Pencereye kadar yaklaştı ve dışarıya baktığı zaman öyle bir şey gördü ki gözlerine inanamadı. Çünkü Grève meydanında o anda olup bitenler, gerçekten inanılacak gibi değildi…</p>

</body>

</html>