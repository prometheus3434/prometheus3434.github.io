<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">6</span></span></h2>

  <div class="orta">

    <h2>ESKİ DOSTLAR</h2>

  </div>

  <div class="orta">
    <br/>
  </div>

  <p><span class="ilkharf">P</span>ardaillan’la Dük d’Angoulême, önce dosdoğru Deviniere lokantasına gitmeye karar vermişlerken sonra bundan caydılar ve Paris etrafındaki surlarla Hendekleri dolaşarak Montmartre kapısından şehre girip Barrés sokağına saptılar. Bir gün önce, Paris’ten kaçan Kral Üçüncü Henri’ye rastladıktan sonra da bu sokakta orta hâili bir eve inmiş ve geceyi orada geçirmişlerdi. Bu evi, vaktiyle Dokuzuncu Charles, Marie Touchet’e hediye etmişti. Evin her yanında Dokuzuncu Charles’in hâtıraları vardı. Dük d’Angoulême, babasından kalan bu ufak tefek hâtıraları evirip çeviriyor ve her birine hazin bir dikkatle bakıyordu.</p>

  <p>Charles d’Angoulême, Pardaillan’ı bu eve, Şövalyeye derdini dökmek için getirmişti. Bu dert büyüktü ve saatlerce anlatılsa bitmezdi. Fakat şu, bir tek cümleyle özetlenmesi kaabildi: <i>«Âşık oldum!»</i></p>

  <p>Charles d’Angoulême, Orléans’ta çok sevilen bir gençti. Birçok arkadaşı bulunmasına rağmen pek kısa bir zamanda tanıdığı Pardaillan’a çok sıkı bağlanmıştı. Kısa zamanda diyoruz: çünkü onbeş günden beri beraber geziyorlardı. Pardaillan bir gece, bilinmeyen bir yerden gelerek Orléans’a uğramış ve Marie Touchet’i de ziyaret etmişti. Genç kadın, Pardaillan’ın, kendisini unutmamış olmasına o kadar sevinmişti ki nasıl ağırlayacağım şaşırmıştı. Zaten Pardaillan, onu bundan yıllarca önce bir kere daha ziyaret etmişti ve evini biliyordu. Marie Touchet, o gece evinde misafir ettiği Pardaillan hakkında bütün bildiklerini oğluna anlatmıştı. Dük, misafirin kahramanlıklarım hayranlık içinde dinlemiş ve sabahleyin Pardaillan’ın Paris’e gitmekte olduğunu öğrenince onunla birlikte Paris’e gelmek istediğini söylemişti. Marie Touchet, oğlunun isteğini kıramayacağım anlayınca Pardaillan’a rica eden gözlerle bakarak:</p>

  <p>— “Oğlumu Paris’e göndermeyi hiç istemiyorum, korkuyorum!” Demişti. “Fakat yanında siz olduktan sonra korkmam!”</p>

  <p>Pardaillan da şu cevabı vermişti:</p>

  <p>— “Madam, sayın Dük d’Angoulême’nin beni yol arkadaşlığına kabul etmesini büyük bir şeref sayarım!”</p>

  <p>Böylece birlikte yola çıkmışlardı. Her geçen gün Dük’le Pardaillan’ı birbirine daha çok yaklaştırmış; genç d’Angoulême, Pardaillan’ın kibar ve dünyaya metelik vermeyen şen huyuna hayran kaldıktan başka, Grève meydanındaki kahramanlığını da görünce kendisini büsbütün takdir etmişti. Bu adam hiç şüphesiz eski devirlerden kalma, gerçek bir şövalye ruhu taşıyordu. Dük, böyle bir insanla arkadaş olmaktan hem sevinç, hem de gurur duyuyordu.</p>

  <p>Genç asilzade, derdini uzun boylu ağzında geveleyip durduktan sonra Violetta’dan söz açmış ve o sabah Belgodère’nin arabasında olup bitenleri anlatmıştı. Ertesi gün, muhakkak l’Espérance hanına gidip kızı görecekti. Acaba Pardaillan bu aşka ne diyordu?</p>

  <p>Pardaillan önce hiçbir şey söylemedi. Saatlerce süren bu sözleri dinledikten sonra önündeki kadehi boşalttı ve:</p>

  <p>— “Dünyada sevmek ve sevilmekten daha tabiî ne vardır?” Dedi, “ister çingene, ister prenses olsun… Değil mi ki sevişiyorsunuz, mesut olmamanız için sebep göremiyorum. Aşk, Tanrının insanlara sunduğu en tatlı nimetlerden biridir…”</p>

  <p>Şövalye, yatmaya gitmek üzere ayağa kalktı ve giderken de yarın muhakkak Devinière lokantasına giderek kendisini orada bekleyeceğini, o sırada Dük’ün de Belgodere’ye uğramasını söyledi. Sonra Dük de lokantaya gelir ve olanı biteni Pardaillan’a anlatırdı.</p>

  <p>O gece, günün yorgunluklarını gideren rahat birer uyku uyudular. Pardaillan, sabahleyin saat dokuzda kalkarak Devinière lokantasına gitti. Yıllardır buraya uğramamıştı. Vaktiyle bir Rabelais ile Pléiade edebî topluluğunun devamlı buluşma yeri olan bu lokantanın o ünlü börekleriyle şaraplarını pek özlemişti.</p>

  <p>Pardaillan, lokantanın kapısından içeriye girdi</p>

  <p>ve karanlık bir köşedeki masalardan birine ilişti. Lokantacı kadın önünde çulluk ve kekliklerin kızardığı ocağın karşısında bekliyor, ateşten pembeleşmiş yüzüyle kebapların kıvamında olmasını gözlüyordu. Ocağın oldukça yakınında sert tüylü bir çoban köpeği uzanmış, aç gözlerle kebaplara bakıyordu.</p>

  <p>Deviniere’nin sahibi Huguette, bu sıralarda otuzbeşine gelmiş ve kadın güzelliğinin en olgun devresine varmıştı. Şişmanlamadığı için endamı da hiç bozulmamıştı. Yüzüne bakan, kendisini ancak yirmialtı yaşlarında sanırdı. Bakışlarının yumuşaklığı gözlerine bir kadife tatlılığı veriyordu.</p>

  <p>Ocağın yanındaki köpek birdenbire burnunu havaya kaldırarak ortalığı kokladı ve dört ayağı üstüne dikiliverdi. Huguette sordu:</p>

  <p>— “Yine ne var, koca Pipeau?..”</p>

  <p>Köpek bu soruya, sevinç ve şaşkınlık belirten kısa havlamalarla karşılık verdi. Sonra güdük kuyruğunu sallayıp ok gibi lokanta salonuna fırladı. Ardından Huguette, kucağına bir sıra tabak alarak masaları düzenlemek için salona girdi. Bu sırada Pipeau, sevincinden yerinde duramıyor, kesik kesik havlıyordu. Kadın, köpeğin yere oturup başını bir yabancının dizlerine dayadığını ve adamın da hayvana bir şeyler söylediğini gördü. Yabancıya bakar bakmaz, sapsarı kesilerek:</p>

  <p>— “Aman yarabbi!” Dedi. “Sakın yanlış görmüş olmayayım?”</p>

  <p>Tam bu sırada Pardaillan da başını kaldırmış, yüzünü göstermişti. Huguette, kendisini hemen tanıdı:</p>

  <p>— “O! Vallahi o!..”</p>

  <p>Hancı güzelinin bu sözleri söylemesiyle kucağındaki tabakları düşürüp şangır şungur kırması bir oldu. Fakat, o bu hâle aldırmadan Pardaillan’a doğru yürüdü.</p>

  <p>— “Aman yarabbi!.. Sahiden siz misiniz Şövalye?” Diye sordu.</p>

  <p>Pardaillan ayağa fırlamıştı. Huguette’yi sevgi dolu bakışlarla bir an seyretti. Sonra hizmetçilerin hayretten açılan gözleri önünde tutup kadmı iki yanağından öptü:</p>

  <p>— “Galiba benim, otelinize her gelişim, birkaç düzine tabağa mal oluyor!” Dedi.</p>

  <p>Huguette, kendisini biraz toparlamıştı. Sinirli sinirli giildü:</p>

  <p>— “Yalan değil! Siz de, babanız da her gelişinizde otel allak bullak olurdu. Artık kocam Grégoire sizi görünce bir kargaşalık çıkacak diye korkar olmuştu.”</p>

  <p>Pardaillan sordu:</p>

  <p>— “Ee… Grégoire usta ne âlemde bakalım?”</p>

  <p>— “Allah sizlere ömür versin! Yedi yıl önce öldü.”</p>

  <p>Kocasının lâkırdısı edilince Huguette’nin gözle-<i>rinde birer</i> damla yaş belirmişti, ama bu yaşların, kocasını hatırlamasından mı, yoksa Pardaillan’ı görmenin sevincinden mi ileri geldiği de pek belli değildi. Şövalye şaşmış gibi:</p>

  <p>— “Nasıl öldü canım? Turp gibi enine boyuna adamdı. Canına iyi bakardı…” Dedi.</p>

  <p>— “Oburluğunun kurbanı oldu.”</p>

  <p>Huguette. bir yandan konuşurken bir yandan da Pardaillan’ın üstünü başını gözden geçiriyordu. Gerçi Şövalyenin giyimi fakirliğe delâlet etmiyordu, fakat bu giyimde çok zengin bir adam görünüşü de yoktu. Demek Pardaillan, zengin olmamıştı.</p>

  <p>Huguette:</p>

  <p>— “Şövalye!” Diye söze başladı. “Deviniere’ye son defa gelişiniz hatırınızda mı? Şöyle böyle onbeş sene oluyor. O zaman ne kadar üzgündünüz. Fakat bana bunun sebebini söylememiştiniz!”</p>

  <p>Pardaillan, yandaki pencerenin perdesini açıp otelin karşısındaki evi göstererek:</p>

  <p>— “Onu ilk defa burada görmüştüm!” Dedi.</p>

  <p>Hancı kadın, kendi kendine mırıldandı:</p>

  <p><i>«Loise’yi!..»</i></p>

  <p>Pardaillan, pencerenin perdesini bırakarak meşhur kahkahalarından birini attı:</p>

  <p>— “Madam Huguette,” dedi, “babamın bayıldığı o sert şaraplarınızdan hiç kaldı mı?”</p>

  <p>Hancı kadının bir işareti üzerine gelen hizmetçi kız, hemen şarabı getirmiş ve Huguette de ağzına kadar doldurduğu kadehi Şövalyeye sunmuştu. Pardaillan kadehi bir nefeste devirdikten sonra:</p>

  <p>— “Mükemmel!” Dedi. “Fakat insan bu şaraptan çok içmeli ki bir şey anlasın.”</p>

  <p>Üst üste üç-dört kadeh içti. Bu sırada Huguette de Şövalyeye bir sürü soru yağdırıyordu. Pardaillan içtikçe mahzunlaşmış, alaycı neşesinden eser kalmamıştı.</p>

  <p>— “Bana bak, Huguette…” Diyordu. “Dünyada beni seven kimse kalmadı. Yalnız siz…”</p>

  <p>Pipeau, söylenilenleri anlamış da itiraz ediyormuş gibi hafif hafif havlayınca, Şövalye:</p>

  <p>— “Doğru! Sen de varsın!..” Dedi. “Öyle ya, şimdi burada beni seven iki kalp karşısındayım… Bâri içimi döküp saçayım da biraz hafifleyeyim. Son defa sizin lokantaya geldiğim vakit çok mahzundum, çok kederliydim değil mi Madam Huguette… Sebebi neydi biliyor musunuz? Loîse’yi henüz kaybetmiştim…”</p>

  <p>Huguette içten gelen bir kederle sordu:</p>

  <p>— “Ne diyorsunuz? Öldü mü? Loïse de Montmorency öldü mü?..”</p>

  <p><i>Şövalye</i> vakur <i>bir tavırla cevap verdi:</i></p>

  <p>— “Loîse de Pardaillan, Kontes de Margeiıcv öldü. Onunla evlenmiştim. Ben de Margency kontu olmuştum. Size gelişimden önce Paris’ten çıktığımız, kan içinde yüzdüğümüz o müthiş dinî savaş gününü hatırlıyor musunuz? İşte o gün babam, Montmorency konağını barutla havaya uçurmuş ve enkazın altında kalarak ağır yaralanmıştı. Paris’ten çıkıp da Montmartre tepesine ulaştığımız sırada zavallı babam ruhunu teslim etti. Ben babamın cansız vücudu üstüne eğilmiş bir hâlde dururken bir şeytan, bir alçak, Loîse’nin üstüne atılıp biçareyi hançerlemişti… Öff… Haydi Huguette’ciğim, biraz şarap ver!”</p>

  <p>Hancı kadın:</p>

  <p>— “Ne korkunç günmüş o gün!” Dedi. “Hem babanızın, hem de sevgilinizin ölümünü bir günde mi yaşadınız?”</p>

  <p>Pardaillan, kadehlere şarap koyduktan sonra sözüne devam etti:</p>

  <p>— “Hayır, Loîse o gün ölmedi. Hattâ yarası da hafifmiş… Kısa zamanda iyileşti, geçti, gitti. Montmorency’ye vardık. Orada evlendik. Artık saadetime sınır yoktu. Kendimi cennette yaşıyor sanıyordum. Siz de bilirsiniz ya, Loîse’yi, sevgimi kendisine söyleyemeyecek derecede severdim. O benim için bir sevgiliden üstün şeydi. Ben ona tapıyordum. O benim ruhumdu. Onu, kalbim ve kılıcımla fethetmiştim…”</p>

  <p>Pardaillan’ın gözleri çok uzaklara, geçmişin derinliklerine dalmıştı ve acı acı anlatıyordu. Huguette bile kendi sevgisini unutarak acıdı:</p>

  <p>— “Zavallı Şövalye! Zavallı Loîse!” Dedi.</p>

  <p>— “Ne yazık ki saadetimiz ancak üç ay sürdü. Gerçi bu aylar zarfında Loîse’nin günden güne sararıp solduğunu görmüyor değildim. Fakat kendisini o kadar çok seviyordum ki ölüm bu aşkın kudretinden korkar, onu benim elimden alamaz sanıyordum. Bir akşam şiddetli bir nöbete tutuldu. Ertesi sabah kollarını boynuma dolayıp bir şeyler söylemek istedi. Mavi gözlerini gözlerime dikti ve sessizce ölüverdi…”</p>

  <p>Uzun bir sessizlik oldu. Nihayet Huguette sessizliği bozmaktan ürküyormuş gibi yavaş sesle söylendi:</p>

  <p>— “Demek hastalığa dayanamadı, öldü!..”</p>

  <p>Pardaillan, dalgın ve kendilerini görmüyormuş gibi Huguette’nin yüzüne baktıktan sonra başını salladı. Boğuk bir sesle:</p>

  <p>— “Hayır,” dedi, “eğer hastalıktan ölmüş olsaydı, dünyada yapacak bir işim kalmazdı ve ben de onunla birlikte ölürdüm. Fakat yaşadım, yaşıyorum. Çünkü Loîse’yi öldürdüler!”</p>

  <p>— “İyi ama, Şövalye, yarası geçmişti dediniz ya…”</p>

  <p>— “Yarası geçmişti, ama hançer zehirliydi. Bunu Loîse’nin ölmesinden az sonra öğrendim. O zaman kaatili yakalamak, ondan hesap sormak için yola çıktım. Size de uğradım ve sadık köpeğimi, Pipeau’yu size emanet ettim.”</p>

  <p>— “Peki, kaatili buldunuz mu?”</p>

  <p>— “Bulmasına buldum ama, elime geçiremedim. Kendisini tam dört defa kıstırdım. Fakat korku, en büyük öğretmendir. İnsana her türlü hile ve kurnazlığı o öğretir. Her seferinde elimden kaçmanın çaresini buldu. Ama bir gün gelecek, kaçamayacak… İtalya’da peşinde dolaştım. Provence’de, Burgonya’da, bütün Fransa’da onu kovaladım; babamdan bana miras kalan serseri hayatı yaşamaya başladım. Montmorency’den ayrılırken Margency kontluğunun bana verildiğini belirten bütün belgeleri orada bırakmış, beş parasız yola çıkmıştım. Çok kere bir saman yığını üstünde yattım, Huguette… Nice geceler, aç acına ve kendisini her ziyaret edişimde bana mükemmel yemekler hazırlayan Devinière lokantasının dilber sahibesini düşünerek uyurdum.”</p>

  <p>Huguette, bu sözleri işitince pek duygulandı ve:</p>

  <p>— “Devinière’nin sahibesi de hep sizi düşünürdü,” dedi. “Yemeğe gelince, ümit ederim ki…”</p>

  <p>— “Neyi ümit edersin, Huguette? Karnım zil çalıyor. Hemen hazırlat…”</p>

  <p>Hancı kadın bu sözleri duyunca sevinçle mutfağa koştu. Yandaki sokağa açılan kapıdan, mutfağa iki adam girmişti.</p>

  <p>Bunlardan biri:</p>

  <p>— “Madam,” dedi. “Arkadaşımla bana özel bir odada bir sofra hazırlatın. Dört şişe şarap, bir veya iki tavuk isterim… Daha başka münasip yemekler de olsun…”</p>

  <p>Huguette, iki adamı hususî bir odaya götürerek:</p>

  <p>— “Sofranız şimdi hazırlanır, Mösyö de Main ville ve Mösyö de Maurevert,” dedi.</p>

  <p>Kapıyı kapatarak tekrar büyük salona koştu ve kendi elceğiziyle Pardaillan’ın sofrasını hazırlamaya başladı. Henüz sofra kurulmuştu ki kapıdan içeri beti benzi sapsarı kesilmiş bir asilzade girmişti. Etrafına bakınmış ve Şövalyeyi görünce yanına seğirtmişti. Pardaillan, Dük d’Angoulême’yi tanıdı ve Huguette’ye:</p>

  <p>— “İki takım koyunuz, Madam Huguette,” dedi.</p>

  <p>Genç Dük, halsiz ve yorgun, Pardaillan’ın yanına çöktü:</p>

  <p>— “Pardaillan! Pardaillan! Ben mahvoldum!” Diye inledi.</p>

  <p>— “Ne var? Ne oldu? Mösyö de Guise’nin uşakları mı saldırdı? Yoksa Catherine de Médicis tarafından yemeğe mi davet edildin?..”</p>

  <p>— “Ah, Pardaillan, yapma… Kalbimdeki yara ile alay etme…”</p>

  <p>Şövalyenin alaycı sözlerinde acı bir ciddîlik belirmişti:</p>

  <p>— “Hayır,” dedi, “insanların acılarıyla alay etmek âdetim değildir. Yalnız, size verdiğim nasihatleri unutmayın delikanlı! Dük de Guise, adamı sırtından hançerler, Kraliçe de yemeğe davet edip zehirler. Biz şimdi Paris’in her köşesinden ölüm saçılan bir devirde yaşıyoruz. Böyle zamanda benim gibi bir adamın kahkahası da ağlamak demektir. Şimdi anlatın derdinizi bakalım…”</p>

  <p>Dük d’Angoulême’nin gözleri yaşardı:</p>

  <p>— “Pardaillan, size anlattığım, çılgıncasına sevdiğim o genç kız yok mu? Ortadan kaybolmuş, Pardaillan…”</p>

  <p>— “Çingene mi söyledi?”</p>

  <p>— “Belgodère de kayıp… Onu da gören yok.”</p>

  <p>— “Hancı ne diyor?”</p>

  <p>— “Hiçbir şeyden haberi olmadığına, yemin üstüne yemin ediyor.”</p>

  <p>— “Alçak kerata! Adamakıllı bir sopa yerse, dilinin altındaki baklayı çıkarır… Sonra?..”</p>

  <p>— “Sonrası bu… Deli gibi gezindim. Her yanı aradım. Ne yapacağımı şaşırdım.”</p>

  <p>Pardaillan bir an düşündü. Nihayet:</p>

  <p>— “Elinizde bu kıza ait bir şey var mı?” Dedi.</p>

  <p>Dük d’Angoulême kızardı. İçini çekti. Sonra koynundan işlemeli bir boyun atkısı çıkararak Şövalyeye uzattı:</p>

  <p>— “Dün bunu çingenenin arabasından almıştım.”</p>

  <p>Pardaillan yavaş yavaş cebine yerleştirirken:</p>

  <p>— “Yâni, aşırmıştınız,” dedi.</p>

  <p>Şövalye ayağa kalkmış, kılıcını düzeltiyordu. Genç Dük’e:</p>

  <p>— “Siz şimdi Barrés sokağındaki eve dönüp orada beni bekleyin,” dedi. “Belki bu akşam, belki de yarın sabah size bir haber getireceğimi umarım. .Çünkü güvenilir bir kılavuzum var.”</p>

  <p>Sonra Pipeau’ya seslendi:</p>

  <p>— “Haydi bakalım, Pipeau!..”</p>

  <p>Köpek hafif hafif havlayınca Şövalye seslendi:</p>

  <p>— “Sen de artık ihtiyarladın. Adamakıllı miskinleştin ya! Ama herhalde burnun yine eskisi gibi koku alıyordur. Beni istediğim yere götürürsün sanırım.”</p>

  <p>Pipeau gururla kuyruğunu sallarken Huguette de son derecede nefis bir öğle yemeği çeşitlerini sofraya dizmeye başlamıştı. Bunlar arasında kızartmaların âlâsı, böreklerin lezzetlileri, Seine nehrinin balıkları, meyvalar… Krallara lâyık ve fakat Huguette’nin, Pardaillan’dan başkasına asla çıkarmayacağı yiyecekler vardı. Şövalyenin ayağa kalkmış olduğunu görünce sesi titredi:</p>

  <p>— “Ne o, gidiyor musunuz? Yemek yemeyecek misiniz?”</p>

  <p>Pardaillan, nefis yemeklere bir göz attı:</p>

  <p>— “İmparatorlara lâyık bir sofra,” dedi.</p>

  <p>— “Halbuki ben sadece sizin için hazırlamıştım. Bu sofraya sizden başka lâyık kimse yoktur.”</p>

  <p>— “Kim demiş, iki gözüm Huguette… Ben şimdi iki tane aç imparator bulur, bu yemekleri onlara yediririm. Yalnız, dâvet edeceğim kimselerin, bunları yemelerine engel olmayacağına söz veriyor musun? Hatırım için bunu yap…”</p>

  <p>Huguette şaşaladı:</p>

  <p>— “Söz veriyorum, Şövalye…”</p>

  <p>Şövalye, hemen lokantanın kapısına çıktı. Sokaktan geçenleri gözden geçirdi ve birdenbire iki adama seslendi:</p>

  <p>— “Heeey… Lütfen içeri buyurun, efendiler… Evet, evet, siz… Karga burunlu ve siz, sırık boylu… Sizi çağırıyorum… Yemeğe davet ediyorum, buyursanıza…”</p>

  <p>Bu iki adamın üstleri başları harap, pabuçları paramparçaydı. Adamlar hayret içinde durdular. Sonra korka korka, her basamakta bir selâm çakarak merdivenlerden çıktılar. Boyları son derece uzundu ve kendilerini görenler üzerinde öyle kötü bir etki bırakıyorlardı ki lokantadakiler, bunların içeriye girdiklerini görünce homurdanmaya başladılar. Fakat Pardaillan’ın şimşekler çakan gözleri hepsini susturdu.</p>

  <p>Şövalye, iki zavallıyı sofraya götürdü. İkisi de Huguette’nin hazırlamış olduğu nefis yemekleri bir rüya görüyormuşçasına seyrederek iskemlelere oturdular.</p>

  <p>Pardaillan birine seslendi:</p>

  <p>- “Senin gözlerin pek velfecri okuyor… Adın ne?”</p>

  <p>Adamın gözleri fıldır fıldır dönüyordu. Burnu sivri, boynu ve kollarıyla bacakları da gayet uzundu.</p>

  <p>- “Benim adım Picouic,” dedi.</p>

  <p>- “Hoş isim… Peki, seninki ne?”</p>

  <p>- “Benimki de Croasse, efendim.”</p>

  <p>- “Ala, şimdi, Mösyö Picouic ve Mösyö Croasse, şu güzel sofrayı bir temizleyip süpürün bakayım. Bugün Şövalye de Pardaillan’ın misafirisiniz.”</p>

  <p>Pardaillan, Madam Huguette’nin eline iki altın sıkıştırdı:</p>

  <p>- “İşte yemeğin ücreti,” dedi.</p>

  <p>Huguette, parayı kabul etmek istemiyor:</p>

  <p>- “Bu para çok fazla,” diyordu.</p>

  <p>- “Zarar yok… Artanını da misafirlerime hediye edersin…”</p>

  <p>Şövalye bu sözü söyledikten sonra peşinde Pipeau olduğu halde dışarıya çıktı. O, kapıdan çıkarken Özel kabinelerden birinin perdesi açılmış, bir baş belirmişti. Yüzü kinle buruşmuş, dehşetten rengi sararmış olan bu başın sahibi Maurevert idi.</p>

  <p>Maurevert… Zehirli bir hançerle Loise de Pardaillan’ın ölümüne sebep olan katil Maurevert!</p>

</body>

</html>