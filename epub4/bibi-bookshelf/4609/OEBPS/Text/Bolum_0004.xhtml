<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">4</span></span></h2>

  <div class="orta">

    <h2>CELLÂT CLAUDE USTA</h2>

  </div>

  <div class="orta">
    <br/>
  </div>

  <p><span class="ilkharf">O</span> akşam güneş batarken, Paris’teki heyecan havası ve sabahleyin Grève meydanında kopan gürültünün uyandırdığı gerginlik, henüz dağılmamış bulunuyordu. Halk, tepeden tırnağa silâhlanmış, sokak başlarında gruplar teşkil ederek tartışmaya dalmıştı. Bütün Paris’lilerin göğüslerinde Katolik topluluğundan olduklarını belirten beyaz haç vardı ve boyunlarında da teşbih asılıydı. Göğüslerinde beyaz haç bulunmayanların bu kalabalık sokaklardan geçmelerinin epey tehlikeli olduğu muhakkaktı.</p>

  <p>Güneş batalı epey olmuş ve Paris’in çapraşık sokakları, adamakıllı karanlık olmuştu.</p>

  <p>Bu sırada Belgodère’nin arabasına, tabut taşıyan dört kişi yanaştı.</p>

  <p>Arabanın içinde, sönük bir şamdanın ışığında Violetta, Simonne’nin ölüsünün yanında oturmuş, ağlıyordu. Bir köşeye çekilmiş olan Saîzuma da heykel gibi hareketsiz ve dünyaya ilgisiz, oturuyordu. Dört adam arabaya giderek cenazeyi ahp tabuta yerleştirdiler. Zavallı Violetta, annesinin ölüsünden ayrılma zamanının geldiğini görünce ağlayıp yırtınmaya:</p>

  <p>— “Elvedâ, Simonne anne! Elvedâ!…”</p>

  <p>Diye bağırmaya başlamıştı. Belgodère, bir an bu hâli seyretti. Sonra ölüm döşeğinde genç kıza, doğumu hakkmdaki sır perdesini açacakken ömrü vefa etmeyen kadının cenazesine baktı. Nihayet Simonne’-nin cesedi üstüne kucak kucak çiçek serpeli genç kıza yaklaşarak garip bir sesle:</p>

  <p>— “Anneni yalnız yollama!…” Dedi. “Haydi sen de tabutun peşinden git bari…”</p>

  <p>Genç kız, sevinçle duraladı. Şaşkın şaşkın Belgodère’nin yüzüne baktı. Çingenenin böyle bir iyilik yapabileceğine asla ihtimal vermemişti. Belgodère de işin farkına vararak:</p>

  <p>— “Canım, sen beni bu kadar da mı kötü bir adam sanıyorsun?” Dedi.</p>

  <p>Dört adam tabutu kaldırıp dışarıya çıkardılar. Violetta da arkalarından koştu.</p>

  <p>Şehir sokaklarında gezinen devriyeler, dört adam tarafından taşınan bu tabutun peşinde, hıçkıra hıçkıra yürüyen bu zavallı genç kızi kederli bakışlarla seyrettiler…</p>

  <p>Bu sırada Belgodère arabanın merdivenlerinde oturan iki adamına seslendi:</p>

  <p>— “Arabayı hana çekin!… Belki bu akşam gelmeyeceğim… Violetta da bir daha buraya gelmeyecek!…”</p>

  <p>Ve hızlı adımlarla arabadan uzaklaştı. Duvarlara sürünürcesine yürüyüp kendini göstermemeye çalışarak Violetta’nın peşine düştü. Avını kollayan bir avcı gibi kızcağızı gözden kaybetmiyordu.</p>

  <p>Tabutu taşıyanlar arabadan ayrılıp, Violetta da peşlerine düşünce, meydana bakan evlerden birinin gölgesine sinmiş, siyah elbiseli, başı kukuleteli bir adam, saklandığı yerden, üzgün bakışlarla genç kızı, gözden kayboluncaya kadar takip etti. Sonra kendi kendine mırıldandı:</p>

  <p>— “Kurban yola çıktı:… Şimdi şu kurbanı kesecek kasaba haber ulaştırayım… Zavallı talihsiz kız… Benim de görevim çok iğrenç ya…”</p>

  <p>Soğuk varmış da üşüyormuş gibi tepeden tırnağa titreyerek o da yola koyuldu. Notre-Dame köprüsünü geçtikten sonra Paris’in göbeğindeki dolambaçlı sokaklara saptı.</p>

  <p>Sarayla Notre-Dame kilisesi arasındaki Calandre sokağının ortalarında, pis görünüşlü, ufacık bir ev vardı. Gündüzleri bile halk bu evin önünden geçmekten çekinir; geçmeye mecbur da kalsa korkudan büzülerek; lânetler, beddualar okuyarak hızlı hızlı koşardı. Bu evin süssüz, âdeta çıplak ve duvarında siyah abanoz ağacından büyük bir haç asılı bir odasında, iriyan bir adam, iki elini avuçları içine almış, düşünüyor, yaşlı bir hizmetçi kadın da karşısında ayakta duruyordu. Bu kadın, adama:</p>

  <p>— “Yemek istemiyor musunuz, Claude usta?” Diye sordu.</p>

  <p>Adam cevap vermeden, belirsiz bir işaret yaptı. Kadın başını salladı:</p>

  <p>— “Canım, bırakın şimdi şu eski korkunç hâtıraları… Yoksa çocuğu mu düşünüyorsunuz?”</p>

  <p>Claude usta kendi kendine söyleniyormuş gibi kısık bir sesle:</p>

  <p>— “İdam ettiğim insanların hayalleri de beni üzmüyor değil, Gilberte nine!” Dedi. “Fakat onun, hayatıma bir rüya gibi girip çıktığından beri tam sekiz yıl oldu. Zavallı yavrum. Karanlık ömrümü ışıldatan minimini menekşeciğim! Ne oldun, nereye gittin? Kollarını boynuma dolayarak: <i>« Babacığım!»</i> deyişini duyamayalı beri ömrüm karardı.”</p>

  <p>Claude usta, talihine kızan bir adam hâliyle koca elleriyle masaya bir yumruk indirdi:</p>

  <p>— “Demek nasibimde bu kadarcık bir saadet de yokmuş. Yavruyu ancak haftada iki defa gidip görüyordum. Ama o günler, benim bayram günlerimdi.”</p>

  <p>Claude usta, gözleri parlayarak sözlerine devam etti:</p>

  <p>— “Her pazartesi ve perşembe günleri, erkenden kalkar, temiz elbiselerimi giyip hazırlanır, ona koşardım. Meudon’a ne sevinçle giderdim! Bahçeye girdiğim zaman kalbim çatlayacakmış gibi çarpardı. O iyi kalpli Simonne, hemen karşıma çıkar, çocuk da koşarak kucağıma sıçrardı: <i>«Simonne anne! işte babam!»</i> Diye bağırırdı.”</p>

  <p>Claude usta, ağlamaya başlamıştı. Gilberte nine:</p>

  <p>— “Bunları hatırlayıp üzülmek doğru değil!… Yüreğinizi sika sika hasta olacaksınız!” Dedi.</p>

  <p>— “Yüreğim mi? Onu kaybettiğimden beri yüreğim de kayboldu. Bir sabahtı. Bir perşembe sabahıydı. O müthiş günü hiç unutmayacağım. Güzel bir gündü. Tekrar Meudon’daki eve gittim. Bahçeden seslendim. Kimse cevap vermedi. Eve girdim. Ne Simonne, ne de çocuk vardı! Evde herşey, müthiş bir savaş olduğunu gösterir biçimde altüst olmuştu. Delirecek gibi oldum. Koştum, etrafı aradım, bağırdım. Fakat kimseyi bulamadım. Yorgunluktan bilmiş bir hâlde bir yere yığılmış kalmışım. Kendime geldiğim vakit beni ayıltanın bir kadın olduğunu gördüm. Meudon’da kimse, çocuğumun ve Simonne’nin nereye gittiğini bilmiyordu. Bir gün önce oradan bir çingene geçtiğini söylüyorlardı, o kadar… O zaman nasıl oldu da ölmedim, Gilberte nine?”</p>

  <p>— “Fakat az kaldı ölüyordunuz, Claude usta!… Tam sekiz gün, ateşler içinde sayıklaya sayıklaya yattınız…”</p>

  <p>Birdenbire sokak kapısına vurulunca ikisi de irkildi.</p>

  <p>Claude usta:</p>

  <p>— “Bu vakitte kim gelebilir?” Dedi. “Benim evime yıllardır kimse uğramıyor.”</p>

  <p>Fakat kapı bir daha, sert sert çalınınca Gilberte nine dışarı çıktı. Az sonra da odanın kapısından, başı siyah bir kukulete ile örtülü biri girdi. Claude ayağa kalkmıştı. Ürkek bir sesle sordu:</p>

  <p>— “Kimsiniz? Benden ne istiyorsunuz?”</p>

  <p>Yabancı yavaş yavaş bir-iki adım attı. Bir an durdu. Sonra boğuk bir sesle:</p>

  <p>— “Usta!” Dedi. “Vazifeni yapmanı istemeye geldim.”</p>

  <p>Claude birden titredi. Sonra dedi ki:</p>

  <p>— “Bir zamanlar o korkunç işi yaparken ancak Emniyet Müdürü veya dinî mahkeme reisi tarafından vazifeye çağırılırdım… Siz, bunların her ikisi de değilsiniz. Sonra şurasını da bilmelisiniz ki ben, sekiz yıldan beri artık o uğursuz vazifeyi bırakmış bulunuyorum. Paris’in eski cellâdına yüzünüzü göstermek istemeyen siz, kim olursanız olun! Hemen başka kapıya gidin!”</p>

  <p>Kukuleteli adam, yerinden kımıldamadı. Daha boğuk bir sesle söylendi:</p>

  <p>— “Ben ve beni gönderen kimse için siz hâlâ cellâtsınız. Beni gönderene körü körüne itaat etmek zorunda olduğunuzu unutmamalısınız… Bakın!”</p>

  <p>Kukuleteli adam, cübbesinin altından sağ elini çıkardı. Bu elin orta parmağında büyük bir yüzük ve bu yüzüğün üzerinde de esrarengiz işaretler vardı. Claude, yüzüğe bakınca titreyerek eğildi:</p>

  <p>— “Emirlerinize itaate hazırım, Monsenyör!”</p>

  <p>— “Peki! O hâlde Notre-Dame’nin arkasında Cité adasının ucundaki eve gel. Saat onda, orada birini idam edeceksin!”</p>

  <p>Claude mırıldanır gibi:</p>

  <p>— “Geleceğim Monsenyör!” Dedi. “Fakat sizi gönderene söyleyiniz. Son derecede yorgunum. Korkudan geceleri gözlerime uyku girmiyor. Yarın, aramızdaki anlaşmayı bozmak ve bir daha cellâtlık yapmamak istiyorum. Bundan sonra artık ne bana başvurun, ne de güvenin! Bu akşamki idam, ömrümün son uğursuz vazifesi olacaktır.”</p>

  <p>Kukuleteli adam birdenbire başından kukuletesini çekip sıyırdı. Claude, onun yüzünü görünce kekeledi:</p>

  <p>— “Aman Yarabbi!… Kardinal Farnèse! Çocuğun babası!…”</p>

  <p>Farnèse, hırıltılı bir sesle cevap verdi:</p>

  <p>— “Evet… Benden çaldığın çocuğun babası!.. O zaman seni lânetleyen ve kendisine acımadığın için hâlâ sana beddua eden adam benim! Claude, ömründe bir kere olsun, bir insan gibi acıyıp kederlenebildin mi? Hâlâ ümidim var! Söyle Claude! Bana doğruyu söyle!…”</p>

  <p>Claude, bir an duraladı. Farnèse, soluk soluğa bekliyordu. Cellât nihayet:</p>

  <p>— “Bana ilk defa başvurduğunuz zaman da size doğruyu söylemiştim ya!” Dedi.</p>

  <p>Farnèse, inanmamış gibi başını salladı. Claude devam etti:</p>

  <p>— “Çocuğu darağacının dibinden alıp götürdüğümden üç gün sonra kendisine bakması için verdiğim kadının kucağında öldü…”</p>

  <p>Farnèse, bu sözleri heyecanla dinledikten sonra birdenbire gerisin geriye döndü, kukuletesini başına geçirerek odadan çıkmaya hazırlandı. Fakat Claude, peşinden seğirtti:</p>

  <p>— “Ben de sizinle beraber geliyorum… Acaba öldüreceğim kimse nasıl bir insan? Erkek mi, kadın mı?”</p>

  <p>— “Genç bir kız…”</p>

  <p>Claude, yerinde mıhlanmış gibi durdu, içinde bir kuşku belirmişti. Fakat aynı anda Notre-Dame’nin saati onu vurdu. Kardinal:</p>

  <p>— “İdam saati!” Dedi.</p>

  <p>Farnèse önde, cellât arkada, Fausta’nın evine yollanırlarken cellât mırıldanıyordu:</p>

  <p>— “Son idam!… Son kurban!…”</p>

  <div class="orta">

    <img alt="" src="../Images/main-7.png" style="width:156pt;height:89pt;"/>

  </div>

</body>

</html>