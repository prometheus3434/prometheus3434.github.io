<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">13</span></span></h2>

  <div class="orta">

    <h2>JACQUES CLÉMENTE GÖRÜNEN MELEK</h2>

  </div>

  <div class="orta">
    <br/>
  </div>

  <p><span class="ilkharf">F</span>austa’nın, Paris’in göbeğindeki, dışı harap, içerisi bir saray kadar muhteşem konağında, vaktiyle Pardaillan’ın kabul edildiği küçük salondayız. Bu salonda Fausta ile, evvelce kendisini Pressoir-de-Fer adlı gizli zevk evinde gördüğümüz, Montmartre Manastırı başrahibesi Claudine de Beauvilliers, başbaşa vermişler, konuşuyorlardı. Bu konuşma, epeydir devam etmekteydi. Fausta, bir an sustuktan sonra sordu:</p>

  <p>— “Şarkıcı kız da manastırda, değil mi?”</p>

  <p>— “Evet efendim. Kendisini manastırın emin bir yerine koyduktan başka, başına Belgodère’yi nöbetçi diktim. Yalnız kafamı kurcalayan bir şey var, madam: Bu Violetta ölüme mi mahkûm?”</p>

  <p>— “Evet. Fakat öldürülmeden önce kirlenmesi, namusunu ve şerefini kaybetmesi, bekâretiyle övünemeyecek bir duruma gelmesi lâzım. Bu işi siz yoluna koyacaksınız. Anlaşıldı mı?..”</p>

  <p>Claudine, utanmış gibi kızararak eğildikten sonra salondan çıktı. Fausta:</p>

  <p><i>«Bir de kızarıp bozarıyor,»</i> diye düşündü. <i>«Yemedikleri halt kalmaz, sonra da bunun lâfını etmeye gelince, utanırlar… Ben henüz erkek yüzü görmemiş olduğum hâlde, bütün bunların utanır göründükleri üzerinde serbestçe konuşmaktan çekinmem.»</i></p>

  <p>Fausta, salonda bir aşağı bir yukarı gezinerek, düşünmeye devam etti:</p>

  <p><i>«Ben neden başka kadınlara benzemiyorum? Çünkü yeryüzünde başarılacak ödevlerim var. Eğer kalbimde herhangi bir erkeğe karşı ufacık bir zaaf belirirse, o kalbi, elimle söker atarım…»</i></p>

  <p>Mermer beyazlığındaki güzel ve düzgün elleriyle göğsünü paralayacakmış gibi sıktı. Sonra sâkinleşerek gülümsedi. Kendine sonsuz bir güven duydu. Tam bu sırada içeriye gayet güzel ve neşeli bir genç kadın, gülümseyerek girmişti. Kadının çok serbest, ve hareketli bir görünüşü vardı. Bu yüzden, bir ayağının hafifçe aksamakta olduğu zor farkediliyordu. Bu kadın, Marie de Lorraine, Düşes de Montpensier’di. Yâni Dük de Guise’nin kız kardeşiydi. Fausta onu görünce candan bir tavırla sordu:</p>

  <p>— “Ne o?.. Yüzünüzden anladığıma göre önemli haberleriniz var galiba? İyi haberler mi bâri?..”</p>

  <p>Kadın, bir koltuğa oturdu:</p>

  <p>— “Hem iyi, hem de kötü haberlerim var,” dedi.</p>

  <p>— “Öyleyse önce şu kötü haberleri bir sıralayın bakalım…”</p>

  <p>— “Efendim, kötü haberlerim, ağabeyimle ilgili olanlar… Dük de Guise, Catherine Médicis ile uyuşmuş… Bu yetmiyormuş gibi, küçük şarkıcı kıza olan ilgisi kızın ortadan kaybolmasıyla bir kat daha arttı.”</p>

  <p>Fausta’nın bakışları karanlıklaştı. Düşes de Montpensier:</p>

  <p>— “Anladığıma göre ağabeyim Dük de Guise, Kraliçe Catherine’yi avucuna almış,” dedi. “Plânını bana da anlattı. Ana Kraliçeye boyun eğer gibi görünerek Kral Üçüncü Henri’ye yanaşacak… Kendisiyle konuşup anlaşmak istediğini söyleyecek. Bu sırada yanında en cesur adamları bulunacak, madam… Ben de tabiî bunlar arasında olacağım… Bu fırsat elimize geçince, Henri’yi yakalayıp bir manastıra tıkacağız. Tabiî, manastıra girerken saçlarını da keseceğiz!”</p>

  <p>Düşes de Montpensier, bir kahkaha attı. Fausta ciddî duruyordu. Beriki:</p>

  <p>— “Hem de Henri’nin saçlarını ben kendi elimle keseceğim,” dedi. “Bakın madam, makasımı hazırladım bile…”</p>

  <p>Marie de Lorraine, boynunda bir zincirle asılı duran altın makası gösterdi.</p>

  <p>Fausta sordu:</p>

  <p>— “Kral Üçüncü Henri’ye bu kadar kızgınsınız demek?”</p>

  <p>— “Elbette kızgınım… Bütün saray halkının önünde bana, ayakkabılarımdan birinin ökçesini, ötekinden daha yüksek yaptırmamın doğru olacağını söylemişti. Kaba herif!.. Saray halkı yüzüme gülerken, ben hiddetimden hüngür hüngür ağlamıştım!..”</p>

  <p>Küçük ve sevimli Düşesin gözlerinde yaşlar belirmişti. Teselli bekleyen bir tavırla Fausta’ya sordu:</p>

  <p>— “Söyleyin, rica ederim. Ben çok topallıyor muyum, Allahaşkınıza?..”</p>

  <p>Bir yandan da ayağa kalkarak gayet çabuk birkaç adım attı. Fausta:</p>

  <p>— “Hayır, güzelim asla topallamıyorsunuz,” dedi. “Böyle bir şeyi iddia etmek için insanda kafa olmamalı…”</p>

  <p>Düşes de Montpensier, memnun bir tavırla durdu. Kendisinin söylemediği, Fausta’nın da bilmezlikten geldiği bir şey varsa o da, güzel Düşes’in vaktiyle Henri için yanıp tutuştuğu hâlde, onun tarafından şiddetle reddedilmiş olmasıydı. Hiç şüphesiz, Üçüncü Henri’ye beslediği kin de bundan ileri geliyordu. Fausta sordu:</p>

  <p>— “Başka ne haberleriniz var?”</p>

  <p>— “Annem Paris’e geldi madam.”</p>

  <p>— “Ya!.. Demek Düşes de Nemours burada öyle mi?”</p>

  <p>— “Evet burada. Kendisi Sixte’yle görüştükten sonra o hain ihtiyara müthiş kin bağlamış. Anneme gizlice seçilen yeni papadan bahsettim. Bana derhal bu papanın tarafını tutacağını söyledi. Yalnız yeni papayı tanımak istiyor…”</p>

  <p>Fausta çok memnun olmuştu:</p>

  <p>— “Bak, bu cidden iyi bir haber,” dedi. “Ben ona yeni papayı tanıtırım. Başka ne haber var?”</p>

  <p>— “Kötü bir haber daha var efendim. Dük de Guise, karısı Catherine de Clèves’le barıştı. Daha doğrusu karısını, iki saatlik bir kavgadan sonra affetti. Ben bu kavgayı şöyle biraz dinledim. Düşes, Kont de Loignes’in öldüğünden, artık çılgınlıklarına son verdiğinden bahsetti. Ağabeyim de kendisini Lorraine’ye sürdü ve iş böylece kapandı.</p>

  <p>— “Ağabeyiniz pek yufka yürekli bir adam, Marie!..”</p>

  <p>— “Bana kalırsa ağabeyim karısına pek ilgi duymuyor. Şimdi aklı fikri hep o şarkıcı kızda… Paris’i allak bullak edip onu bulacağına yemin ediyor…”</p>

  <p>Fausta’nın yüzünde hafif bir gülümseyiş belirdi. Epey bir zaman düşündükten sonra:</p>

  <p>— “Ben ağabeyinizle kraliçenin ne konuştuğunu biliyorum,” dedi. “Ağabeyiniz bu işte fena atladı.”</p>

  <p>— “Nasıl olur Madam?”</p>

  <p>— “Ne Yazık ki böyle oldu. Dük de Guise, Üçüncü Henri ölünceye kadar uslu oturacağına söz verdi. ’</p>

  <p>— “Yâni Parislilere ve Kutsal Birliğe ihanet mi etti demek istiyorsunuz?”</p>

  <p>— “Bu ihanet değildir, Marie… Buna siyaset derler. .. Ağabeyiniz ava giderken avlandı. Bir yıl, Üçüncü Henri ölecek diye bekleyecek!..”</p>

  <p>Düşes de Montpensier’in keyfi kaçmıştı:</p>

  <p>— “Vah vah!.. Demek Henri’den öç alamayacağım!..”</p>

  <p>Fausta, karşısındakinin yüzüne dikkatle baktı:</p>

  <p>— “Hayır!..” Dedi. “Eğer bana inanıyorsanız…”</p>

  <p>— “Size inanıyorum, Madam!.. Siz benim gerçek kraliçemsiniz… Ne emrederseniz yaparım…”</p>

  <p>— “Şu hâlde Fransa kralının ölmesi lâzım geldiğinde benimle hemfikir misiniz?..”</p>

  <p>— “Tamamiyle madam!..”</p>

  <p>— “Zaten Fransa kralı, tarafımdan idama mahkûm edilmiştir!”</p>

  <p>Düşes heyecanla:</p>

  <p>— “Peki onu kim idam edecek?” Diye sordu.</p>

  <p>— “Siz, Marie!..”</p>

  <p>Düşes sapsarı kesilmişti. Fausta soğuk bir tavırla:</p>

  <p>— “Meseleyi anlatayım,” dedi. “Dük de Guise, Catherine de Médicis’e Henri’nin ölümünü bekleyeceğine dair söz verdi. Ana kraliçe de ona, Henri’nin ölümünden sonra kral seçileceğini vaadetti. Fakat bütün bunlar boş lâf… Üçüncü Henri daha on yıl yaşayabilir. İhtiyar kraliçe vakit kazanmak ve bu arada Guise ailesinin kökünü kurutmak istiyor!.. Vakit geçmeden işe başlamak, yoksa ölümlerden ölüm beğenmek gerekecek Marie!..”</p>

  <p>Marie de Montpensier titredi:</p>

  <p>— “Ben insan canına kıyamam!.. Ellerimle onu nasıl öldürürüm?”</p>

  <p>— “Halbuki şu güzel başınızı cellât satırı altına yatırırken Üçüncü Henri’nin kılı bile kıpırdamaz. Guise ailesi, Fransa krakyla mücadelede çok ileri gitti. Bu yoldan geri dönemez. Ya siz mahvolacaksınız ya da Valois hanedanı sönecek. Bu bir ölüm-kalım savaşıdır… Ama siz hâlâ insan öldüremeyeceğiniz inancındaysanız, ben ne diyeyim? Haydi, güle güle Marie…”</p>

  <p>Düşes de Montpensier bembeyaz kesilen bir yüzle:</p>

  <p>— “Durun, durun,” dedi. “Mademki iş böyle… O hâlde Henri’yi kendi ellerimle öldürürüm!..”</p>

  <p>— “Demek aklınız kesti. Halbuki bence o güzel ellerinizi kana bulamanız hiç doğru değil… İçinizdeki intikam hissini başka birine aşılasanız, olmaz mı?”</p>

  <p>Düşes heyecandan pürüzlenen bir sesle:</p>

  <p>— “Böyle bir sırrı kime açabilirim?” Dedi. “Sır vereceğim kimsenin de kalbinde kral ailesine karşı büyük bir kin yatması lâzım gelmez mi?”</p>

  <p>— “Aşk, herşeyi yaptırır… Size âşık birisi de yok değil…”</p>

  <p>— “Yoksa Jacques’ten mi bahsediyorsunuz?”</p>

  <p>Fausta birdenbire sert bir tavır takındı:</p>

  <p>— “Evet,” dedi. “Bu işi rahip Jacques Clément yapar. Sizi deli gibi seviyor. Size tanrı gibi tapıyor… Onun yüreğine bu intikam hissini aşılayabilirsiniz…”</p>

  <p>Düşes mahzun mahzun gülerek:</p>

  <p>— “Zavallı Jacques,” diye söylendi.</p>

  <p>Fausta ise işin peşini bırakmadı:</p>

  <p>— “Sizi küçük düşüren adamın ölmesini, ağabeyinizin Fransa tahtına oturmasını, sarayın en güzel kadını olmayı istemez misiniz?”</p>

  <p>— “İsterim!..”</p>

  <p>— “O hâlde hiç durmayın kızım… Hemen dediklerimi yapmaya koşun!..”</p>

  <p>Düşes, zihni allak bullak olmuş bir hâlde eğildi:</p>

  <p>— “Ah, Madam,” dedi. “Kendisinde müthiş inandırma kudreti bulunan; insanı eninde sonunda hâkimiyeti altına alan bir kadınsınız… Kimsiniz Allahaşkına, kimsiniz?..”</p>

  <p>Fausta hükmeder bir tavırla:</p>

  <p>— “Ben,” dedi, “gizli Kardinaller Meclisi’niıı Fransa’ya gönderdiği, bundan böyle kilisenin mukadderatını koruyacak olan Papa Birinci Fausta’yımî”</p>

  <p>Düşes de Montpensier şaşkına dönmüş bir hâlde geriledi. Karşısındaki kadını o kadar yüksek, o kadar erişilmez bir seviyede gördü ki elinde olmaksızın diz çöktü. Fausta ona doğru bir adım attı. Düşesi yerden kaldırarak alnından öptü ve:</p>

  <p>— “Haydi, şimdi gidin kızım,” dedi. “Siz benim meleklerimden biri olacaksınız!..”</p>

  <p>Düşes bir köle gibi itaatkâr, çıkıp gitti.</p>

  <p>Jacobin mezhebinden papazların manastırı, Saint-Jacques sokağında şehir surlarının bitişiğindeydi. Manastırın başkanı Bourgoing adlı bir rahipti. İyi kalpli olduğu söylenirdi, ama sözünü hiç sakınmadığı için pek sevilmezdi. Bütün rahipler gibi o da gırtlağına ve rahatına düşkün bir adamdı.</p>

  <p>Bu gece, başrahip Bourgoing ellerini koca göbeği üstünde kavuşturmuş, koltuğunda oturuyor ve karşısında, ayakta duran, soluk benizli, zayıf bir genç rahibin anlattıklarını dinliyordu. Bir ara sordu:</p>

  <p>— “Yüreğinize dadanan kötü ruhlara yenilmediğinizi umarım Jacques!..”</p>

  <p>Rahip üzgün bir tavırla:</p>

  <p>— “Yenilmedim, efendim,” dedi. “Kendimi tam kötülük şeytanının eline teslim edeceğim sırada aklım başıma geldi… Tanrı beni korudu ve o rezalet yuvasından kaçıp kurtuldum!..”</p>

  <p>— “Aferin Jacques! Çok iyi yapmışsınız. Şu hâlde günah işlemiş sayılmazsınız!.. Fakat günaha teşebbüs etmek de bir suçtur. Dört gün sade ekmek ve suyla oruç tutacaksınız. Geceleri üç defa tövbe duâ-smı okursunuz. Tanrı suçunuzu bağışlar… Haydi, hemen oruca ve tövbe dualarına başlayınız!..”</p>

  <p>Jacques Clément eğilerek çıktı. O çıkar çıkmaz, başrahip hemen ayağa kalkarak kapıyı açtı. Kapının eşiğinde baştan aşağıya siyahlar giyinmiş bir kadın belirmişti. Bu kadın, Düşes de Montpensier idi. Başrahip Bourgoing:</p>

  <p>— “İşittiniz mi?” Dedi.</p>

  <p>Düşes içini çekti:</p>

  <p>— “Zavallı, günahtan pek korkuyor. Fakat ya benimle işleyeceği günaha dayanamazsa?..”</p>

  <p>Manastır başkanı içini çekerek düşesin güzel yüzüne, çekici vücuduna baktı:</p>

  <p>— “Ah, Madam,” dedi. “Benim de günaha dayanıp dayanamayacağımı bir deneseniz…”</p>

  <p>Fakat hemen kendini toparladı ve taşıdığı başrahip kılığına yaraşır bir ağırbaşlılık takınarak:</p>

  <p>— “Ah!” Diye söylendi. “Kilisemizi korumak için daha ne gibi çarelere başvuracağız yârabbi?..”</p>

  <p>Dilber düşes bir koltuğa oturmuştu. Başrahip de, kadını yiyecekmişçesine süzerek karşısına geçti. Uzun uzun konuştular.</p>

  <p>Jacques Clément hücresinde, Pressoir-de-Fer otelinde işlediği günahı affettirmek için harıl harıl duâ etmekle beraber düşesin hayalini bir türlü gözlerinin önünden silemiyordu. Başrahibin verdiği emir üzerine akşam duasında, manastırın kilisesine toplanan bütün rahipler Jacques Clèment’in vicdanımn istirahati için duâ ettiler.</p>

  <p>Jacques Clément kürsüye çıkarak günahı nasıl işlediğini anlatmak suretiyle öbür meslek arkadaşlarını da uyaracaktı. Fakat sıra, yediği yemeklerin, içtiği içkilerin tarifine gelince dinleyiciler arasında bir hareket belirdi ve ağız şapırtıları duyuldu. Kara ekmek yemek ve kötü şarap içmekle ömür geçiren manastır yerlileri bu iştah verici hikâyeye dayanamamışlardı. Hele genç papazın, gördüğü açık saçık kadınları anlatışı bütün papazları heyecandan heyecana düşürdü. Ne çâre ki başrahibin lâfı keserek:</p>

  <p>— “Duâ edelim…”</p>

  <p>Diye bağırması âdeta pişmiş aşa soğuk su katıyordu. Bu hikâye bitince duâ edildi ve sonunda başrahip:</p>

  <p>— “Kardeşlerim.” Dedi. “Hepiniz hücrelerinize çekilerek yedi defa <i>Pater</i> ve yedi defa da <i>Ave</i> duâsı okuyunuz… Jacques Clément kardeşinize gelince kendi bu gece yarısına kadar kilisede kalıp ibadetle vakit geçirebilir.”</p>

  <p>Bütün rahipler, başları öne eğik, elleri göğüslerinde, dinledikleri günah hikâyesinin hayâliyle dalgın bir hâlde kiliseden çıktılar. Arkalarından başrahip de bütün ışıkları söndürerek kilisede tek bir kandili yanık bıraktıktan sonra çekildi.</p>

  <p>Jacques Clément, loş kilisede yalnız kalınca secdeye kapanarak duâ etmeye başladı.</p>

  <p>Başrahip, Jacques Clément’e oruç emretmişti, ama günahkâr rahip günlerden beri hiçbir şey yemiyordu. Yüzü sararmıştı ve ateşli gözleri pırıl pırıl parlıyordu. Bazan bütün vücudunu bir titremedir alıyordu. O kadar uğraştığı hâlde gözlerinin önündeki hayâli bir türlü silemiyordu. Bu hayâl bir kadının hayâli miydi? Evet onun, Düşes de Montpensier’in hayâli… Bu kadın, rahibe, bir aşk tanrıçası gibi yüce ve güzel görünüyordu.</p>

  <p>Jacques Clément orucun etkisiyle sersemlemişti. Bu sersemliğe, çılgınca aşk hayâlleri de katılınca rahip sayıklamaya başlamış ve ne söylediğini bilmez hâle gelmişti.</p>

  <p>Tam bu sırada kilisenin bir ucundan birtakım gürültüler duyarak başmı secdeden kaldırdı ve duayı kesip dikkatle kulak verdi. Bu gürültü, kilise saatinin onikiyi çalan sesinden başka bir şey değildi. Jacques Clément, kulağı kirişte, saat darbelerini saydı: “Bir… iki… onbir… oniki…” İçini bir korku ürpertisi sarmıştı. Bu karanlık kilisede yapayalnızdı. Yüreğinde garip kuruntular doğuyordu.</p>

  <p>Ansızın, mihrabın yanında bulunan ölü mahzenlerine inen kapının açıldığını görür gibi oldu. Olduğu yerde dehşetten donmuş gibi kalakaldı. Açılan kapıda kutsal bir ışık, bir nur belirmişti. Jacques, bu kapıdan bir ruh çıkacak diye bekliyordu. Ruh çıkmadı, fakat nurdan bir hâle içinde harikulade güzel bir kadın yüzü belirdi. Genç, tapılacak kadar güzel, sarı saçlarım omuzlarına dökmüş, beyazlar içinde bir kadın… Bu kadının elinde kınsız bir hançer de vardı ve hançer, ışıkta parıl parıl yanıyordu.</p>

  <p>Jacques Clément bu kadının, sevgilisi Marie De Montpensier’e son derece benzediğini görerek hayret etti. Korkusu geçmiş, fakat şaşkınlığı gittikçe artmıştı. Kısık bir sesle boğuk boğuk sordu:</p>

  <p>— “Sen kimsin? Sevgilimin hayâli misin? Ölümsüz bir ruh musun? Yoksa beni azaba sokmak için cehennemden mi çıktın?…”</p>

  <p>Hayalin dudakları kıpırdadı. Gayet tatlı, billûr gibi bir sesle:</p>

  <p>— “Korkma Jacques Clément… Ben cehennemden çıkma değilim,” dedi.</p>

  <p>— “Öyleyse kimsin?”</p>

  <p>— “Ben Tanrının emirlerini yerine getiren meleklerden biriyim…”</p>

  <p>Papaz, kendinden geçmiş gibiydi:</p>

  <p>— “O hâlde bana neden bu kılıkla göründün?” Diye sordu.</p>

  <p>— “Çünkü sen, sevdiğinin yüzünü karşında görmekten hoşlanırsın. Tanrı senin duâlarını kabul etti. Beni sana bu kılıkla göndererek o kadını sevmene izin verdiğini belirtmek istedi.”</p>

  <p>Jacques Clément sevinçle inledi. Hayâl sözüne devam ediyordu.</p>

  <p>— “Yalnız, Tanrının emirlerini yerine getirmen şartıyla…”</p>

  <p>Papaz, coşarak:</p>

  <p>— “Söyle, ey kutsal melek!… Ey güzel sesini dinlemeye doyamadığım varlık!…” Diye bağırdı.</p>

  <p>Hayâl, hafiften alaylı bir gülüşle söylendi:</p>

  <p>— “Jacques Clément! Cennette yerin hazırlanmaktadır. Dünyada da sana mutlu bir aşk sunulacaktır. Fakat bunlara karşılık sen de Fransız milletini, Tanrının sevgili kullarını kurtaracak ulu bir görevi başaracaksın!.. Sana Valois hanedanının son erkeğini idam etme vazifesi verilmiştir. O zâlim kral, senin elinle ölecektir!..”</p>

  <p>Hayâl bu sözleri söyledikten sonra birdenbire kaybolmuş, nur sönmüş, herşey karanlığa karışıp gitmişti. Papaz, tekrar taşlara kapanmıştı. Rahibin biraz evvelki korkusu yeniden başgöstermişti. Kaçmak istiyor, lâkin yerinden bile kıpırdayamıyordu. Bütün vücudu tir tir titriyordu.</p>

  <p>Zorlukla aklını başına toplayınca deminki hayâlin bir kuruntu olup olmadığını düşündü. Ölü mahzeninin kapısının kapalı olduğunu gördü. Herşey yerli yerindeydi. Rahip canı sıkılarak mırıldandı:</p>

  <p><i>“Yazık! Ne güzel rüyaydı!… Bana sevmek hakkı bahşediliyordu.</i> ”</p>

  <p>Fakat tam yürümeye koyulduğu sırada ayağının bir şeye çarptığını hissederek eğildi. Bakar bakmaz, dehşet içinde kaldı. Bu, meleğin elinde gördüğü hançerdi! Demek ki melek varlığım ispat etmek için bu hançeri orada bırakmıştı. Jacques Clément, hançeri elinde sıktı ve söylendi:</p>

  <p>«r<i>Demek gördüklerim, rüya değil, gerçekmiş… Demek, Tann bana sahiden sevmek hakkını verdi… Demek, Kral Üçüncü HenrVyi bu silâhla öldüreceğim… Tanrının hediyesi olan bu silâhla!…”</i></p>

  <div class="orta">

    <img alt="" src="../Images/main-16.png" style="width:127pt;height:57pt;"/>

  </div>

</body>

</html>