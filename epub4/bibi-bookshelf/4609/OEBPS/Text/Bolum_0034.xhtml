<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">34</span></span></h2>

  <div class="orta">

    <h2>BASTILLE’NİN ZAPTI</h2>

  </div>

  <p><br/></p>

  <p><span class="ilkharf">F</span>akat bu düşünce Pardaillan’a yeniden kuvvet verdi. Kendini zorlayarak yere eğildi. Bussi’nin belinden hançerini çekip aldı. Sonra zindanın bir çukurluğunda birikmiş olan suya kadar giderek elini yüzünü yıkadı. Bu serinlik Şövalye’yi bir parça kendine getirdi. Anlatılmaz derecede yorgundu. Aç ve susuzdu. Fakat içinde yaşama arzusu ve iradesinin sönmek bilmeyen ateşi yanıyordu. Pardaillan :</p>

  <p><i>«Yaşayacağım!.. Buradan kurtulacağım!..»</i> Diye söylendi.</p>

  <p>Şövalye, kendi kendini gayrete getirmek istermişçesine söylediği bu sözlerin heyecanıyla feneri ve anahtarları kaptı, dışarı çıktı. Kapıyı iki defa kilitledikten sonra merdivenlere koştu. Birinci kat zindanlarının dehlizinde kimse yoktu. Az önce Bussi’nin azarladığı zindancıyla dört asker, tâ en üst kata çıkmış, buraları boş bırakmışlardı. Pardaillan tam kendi zindanının üstündeki zindana rastladığını hesapladığı kapıyı, elindeki tomarın bütün anahtarlarım birer birer deneyerek gacur gucur açtı. Bu sırada aşağıda Bussi - Leclerc de ayılmış, zindana kapatıldığını anlayınca kapıyı tekmelemeye başlamıştı. Fakat bu gürültü Pardaillan’ın hızını artırmaktan başka bir işe yaramadı. Kapısını açtığı zindana girer girmez, içeride bulunan, üstü başı lime lime, kan ter içinde bir delikanlı da Şövalye’yi zindancı sanıp üstüne çullanmıştı. Pardaillan, kendisini Charles d’Angoulême’ye güçlükle tanıtabildi. Şövalye, durumun kötülüğüne bakmadan, gülerek:</p>

  <p>— “Ha gayret, Marie Touchet’in oğlu. Öldür şu Pardaillan’ı bakalım!” Dedi.</p>

  <p>Sonra fısıldayarak sözlerine ilâve etti:</p>

  <p>— “Kaybedecek bir saniyemiz bile yok! Violetta yaşıyormuş!.. Şimdi haberini aldım… Hemen buradan kaçmanın çâresine bakalım!”</p>

  <p>İkisi birden zindandan çıkarak birkaç saniyede merdivenin sonuna ulaştılar. Pardaillan, oradaki demir kapıyı kapadı. Bu işi tam zamanında başarmıştı. Çünkü zindanın üst dehlizinde bulunan askerlerle zindancı orada kapalı kalmışlardı. Charles d’Angoulême az önce zindanda Şövalye’ye el kaldırmış olmasından ötürü özür dileyip duruyordu.</p>

  <p>Pardaillan:</p>

  <p>— “Şimdi bu sözlerin sırası değil!” Dedi. “Atlatmamız gereken bir sürü tehlike daha var!..”</p>

  <p>Zindanın dehlizine kapanmış olan zindancıyla askerler, gürültüyü gittikçe artırıyorlardı. Gerçi kuzey kulesi, Bastille kapısına ve oradaki elli kişilik garnizona çok uzaktı. Fakat gürültü böyle gittikçe artmakta devam ederse garnizondan duyulmayacağım kim garanti edebilirdi?..</p>

  <p>Pardaillan, bu gürültüyü kesmek için bir çare düşündükten sonra ansızın bağırdı:</p>

  <p>— “Nedir bu patırtı, be?.. Uyuyamayacak mıyız?.. Yoska devriyeyi mi çağırayım?..”</p>

  <p>Bu gür ses, gardiyanla askerleri ürkütmüş olacak ki bir an sesler kesildi. Pardaillan tekrar:</p>

  <p>— “Ne istiyorsunuz? Ne bağırıyorsunuz?” Dedi.</p>

  <p>— “Kapıyı açın da çıkalım! Burada kapandık kaldık! Hattâ komutan bile aşağıda, zindanda kapalı… Bu işi kim yaptı bilemiyoruz… Lütfen garnizon karakoluna haber verin!”</p>

  <p>Bu ses zindancının sesiydi. Pardaillan, Charles d’Angoulême’nin zindanına girdiği sırada kapıyı kapadığı için zindancıyla askerler, aşağıda bar bar bağıran Bussi’nin imdadına koşarlarken hiçbir şeyin farkına varmadan zindanın önünden geçmişlerdi. Şimdi de kendilerini buraya kimin hapsettiğini bilemiyorlardı. Pardaillan alaya başladı:</p>

  <p>— “Demek sizi buraya kimin hapsettiğini bilemiyorsunuz haa?.. Mösyö Bussi-Leclerc’i de kimin hapsettiğini bilmiyor musunuz?..”</p>

  <p>— “Vallahi bilmiyoruz… Şeytan mı işe karıştı, nedir?”</p>

  <p>— “Öyleyse ben size söyleyeyim: Sizleri de, onu da ben hapsettim! Ben… Pardaillan!..”</p>

  <p>Zindancı ağlamaklı bir sesle yalvarmaya başladı:</p>

  <p>— “Merhamet edin! Yarın beni asarlar sonra!..”</p>

  <p>Pardaillan seslendi:</p>

  <p>— “Asılmazsınız, korkmayın! Olsa olsa, açlıktan, susuzluktan ölürsünüz !.. ”</p>

  <p>Önce yalnız gardiyan sızlanırken şimdi dört muhafız da yalvarıp yakarmaya başlamıştı. Pardaillan onları da hesaba katarak konuşuyordu. Zavallıların korkuyla bulanan akılları, büsbütün karışmıştı. Pardaillan, sözlerinin çok etkili olduğunu sezdi ve bu etkiyi artırmaya çalıştı:</p>

  <p>— “Şimdi beni iyi dinleyin! Kuzey kulesi, garnizondan çok uzakta… Burada ne kadar bağırıp çağırsanız da sizi kimse duymaz… Ben bir saat sonra Bastille’den çıkarken Bussi ile sizin acele bir yolculuğa çıktığınızı söylerim. Böylece kimse gelip buralarda sizleri aramaz. Açlıktan, susuzluktan geberir gidersiniz. Ondan sonra da ha asılmışsınız, ha asılmamışsınız, hepsi bir, değil mi?..”</p>

  <p>Pardaillan bu sözleri henüz söylemişti ki kapının ardından, ah çekip inlemeler koro halinde gelmeye başladı. Pardaillan gülümseyerek dinliyordu.</p>

  <p>Pardaillan nihayet, beş adamın korkudan ve üzüntüden çıldıracak hâle geldiklerini sezince, kapıya vurdu. Ses, sada kesildi. Şövalye:</p>

  <p>— “Neden inleyip ahlayıp duruyorsunuz?” Diye sordu.</p>

  <p>Muhafızların dördü birden:</p>

  <p>— “Biz ağlamayalım da kim ağlasın?” Diye bağırıştılar. “Burada geberip gideceğiz… Allahaşkına bizi kurtarın!..”</p>

  <p>Zindancının hiç sesi çıkmamıştı. Pardaillan:</p>

  <p>— “Sizi bir şartla kurtarırım!..” Dedi.</p>

  <p>Dört muhafız bir ağızdan bağırıştılar:</p>

  <p>— “Ne şartınız olursa olsun… Kabul ediyoruz. İsterse yüz şart olsun, razıyız!..”</p>

  <p>— “Hayır, hayır sadece bir tek şartım var: Bana teslim olacaksınız… O zaman kapıyı açarım. Yoksa sizi o durumda bırakıp gideceğim!..”</p>

  <p>Korkudan çılgına dönen dört adam:</p>

  <p>— “Teslim oluyoruz!” Diye haykırıştılar.</p>

  <p>Pardaillan’ın yüzünde bir gülümseme belirdi…</p>

  <p>Fakat aynı anda zindancının sesi duyuldu:</p>

  <p>— “Ben teslim olmam, alçak herifler!.. Korku, sizin aklınızı başınızdan almış… Bu adam, imkânı yok Bastille’den çıkamaz… Bize gelince üç saat sonra buradan devriye geçecek… Nasıl olsa kurtuluruz…”</p>

  <p>Pardaillan hemen atıldı:</p>

  <p>— “Evet, kurtulursunuz, ama arkasından hemen ipe çekilirsiniz! Çünkü ben sizin, bana kaçmam için yardım ettiğinizi söyleyeceğim… işinize gelirse… Ölümlerden ölüm beğenin! Ya burada açlıktan gebermek, ya da ipe gitmek! Haydi Allahaısmarladık…”</p>

  <p>Muhafızlar koro hâlinde feryadı bastılar:</p>

  <p>— “Durun, durun! Bir dakikacık olsun bekleyin efendimiz!”</p>

  <p>Bu arada demir parmaklıklı kapının arkasındaki merdivende, amansız bir boğuşma başlamıştı. Dört asker, zindancının üstüne çullanmışlardı. Zindancı, olanca gücüyle kendini korumaya çalışıyordu. Nihayet muhafızlar, gardiyanı kuşaklarıyla sımsıkı bağlayıp ağzını tıkadılar. Pardaillan sabırla bekledi ve biraz sonra da kapıyı araladı…</p>

  <p>Muhafızlar, birbirlerini itip kakarak silâhlarını aralıktan uzattılar. O zaman Şövalye kapıyı ardına kadar açıp askerlere yol verdi. Herifler, dışarıya fırlattıktan sonra korkudan büyüyen gözleriyle çevresine bakınan gardiyanı da Şövalye’nin ayaklarının dibine bıraktılar. Zindancı, Şövalyenin gözlerinden, kendisine hiç acımayacağını derhal anladı ve Pardaillan’ın:</p>

  <p>— “Teslim olacak mısın?”</p>

  <p>Sorusuna:</p>

  <p>— “Beni de Bastille’den çıkarmanız şartıyla!..” Dedi. Pardaillan da:</p>

  <p>— “Seni, şu dört adamla beraber Bastille’den çıkarmakla kalmayacak, her birinize de birer yıllık maaşınız tutarında ikramiye vereceğiz!.. Dük d’Angoulême bu sözü muhakkak yerine getirir, öyle değil mi Dük?”</p>

  <p>Charles:</p>

  <p>— “Evet!” Cevabını verince zindancı da:</p>

  <p>— “O hâlde ben de size, sonuna kadar itaat ederim!” Dedi.</p>

  <p>Beş adam az önceki korkunun üstüne, bu ikramiye müjdesini duyunca çocuklar gibi sevinmişlerdi. Dük d’Angoulême:</p>

  <p>— “Artık gidelim, Şövalye!” Dedi.</p>

  <p>Pardaillan ise gülümsedi ve anlamlı bir bakışla Charles’e baktı:</p>

  <p>— “Bir dakika azizim! Elimize hazır fırsat geçmişken şu Bastille’yi baştan aşağı bir gezelim!”</p>

  <p>Charles d’Angoulême bu sözleri duyunca: <i>“Acaba aklım mı oynatıyor?”</i> Gibilerden hayret içinde. Şövalye’ye baktı. Pardaillan ise zindancıya dönmüş:</p>

  <p>— “Çabuk, kapıları aç!” Emrini <i>vermişti.</i></p>

  <p>— “Anahtarlarım yok ki efendim!..”</p>

  <p>— “Al anahtarları!..”</p>

  <p>Şövalye, şaşkınlıktan ağzı bir karış açılan gardiyana, anahtar tomarını uzattı ve askerlere dönerek:</p>

  <p>— “Bu herifin yanından yürüyün!” Dedi. “Bir dalavere çevirmeye kalkarsa hemen işini bitirin!..”</p>

  <p>Şövalye, dört arkebüz tüfeğinden ikisini kendi almış, ikisini de Charles d’Angoulême’ye vermişti. Gardiyan:</p>

  <p>— “Neyi görmek istiyorsunuz?” Diye sordu.</p>

  <p>Şövalye:</p>

  <p>— “Mahpusları!” Dedi.</p>

  <p>Gardiyan korkusundan titredi:</p>

  <p>— “Mahpusları mı?”</p>

  <p>— “Yürü diyorum! Yoksa vallahi gebertirim! Zindanlarda kaç mahpus var?”</p>

  <p>— “Yirmialtı… Sekizi burada, kuzey kulesinde… Ben de bu kulenin gardiyanıyım…”</p>

  <p>— “Öyleyse önce kuledekilerden başlayalım!”</p>

  <p>Gardiyan bir aralık imdada çağırabileceği bir devriye görebilmek için etrafına bakmdıysa da, nihayet ümidini keserek bir kapıyı açtı ve hep birlikte bir merdiveni tırmandılar. Birinci katta, zindanlara göre havadar ve geniş bir odada, üç delikanlı, derin bir uykuya dalmışlardı. Birkaç kişinin birden odalarına gürültüyle girdiklerini duyunca uyanarak yataklarından fırladılar. Pardaillan:</p>

  <p>— “Efendiler!” Dedi. “Lütfen giyinip peşimden gelin!..”</p>

  <p>Üç delikanlıdan birincisi sarararak sordu:</p>

  <p>“Acaba Grève meydanına, cellâdı ziyarete mi gideceğiz?”</p>

  <p>İkincisi:</p>

  <p>—- “Yoksa işkence sehpasında istirahat mi edeceğiz?” Dedi.</p>

  <p>Üçüncüsü ise:</p>

  <p>— “Yoksa gecemizin geri kalan vaktini sevgililerimizin koynunda mı geçireceğiz?” Diye sordu.</p>

  <p>Pardaillan üçüncü gence:</p>

  <p>— “Bravo!” Dedi. “Tam üstüne bastınız! Ama, çabuk olun!…”</p>

  <p>Delikanlıların üçü de ölüm saatinin yaklaştığını bilen her mahkûm gibi renksiz ve şaşkındı. En soğukkanlıları görünen üçüncüsü, Şövalye’ye yaklaştı:</p>

  <p>— “Efendim, üstünüz başınız paralanmış; eliniz yüzünüz kan içinde… Bu görünüş bana gerçeği anlatır gibi oluyor. Bakınız şu genç, Mösyö de Chalabre’dir… Yirmiiki yaşındadır. Şu öteki yirmi yaşındadır ve adı Mösyö de Montsery’dir. Ben de yirmidört yaşındayım ve adım Marki de Sainte - Maline’dir. Biz, krala sâdık kaldığımız için Dük de Guise tarafından idama mahkûm edilmiştik. Ölümü beklediğimiz bir anda bizimle alay etmeyiniz. Bizi nereye götürüyorsunuz, söyleyin!”</p>

  <p>Pardaillan, bu üç gence acımıştı. Ağabeyce bir tavır takındı:</p>

  <p>— “Serbest kalacaksınız!” Dedi.</p>

  <p>— “Af mı edildik? Kim affetti bizi? Dük de Guise mi?”</p>

  <p>— “Hayır, affedilmediniz… Sizi ben serbest bırakıyorum!”</p>

  <p>Üç delikanlı, heyecan içinde haykırdılar:</p>

  <p>— “Adınız? Adınız ne?..”</p>

  <p>— “Ben, Şövalye de Pardaillan’ım!. Yalnız, acele ediniz!..”</p>

  <p>Üç delikanlı göz açıp kapayıncaya kadar giyinmişti. Pardaillan her birine birer tüfek verdi. Marki de Sainte - Maline adındaki genç:</p>

  <p>— “Şövalye!” Dedi. “Size yalnız hürriyetimizi değil, hayatımızı da borçluyuz! Demek oluyor ki size üç hürriyet ve üç hayat borcumuz var. Ne zaman isterseniz geliniz, bizden bu alacaklarınızı alınız. O anda öderiz… Öyle değil mi, arkadaşlar?”</p>

  <p>Chalabre ile Montsery:</p>

  <p>— “Evet… Hemen o anda borcumuzu öderiz!” Dediler.</p>

  <p>Pardaillan bu teklifi kabul ettiğini göstermek üzere eğildi. Bu asil gençlerin üçü de Kral Üçüncü Henri nin <i>«Kırkbeşler»</i> dedikleri özel muhafızlarındandı. Kralın bir emriyle öz babalarını bile öldürmekten kaçınmaz, fedailerden sayılırlardı.</p>

  <p>Pardaillan zindancıya:</p>

  <p>— “Düş önüme!” Dedi.</p>

  <p>Böylece kalabalıklaşan kafile, daha üst kata ulaşarak zindancının açtığı bir başka odanın kapısı önünde durdu, ötekiler dışarıda beklerken Charles ile Pardaillan da içeri girdiler. Burada saçı sakalına karışmış, zayıf yüzünde gözleri çılgın bir ışıltıyla parlayan biri vardı. Pardaillan sordu:</p>

  <p>— “Kimsiniz?”</p>

  <p>— “Benim adım Onbir Numara’dır… Başka bir ismim olduğunu hatırlamıyorum!..”</p>

  <p>Şövalye derin bir üzüntüyle titreyerek:</p>

  <p>— “Çoktandır buradasınız galiba?” Dedi.</p>

  <p>— “Bilmem… On yıldır mı desem… Yirmi yıldır mı desem… Kral Dokuzuncu Charles tahta çıktığı zaman sevmediği bir şarkıyı söylediğimiz için beni dört arkadaşımla beraber yakalatıp buraya attırmıştı…”</p>

  <p>— “Öteki arkadaşlarınız nerede?”</p>

  <p>— “Öldüler!..”</p>

  <p>Adam, kendi kendine konuşur gibi uzun ve acıklı bir macerayı anlatmaya koyulmuştu. Pardaillan:</p>

  <p>— “Haydi gelin! Artık şarkının sonu geldi!” Dedi. “Serbestsiniz!..”</p>

  <p>Mahpus önce ağladı, sonra güldü. Nihayet sırtına yırtık pırtık bir örtü atarak peşlerine düştü. Pardaillan, hemen bu odanın karşısındaki bir odaya girmişti. Burada, önünde kâğıtlar bulunan ve kendi kendine birtakım plânlar yapan bir ihtiyar oturuyordu. Şövalye’yi görünce:</p>

  <p>— “Büyük Catherine’nin Bernard de Palissy’e bağışladığı bu odaya şeref verdiniz!” Dedi.</p>

  <p>Pardaillan mırıldandı:</p>

  <p><i>«Bernard de Palissy!..»</i></p>

  <p>Bu, Kraliçe Catherine’nin gözünden düşen, ünlü ressam ve mimardı. İhtiyar sordu:</p>

  <p>— “Mösyö, eğer saraydansanız, lütfen krala, bana kandil yağı, pergel ve kurşun kalem gönderilmesi için yazdığım şu dilekçeyi vermenizi rica ederim… Daha önceleri bunları veriyorlardı, ama sonradan…”</p>

  <p>Şövalye, ihtiyarın sözünü keserek:</p>

  <p>— “Hayır, saraydan değilim!” Dedi. “Size, artık serbest olduğunuzu bildirmeye gelmiştim!”</p>

  <p>İhtiyar, önce alıklaştı, sonra kendini toparladı ve kâğıtlarını toplayıp dışarıda bekleyen kafileye karıştı. Şövalye ise bundan sonraki kata kadar çıkmış, oradan da üç protestan kurtarmıştı. Artık bu kulede kurtarılacak kimse kalmamıştı. Merdivenlerden inmeye koyuldular. Küçük dehlize henüz varmışlardı ki ileride demir bir parmaklığın arkasından, sallana sallana gelen bir fenerin ışığını farkettiler. Kafilenin başında giden Pardaillan hemen durdu. Anlaşılan, demir parmaklığın öbür yanında on-oniki kişilik bir devriye geçiyordu. Arkadan bir ses:</p>

  <p>— “Saat üç devriyesi!” Dedi.</p>

  <p>Şövalye şimşek gibi geriye döndü. Tam bu sırada zindancı:</p>

  <p>— “İmdat!..” Diye bağırdı.</p>

  <p>Bunun üzerine Pardaillan’ın balyoz gibi inen yumruğu, herifi bir un çuvalı gibi yere serdi. Fakat devriye herifin sesini duymuştu. Üstelik, alt katta Bussi-Leclerc de zindanın kapısını gümbür gümbür dövmeye koyulmuştu. Pardaillan’ın peşindekiler, durumun tehlikeli olduğunu hemen anladılar. Chalabre, Sainte - Maline ve Charles d’Angoulême ellerindeki arkebüz tüfekleriyle ateşe hazır, bekliyorlardı. Devriyeye komuta eden subayın seslendiği duyuldu:</p>

  <p>— “Kimdir o? Ne var?..”</p>

  <p>Aynı anda Pardaillan’ın sesi gürledi:</p>

  <p>— “Ateş!..”</p>

  <p>Devriye, demir parmaklıktan içeriye girdiği sırada dört tüfek birden patladı. Ortalık birden karıştı ve bu arada Pardaillan’ın, devriye komutanı subay yakalamasıyla hançerini gırtlağına dayaması bir oldu. Şövalye gür sesiyle:</p>

  <p>— “Mösyö!” Diye haykırdı. “Karşınızda otuz kişi var… Siz ise topu topu on kişisiniz. Teslim olun, yoksa…”</p>

  <p>Neye uğradığını şaşıran subay, Pardaillan’ın sözünü bitirmesini beklemeden, adamlarına:</p>

  <p>— “Teslim olun!” Dedi.</p>

  <p>Muhafızlar silâhlarını atıverdiler. Pardaillan bütün devriyeyi demir parmaklıklı kapının arkasındaki boşluğa hapsederek kendi adamlarını dış tarafa çıkardı. Sonra da kapıyı güzelce kilitledi. Şövalye, arkadaşlarına, yerde duran silâhlan göstererek:</p>

  <p>— “işte, hepinize bol bol yetecek kadar silâh…”</p>

  <p>Yerde dört muhafızın ölüsü yatıyordu. Şövalye bunların göğüslerinde, Dük de Guise’nin adamlarında bulunan beyaz haçtan işaretleri gördü. Yanındakilere, peşinden gelmelerini söyledikten sonra ileriye atıldı ve dar bir dehlizden ilerlemeye başladı. Bastille’nin bir köşesindeki gürültü, öbür köşesinden zor duyuluyordu. Fakat tam yolun dönemecine gelince nöbetçilerden biri:</p>

  <p>— “Kim o?..” Diye seslendi. Nöbetçi cevap alamayınca:</p>

  <p>— “Silâh başına! Silâh başına! Dikkat!”</p>

  <p>Diye bağırdı. Bu alârm bildirisi uzaktan uzağa boyuna tekrarlanıyordu. Pardaillan güç durumda bulunduklarını farkederek arkadaşlarına döndü:</p>

  <p>— “Arkadaşlar! Hürriyeti seviyor musunuz? Benimle beraber gelecek misiniz? Yalnız, işin ucunda ölmek de var…” Diye bağırdı.</p>

  <p>Kafiledekiler hep bir ağızdan:</p>

  <p>— “Ya hürriyet, ya ölüm!” Diye haykırdılar.</p>

  <p>— “Öyleyse ileri! Bastille’yi zaptedelim!..”</p>

  <p>Pardaillan bu sözleri söyler söylemez ok gibi ileri fırlamıştı. Ön tarafta alârm bildirisi durmadan tekrar ediliyordu. Fakat Şövalyenin peşindekiler sessiz sadasız yürüyorlardı. Birden, az ileriden bir ses yükseldi:</p>

  <p>— “Heeyy… Bana bakın!.. Kimsiniz siz?.. Durun bakalım!”</p>

  <p>Pardaillan buna cevap olarak gür sesiyle:</p>

  <p>— “Hücum!” Emrini verdi.</p>

  <p>Şövalye bu emri verir vermez, karşısındaki askerî birliğin subayının üstüne atılarak kendisini kıskıvrak yakaladıktan sonra:</p>

  <p>— “Çabuk, adamlarına teslim olmalarım söyle, yoksa seni gebertirim!” Dedi.</p>

  <p>Fakat bu arada Şövalye subayın ses çıkarmasına fırsat vermeden kafasına öyle bir yumruk vurmuştu ki adam, külçe gibi yere yığılmıştı. Askerler, komutanlarının esir olduğunu görünce, kaçmaya yeltendiler. Bir çavuş, onları durdurarak:</p>

  <p>— “İleri! Ateş!” Diye bağırdı.</p>

  <p>Silâhlar patladı. Serseri kurşunlar dörtbir yana uçtu. Ne var ki arkebüz tüfekleri, ağızdan dolar, çakmaklı silâhlardı. Bir atıştan sonra tüfeği yeniden doldurmak iki dakika sürerdi. Halbuki böyle bir iş için vakit yoktu. Askerler, zifirî karanlıkta neye uğradıklarını anlayamadılar. Büyük bir kalabalığın hücumuna uğradıklarını sanarak dipçikle birbirlerine saldırmaya ve birbirlerinin kafalarını kırmaya koyuldular. Elindeki hançerle ölüm saçan Pardaillan da bunlara katılınca içlerinden ayakta kalanlar kapıya doğru koşup binadan dışarı sıvışmaktan başka çare kalmadığını kestirdiler… Bu arada Bastille zindanının alârm çanları da çalmaya başlamış, kısa zamanda Paris’in bütün kiliseleri bu çan seslerine cevap vererek şehrin göğünü uğultularla doldurmuştu.</p>

  <p>Kale muhafızlarından, kala kala yirmi kişi kalmıştı. Bunlar da dışarıdan, büyük kapıyı çevirip muhafaza altına almışlardı. Herkes, neye uğradığını şaşırmıştı. Bastille’dekiler bu amansız saldırımn, gizlice şehre girerek her nasılsa Bastille’ye sokulan kral askerleri tarafından yapıldığına inanıyorlardı. Kalenin içi, inleyen yaralılarla dolmuştu…</p>

  <p>Bu sırada Pardaillan, Charles, Montsery, Sainte-Maline ve Chalabre çabucak bir plân kurarak birlikte kalenin kapısına doğru seğirtmişlerdi. Öteden beriden tek tük silah sesleri geliyor, arada bir:</p>

  <p><i>«Kahrolsun Guise! Yaşasın Kral!..»</i></p>

  <p>Haykırışları duyuluyordu. Pardaillan bir dirsek vuruşuyla kapının camını kırarak başını öte yana uzattı:</p>

  <p>— “Kral adına!” Diye bağırdı. “Derhal teslim olun! Bastille, Kralın ikibin askeri tarafından zaptedildi!..”</p>

  <p>Muhafızlar:</p>

  <p>— “Yaşasın Kral!” Diye bağırıştılar.</p>

  <p>— “Silâhlarınızı bırakın!..”</p>

  <p>Muhafızlar, kırık camın aralığından silâhlarını içeriye attılar. Bu arada Chalabre, Sainte-Maline ve Montsery de kaleyi şehre bağlayan asma köprüyü indirmiş, kapıyı açmışlardı.</p>

  <p>Pardaillan arkadaşlarına:</p>

  <p>— “Haydi siz gidin!” Dedi.</p>

  <p>— “Ya siz?..”</p>

  <p>— “Nenize lâzım?.. Siz gidin!..”</p>

  <p>— “Allahaısmarladık, Şövalye de Pardaillan!.. Size borçlu olduğumuzu, bizim gibi siz de unutmayınız!..”</p>

  <p>Üç delikanlı, köprüden hızla geçerek şehrin karanlık sokaklarında gözden kayboldular. Charles d’Angoulême, hayretler içinde Şövalye’nin neden hâlâ kaçmadığını ve burada daha ne beklediğini düşünürken, Pardaillan biraz önce ateş emrini veren çavuşa yöneldi:</p>

  <p>— “Demin kralın askerlerine karşı hücum emrini sen vermiştin, değil mi?” Dedi. “Senin cezan ölümdür. Fakat Kralın emrini hemen yerine getirirsen, bu cezadan kurtulabilirsin!”</p>

  <p>— ‘Yâni nasıl?..”</p>

  <p>— “Kral, bu akşam, Bastille’deki mahpusları görmek istedi. Derhal anahtarları getir, hepsini zindanlardan çıkar… Yalnız Kuzey kulesinde bulunanlara dokunma!..”</p>

  <p>— “Çok doğru, monsenyör… Onları çıkarmamalı… Çünkü en azılı haydutlar oradadır.”</p>

  <p>— “Aferin! tşini iyi biliyorsun!..”</p>

  <p>Çavuş ortadan kaybolup verilen emri yerine getirmeye koşarken Bernard de Palissy, üç Huguenot ve çılgın mahpus, kaleyi şehre bağlayan köprüden geçerek karanlık sokaklara dalmışlardı.</p>

  <p>Şehirde de hummalı bir faaliyet vardı. Çan seslerini duyan halk silâhlanarak evlerinden fırlamıştı. Ortada binbir söylenti dolaşıyordu: Sözde Kral Henri; Navarre Kralıyla anlaşmış, ikisinin orduları Paris üzerine yürüyüp şehri kuşatmışlardı… Ve Parisliler, sevgili şehirlerini savunmaya koşuyorlardı.</p>

  <p>Aradan az bir zaman geçince kalenin avlusunda, beti benzi sapsan, avurtları çökmüş, üstleri paramparça bir insan kalabalığı birikti. Pardaillan’la Charles d’Angoulême, bunların geri kalan onsekiz mahpus olduğunu hemen anladılar. Nihayet çavuş, Şövalye’nin karşısına dikilerek:</p>

  <p>— “Emirleriniz yerine getirildi komutanım!” Dedi.</p>

  <p>Şövalye ve Charles, bu sırada kaleyi şehre bağlayan köprünün üstünde bulunuyorlardı. Onsekiz mahpus ise önlerinden geçip teker teker şehrin sokaklarında gözden kayboluyordu. Pardaillan çavuşa:</p>

  <p>— “Komutanım, diye bana mı sesleniyorsun?” Dedi.</p>

  <p>— “Siz, Bastille’nin yeni komutanı değil misiniz?”</p>

  <p>Pardaillan elini dizine vurarak bir kahkaha attı:</p>

  <p>— “Hay Allah kahretsin! Komutan dedin de aklıma geldi. Çabuk Kuzey kulesine koş. Sizin komutan Bussi-Leclerc, orada zindanda kilitlidir. Hemen onu kurtar!..”</p>

  <p>Çavuş iyice aptallaşmıştı. Ağzından şu kelimeler döküldü:</p>

  <p>— “Ya siz kimsiniz?..”</p>

  <p>— “Allah Allah! Bu da sorulur mu? Ben de, şimdi salıverdiğim mahpuslardan biriyim işte…”</p>

  <p>Çavuş, bu sözleri duyunca saçını başını yolmaya ve:</p>

  <p>— “Silâh başına! İsyan var!..”</p>

  <p>Diye bağırmaya başladı. Ne yazık ki Bastille’de mahpus kalmamıştı. Üstelik Pardaillan’la Charles de Paris’in alacakaranlığında gözden kaybolmuşlardı.</p>

  <p>Ortalık yavaş yavaş ağarıyor, güneşin doğacağını müjdeliyordu.</p>

  <p>Şehir halkı büyük bir telâş içindeydi. Halk surlara koşuşmuştu, ama ortaklıkta ne bir düşman askeri, ne de bir savaş veya kuşatma belirtisi görmüştü.</p>

  <div class="orta">

    <img alt="" src="../Images/main-36.png" style="width:141pt;height:68pt;"/>

  </div>

  <p><br/></p>

</body>

</html>