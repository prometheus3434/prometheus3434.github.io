<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">29</span></span></h2>

  <div class="orta">

    <h2>FAUSTA’NIN PLÂNLARI</h2>

  </div>

  <p>Claude’nin Grève meydanındaki evde yakalanmasından sonra, cellâdı oraya kadar izlemiş olan Fausta’nın casusu, hemen esrarengiz konağa dönerek, hanımına bütün gördüklerini anlatmıştı. Adam yanından çıkınca Fausta bir an düşüncelere daldı. Farnèse’yle Claude’nin yakalanmalarına sevindiği besbelliydi. Fakat bu sevinç, ona yetmiyordu. Asıl istediği şey, Violetta’yı ele geçirmekti. Kısa bir süre içinde plânını kurmuş olacak ki hemen dışarıya seslendi:</p>

  <p>— “Çabuk, bana kardinal Rovenni’yi gönderin!”</p>

  <p>Bir dakika sonra kardinal, Fausta’nın huzuruna çıkmış ve kendisini, yerlere kapanarak selâmladıktan sonra, elpençe durup beklemeye koyulmuştu. Fausta, doğrudan doğruya konuya girerek:</p>

  <p>— “Roma’dan geliyorsunuz, değil mi?” Diye sordu.</p>

  <p>— “Evet, Kutlu Fausta! Bu sabah Roma’dan geldim. Emrettiğiniz oniki piskoposla beş kardinal da geldiler.”</p>

  <p>— “Roma’dan ne haber var?”</p>

  <p>— “Sixte-Quint, Fransa’da, Dük de Guise’ye vaadettiği milyonları vermeden önce kendisini bir görmek istemiş, onun için gelmiş…”</p>

  <p>Fausta’nın gözlerinde korkunç ışıklar yandı:</p>

  <p>— “Halbuki şimdi La Rochelle’de… Dinsiz Henri de Béarn’la görüşecekmiş… Siyasetini neden değiştirdi, anlayamadım!”</p>

  <p>— “Ben biliyorum!”</p>

  <p>— “Söyleyiniz!”</p>

  <p>-— “Kutlu efendimiz, siz herşeyi bilirsiniz! Yeniden üç kardinal, yedi piskopos, ikiyüz rahip bize katıldı. Roma’ya gelmeye hazırlanıyorlar!..”</p>

  <p>— “Onun da vakti gelecek! Sixte’nin siyasetini neden değiştirdiğini ve milyonları niçin Guise’ye vermekten cayarak Navarre Kralı ile pazarlığa giriştiğini biliyorum… Fakat ben ondan daha önce davranarak Fransa Kralı Henri de Valois’i öldüreceğim. Siz, bugünlerde Chartres’e gitmeye hazırlanınız. Eğer durmadan plânlarımı bozmaya kalkışanlar çıkmasaydı, işimiz daha çabuk sonuçlanırdı, kardinal!.. Bu oyun bozanların kendi adamlarımızdan olduklarını da bilmiyorsunuz, değil mi?”</p>

  <p>— “Kimler acaba efendimiz?”</p>

  <p>— “Kardinal Farnèse’yle eski cellât Claude Usta! Onları idama mahkûm edeceğiz. Hükmü, akşama kadar hazırlayınız. Bu akşam yargılanacaklar… Kendilerine verilecek ceza, başkalarına örnek olmalıdır, Rovenni!”</p>

  <p>Fausta’nın susması, kardinale, odadan çıkması gerektiğini anlattı. Zâlim kadın, yalnız kalınca Violetta’yı nasıl ele geçireceğini düşünmeye koyuldu. Kız, Barrés sokağındaki evde olmalıydı. Herhâlde Pardaillan da orada olacaktı. Gerçi Şövalye, genç kızı meydandan kaçırırken başka birisine teslim etmişti ama sonradan herhâlde kendisi de onlara katılmıştı. Öyleyse Barrés sokağındaki evi basıp Pardaillan’ı da, kızı da ele geçirmek mümkündü!</p>

  <p>Birden kapı vuruldu. Uşaklardan biri, altın bir tepsi üstünde bir mektup getirerek:</p>

  <p>— “Kutlu efendimize Dük de Guise’den bir mektup var,” dedi.</p>

  <p>Fausta mektubu aceleyle açtı. Altında imza ve mühür bulunmayan, fakat yazısından Guise’nin olduğunu anladığı mektubu okudu:</p>

  <p><i>«Madam, Pardaillan alçağını tuzağa düşürdük. Kendisi şu anda Deviniere otelinde bulunuyor. Otel kuşatıldı. Yakalanışında sizin de bulunmanızı istiyoruz. Bu mektubu size getiren Maurevert, sizi oraya götürecektir.»</i></p>

  <p>Fausta, hemen emir verdi:</p>

  <p>— “Mektubu getiren buraya gelsin!”</p>

  <p>Demek Pardaillan, Barres sokağında değildi. Bu durum Fausta’nın plânlarını altüst etmişti. Yeni bir çâre aramak lâzımdı. Fakat Fausta bu çareyi düşünmeye vakit bulamadan içeriye Maurevert girdi. Fausta’yı görünce pek şaşaladı. Çünkü kibar bir hanımefendinin huzuruna çıkacağını sanırken Dük de Guise’nin uşaklarının elbisesini giymiş bir kadınla karşılaşmıştı. Çünkü Fausta, Grève meydanındaki elbiseyi hâlâ sırtından çıkarmamıştı. Zeki kadın, bir an Maurevert’in yüzüne bakarak onun ne değerde bir adam olduğunu anlamaya çalıştı ve karşısındakinin için için sevindiğini derhal sezerek:</p>

  <p>— “Demek Pardaillan’ın yakalanacağına siz de benim kadar memnunsunuz?” Diye sordu.</p>

  <p>Maurevert heyecanla atıldı:</p>

  <p>— “Elbette, madam!.. Hemen yola çıksak iyi olur.”</p>

  <p>— “Çok güzel… Yalnız Dük de Guise’den bir ricam olacak… Bu meselede siz de bana yardım eder misiniz? Dükün, sizi çok sevdiğini bilirim de…”</p>

  <p>— “Dileğiniz nedir, madam?”</p>

  <p>— “Kendisinden, Pardaillan’ı bana teslim etmesini isteyeceğim!”</p>

  <p>Maurevert bu sözleri duyunca sapsan kesildi. Yerinden kalktı, sinirli sinirli:</p>

  <p>— “Siz ne söylüyorsunuz madam?” Dedi. “Ben, Onsekiz yıldır bu ânı bekliyorum. Bu konuda size yardım etmek elimden gelmez. Hattâ bu hususta fazla ısrara kalkışırsanız, sizi öldürürüm de. Hem zaten Dük de Guise’nin bu ricayı kabul edeceğini de hiç ummam!…”</p>

  <p>Fausta birdenbire dikildi ve hükmeder bir tavırla:</p>

  <p>— “Dük de Guise benim hiçbir ricamı geri çeviremez, Mösyö Maurevert!” Diye bağırdı.</p>

  <p>Maurevert, Paris’in kralından bu şekilde bahseden kadına hayretle bakıyordu. Fausta sözüne devam etti:</p>

  <p>-— “Bütün Paris, Guise’ye itaat eder, Guise de bana. Çünkü ben düşünürüm, o benim düşündüğümü yapar. Henri’yi, Paris’ten kovduran, Guise’ye Fransa tahtını hazırlayan ve Fransa’yı düzeltmek göreviyle gönderilen insan benim…”</p>

  <p>— “Peki ama, siz kimsiniz?..”</p>

  <p>— “Ben Fausta’yım!”</p>

  <p>Maurevert, dehşet içinde irkildi. İçinden: <i>«Fausta! Bu kadın Fausta’ymış!»</i> Diye söylendi. Bu isim, Dük de Guise’nin adamları arasında korkunç bir kuvveti temsil ediyor ve heyecanla kulaktan kulağa fısıldanıyordu. Maurevert bu adı duyunca titremeye başladı. Sonra diz çöktü ve yerlere kapanarak kadını selâmladı. Fausta, önemsemez bir tavırla sordu:</p>

  <p>— “Nasıl? Şimdi Pardaillan’ı bana teslim etmeye razı oluyor musunuz?..”</p>

  <p>Maurevert ayağa kalktı. Bir an hançerini çekip Fausta’yı yere sermeyi düşündü. Fakat böyle bir cinayetten sonra kendisinden o kadar çok hesap soran çıkacaktı ki… Ölümden yakasım kurtaramayacaktı. Fausta’nın teklifine boyun eğmek zorunda kaldı:</p>

  <p>— “İstediğiniz gibi olsun!” Diye mırıldandı.</p>

  <p>Maurevert birdenbire çökmüş ve acınacak bir hâl almıştı. Gözlerinden yaşlar boşanarak:</p>

  <p>— “Ben yıllarca bu an için yaşadım! Bu düşünce, benim hayatım, herşeyimdi. Şimdi hayatımı ellerinize bırakmış bulunuyorum!” Dedi.</p>

  <p>Fausta: <i>«İşte neredeyse benden nefret edecek bir adam… Şimdi onu bir anda bana tapınır bir hâle getirmem lâzım?»</i> Diye düşündü ve Maurevert’e döndü:</p>

  <p>— “Mösyö Maurevert!” Dedi. “İçinizdeki <i>öç</i> alma isteğini bana arzunuzla terkettiniz. Bu hareketiniz bir mükâfata lâyıktır. Önce, öcünüzün yarım kalmayacağını bilmenizi isterim!”</p>

  <p>Maurevert başını kaldırdı. Anlamsız gözlerle Fausta’ya bakarak:</p>

  <p>— “Ne demek istediğinizi anlayamadım madam!” Dedi.</p>

  <p>— “Pardaillan ölecektir! Üstelik Dük de Gtlise’den, onu size teslim etmesini isteyeceğim…”</p>

  <p>Maurevert, tamamen alıklaşmıştı. Fausta:</p>

  <p>— “Bana göstermiş olduğunuz itaat, beni çok memnun etti!” Dedi.</p>

  <p>— “Madam, eğer bu dediğinizi yaparsanız, bayatımı uğrunuza feda ederim!”</p>

  <p>— “Teşekkür ederim. Sırası gelince, size bu vaadinizi hatırlatırım. Fakat ben, yalnız bir an önce söylediğimi yapmakla da kalmayacağım. Sizin, fakir bit asilzade olduğunuzu biliyorum. Eğer bana itaat ederseniz, size yarın yüzbin altın verdirdikten başka, Guise kral olunca, muhafız komutanı tâyin edilmenizi de sağlayacağım.”</p>

  <p>Maurevert’in gözleri yuvalarından fırlamış, aklı, fikri karışmıştı… Soluk almadan sordu:</p>

  <p>— “Emrediniz madam!… Ne yapmam lâzım?”</p>

  <p>— “Onu, size bu akşam söyleyeceğim… Saat onbirde burada bulunun. Sizden ne beklediğimi öğrenirsiniz. Şimdi herden Dük de Guise’nin yanına koşun. Kendisine, Pardaillan’ı canlı olarak yakalatıp Bastille zindanına tıkmasını emrettiğimi bildirin. Bu iş yapılır yapılmaz bana haber versinler!”</p>

  <p>Maurevert, bu kadının Guise’ye emir verişine tamamen şaşırmış bif hâlde kekeledi:</p>

  <p>— “Ben kendim gelir, haber veririm madam!”</p>

  <p>Sonra da hızla çıktı, gitti. Maurevert çıkar çıkmaz, Fausta hükmeden tavrını birdenbire bıraktı. Elini kalbine götürerek: <i>«Ah sefil yürek!»</i> Diye mırıldandı. <i>«Mümkün olsa da seni söküp atsam! En iyisi Pardaillan’ın ortadan kaldırılması… Yarın sabah, onun kaderi bıkkındaki kararımı vereceğim!..»</i></p>

  <p>Fausta, biraz sonra sırtındaki uşak elbisesini çıkardı, başka bir elbise giydi. Yüzüne siyah bir maske taktı ve peşinde daha önce cellâdı takip eden adamı olduğu hâlde Berrés sokağına doğru yola çıktı. Casus, kendisine Claıide’nin çıktığı evi gösterince Fausta hemen kapıyı çaldı. Kapıyı açan uşak sokağa şüpheli gözlerle baktı ve sordu:</p>

  <p>— “Kimi istiyorsunuz?”</p>

  <p>Fausta:</p>

  <p>— “Şövalye de Pardaillan’la kardinal Farnèse ve Claude Usta tarafından gönderildim!” Dedi.</p>

  <p>Bu sözler o kadar etkili oldu ki Fausta derhal eve alındı. Girdiği odadaki bir tabloda ince yüzlü bir kadın portresi vardı. Başka bir tabloda da Dokuzuncu Charles görünüyordu. Fausta, Marie Touchet’in evinde bulunduğunu derhal anlamıştı. Kendi kendine mırıldandı:</p>

  <p><i>«Anlaşıldı. Dük de Guise’ye Grève meydanında hakaret eden Charles de Valois’in, Dük d’Angoulê-me’nin evinde bulunuyorum. Demek ki Pardaillan, sevgilisini arkadaşına teslim etmiş!»</i></p>

  <p>Tam bu sırada kapı açıldı ve heyecanla içeriye giren Charles:</p>

  <p>— “Hoş geldiniz madam! Demek sizi onlar gönderdiler… Ben de hep onları düşünüyordum!” Dedi.</p>

  <p>Charles d’Angoulême, Claude’nin bir türlü söylemek istemediği sırrı, kendi kafasında çözmek için bir hayli uğraştıktan sonra düşünmekten caymış, sevgilisiyle meşgul olmaya başlamıştı.</p>

  <p>Violetta’ya olan aşkı, birkaç aylık bir geçmişe dayanıyordu. Bir gün Orléans’ta genç arkadaşlarıyla birlikte Loire suyunda balık avlamaya gidiyordu. Bir kilisenin yanından geçerken yol kıyısında duran bir cambaz arabasının çevresinde büyük bir kalabalığın toplandığını görmüştü. Merakla sokulunca orada bulunan Violetta hemen gözüne çarpmıştı… Genç Dük o andan sonra bir süre, dilber kızın yüzünden gözlerini ayıramamış, hele söylediği şarkıları yüreği eriye eriye dinlemişti. Ne çâre ki cesaretsizdi ve genç kızın da kendisine ilgiyle baktığını farkettiği hâlde kendisine yaklaşıp bir tek kelime bile söyleyememişti. Birkaç gün sonra kilise papazının şikâyeti üzerine zaptiyeler, cambazları Orlé-ans’tan kovmuşlardı. Charles, atına binerek şehrin çevresini altüst ettiği hâlde kimseyi bulamamıştı.</p>

  <p>Aradan geçen aylar içinde Charles’in aşkı, sönmek şöyle dursun, büsbütün alevlenmiş ve delikanlı, her ne pahasına olursa olsun, bu genç kızı bulmak kararını vermişti. Daha önce cambazlardan.</p>

  <p>Paris’e gideceklerini öğrenmişti. Derken, önüne Pardaillan’la birlikte Paris’e yolculuk yapmak fırsatı çıkmıştı.</p>

  <p>Dük d’Angoulême, geçmiş günleri hayâl ederek bir süre oyalandıktan sonra Violetta’ya yaklaştı ve kendisini evin içinde gezdirerek ufak tefek hâtıraları göstermeye başladı. Violetta, Charles’in annesiyle Kral Dokuzuncu Charles’in hayat hikâyesini üzüntüyle dinledi. Sonra genç sevgilinin kendisine uzattığı değerli bir yüzüğe baktı. Genç Dük:</p>

  <p>— “Babam bunu, benim doğduğum gün, anneme hediye etmiş,” dedi. “İsterseniz bizim nişan yüzüğümüz olsun.”</p>

  <p>Genç kızın berrak gözlerinde, derin bir sevincin ışığı yandı ve dudaklarından şu sözler döküldü:</p>

  <p>— “Olsun, sevgilim!”</p>

  <p>Böylece mutlu anlar yaşayan nişanlılar, vaktin nasıl geçtiğini hissetmediler ve ancak kapının çalınmasıyla tatlı rüyalarından uyanabildiler. Charles, Violetta’yı odada bırakarak, ziyaretçinin beklediği salona girdi. Karşısında, bir erkeğin değil de, bir kadının bulunduğunu görünce pek şaştı. Sonra kadına, ııâzik bir tavırla:</p>

  <p>— “Kiminle müşerref oluyorum?” Diye sordu.</p>

  <p>Fausta’nın verdiği cevap şu oldu:</p>

  <p>— “Beni tanımakla önemli bir şey öğrenmiş olmayacaksınız monsenyör. Ben, bugün Paris’e hükmeden adamın hakaret ettiği ve küçük düşürdüğü, zavallı bir kadınım. Buraya da ondan öç almak için kılık değiştirerek geldim.”</p>

  <p>Charles d’Angoulême, Farnèse’yi beklerken, böyle esrarengiz bir ziyaretçiyle karşılaşınca meraklandı. Plânını gayet iyi hazırlamış olan Fausta ise kendisinin uydurmuş olduğu hikâyeyi anlatmaya koyuldu:</p>

  <p>— “Uşağınıza da söylediğim gibi ben, buraya Pardaillan, Farnèse ve Claude Usta taraflarından gönderildim. Bir tesadüf sayesinde, kendilerinin elçiliğini üzerime almış bulunuyorum. Değerli vaktinizi almamak için hemen konuya giriyorum. Evinizde, özellikle Pardaillan’ın çok merak ettiği bir genç kız varmış. Herhâlde nişanlısı olsa gerek…”</p>

  <p>Zeki Fausta, öğrenmek istediği şeyi, böyle dolambaçlı bir soruyla soruyordu. Dük d’Angoulême gülümsedi:</p>

  <p>— “Herhâlde Violetta’yı kastediyorsunuz. Kendisi burada. Fakat sandığınız gibi Şövalye’nin nişanlısı değil, benim nişanlımdir. Şövalye beni kardeşi gibi sevdiği için olacak, nişanlımı merak eder.”</p>

  <p>Fausta bu sözleri duyunca kalbinin derinlerinden yükselen sevinci gizleyebilmek için kendini zorlukla tuttu. Bu durumunu, Charles’in anlamaması için lâf olsun diye:</p>

  <p>— “Demek Pardaillan sizi pek seviyor…” Dedi.</p>

  <p>— “Ben de kendisini çok sever, âdeta ona taparım. Pardaillan, bugünkü mutluluğumu borçlu olduğum adamdır… Sizi buraya kadar yoran meselenin ne olduğunu söyleyecektiniz!”</p>

  <p>Fausta, delikanlıda şüphe uyandırmamak için çabucak anlattı:</p>

  <p>— “Paris’e gelince Devinière oteline inmiştim. Pardaillan’ı da kendim gibi bir Huguenot sandım ve orada tanıştık. Halbuki o Huguenot değilmiş… Fakat gerçekten zeki ve cesur bir adam. Otelde yaşlı birisiyle hep sizden bahsediyorlardı. Sonradan tanıdığım bu zat da kardinal Farnèse’ymiş… Derken Claude Usta dedikleri bir ahbapları da çıkageldi. O da sizin yanınızdan henüz ayrılmışmış…”</p>

  <p>Bu son cümleyi, Charles’i inandırmak için bilhassa söylemiş ve bunu da başarmıştı. Sözüne devamla:</p>

  <p>— “Benden, kimseye farkettirmeden, buraya haber ulaştırabilmek için kendilerine yardım etmemi rica ettiler. Fakat tam bu sırada otelin önünde büyük bir gürültü meydana geldi. Meğer, Dük de Guise’nin askerleri Pardaillan’ın peşindeymişler… Bu durum karşısında hep birlikte lokantanın arka kapısından gizlice çıktık. Onları bir ahbabımın evine götürdüm. Ben de buraya koştum. Zira bana, sizin gece yarısına kadar buradan ayrılmamanızı tenbih etmemi söylemişlerdi.”</p>

  <p>Delikanlı, heyecan içinde sordu:</p>

  <p>— “Peki, gece yarısı ne yapacaklarmış?”</p>

  <p>— “Kardinal Farnèse’nin söylediğine göre bu gece yarısı, sizi ve matmazeli Saint-Paul kilisesinde bekleyeceklermiş… Hiçbir şeyi merak etmemeliymişsiniz… Herşey hazırmış…”</p>

  <p>Charles, soluk soluğa:</p>

  <p>— “Herşey hazırmış, ha?” Dedi. “Pekâlâ, öyle olsun… Gece yarısı, Violetta’yla orada bulunuruz. Size olan minnet borcumu nasıl ödeyeceğimi bilemiyorum madam… ”</p>

  <p>Delikanlı, neredeyse Fausta’nın ellerine sarılacaktı. Kurnaz kadın:</p>

  <p>— “Bana hiçbir borcunuz yok monsenyör,” dedi. “Tanrı sizi mesut etsin. Yalnız, Düşes d’Angoulême, zaman zaman rahmetli kocam Baron Agrippa d’Aubigné için duâ ederse, bu bana yeter.”</p>

  <p>Charles heyecanla sordu:</p>

  <p>— “Demek siz, Navarre Kralının geçenlerde ölen ünlü komutanı Agrippa d’Aubigné’nin zevcesisiniz? Yani şu Kutlu Birlik taraftarlarının kellesini getirene binlerce altın vaadettikleri kahramanın… Şimdi, kendinizi neden bu kadar geç tanıttığınızı daha iyi anlıyorum.”</p>

  <p>Fausta bu söze cevap vermeden üzgün bir gülümsemeyle ayrıldı. Biraz sonra atına binmiş, Barres sokağından uzaklaşıyor ve için için gülerek kendi kendine:</p>

  <p><i>«Şimdi if, Violetta’yı evlendirmeye kaldı,»</i> diyordu.</p>

  <p>Beri yanda zavallı Charles, hemen nişanlısının yanına koşarak müjdeyi vermişti:</p>

  <p>— “Sevgilim, bu akşam artık bütün acıları arkamızda bırakmış olacağız! Sanıyorum, Pardaillan’la <i>babanız,</i> bu gece yarısı bizi evlendirecekler…”</p>

  <div class="orta">

    <img alt="" src="../Images/main-31.png" style="width:97pt;height:77pt;"/>

  </div>

</body>

</html>