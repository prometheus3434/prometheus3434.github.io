<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body class="nonindent">

  <p><b>MICHEL ZEVACO</b> (Mişel Zevako okunur) 1860 yılında Korsika Adasının Ajaccio şehrinde dünyaya gelmiştir. Edebiyat Fakültesinde okurken çok parlak bir öğrenci olan Zevaco, daha sonra Viyana’daki (Isère) Kolejinde “retorik” (güzel söz söyleme sanatı) profesörü olmuştur. Fakat, devrinin hükümeti kendisini, ilerici fikirlerinden dolayı vazifeden uzaklaştırınca, Zevaco’nun bu profesörlük hayatı çok kısa sürmüştür. Bunun üzerine Paris’e giden Zevaco, Jules Roques tarafından idare edilen, o günlerin anarşist gazetesi “L’Egalité” nin yazı işleri müdürü olarak, devrinin ideolojik mücadelelerine girmiştir.</p>

  <p>1890 yılından itibaren daha ziyade “Polemik adamı” vasıflarıyle ününü geliştiren Zevaco, zamanın hükümet erkânı ve idarecileriyle giriştiği mücadeleler sonucunda, “Sainte-Pelagie” politik mahkûmlar hapishanesinde bir süre hapis yatmıştır.</p>

  <p>Devrinin politikacılarıyle yaptığı söz düellolarında kullandığı üslûp, ilerde PARDAILLAN romanlarında Şövalye de Pardaillan’ın ağzından dökülen sözlerde aynen bulunacaktır.</p>

  <p>Bir seri mahkeme kararı sonucu “L’Egalité” kapanınca, Michel Zevaco’yu “Courrier Français’in artistik ve edebî kritiği olarak görüyoruz. Fakat artık kırk yaşma ulaşan Zevaco, hayatının yeni bir dönüm noktasına gelmiştir. Evli ve beş çocuk babası olan Zevaco’nun artık tek amacı çocuklarını en iyi şekilde yetiştirmektir. Bunun üzerine Zevaco, tarihî tefrikalar yazmaya başlamış ve ilk eseri olan “Borgia”, devrinin bir gazetesinde neşredilmiş ve çok büyük bir başarı elde etmiştir.</p>

  <p>Bu başarıyla gazetenin tirajı yükselmiştir.</p>

  <p>1901 senesinde gazete, Zevaco’nun yeni bir tefrikasına başlarken, iftiharla: “Okuyucularımız dün, eskiden sadece, Féval, Alexandre Dumas ve Eugène Sue gibi yazarların tefrikalarını okumaya başlayan okuyucuların tattığı bir sevinci tattılar. Evet okuyucularımız, dün Michel Zevaco’nun yeni bir tefrikasını okumaya başladılar,” demekteydi.</p>

  <p>Gazetenin başladığı yeni tefrikanın adı: “Le Pont Des Soupirs” idi. Doç’lar Venedik’inde geçen yeni bir Monte-Cristo hikâyesi…</p>

  <p>Bir süre sonra Michel Zevaco’nun tefrikaları, “Le Matin” isimli meşhur gazetenin en büyük prestiji olmuştu. Bir müddet sonra burada, genç Jean-Paul Sartre, tefrikalar arasında Şövalye de Pardaillan’ı bulmuş ve devrin editörlerinden bir tanesi Pardaillan tefrikalarını ciltler hâlinde toplayarak yarım yüzyıl geçen bir süreden beri macera meraklılarının zevk ve heyecanla okuduğu meşhur 10 ciltlik Pardaillan’lar serisini meydana getirmiştir.</p>

  <p>Michel Zevaco’nun olgunluk çağının en verimli senelerinde yazdığı eserleri onsekiz yıllık bir devreye yayılmakta olup tam otuz adettir.</p>

  <p>Pardaillan’ın maceraları son derece heyecanlı bir tarih devresi meydana getirmektedir. Zevk, heyecan ve merakla okunan, her yaşta okuyucuya zevkli dakikalar geçirten bu serinin başlıkları: Pardayanlar Pardayan’ın Aşkı Pardayan ve Fausta Pardayan’ın İntikamı Fausta’nın Entrikaları Pardayan’ın Zaferi Pardayan’ın Oğlu Pardayan’ın Milyonları Pardayan’ın Kızı Pardayan’ın Sonu’dur.</p>

  <p>Michel Zevaco, en verimli çağında, 8 Ağustos 1918 yılında, 58 yaşında ölmüştür.</p>

</body>

</html>