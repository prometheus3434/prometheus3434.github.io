<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">37</span></span></h2>

  <div class="orta">

    <h2>CROASSE, PİCOUİC VE PIPEAU</h2>

  </div>

  <p><br/></p>

  <p><span class="ilkharf">H</span>ikâyemizin iki önemli kahramanı daha var ki buracıkta onlardan da söz etmemiz yerinde olacak. Okuyucularımız, iki gün önce Pardaillan’ın Devinière otelinde Guise’ye teslim olduğunu ve Huguette’nin de:</p>

  <p>— “Şimdi de seni kurtaracak olan benim…”</p>

  <p>Dediğini hatırlayacaklardır. Huguette, bu sözleri söyledikten sonra çabucak giyinmiş ve çıkıp gitmişti. Dışarıda kalmış olan aşçılar, aşçı yamakları ve garsonlar, açılan kapıdan içeriye girmiş, darmadağınık olan ortalığı toplamaya başlamışlardı. İşlerini bitirince de mutfağa girmişler ve orada, karnını adamakıllı doyuran Croasse’nin dinlenmekte olduğunu görmüşlerdi. Croasse’yi tanımıyorlardı. Kepçeleri ve maşaları kaptıkları gibi zavallıya öyle bir giriştiler ki adamcağız yıldırım hızıyla önce mutfaktan, sonra otelden fırlayıp soluğu sokakta aldı. Aynı hızla bir süre de Paris sokaklarında koştuktan sonra nihayet yorulup bir kaldırımın kenarına oturdu. Kendi kendine:</p>

  <p><i>«Allah kahretsin!»</i> Dedi. <i>«Eskiden cesur olduğumu bilmiyordum. O zamanlar ne rahattım!»</i></p>

  <p>Birden, ayaklarına bir şeyin süründüğünü hissederek dehşetle irkildi, baktı ve Deviniere lokantasının mutfağında gırtlak gırtlağa geldiği köpeği, Pipeau’yu gördü. Fakat köpekte hiç düşman hâli yoktu. Hayvan, güdük kuyruğunu sallayıp yaltaklanıyordu.</p>

  <p>Croasse, köpek de olsa bir arkadaşa sahip bulunmanın verdiği güvenle ağır ağır, fakat nereye gideceğini bilmeden yürümeye koyuldu. Birkaç saat böyle gezindiler ve karanlık basınca da bir konağın kapı girintisine çöreklenip uyumaya koyuldular. Bir ara Croasse, Pipeau’nun hırıltısıyla uyandı. Uyku sersemliğini henüz üzerinden atamamıştı ki bir seis;</p>

  <p>— “Ya keseni, ya canını,” Diye gürledi.</p>

  <p>Croasse canı sıkkın:</p>

  <p>— “Kesem tamtakır,” dedi. “Canıma gelince o da beş para etmez!..”</p>

  <p>Haydut, arkadaşını tanıyarak:</p>

  <p>— “Croasse!” Diye bağırdı.</p>

  <p>Beriki de:</p>

  <p>— “Picouic! Sen miydin?” Dedi.</p>

  <p>İki ahbap çavuşlar, hemen sarmaş dolaş oluverdiler.</p>

  <p>— “Burada ne yapıyorsun Croasse?”</p>

  <p>— “Ya sen ne yapıyorsun, Picouic?”</p>

  <p>— “Ne yapacağım? Şövalye de Pardaillan tutuklandıktan sonra aç kaldım, adam soymaya çıktım.”</p>

  <p>Croasse, hiçbir şeyden haberi yokmuş gibi:</p>

  <p>— “Yok canım? Şövalye de Pardaillan tutuklandı mı?” Dedi. “Bilseydim imdâdına koşar, kendisini kurtarırdım!”</p>

  <p>— “Ben gözümle gördüm. Hemen kaçıp Barrels sokağına geldim.”</p>

  <p>— “Eee, bâri orada karnını doyurabildin mi? Bak, benim hiç aklıma gelmedi… Bilseydim, ben de oraya giderdim…”</p>

  <p>— “Bırak canım… Bir de oraya gittim, baktıı<sub>n</sub> ki ne göreyim?.. Evin, etrafını bir sürü atlı askçr çevirmiş!.. Herhâlde Şövalye’nin genç arkadaşını da yakalamak istiyorlardı. Oradan hemen tüydüm… Neme lâzım?..”</p>

  <p>Croasse:</p>

  <p>-— “Şimdi ne yapacağız?” Diye sordu.</p>

  <p>— “Bilmem… Adam soyalım, diyorum ama yakalanırsak!..”</p>

  <p>— “Doğru, en iyisi biz yine gözbağcılığına başlayalım azizim… Ben yine taş yutarım, sen de alev yalarsın, geçinir gideriz. Haa… Söylemeyi unuttum… Şimdi bir de köpek ahbabım var!”</p>

  <p>Croasse’nin gözbağcılık yapmak teklifine Picouic açlıktan cevap verecek hâli olmadığı için sesini çıkarmadı. Sabaha kadar orada uyudular. İki ahbap çavuşlar, ertesi gün Grève meydanında, hünerlerini göstermeye çabaladılarsa da, kısa zamanda iplikleri pazara çıktı. Sarhoş bir asker, Picouic’e zorla kılıç yutturmaya kalkınca bizimkiler tası tarağı toplayıp meydandan sıvışmak zorunda kaldılar.</p>

  <p>O günü ve ertesi günü Paris’ten çıkıp şehir dışındaki bostanlardan sebze aşırıp çiğ çiğ yiyerek açlıklarını biraz olsun giderdiler. Hattâ bir ara civarda buldukları meşe palamutlarını bile kemirdiler. Bir öğle üstü güneşin sıcaklığında, yorgun argın dinlendikleri bir sırada Picouic, eliyle karşılarında duran bir binayı gösterdi:</p>

  <p>— “Hatırlar mısın, buraya ne zengin adamlar olarak gelmiştik?..”</p>

  <p>Croasse, isteksiz başım çevirip baktı. Gözleri birdenbire ışıldadı:</p>

  <p>— “Vay canına!” Diye bağırdı. “Neden daha önce aklıma gelmedi?..”</p>

  <p>Picouic hayretle arkadaşına baktı:</p>

  <p>— “Ne gelecekti akima? Oynatıyor musun?”</p>

  <p>— “Hayır, hayır!.. Burası Montmartre manastırı değil mi?.. Orada bizim karnımızı doyuracak biri var.”</p>

  <p>— “Haydi canım saçmalama!..”</p>

  <p>— “Sahi söylüyorum yahu! Philomène orad<sub>a</sub> Rahibe Philomène…”</p>

  <p>Croasse hemen kalkıp manastıra doğru koşmaya başladı. Picouic arkasmdan yetişmeye çabalayacak seslendi:</p>

  <p>— “Canım, Philomène orada ama, bizim karnımızı neden doyursun?..”</p>

  <p>Picouic:</p>

  <p>— “Philomène beni deli gibi sever,” dedi.</p>

  <div class="orta">

    <img alt="" src="../Images/main-37.png" style="width:103pt;height:77pt;"/>

  </div>

</body>

</html>