<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/Hoca_3.css" type="text/css" rel="stylesheet"/>
</head>

<body>

  <p><br/></p>

  <h2><span class="chapterHeader"><span class="translation" style="text-align: justify;">Bölüm</span> <span class="count" style="text-align: justify;">5</span></span></h2>

  <div class="orta">

    <h2>ÖLÜM EVİ</h2>

  </div>

  <div class="orta">

    <img alt="" src="../Images/main-8.png" style="width:159pt;height:155pt;"/>

  </div>

  <p><span class="ilkharf">S</span>imonne, en yakın mezarlığa, yâni Innocents mezarlığına götürülmüş ve mezarlığın en dibindeki çukurlardan birine atılıvermişti. Hristiyan olmayan ve bir cambaz kumpanyasıyla beraber gezen çingenelerin ölülerine de uzunboylu saygı gösterilecek değildi ya!.. Ölü gömülür gömülmez Belgodère, hemen genç kızın yanına sokulmuş, bileğinden yakaladıktan sonra âdeta çeke çeke götürmeye başlamıştı. Yolda Violetta, kendisine o gün kucak kucak çiçek getiren yakışıklı delikanlıyı düşünüyordu. Simonne öldükten sonra kendisiyle ilgilenen biri daha vardı. Demek ki dünyada yapayalnız değildi. Annesinin ölümüne üzülmüştü ama, o yakışıklı delikanlıyı hatırladıkça içinde o zamana kadar hiç bilmediği birtakım tatlı duygular uyanıyordu.</p>

  <p>Bir ara, dalgınlığından kurtularak, Grève meydanı yolundan büsbütün başka bir yol tutturmuş olduklarını farkedince irkildi ve Belgodère’ye:</p>

  <p>— “Nereye gidiyoruz?” Diye sordu.</p>

  <p>Çingene, hiç cevap vermedi ve kızcağızı sürüklemeye devam etti. Böylece Seine nehrini geçerek Notre-Dame kilisesinin arkasından dolaştılar. Burada arka yüzleri nehre bakan, yanyana yapılmış iki bina vardı. Bunlardan biri, büyük olmakla beraber son derecede çirkin ve korkunç görünüşlüydü, ikinci bina ise daha ufaktı, fakat çok bakımlı ve süslü bir evdi. Bu binanın kapısında bulunan bir levhada şunlar yazılıydı.</p>

  <p><a id="bookmark8"></a><i>“PRESSOIR DE FER OTELİ Sahipleri: ROUSSOTTE VE PÁQUETTE”</i></p>

  <p>Öteki binanın kapısı kalın demirdendi ve üstünde tunçtan iri bir halka sallanıyordu.</p>

  <p>Belgodère, genç kızı çeke çeke büyük binanın kapısına kadar götürdü: Violetta fena hâlde ürkmüştü:</p>

  <p>— “Nereye geldik?… Söylesenize, korkuyorum!”</p>

  <p>Diyordu. Fakat çingene hiçbir cevap vermeden ağır tunç halkayı kaldırıp indirince kapı sessiz sadasız açılı ver di. Genç kız kendini kurtarmak ve eve girmemek istediyse de çingene onu kuvvetle çekerek kendisiyle birlikte zemini kaygan taşlarla döşeli geniş bir taşlığa soktu. Loş bir ışıkla aydınlanan bu taşlıkta, bellerindeki kemerlerde kınsız birer hançer bulunan maskeli iki adam bekliyordu. Violetta, korkusundan bayılacak hâle gelmişti. Belgodère:</p>

  <p>— “Adım Belgodère!” Dedi. “Bu kızı buraya getirmemi emretmişlerdi. Yanlış gelmedim ya?…”</p>

  <p>İki muhafızdan biri:</p>

  <p>— “Burası!” Dedi. “Yanılmadın!”</p>

  <p>Öteki de çingeneye bir kese altın uzattı:</p>

  <p>— “İşte istediğin yüz düka altım!”</p>

  <p>— “Ben istemedim ki… Bunu Dük kendisi söylemişti. <i>«Her biri onar altınlık, on kese veririm»</i> demişti.”</p>

  <p>— “Ne Dük mü? Prens desene!”</p>

  <p>— “Canım, Dük olmuş, Prens olmuş, bence hepsi bir! Paraları verdi ya, ben ona bakarım.”</p>

  <p>— “Şimdi paraları aldın! Eğer bu akşam yaptığın işten kimseye bir kelime fısıldayacak olursan, diri diri derin yüzülür, dilin koparılır! Bu evi de tamamen aklından çıkar! Haydi bakalım, yallah…”</p>

  <p>Çingene, dudaklarında garip bir gülümsemeyle yerlere kadar eğilerek evden çıktı.</p>

  <p>Notre-Dame kilisesinin saati onu çaldığı vakit Belgodère gideli epey olmuştu. Az sonra da Claude usta kapıyı çalarak içeriye girmişti. Yolunu lıihin bir adam emniyetiyle şaşırmadan yürüyordu. Halbuki bu evin bir tarafı ne kadar bakımsız ve çıplaksa taşlık geçildikten sonra girilen salonlarının zenginliği ve ihtişamı da o derece göz kamaştırıcıydı. En ağır halılar, en kıymetli kumaşlardan perdeler, baş tan aşağı yaldızlı ve altın eşya ve duvarlarda en ünlü ressamların elinden çıkmış tablolar vardı.</p>

  <p>Salonlardan bir tanesi, taht salonu şeklinde döşenmişti. Bu salonda som altından oniki şamdan vardı. Kocaman mermer vazolar içinde çiçekler duruyordu. Yüksek arkalıklı koltuklardan her birinin üstüne bir papalık tacı ve “F” harfi kakılmıştı. Bu harfin altında da çaprazlama iki anahtar vardı. Baştan aşağıya zırhlar giyinmiş yirmidört muhafızın onikisi tahtın sağında, onikisi de solunda duruyordu. Bütün bu ihtişam ve zenginlik eserlerine hayran olmamak elde değildi. Bununla birlikte cellât, peşine takıldığı muhafızın ardından, hiçbir şaşkınlık göstermeden hızlı hızlı gidiyordu.</p>

  <p>Böylece bu dışı harap sarayın, Seine nehrine bakan bir odasına kadar yürüdü. Binadaki süslü salonların aksine çırılçıplak denecek bir hâlde bulunan bu odanın zemini taştandı. Duvarlarında halkalar vardı ve bu halkalara zincirler takılmıştı. Odanın görünüşünden, zindan olduğunu anlamak mümkündü.</p>

  <p>Odanın ortasında siyahlar giyinmiş bir kadın ayakta duruyordu. Yüzü gülümsüyordu. Yalnız parmağında, kardinal Farnese’ninkine - benzeyen ve pırd pırıl parlayan bir yüzük vardı. Fakat, Kardinalin yüzüğü demirden olduğu hâlde bu yüzük altındandı. Üstündeki işaretler de elmastan yapılmıştı.</p>

  <p>Claude, kadının parmağındaki yüzüğü görür görmez, hemen diz çökerek mırıldandı:</p>

  <p>— “Ulu Kraliçe!”</p>

  <p>Claude, dehşetle ve secde edercesine eğilmişti. Fausta, aşk ulandırdığı kadar korku aşılayan ahenkli sesiyle:</p>

  <p>— “Cellât!” Dedi. “Emirlerine itaat edeceğini vaadettiğin ulu tarikatin başkanı olan bizler kutsal gayemizin başarılmasına engel olan bir günahkârı yargılayıp kendisine ölüm cezası verdik. Sen, ulu Tanrının adaletine hizmet eden bir Hristiyan olarak, bu gibi gizli hükümleri yerine getireceğine dair bize söz vermiştin.”</p>

  <p>Claude, başını kaldırarak ellerini Fausta’ya doğru uzattı. Fausta sordu:</p>

  <p>— “Bir şey mi söylemek istiyordun?”</p>

  <p>Cellât, titreyerek söylendi:</p>

  <p>— “Ulu ve kutlu Kraliçemden bir ricam var.”</p>

  <p>— “Söyle cellât… Yeryüzünde bulunuşumuzun sebebi, günahkârları cezalandırmak olduğu kadar, birçoğunu da teselli etmektir.”</p>

  <p>— “Teselli! Evet, benim teselliye ihtiyacım var!.. Gecelerimi, canlarım aldığım insanların hayâlleriyle başbaşa, huzursuz bir hâlde, azap içinde geçiriyorum. Benden öç almak isteyen hayâllere, benim bir suçum olmadığını, sadece Tanrı’nın adaletine hizmet ettiğimi boşuna haykırıp duruyorum. Çektiğim çile, dayanılacak gibi değil. Artık canımdan bezdim. Fakat günah çıkartmadan ölmekten korkuyorum. İki yıl önce size itaat edeceğime söz vermiş ve üç defa da idam hükmünü yerine getirmek için buraya gelmiştim. Öldürdüklerimi Seine nehrinin ortasına attım ve nehir, sırrını kimseye açmadı.”</p>

  <p>Cellât, yıllardır çekmekte olduğu vicdan azabının yüküne dayanamayıp aklını oynatmış gibi yırtma yırtma anlatmaya devam etti:</p>

  <p>— “Kaç hekime başvurduysam, cellât olduğumu öğrenince bana bakmadı. Kaç papaza günah çıkartmak için gittiysem, beni yüzgeri etti. Adamlarınızın bana vermek istedikleri paraları reddettim. Fakat artık günah çıkartmazsam delireceğim sanıyorum. Bana acıyınız ulu Kraliçe!..”</p>

  <p>Fausta acımış gibi bir tavır takınarak:</p>

  <p>— “Bana içini döktüğün iyi oldu!” Dedi. “Artık seni yeteri kadar denedik, cellât! Yarın Notre-Dame kilisesine git. Duadan sonra herkes günah çıkartırken Papalığın verdiği özel yetkiye sahip bir kilise prensi sadece senin için orada bulunacak, seni dinleyecek ve günahlarını affedecektir. Demek oluyor ki günahlarından, doğrudan doğruya Papa tarafından kurtarılmış olacaksın. Ondan sonra artık rahat uykuna kavuşursun!”</p>

  <p>Claude usta, sevinçle başını kaldırdı!</p>

  <p>-— “Bütün günahlarım bağışlanacak değil mi?” Dedi. “Bu idam sonuncu olacak. Başka kimseyi öldürmeyeceğim, değil mi?”</p>

  <p>— “Evet! Bu kadın son kurbanın olacak!”</p>

  <p>Fausta’nın ayakları dibine süklüm püklüm sürünen insan çöküntüsü dikilmiş, tekrar cellât hâline gelmişti. Kapıya doğru yürürken:</p>

  <p>— “Öyleyse o da ölsün!” Dedi.</p>

  <p>Ve birdenbire idam odasına girerek kapıyı kapadı. Fausta da kapıya yaklaşarak küçük bir delikten içerisini gözetlemeye koyuldu.</p>

  <p>Burası, evin dışında ve kapalı bir balkon biçiminde, Seine nehrinin üstüne uzanacak tarzda yapılmıştı. Duvarları ve zemini tahtadandı. Tam ortada bir kapak vardı ve bu kapağa bağlı bir halat tavandaki makaradan duvarlardan birine sarkıyor, orada bir halkaya düğümlenmiş bulunuyordu. Cellât odaya , girince mahkûmu bağlayıp boğacağı ipi eline aldı. Sonra döşemenin üstünde boylu boyunca yatan ve başına siyah bir torba geçirilmiş olan hareketsiz mahkûma yöneldi. Mahkûm baygın olmalıydı. Çünkü hiç kımıldamıyordu.</p>

  <p>Claude usta, tam mahkûma elini <i>süreceği</i> ve baygınlığından istifade ederek onu boğuvereceği sırada duraladı. Şimdiye kadar hep erkek öldürmüştü. Oysa bu bir kadındı. Bir kadına el sürmek, Claude’nin ağırına gidiyordu. Hem sonra bu ne kadar ufak tefek bir şeydi. Prens Farnèse ne demişti? <i>«Bir kız… Genç bir kız…»</i> Claude usta, birdenbire kaybettiği evlâtlığını hatırladı. Eğer sağ olsaydı o da şimdi bu yaşlarda bir kız olurdu. Hem de ne güzel, ne şirin bir kız! Acaba bu mahkûm da güzel miydi?..</p>

  <p>Cellâdın ipini bir merak sardı. Şu <i>mahkûmun yüzünü</i> görmek merakı… Yavaş yavaş mahkûma yaklaşarak, başından torbayı çıkarınca gördüğü, mâsum ve dilber yüz karşısında hayret içinde duraladı. Kapalı gözlerinin kirpikleri upuzundu. Claude usta, birdenbire buraya ne yapmak için geldiğini unutuverdi; kendi kendine:</p>

  <p><i>«Ne kadar da güzel yavrucak!»</i> Dedi. <i>«Ölecek demek ha?..»</i></p>

  <p>Odanın içerisi aydınlık değildi. Fakat cellâdın gözleri loşluğa alıştığı için şimdi daha iyi görmeye başlamıştı. Baygın kızın yüzüne bakıp dururken birdenbire gözleri dehşetle büyüdü. Aman yarabbi! Bu yüz! Bu yüz, onun yüzüne benziyordu!</p>

  <p><i>«Sakın!»</i> Diye düşündü. <i>«Sakın bu da bana Tanrının bir cezası olmasın! Gözlerini açsaydı da bir kere görseydim!.. Bu, o mu yoksa?..»</i></p>

  <p>Baygın kızı sarsarak haykırdı:</p>

  <p>— “Kızım! Çocuğum! Violetta! Violetta!”</p>

  <p>Violetta sarsılınca ayılmıştı. Genç kız, korkuyla gözlerini açtı. Karşısındaki adamı görünce tıpkı vaktiyle darağacmın dibinde yeni doğduğu zaman yaptığı gibi kollarını cellâda doğru uzattı ve sonsuz bir sevinçle:</p>

  <p>— “Baba! Claude babacığım!” Diye mırıldandı.</p>

  <p>Cellât, doğrulup geriye fırlamıştı. Bu tesadüfü aklı almıyordu. Titriyor, ellerini kızcağıza uzatacak gibi oluyor, sonra dokunmaya kıyamıyormuş gibi yine gerisin geriye çekiliyordu. Ağlaması, gülmesi birbirine karışmıştı.</p>

  <p><i>«Sahi mi?»</i> Diye kendi kendine söyleniyordu. <i>«Sahi mi? Bu benim çocuğum mu? Delirmedim ya… Yanlış görmüyorum ya?»</i></p>

  <p>Violetta:</p>

  <p>— “Benim, babacığım!” Dedi.“ Benim, yanılmıyorsun!”</p>

  <p>Claude usta bu sözleri duyunca atıldı. Kızcağızı bir tüy hafifliğiyle kaldırıp kucağına aldı. Bir köşeye çekilerek yere oturup Violetta’yı da dizlerinin üstüne aldı. Gözlerinden sevinç yaşları akıyor, dudaklarından anlaşılmaz sözler dökülüyor ve adamcağız, sevincinden aklını bozacak gibi görünüyordu. Violetta ise bir kuş gibi cıvıldıyordu:</p>

  <p>— “Babacığım! Benim Claude babacığım! Demek sizi nihayet buldum ha?..”</p>

  <p>— “Hah işte böyle kızım! Böyle kollarını boynuma dola! Bana, <i>«babacığım»</i> diye seslen!.. Sen benim kızım, hayatım, Violetta’sın, değil mi? Öyle değil mi?”</p>

  <p>Cellât, buraya niçin geldiğini tamamen unutmuştu. Mutlu bir gülümseyişle:</p>

  <p>— “Artık evimize dönelim,” dedi.</p>

  <p>— “Meudon’daki evimize döneceğiz, değil mi?”</p>

  <p>— “Hayır… Ha, evet, öyle ya. Burada ne yapacağız? Gel gidelim…”</p>

  <p>Violetta titreyerek:</p>

  <p>— “Burası korkunç!” Dedi. “Burası neresi baba?”</p>

  <p>Cellât, birdenbire nerede bulunduğunu, buraya ne iş yapmak için gelmiş olduğunu hatırladı. Dehşet içinde ayağa fırladı. Kızının kolundan tuttuğu gibi:</p>

  <p>— “Allah kahretsin!” Dedi. “Burası… Burası… Gel kaçalım kızım, hiç durmayalım.”</p>

  <p>Tam bu sırada kapı açılmış, yüzü siyah bir tülle örtülü Fausta belirmişti.</p>

  <p>Fausta, Violetta’ya merakla baktı ve aklından şunları geçirdi:</p>

  <p><i>«Demek bu kız, cellâdın evlât edindiği çocuk, Famese’nin kızı imiş. Öyleyse bu kızı ortadan yok etmek şart oldu.»</i></p>

  <p>Claude usta ise Fausta’ya ellerini uzatmış, sevinçle haykırıyordu:</p>

  <p>— “Çocuğum, madam!.. Bu benim çocuğum! Onu yıllar önce kaybetmiştim… Yıllardır hayatımın tadını da onunla beraber kaybetmiştim madam… Anlıyorsunuz ya madam… Bize izin verin de gidelim.”</p>

  <p>Fausta, soğuk bir tarzda söylendi:</p>

  <p>— “Cellât! Bu kızı idam için ne bekliyorsun?”</p>

  <p>Violetta bu sözü duyunca siyahlı kadına hayretle baktı. Sonra babasına döndü ve üzüntü içinde haykırdı:</p>

  <p>— “Cellât mı? Benim babam cellât mı?”</p>

  <p>Genç kız, korku içinde gerilemişti. Claude, bu sözleri duyunca sarardı. Omuzları çöktü, boynu büküldü ve Violetta’ya dönerek:</p>

  <p>— “Benden korkma,” dedi. “İstemezsen sana elimi bile sürmem… Sana kızımsın da demem.”</p>

  <p>Birden Fausta’ya dönerek korkunç ve boğuk bir sesle:</p>

  <p>— “Madam, şimdi büyük bir cinayet işlediniz!” Dedi. “Bu yavrunun bana olan bağını neden koparmak istediniz? Benim bir sır hâlinde sakladığım mesleğimi neden ona söylediniz? Kendinizi koruyun, madam, yoksa!..”</p>

  <p>Fausta’nın gözlerinde şimşekler çakarak:</p>

  <p>— “Ne?” Diye sordu. “Bana isyan mı ediyorsun? Çabuk vazifeni yap!”</p>

  <p>— “Ne diyorsunuz siz madam? Kızımı mı öldüreceğim?.. Haydi kızım gidelim!”</p>

  <p>Fausta:</p>

  <p>— “Ya onu öldürürsün, yahut sen de onunla birlikte geberirsin!” Diye kükredi.</p>

  <p>Claude usta:</p>

  <p>— “Haydi oradan!” Diye bağırdı. “Kızımı öldürecekmişim. .. Yediği naneye bak! Çekil yolumdan, yoksa paralarım!”</p>

  <p>Claude usta, Violetta’yı belinden kavramış, yumruğunu kaldırarak tehdit eden bir tavırla kapıya yönelmişti. Fakat aynı zamanda Fausta, ağzına bir düdüğü götürüp şiddetle çaldı. O anda nereden çıktığı belli olmayan onbeş kadar arkebüzlü muhafız, Claude’nin karşısına dikili vermişti. Claude, korkusundan yarı baygın bir hâle gelmiş olan Violetta kucağında, geri geri gitmeye başlamıştı. Fausta ise muhafızları bir sıraya dizdikten sonra silâhlarını da ateş etmek üzere hazırlatmıştı.</p>

  <p>Cellât, tüyleri diken diken olmuş, gözleri yuvalarından uğramış bir hâlde haykırdı:</p>

  <p>— “Ne? “Kızıma ateş mi edecekler?”</p>

  <p>Fausta’nın sert sesi duyuldu:</p>

  <p>— “Dikkat!”</p>

  <p>Fakat hemen aynı anda odada önce bir haykırış, sonra da müthiş bir kahkaha işitildi. Tam bu sırada onbeş arkebüz birden ateş ettiği için dumanla dolan odada iri bir karaltının sıçradığı görüldü. Fakat kulakları sağır eden gürültü ve gözleri kör eden duman arasında bir şeyin farkına varmak mümkün olmadı. Nihayet silâh gürültüsü kesilip duman biraz dağılınca Fausta, ortadaki kapağın açılmış olduğunu ve cellâtla kızın ortadan kaybolduklarını farketti.</p>

  <p>Kapağın altında bir boşluk ve bu boşluğun dibinde Seine nehrinin uğultuyla akan karanlık suları vardı. Bu karanlık suların içinde cellâtla kızının birbirine sarılmış ölülerinin, anaforla beraber dönmekte oldukları muhakkaktı…</p>

  <div class="orta">

    <img alt="" src="../Images/main-9.png" style="width:75pt;height:73pt;"/>

  </div>

</body>

</html>