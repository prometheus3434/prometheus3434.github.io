<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  
<link href="../Styles/Hoca_3.css" type="text/css" rel="stylesheet"/>
</head>

<body>
  <h2 class="sigil_not_in_toc">Michel Zevaco</h2>

  <p>1860 yılında Korsika Adası‘nın Ajaccio şehrinde dünyaya gelmiştir. Edebiyat Fakültesi’nde okurken çok parlak bir öğrenci olan Zevaco, daha sonra Viyana’daki (Isere) Kolejinde “retorik” (güzel söz söyleme sanatı) profesörü olmuştur. Fakat devrinin hükümeti, kendisini ilerici fikirlerinden dolayı vazifeden uzaklaştırınca Zevaco’nun bu profesörlük hayatı çok kısa sürmüştür. Bunun üzerine Paris’e giden Zevaco, Jules Roques tarafından idare edilen, o günlerin anarşist gazetesi L’Egalit’nin yazı işleri müdürü olarak devrinin ideolojik mücadelelerine girmiştir.</p>

  <p>1890 yılından itibaren daha ziyade “Polemik adamı” vasıflarıyla ününü geliştiren Zevaco, zamanının hükümet erkanı ve idarecileriyle giriştiği mücadeleler sonucunda “Sainte-Pelagie” politik mahkûmlar hapishanesinde bir süre hapis yatmıştır.</p>

  <p>Devrinin politikacılarıyla yaptığı söz düellolarında kullandığı üslûp, ilerde PARDAILLAN romanlarında Şövalye de Pardaillan’ın ağzından dökülen sözlerde aynen bulunacaktır.</p>

  <p>Bir seri mahkeme kararı sonucu “L’Egalite” kapanınca, Michel Zevaco’yu Courrier Français’in artistik ve edebi kritiği olarak görüyoruz. Fakat artık kırk yaşına ulaşan Zevaco hayatının yeni bir dönüm noktasına gelmiştir. Evli ve beş çocuk babası olan Zevaco’nun artık tek amacı çocuklarını en iyi şekilde yetiştirmektir. Bunun üzerine Zevaco, tarihi tefrikalar yazmaya başlamış ve ilk eseri olan “Borgia”, devrinin bir gazetesinde neşredilmiş ve çok büyük bir başarı elde etmiştir.</p>

  <p>Bu başarıyla gazetenin tirajı yükselmiştir.</p>

  <p>1901 senesinde gazete, Zevaco’nun yeni bir tefrikasına başlarken, iftiharla: “Okuyucularımız dün, eskiden sadece, Feval, Alexandre Dumas ve Eugene Sue gibi yazarların tefrikalarını okumaya başlayan okuyucuların tattığı bir sevinci tattılar. Evet okuyucularımız, dün Michel Zevaco’nun yeni bir tefrikasını okumaya başladılar,” demekteydi.</p>

  <p>Gazetenin başladığı yeni tefrikanın adı “Le Pont Des Soupirs” idi. Doç‘lar Venediki’nde geçen yeni bir Monte Cristo hikâyesi…</p>

  <p>Bir süre sonra Michel Zevaco’nun tefrikaları, “Le Matin” isimli meşhur gazetenin en büyük prestiji olmuştu. Bir müddet sonra burada, genç Jean-Paul Sartre, tefrikalar arasında Şövalye de Pardaillan’ı bulmuş ve devrin editörlerinden bir tanesi Pardaillan tefrikalarını ciltler halinde toplayarak yarım yüzyıl geçen bir süreden beri macera meraklılarının zevk ve heyecanla okuduğu meşhur 10 ciltlik Pardayanlar serisini meydana getirmiştir.</p>

  <p>Michel Zevaco’nun olgunluk çağının en verimli senelerinde yazdığı eserleri on sekiz yıllık bir devreye yayılmakta olup tam otuz adettir.</p>

  <p>Pardaillan’ın maceraları, son derece heyecanlı bir tarih devresi meydana getirmektedir. Zevk, heyecan ve merakla okunan, her yaşta okuyucuya zevkli dakikalar geçirten bu serinin başlıkları:</p>

  <ul>
    <li>Pardayanlar<br/></li>

    <li>Pardayan’ın Aşkı<br/></li>

    <li>Pardayan ve Fausta<br/></li>

    <li>Pardayan’ın İntikamı<br/></li>

    <li>Fausta’nın Entrikaları<br/></li>

    <li>Pardayan’ın Zaferi<br/></li>

    <li>Pardayan’ın Oğlu<br/></li>

    <li>Pardayan’ın Milyonları<br/></li>

    <li>Pardayan’ın Kızı<br/></li>

    <li>Pardayan’ın Sonu’dur.</li>
  </ul>

  <p>Michel Zevaco, en verimli çağında, 8 Ağustos 1918 yılında, 58 yaşında ölmüştür.</p>
</body>
</html>