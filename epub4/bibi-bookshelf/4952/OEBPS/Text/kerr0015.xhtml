<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1 title="ON BEŞ"><img alt="ondort" src="../Images/onbes.png"/></h1>

  <h2 class="sigil_not_in_toc"><i>Pazartesi,</i> 17 Ekim</h2>

  <p class="girinti-yok">Ganz ailesi ya da Alex’e gelen ve Liza Ganz’ın cesedinin nerede bulunacağını söyleyen isimsiz telefondan sonra aileden geriye kalanlar, Wittnau’nun güneyinde, Birkenstrasse’de, Frau Ganz’ın hemşire olarak çalıştığı Robert Koch Hastanesi’nin hemen arkasındaki küçük bir apartman dairesinde yaşıyordu. Herr Ganz yine çok yakında olan Moabit Bölge Mahkemesi’nde kâtip olarak çalışıyordu.</p>

  <p>Becker’a göre otuzlu yaşların sonlarında, çalışkan bir çiftti. İkisi de uzun saatler boyunca çalışıyor, bu yüzden Lisa Ganz genellikle yalnız bırakılıyordu. Ama hiçbir zaman onu gördüğüm son haliyle bırakılmamıştı. Alex’teki bir masada çıplak halde yatarken, bir adam bekâretinden midesindekilere kadar onunla ilgili her şeyi tespit etme çabasıyla zamanında kesmeyi uygun gördüğü yerlerini dikiyordu. Ama ulaşılması daha kolay olan, ağzının içindekiler benim şüphelenmeye başladığım şeyi doğruluyordu.</p>

  <p>“Neden böyle düşündün, Bernie?” diye sormuştu Illmann.</p>

  <p>“Herkes senin kadar iyi saramıyor, Profesör. Bazen dilinde ya da dudağının altında minik bir parça kalıyor. Adamımızı gören Yahudi kız adamın defne yaprağı ya da kekik gibi tatlı kokulu bir şey içtiğini söylediğinde haşhaştan bahsediyor olmalıydı. Kızları bu şekilde sessizce götürüyor olmalı. Onlara bir yetişkin gibi davranarak sigara teklif ediyor. Ama kızların beklediği türde sigaralar değil.”</p>

  <p>Illmann belirgin bir hayretle başını iki yana sallamıştı.</p>

  <p>“Ve ben bunu atladım. Yaşlanıyor olmalıyım.”</p>

  <p>Becker arabanın kapısını kapatıp kaldırımda yanıma geldi. Evleri bir eczanenin üstünde bulunuyordu. Oraya ihtiyacım olacağı hissine kapıldım.</p>

  <p>Merdivenleri çıkıp kapıya vurduk. Kapıyı açan adam esmer ve huysuz görünümlüydü. Becker’ı tanıyınca iç çekip karısına seslendi. Sonra içeri baktı, haşin bir şekilde başını salladı.</p>

  <p>“İçeri girseniz iyi olur,” dedi.</p>

  <p>Onu yakından seyrediyordum. Yüzü kızarmıştı. Yanından geçerken alnında ter damlacıkları biriktiğini gördüm. Biraz daha içeri girince sıcak, sabunlu bir koku aldım. Kısa süre önce banyo almış olmalıydı.</p>

  <p>Kapıyı kapatan Herr Ganz önümüze geçip bizi karısının sessizce dikildiği küçük oturma odasına götürdü. Kadın uzun boylu ve soluk tenliydi. Sanki kapalı ortamda çok fazla zaman geçirmişti. Ve belli ki ağlamayı bırakalı uzun zaman olmamıştı. Elindeki mendil hâlâ ıslaktı. Karısından daha kısa olan Herr Ganz kolunu karısının geniş omuzlarına doladı.</p>

  <p>“Bu Alex’ten Kommissar Günther,” dedi Becker.</p>

  <p>“Herr ve Frau Ganz,” dedim. “Korkarım kendinizi kötü habere hazırlamalısınız. Bu sabah kızınız Lisa’nın cesedini bulduk. Çok üzgünüm.” Becker ciddi bir şekilde başını öne arkaya salladı.</p>

  <p>“Evet,” dedi Ganz. “Evet, ben de öyle düşündüm.”</p>

  <p>“Doğal olarak kimlik teşhisi yapılacak,” dedim. “Hemen olması gerekmiyor. Belki daha sonra, kendinizi biraz toparladığınız zaman olabilir.” Frau Ganz’ın dağılmasını bekledim, ama en azından şimdilik sağlam duruyordu. Bunun nedeni hemşire olması ve acıya, kedere daha dayanıklı olması mıydı? Hatta kendi acısına bile? “Oturabilir miyiz?”</p>

  <p>“Evet, lütfen,” dedi Ganz.</p>

  <p>Becker’a gidip hepimiz için kahve yapmasını söyledim. Sadece bir iki dakikalığına bile olsa yaslı atmosferden uzaklaşmak için hevesle ve canlılıkla gitti.</p>

  <p>“Onu nerede buldunuz?” diye sordu Ganz.</p>

  <p>Bu rahatlıkla cevap verebileceğim bir soru değildi. Bir anneyle babaya kızlarının çıplak olarak Kaiser Wilhelm Strasse’deki kullanılmayan bir garajda, araba lastiğinden yapılma bir kulenin içinde bulunduğunu nasıl söyleyebilirdiniz? Ona sterilize versiyonu yani sadece garajın yerini söyledim. Bunun üzerine aralarında son derece belirgin bakışmalar oldu.</p>

  <p>Ganz oturup elini karısının dizine koydu. Kadın sessiz, hatta fazlasıyla dalgın duruyordu. Belki Becker’ın kahvesine benden daha az ihtiyacı vardı.</p>

  <p>“Onu kimin öldürmüş olabileceğine dair bir fikriniz var mı?” diye sordu Herr Ganz.</p>

  <p>“Çok sayıda olasılık üzerinde çalışıyoruz, efendim,” dedim, basmakalıp polis sözleri aklıma hemen geliverirken. “Elimizden geleni yapıyoruz, inanın bana.”</p>

  <p>Ganz’ın kaşları biraz daha çatıldı. Başını öfkeyle iki yana salladı. “Anlamadığım şey gazetelerde neden bu konuda hiç haber çıkmadığı.”</p>

  <p>“Kopya cinayetleri engellememiz çok önemli,” dedim. “Bu tür vakalarda genellikle kopya cinayetler başlıyor.”</p>

  <p>“Daha fazla kızın öldürülmesini engellemeniz de önemli değil mi?” dedi Frau Ganz. Sabırsız bir ifadesi vardı. “Ee, bu doğru, değil mi? Başka kızlar da öldürüldü. İnsanlar böyle söylüyor. Haberin gazetelerde çıkmasını engelleyebilirsiniz, ama insanların konuşmasını engelleyemezsiniz.”</p>

  <p>“Kızların tetikte olmaları için propaganda çalışmaları yapılıyor,” dedim.</p>

  <p>“Belli ki bu çalışmalar bir işe yaramamış, değil mi?” dedi Ganz. “Lisa zeki bir kızdı, Kommissar. Aptalca bir şey yapacak bir kız değildi. Bu yüzden bu katil de zeki olmalı. Ve benim gördüğüm kadarıyla kızların gerektiği gibi tetikte olmasını sağlamanın tek yolu haberi bütün dehşetiyle gazetelerde vermektir. Kızları korkutmaktır.”</p>

  <p>“Haklı olabilirsiniz, efendim,” dedim mutsuz bir şekilde. “Ama bu bana bağlı değil. Ben sadece emirleri yerine getiriyorum.” Bu, bugünlerde her şey için kullanılan tipik bir Alman mazeretiydi ve ben de bunu kullandığım için kendimden utanıyordum.</p>

  <p>Becker mutfaktan başını uzattı.</p>

  <p>“Sizinle konuşabilir miyim, efendim?”</p>

  <p>Odadan ayrıldığı için sevinme sırası bana gelmişti.</p>

  <p>“Ne oldu?” dedim acı bir sesle. “Suyu nasıl kaynatacağını mı unuttun?”</p>

  <p>Bana <i>Völkischer</i> Beobachter’den kesilmiş bir gazete kupürü uzattı. “Şuna bir bakın, efendim. Buradaki çekmecede buldum.”</p>

  <p>Bu “Rolf Vogelman, Özel Dedektif, Uzmanlık Alanı Kayıp Kişiler” yazan bir ilandı. Bruno Stahlecker’in zamanında canımı sıktığı ilan.</p>

  <p>Becker kupürün üstündeki tarihi işaret etti: “3 Ekim,” dedi. “Liza Ganz ortadan kaybolduktan dört gün sonra.”</p>

  <p>“İnsanların polisin bir şeyler bulmasını beklemekten ilk kez sıkılması olmaz,” dedim. “Ne de olsa eskiden ben de hayatımı bu şekilde ve görece daha dürüst kazanıyordum.”</p>

  <p>Becker birkaç fincan ve tabak bulup bir tepsiye dizdi. “Sizce ondan faydalanmış olabilirler mi, efendim?”</p>

  <p>“Sormamızda bir sakınca göremiyorum.”</p>

  <p>Ganz benim birlikte çalışmayı hiç istemeyeceğim türde, vazgeçmeyen bir müşteriydi.</p>

  <p>“Dediğim gibi Kommissar, gazetede kızımızla ilgili hiçbir haber çıkmadı ve arkadaşınız buraya yalnızca iki kez geldi. Zaman geçerken biz de kızımızın bulunması için nasıl bir çabanın gösterildiğini merak etmeye başladık. İnsanı kızdıran şey, bir şey bilmemek. Herr Vogelman’ı tutarsak en azından birisinin kızımızı bulmak için elinden geleni yaptığından emin olabileceğimizi düşündük. Kaba olmak istemiyorum, Kommissar, ama durum bu.”</p>

  <p>Kahvemi yudumlayıp başımı iki yana salladım.</p>

  <p>“Çok iyi anlıyorum,” dedim. “Muhtemelen ben de aynı şeyi yapardım. Keşke bu Vogelman kızınızı bulabilseydi.”</p>

  <p>İnsan onlara hayran kalıyor, diye düşündüm. Büyük olasılıkla özel bir dedektifin ücretini ödeyecek durumda değillerdi, ama yine de onu tutmuşlardı. Bunun için bütün tasarruflarını kullanmaları bile gerekmiş olabilirdi.</p>

  <p>Kahvemizi bitirip kalkmak üzereyken ertesi sabah bir polis arabasının gelip Bay Ganz'ı kızını teşhis için merkeze getirmesini önerdim.</p>

  <p>“Nezaketiniz için teşekkür ederiz, Kommissar,” dedi Frau Ganz, gülümsemeye çalışarak. “Herkes çok nazik.”</p>

  <p>Kocası onaylamasına başını salladı. Kapının yanında dikilirken gidişimizi görmek için sabırsızlanıyordu.</p>

  <p>“Herr Vogelman bizden para almadı. Siz de kocam için araba gönderiyorsunuz. Size ne kadar teşekkür etsem az.”</p>

  <p>Elini anlayışlı bir şekilde sıktım, oradan ayrıldık.</p>

  <p>Aşağıdaki eczaneden biraz toz alıp arabada yuttum. Becker bana tiksintiyle baktı.</p>

  <p>“Tanrım, bunu nasıl yapabildiğinizi bilmiyorum,” dedi ürpererek.</p>

  <p>“Böyle daha hızlı etkisini gösteriyor. Atlattığımız bu şeyden sonra tadını fark ettiğimi de söyleyemem zaten. Kötü haber vermekten nefret ediyorum.” Kalıntılar için dilimi ağzımda gezdirdim. “Ee? Bundan ne çıkardın? Sezgilerin daha öncekiyle aynı mı?”</p>

  <p>“Evet. Adam karısına durmadan anlamlı bakışlar atıyordu.”</p>

  <p>“Aslında sen de öyle,” dedim, başımı hayretle iki yana sallayarak.</p>

  <p>Becker kocaman sırıttı. “Fena değildi, değil mi?”</p>

  <p>“Sanırım bana yatakta nasıl olabileceğinden de bahsedeceksin, değil mi?”</p>

  <p>“Bence daha çok sizin tipiniz olurdu, efendim.”</p>

  <p>“Ya? Neden öyle dedin?”</p>

  <p>“Bilirsiniz, nezakete karşılık veren tip.”</p>

  <p>Baş ağrıma rağmen güldüm. “Nezakete, kötü habere verdiğinden daha fazla karşılık veriyor. Koca ayaklarımız ve sarkık yüzlerimizle oraya gidiyoruz, ama o sadece adet döneminin ortasındaymış gibi görünüyor.”</p>

  <p>“Kadın bir hemşire. Kötü haberlere alışık.”</p>

  <p>“Bu benim de aklımdan geçti, ama bence zaten yeterince ağlamış, hem de kısa bir süre önce. Ya Irma Hanke’nin annesi? O ağladı mı?”</p>

  <p>“Tanrım, hayır. O kadın Yahudi Süss kadar sertti. Oraya ilk gittiğimde burnunu biraz çekmiş olabilir. Ama onlarda da Ganz’larla aynı atmosfer vardı.”</p>

  <p>Saatime baktım. “Bence birer içkiye ihtiyacımız var. Sence?”</p>

  <p>Alexanderstrasse’deki Cafe Kerkau’ya gittik. Altmış bilardo masasıyla, Alex’ten bir sürü polisin görevden sonra rahatlamak için geldikleri bir yerdi.</p>

  <p>Birkaç bira alıp Becker’ın atış pratiği yaptığı masaya geldim.</p>

  <p>“Oynar mısınız?” diye sordu.</p>

  <p>“Bana meydan mı okuyorsun? Burası eskiden benim oturma odamdı.” Bir isteka alıp Becker’ın beyaz topa vuruşunu seyrettim. Kırmızı topa çarpıp kenardan sekti, diğer beyaz topa vurdu.</p>

  <p>“Bahse girmek ister misiniz?”</p>

  <p>“O atıştan sonra hayır. Öğreneceğin çok şey var. O atışı kaçırsaydın-”</p>

  <p>“Şanslı atıştı, hepsi bu,” diye ısrar etti Becker. Eğilip yarım metre uzaktan geçen bir atış yaptı.</p>

  <p>Dilimi şaklattım. “O elinde tuttuğun bir isteka, beyaz bir sopa değil. Bu yüzden beni yenmeye çalışmayı bırak, olur mu? Bak, eğer seni mutlu edecekse beş marka bir oyun oynarız.”</p>

  <p>Hafifçe gülümseyip omuzlarını gevşetti.</p>

  <p>“Yirmi puan sizin için iyi mi?”</p>

  <p>İlk ben başlayıp açılış vuruşunu ıskaladım. Ondan sonra bebek bakıcılığı yapsam da olurdu. Becker’ın gençliğini İzci olarak geçirmediğine kuşku yoktu. Dört oyundan sonra masaya bir yirmilik atıp merhamet için yalvardım. Becker parayı geri itti.</p>

  <p>“Önemli değil,” dedi. “Sizi yenmeme izin verdiniz.”</p>

  <p>“Bu da öğrenmen gereken başka bir şey. Bahis bahistir. Almayı düşünmüyorsan asla para için oynama. Seni bağışlayan bir adam senin de onu bağışlamanı bekler. Bu insanları gergin hale getirir, hepsi bu.</p>

  <p>“Bu iyi bir tavsiyeye benziyor.” Parayı cebine attı.</p>

  <p>“İş gibi,” diye devam ettim. “Hiçbir zaman bedavaya çalışmazsın. Yaptığın iş için para almazsan fazla değeri olmaz.” İstekayı rafa koyup biramı bitirdim. “Bir işi karşılıksız olarak yapacak birisine asla güvenme.”</p>

  <p>“Bu özel dedektif olarak öğrendiğiniz bir şey mi?”</p>

  <p>“Hayır, iyi bir iş adamı olarak öğrendiğim bir şey. Ama sen bahsettiğin için söyleyeyim, kayıp bir kızı bulmaya çalışan ve parayı geri çeviren bir özel dedektifin kokusu hiç hoşuma gitmedi.”</p>

  <p>“Rolf Vogelmann mı? Ama kızı bulamamış.”</p>

  <p>“Sana bir şey söyleyeyim. Bugünlerde bu şehirde sürekli birileri kayboluyor. Hepsinin kaybolma nedeni de farklı. Birisini bulmak istisnadır, kural değil. Hayal kırıklığına uğramış bütün müşterilerimin faturasını yırtsam, şimdiye kadar bulaşıkları yıkamaya başlardım. Özel dedektif olduğunda duygulara yer yoktur. Para almayan bir adam, yemek yiyemez.”</p>

  <p>“Belki bu Vogelmann denen adam sadece sizden daha cömerttir, efendim.”</p>

  <p>Başımı iki yana salladım. “Buna nasıl parasının yettiğini bilmiyorum,” dedim, Vogelmann’ın ilanını açıp tekrar bakarak. “Hem de böyle ek masrafları varken.”</p>
</body>
</html>