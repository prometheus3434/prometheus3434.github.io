<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1 title="DOKUZ"><img alt="dokuz" src="../Images/dokuz.png"/></h1>

  <h2 class="sigil_not_in_toc"><i>Cuma,</i> 16 Eylül</h2>

  <p class="girinti-yok">“Nerelisin Gottfried?”</p>

  <p>Adam gururla gülümsedi. “Eğer, Sudetenland. Birkaç hafta ve oraya Almanya diyebilirsiniz.”</p>

  <p>“Ben çılgınlık diyorum,” dedim. “Birkaç hafta içinde sizin Sudetendeutsche Partei hepimizi savaşa sokacak. Çoğu SDP bölgesinde şimdiden sıkıyönetim ilan edildi.”</p>

  <p>“Erkeklerin inandıkları şey için ölmeleri gerekir.” Sandalyesinde arkasına yaslanıp mahmuzunu sorgu odasının zeminine sürttü. Ayağa kalkıp gömleğimin yakasını gevşettim, pencereden giren güneş ışığı huzmesinden çıktım. Sıcak bir gündü. Hava eski Prusya süvari üniforması bir yana ceket giymek için bile çok sıcaktı. Gottfried Bautz o sabah tutuklanmıştı ve sıcağı hissetmiyor gibiydi. Ama parafinli bıyığı kolayca dikilme arzusunu kaybetme belirtileri göstermeye başlamıştı.</p>

  <p>“Ya kadınlar?” diye sordum. “Onlar da ölmek zorunda mı?”</p>

  <p>Gözleri kısıldı. “Bence artık beni buraya neden getirdiğinizi söylemeniz gerekiyor, değil mi, Herr Kommissar?”</p>

  <p>“Richard Wagner Strasse’deki masaj salonuna gittiniz mi hiç?”</p>

  <p>“Hayır, sanmıyorum.”</p>

  <p>“Sen unutulması zor bir adamsın, Gottfried. Merdivenleri beyaz bir aygırla çıkmış olsan bile daha kolay hatırlanmanı sağlayabileceğinden kuşkuluyum. Bu arada neden üniforma giyiyorsun?”</p>

  <p>“Ben Almanya’ya hizmet ettim ve bununla gurur duyuyorum. Neden üniforma giymeyeyim?”</p>

  <p>Savaşın bitmesiyle ilgili bir şeyler söylemeye başladım, ama yeni bir savaş yoldayken ve Gottfried kaçığın teki gibi davranırken bunun bir anlamı yok gibiydi.</p>

  <p>“Peki,” dedim. “Robert Wagner Strasse’deki masaj salonuna gittin mi, gitmedin mi?”</p>

  <p>“Olabilir. İnsan öyle yerlerin tam konumunu hatırlayamayabiliyor. Benim öyle bir alışkanlığım yok-”</p>

  <p>“Bana karakterli numarası yapma. Oradaki kızlardan biri onu öldürmeye çalıştığını söylüyor.”</p>

  <p>“Bu çok saçma.”</p>

  <p>“Korkarım, kız çok kararlı görünüyor.”</p>

  <p>“Bu kız bana karşı resmi bir şikâyette mi bulundu?”</p>

  <p>“Evet.”</p>

  <p>Gottfried Bautz kendini beğenmiş bir şekilde güldü. “Hadi, Herr Kommissar. İkimiz de bunun doğru olmadığını biliyoruz. Birincisi bir teşhis olayı olmadı. İkincisi, olsaydı bile, Almanya’da kayıp köpeğini bile polise bildirecek bir fahişe yoktur. Şikâyet yok, tanık yok, o zaman bu konuşmayı neden yaptığımızı bilmiyorum.”</p>

  <p>“Onu bir domuz gibi bağladığını, ağzını tıkayıp onu boğmaya çalıştığını söyledi.”</p>

  <p>“Şöyle dedi, böyle dedi, ne bu saçmalık? Benim sözlerime karşılık onunkiler mi?”</p>

  <p>“Tanık olduğunu unutuyorsun, değil mi, Gottfried? Sen kızı boğarken içeri başka bir kız girmişti, değil mi? Dediğim gibi sen kolay unutulacak bir adam değilsin.”</p>

  <p>“Kimin doğruyu söylediğine mahkeme karar versin,” dedi. “Ülkesi için savaşan ben mi, yoksa birkaç küçük balarısı mı? Onlar da aynısına hazırlar mı?” Artık bağırıyordu. Şeffaf bir tabaka gibi alnında ter birikmeye başlamıştı. “Sen sadece bir kusmuğu karıştırıyorsun ve bunu biliyorsun.” Tekrar oturup parmağımı yüzünün ortasına doğrulttum.</p>

  <p>“Ukalalık etme, Gottfried. Burada olmaz. Alex, boksör Max Schmeling’den daha fazla insan dövmüştür ve dövüşün sonunda hepsi soyunma odasına gitmeyi bile başaramamıştır.” Ellerimi başımın arkasında kavuşturup arkama yaslandım ve kayıtsız bir şekilde tavana baktım. “Bana inan, Gottfried. Bu küçük arı benim ona yapmasını söylediklerimi yapmayacak kadar aptal değil. Ona mahkeme yargıcına oral yapmasını söylersem, yapar. Anladın mı?”</p>

  <p>“Git kendini becer o zaman,” diye hırladı. “Eğer benim için ısmarlama bir kafes yapacaksan anahtar yapmak için bana ihtiyacın yok. Sorularına neden cevap vereyim ki?”</p>

  <p>“Keyfine bak. Benim acelem yok. Ben eve gidip güzel bir banyo yapacağım, iyi bir uyku çekeceğim. Sonra buraya geri dönüp senin nasıl bir gece geçirdiğine bakacağım. Ne diyebilirim ki? Buraya boşuna Gri Acı demiyorlar.”</p>

  <p>“Tamam, tamam,” diye inledi. “Sor bakalım şu rezil sorularını.”</p>

  <p>“Odanı araştırdık.”</p>

  <p>“Hoşunuza gitti mi?”</p>

  <p>“Odanı paylaştığın böcekler kadar değil. Bir miktar ip bulduk. Müfettişim onun Ka-De-We’den aldığın özel boğma ipi olduğunu düşünüyor. Öte yandan birini bağladığın türde bir ip de olabilir.”</p>

  <p>“Ya da işimde kullandığım bir ip olabilir. Ben Rochling’s Mobilya Taşıma için çalışıyorum.”</p>

  <p>“Evet, kontrol ettim. Ama neden eve ip götürüyorsun ki? Neden minibüste bırakmıyorsun?”</p>

  <p>“Kendimi asacaktım.”</p>

  <p>“Neden kararını değiştirdin?”</p>

  <p>“Bir süre düşündüm, sonra her şey o kadar da kötü görünmedi. Bu seninle tanışmadan önceydi.”</p>

  <p>“Ya yatağının altında bulduğumuz torbadaki kan lekeli giysiler ne oluyor?”</p>

  <p>“O mu? Adet kanı. Bir tanıdığımın. Küçük bir kaza yaşadı. O giysileri yakacaktım, ama unuttum.”</p>

  <p>“Bunu kanıtlayabilir misin? Bu arkadaşın hikâyeni doğrular mı?”</p>

  <p>“Ne yazık ki sana onunla ilgili bir şey söyleyemem, Kommissar. Sıradan bir şey, anlayacağın üzere.” Durakladı. “Ama söylediklerimi doğrulayacak bilimsel testler vardır elbette, değil mi?”</p>

  <p>“Testler insan kanı olup olmadığını doğrular. Ama senin söylediğin kadar kesin bir test olduğunu sanmıyorum. Yine de tam olarak bilemem, ben patolog değilim.”</p>

  <p>Ayağa kalkıp cama gittim. Sigaramı bulup bir tane yaktım.</p>

  <p>“Sigara?” Başını salladı, paketi masanın üstünden ona doğru attım. El bombasını fırlatmadan önce ilk nefesi çekmesine izin verdim. “Dört, muhtemelen beş kızın cinayetini araştırıyorum,” dedim alçak sesle. “Bu yüzden buradasın. Dedikleri gibi, bize soruşturmamızda yardım ediyorsun.”</p>

  <p>Gottfried hızla doğruldu, diliyle alt dudağını sıkıştırdı, attığı sigara masanın üstünde yuvarlandı. Başını sallamaya başladı ve durmadı.</p>

  <p>“Hayır, hayır, hayır. Hayır, yanlış adamı yakaladınız. Ben hiçbir şey bilmiyorum. Lütfen, bana inanmak zorundasınız. Ben masumum.”</p>

  <p>“Dresden’de, 1931’de tecavüz ettiğin o kız ne olacak? Bunun için hapis yattın, değil mi, Gottfried? Görüyorsun, seni araştırdım.”</p>

  <p>“O ırza tasaddiydi. Kızın yaşı küçüktü, hepsi bu. Bilmiyordum. Kızın onayı vardı.”</p>

  <p>“Bir bakalım, kaç yaşındaydı kız? On beş mi? On altı mı? Öldürülen kızlarla aynı yaşta. Belki de sen genç kız seviyorsundur. Yaptığın şeyden utanıyor, suçu onlara atıyorsun. Sana bu şeyleri nasıl yaptırabiliyorlar?”</p>

  <p>“Hayır, bu doğru değil. Yemin ederim-”</p>

  <p>“Nasıl bu kadar iğrenç olabilirler? Seni böyle terbiyesizce nasıl tahrik edebilirler?”</p>

  <p>“Kes şunu, Tanrı aşkına-”</p>

  <p>“Sen mi masumsun. Beni güldürme. Senin masumiyetinin hiçbir değeri yok, Gottfried. Masumiyet ahlâklı, kanuna uyan vatandaşlar içindir, senin gibi masaj salonunda bir kızı boğmaya çalışan lağım fareleri için değildir. Şimdi otur ve çeneni kapa.”</p>

  <p>Topuklarının üstünde bir süre gidip geldi, sonra şiddetle sandalyesine çöktü. “Ben kimseyi öldürmedim,” diye mırıldandı. “Bu işi nasıl halletmek istiyorsun bilmiyorum, ama sana söyleyeyim, ben masumum.”</p>

  <p>“Olabilir,” dedim. “Ama biraz talaş dökmeden odunu tıraşlamam mümkün değil. Bu yüzden masum ol ya da olma seni bir süre burada tutacağım. En azından seni kontrol edene kadar.” Ceketimi alıp kapıya yürüdüm.</p>

  <p>“Şimdilik bir sorum daha var,” dedim. “Bir araban yoktur herhalde, değil mi?”</p>

  <p>“Bu maaşla mı? Şaka mı yapıyorsun?”</p>

  <p>“Ya mobilya taşıma kamyonu? Onu sen mi kullanıyorsun?”</p>

  <p>“Evet. Şoför benim.”</p>

  <p>“Hiç akşamları kullanır mısın?” Sessiz kaldı. Omuz silktim. “Eh, her zaman patronuna sorabilirim tabii ki.”</p>

  <p>“Buna izin verilmiyor, ama bazen kullanıyorum, evet. Özel iş filan yapıyorum.” Bana dürüst bir şekilde baktı. “Ama eğer ima ettiğin buysa birini öldürmek için kullanmadım.”</p>

  <p>“Bunu ima etmiyordum. Ama fikir için teşekkürler.”</p>

  <p>Arthur Nebe’nin ofisinde oturup telefon konuşmasını bitirmesini bekledim. Sonunda ahizeyi bıraktığında yüzü çok ciddiydi. Ben bir şey söylemek üzereyken parmağını dudaklarına götürdü, çekmecesini açtı, bir çaydanlık örtüsü çıkarıp telefonun üstüne örttü.</p>

  <p>“Bu ne için?”</p>

  <p>“Telefonu dinliyorlar. Heydrich galiba, ama kim bilir? Örtü konuşmamızın gizli kalmasını sağlar.” Führer’in resminin altında, sandalyesinde arkasına yaslanıp uzun ve yorgun bir şekilde iç geçirdi. “Arayan Berchtesgaden’deki adamlarımdan biriydi,” dedi. “Hitler’in İngiltere başbakanıyla yaptığı görüşme pek iyi gitmiyor gibi gözüküyor. Sevgili Almanya başbakanımızın İngiltere’yle savaş çıkıp çıkmamasını umursadığını sanmıyorum. Hiçbir şeyden ödün vermiyor.</p>

  <p>“Tabii ki, dünya yıkılsa bile bu Sudeten Almanları umurunda olmaz. Milliyetçilik meselesi sadece bir paravan. Bunu herkes biliyor. Onun istediği şey Avusturya-Macaristan ağır sanayi. Eğer bir Avrupa muharebesinde savaşacaksa buna ihtiyacı var. Tanrım, keşke Chamberlain’den daha güçlü biriyle uğraşmak zorunda kalsa. Adam şemsiyesiyle geldi, biliyor musun? Lanet olası küçük banka müdürü.”</p>

  <p>“Öyle mi düşünüyorsun? Bence şemsiye duyarlı bir adamı işaret eder. Hitler veya Goebbels’in şemsiye taşıyan bir insan kalabalığını galeyana getirmeyi başarabileceğini düşünüyor musun? İngilizleri radikalleştirmeyi olanaksız hale getiren şey onların mantıksızlıklarının ta kendisi. Ve onları bu yüzden kıskanmalıyız.”</p>

  <p>“Güzel bir fikir,” dedi, düşünceli bir şekilde gülümseyerek. “Ama bana tutukladığın şu adamı anlat. Sence aradığımız adam olabilir mi?”</p>

  <p>Duvarlarda ve tavanda daha inandırıcı bir kanıt bulmayı umarcasına bir an için etrafıma bakındım. Sonra alt kattaki hücrede duran Gottfried Bautz’un varlığını reddetmek istercesine ellerimi kaldırdım.</p>

  <p>“Dolaylı bir bakış açısına göre upuzun listeye girebilir.” İç çektim. “Ama onu cinayetlerle bağlayan kesin bir şey yok. Odasında bulduğumuz ip ölen kızlardan birinin ayağına bağlanan iple aynı türde. Ama bu çok sık rastlanan bir ip. Alex’te de aynı tipte ip kullanıyoruz.</p>

  <p>“Yatağının altında bulduğumuz giysilerdeki kan kurbanlardan birine ait olabilir. Aynı şekilde iddia ettiği gibi adet kanı da olabilir. Bir minibüs kullandığı için kurbanları kolayca taşıyıp öldürebilir. Şu anda bazı çocuklara kontrol ettiriyorum, ama şimdiye kadar bir dişçinin parmakları kadar temiz görünüyor.</p>

  <p>“Ve sonra bir de sabıka kaydı var. Daha önce cinsi münasebet suçları yüzünden, reşit olmayan bir kızla cinsel ilişkide bulunduğu için kapısını kilitlemişiz. Yakın zamanda büyük ihtimalle onu bağlamasını kabul eden bir fahişeyi boğmaya kalkmış. Bu yüzden aradığımız adamın psikolojik tipine uyuyor olabilir.” Başımı iki yana salladım. “Ama lanet Frizt Lang’den daha fazla ‘olabilir’ var. Ben gerçek kanıt istiyorum.”</p>

  <p>Nebe ağırbaşlı bir şekilde başını sallayıp çizmelerini masaya koydu. Parmak uçlarını birbirine bastırıp, “Bir dava oluşturabilir misin?” diye sordu. “Adamı konuşturabilir misin?”</p>

  <p>“Adam aptal değil. Bu biraz zaman alacaktır. Ben iyi bir sorgulayıcı değilim ve kestirmeden gidecek de değilim. Bu davada istediğim son şey karakol kayıt defterine geçen kırık bir diş. Josef Kahn bu yüzden katlanıp akıl hastanesine kaldırıldı.” Nebe'nin masasındaki kutuda duran Amerikan sigaralarından bir tane aldım. Goering’in hediyesi olan pirinçten yapılma aşırı büyük masa çakmağıyla yaktım. Başbakan kendisine küçük bir hizmette bulunan herkese sigara çakmağı veriyordu. Çakmakları bir dadının şekerlemeleri kullandığı gibi kullanıyordu.</p>

  <p>“Bu arada o salıverildi mi?”</p>

  <p>Nebe’nin ince yüzünde acılı bir ifade belirdi. “Hayır, henüz değil,” dedi.</p>

  <p>“Kimseyi öldürmemiş olmasının yalnızca küçük bir ayrıntı olduğunu biliyorum, ama sence salıverilmesinin zamanı gelmedi mi? Hâlâ bazı standartlarımız var, değil mi?”</p>

  <p>Ayağa kalkıp masanın etrafından dolaştı, önümde dikildi.</p>

  <p>“Bu hiç hoşuna gitmeyecek, Bernie,” dedi. “Benim de gitmiyor.”</p>

  <p>“Bu neden bir istisna olsun ki? Tuvaletlerde ayna olmamasının tek nedeninin kimsenin aynada kendi gözlerine bakmak zorunda kalmaması olduğunun farkındayım. Onu bırakmayacaklar, değil mi?”</p>

  <p>Nebe masanın yan tarafına yaslandı, kollarını göğsünde kavuşturup bir an için botlarının ucuna baktı.</p>

  <p>“Korkarım bundan daha kötü. Öldü.”</p>

  <p>“Ne oldu?”</p>

  <p>“Resmi olarak mı?”</p>

  <p>“Bir dene bakalım.”</p>

  <p>“Josef Kahn zihinsel durumu dengede değilken hayatına kıydı.”</p>

  <p>“Bunun kulağa iyi geldiğini görebiliyorum. Ama sen farklı olduğunu biliyorsun, değil mi?”</p>

  <p>“Kesin olarak bir şey bilmiyorum.” Omuz silkti. “Bu yüzden buna bilinçli bir tahmin diyebilirsin. Bir şeyler duyuyorum, bir şeyler okuyorum ve birkaç mantıklı sonuç çıkarıyorum. Reichskriminaldirektor olduğumdan doğal olarak İç İşleri Bakanlığı’ndaki her türlü gizli emre erişimim var.” Bir sigara alıp yaktı. “Bu emirler genellikle kulağa tarafsız gelen bürokratik isimlerle kamufle edilir.</p>

  <p>“Neyse, şu anda ciddi bünyevi hastalıkların araştırılması için yeni bir komite kurulması yönünde bir hareket var-”</p>

  <p>“Yani bu ülkenin şimdi acısını çektiği hastalık gibi mi?”</p>

  <p>“-amaç ‘Führer’in bu konuyla ilgili düşünceleriyle uyum içindeki pozitif ırk ıslahını teşvik etmek.’” Sigarasını arkasındaki duvarda asılı duran portreye doğru salladı. “İnsan ne zaman ‘Führer’in bu konudaki düşüncesi’ tabirini okusa, onun çok okunmuş kitabının bir kopyasını alması gerektiğini anlıyor. Ve orada fiziksel olarak dejenere ve zihinsel hastalığı olanların ırkın gelecekteki sağlığını kirletmesini önlemek için elimizdeki her türlü modern tıbbi araçları kullanmaktan bahsettiğini görüyorsun.”</p>

  <p>“Bu da ne demek?”</p>

  <p>“Ben bu sözlerin, böyle talihsizlerin sadece aile kurmasının engelleneceği anlamına geldiğini sanmıştım. Yani böylesi mantıklı görünüyor, değil mi? Kendilerine bakamayacak durumdaysalar çocuk yetiştirmeye de uygun değillerdir.”</p>

  <p>“Bu Hitler Gençliği liderlerini caydırmış görünmüyor.”</p>

  <p>Nebe genzinden bir ses çıkarıp masasına geri döndü. “Ne söylediğine dikkat etsen iyi olacak, Bernie,” dedi yarı eğlenerek.</p>

  <p>“Komik kısma gel.”</p>

  <p>“Şöyle ki, bakımevlerinde kalanların akrabaları tarafından Kripo’ya bildirilen durumların ya da istersen şikâyetlerin diyebilirsin, sayısı ötenazinin resmi olmayan şekillerde şimdiden başladığını düşünmeme neden oldu.”</p>

  <p>Öne doğru eğilip burnumun kemiğini sıktım.</p>

  <p>"Hiç başın ağrıyor mu? Benim ağrıyor. Başlatan da genellikle koku oluyor. Boya çok kötü kokuyor. Morgdaki formaldehit de öyle. Ama en kötüsü serserilerin ve ayyaşların geceyi geçirdikleri berbat, sidik kokulu yerler. Bu, en kötü kâbuslarımda bile hatırlayabildiğim bir koku. Ve Arthur, bu şehirdeki en kötü kokuları bildiğimi sanırdım. Ama bu, geçen aynı pisliğinin geçen yılın yumurtasıyla pişirilmesinden daha kötü.”</p>

  <p>Nebe bir çekmece açıp bir şişe ve iki bardak çıkardı. Bardakları bolca doldururken bir şey söylemedi.</p>

  <p>İçkiyi bir dikişte içip ateşli sıvının kalbim ve midemden geriye kalanları aramasını bekledim. Başımı sallayıp bir tane daha doldurmasını istedim. “Tam işlerin daha kötü olamayacağını düşündüğün anda aslında işlerin sandığından hep çok daha kötü olduğunu öğreniyorsun.” İkinci bardağı da dikip boş şeklini inceledim. “Bana dosdoğru söylediğin için teşekkür ederim, Arthur.” Ağır ağır ayağa kalktım. “Ve içki için de teşekkürler.”</p>

  <p>“Lütfen bana şüphelin hakkında bilgi vermeye devam et,” dedi. “Bir iki adamının ona iyi polis kötü polisi oynamasını da göz önünde bulundurabilirsin. Sert şeyler olmadan, sadece eski moda psikolojik baskı yapmak için. Demek istediğim türde şeyleri bilirsin. Bu arada ekibinle aran nasıl? Her şey yolunda mı? Kızgınlık ya da öyle bir şey yok, değil mi?”</p>

  <p>Tekrar oturup ona Parti topluluğu kadar kalabalık bir hatalar listesi sayabilirdim, ama buna ihtiyacı yoktu. Kripo’da benim ekibimdeki üç polisten çok daha kötü yüz polis olduğunu biliyordum. Bu yüzden sadece başımı sallayıp her şeyin yolunda olduğunu söyledim.</p>

  <p>Ama sonra Nebe’nin ofisinin kapısında durup otomatik olarak, hiç düşünmeden o sözleri sarf ettim. Zorunluluktan ya da başkasına cevap olarak; dikkatleri üstüme çekmemek ve birilerini gücendirme derdinden kaçınmak mazeretiyle kendimi teselli ettiğim bir durumdan dolayı değil. İlk önce ben söyledim.</p>

  <p>“Heil Hitler.”</p>

  <p>“Heil Hitler.” Nebe ağzında geveleyerek cevabı verirken yazdığı şeyden başını kaldırmadığı için ifademi görmedi. Yüzümün neye benzediğini bilmiyordum. Ama yüzümdeki ifade her neyse, Alex’teki tek gerçek şikâyetimin kendime karşı olacağını fark etmemden kaynaklanmıştı.</p>
</body>
</html>