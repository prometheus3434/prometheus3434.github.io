<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1 title="YİRMİ"><img src="../Images/yirmi.png" alt=""/></h1>

  <h2 class="sigil_not_in_toc"><i>Perşembe, 3 Kasım</i></h2>

  <p class="girinti-yok">İkamet Tescil Ofisi, eskiden Frankfurt yakınlarında Michelstadt’ta, şimdi Tiergartenstrasse 8a, Berlin West 35’te yaşayan bir Otto Rahn buldu.</p>

  <p>Öte yandan VC1 Sabıka Sicil Kaydı Birimi ondan bir iz bulamadı.</p>

  <p>Aranan Kişiler Listesi oluşturan VC2 departmanı da öyle. Ben oradan ayrılmak üzereyken departman müdürü Baum adındaki bir SS-Sturmbannführer beni ofisine çağırdı.</p>

  <p>“Kommissar, o memura Otto Rahn adında biri hakkında bir şey sorduğunuzu mu duydum?”</p>

  <p>Otto Rahn hakkında mümkün olan her şeyi bulmak istediğimi söyledim.</p>

  <p>“Hangi departmanda çalışıyorsunuz?”</p>

  <p>“Cinayet Masası. Kendisi bize bir soruşturmada yardım edebilir.”</p>

  <p>“Yani onun bir suç işlediğini düşünmüyorsunuz, değil mi?”</p>

  <p>Sturmbannführer'in Otto Rahn hakkında bir şey bildiğini hissedip izlerimi biraz gizlemeye karar verdim.</p>

  <p>“Tanrım, hayır,” dedim. “Dediğim gibi, sadece bizi önemli bir tanıkla görüştürebileceğini düşündüm. Neden? O isimde birini mi tanıyorsunuz?”</p>

  <p>“Evet, aslında tanıyorum,” dedi. “Aslında arkadaşım sayılır. SS’te bir Otto Rahn var.”</p>

  <hr class="gecis"/>

  <p class="girinti-yok">Eski Hotel Prinz Albrecht Strasse, kemerli pencereleri ve sahte Korint sütunları; birinci katta, üzerinde heybetli bir saat kulesinin yükseldiği iki uzun, diktatör büyüklüğündeki balkonlarıyla dikkati çekmeyen, dört katlı bir binaydı. Yetmiş odası Bristol ya da Adlon gibi büyük otellerle hiçbir zaman aynı ligde olmadığı anlamına geliyordu. Belki de bu yüzden oraya SS tarafından el konmuştu. Şu anda SS-Haus denen ve sekiz numaradaki Gestapo karargâhına bitişik olan bina aynı zamanda Reichsführer-SS olarak Heinrich Himmler’in de karargâhıydı.</p>

  <p>İkinci kattaki Personel Kayıtları Departmanında kimliğimi gösterip görevimi açıkladım.</p>

  <p>“SD tarafından, SS’deki birisinin General Heydrich’in özel kadrosuna terfi durumunun değerlendirilmesi için güvenlik kaydını almam emredildi.”</p>

  <p>Heydrich'in adını duyan vazife başındaki SS onbaşı gerildi.</p>

  <p>“Size nasıl yardımcı olabilirim?” dedi hevesle.</p>

  <p>“Bir adamın dosyasını görmek istiyorum. Adı Otto Rahn.”</p>

  <p>Onbaşı bana beklememi söyledi. Bitişikteki odaya geçip dosya dolabını araştırmaya başladı.</p>

  <p>“İşte burada,” dedi, birkaç dakika sonra dosyayla birlikte geri gelerek. “Korkarım dosyayı burada incelemenizi istemek zorundayım. Dosya bu ofisten yalnızca Reichsführer’in kendisinin yazılı onayıyla çıkabilir.”</p>

  <p>“Doğal olarak bunu biliyorum,” dedim soğuk bir sesle. “Ama sadece kısaca bakmam yeterli olacak. Bu sadece resmi bir güvenlik kontrolü.” Geri çekilip ofisin uzak tarafındaki kürsüde dikildim, içindekileri incelemek için dosyayı açtım. Bilgiler gerçekten ilginçti.</p>

  <hr class="gecis"/>

  <p class="girinti-yok">SS-Unterscharführer Otto Rahn; 18 Şubat 1904’te Odenwald, Michelstadt’ta dünyaya gelmiş; Heidelberg Üniversitesi’nde filoloji okumuş, 1928’de mezun olmuş; 1936’da SS’e katılmış; Nisan 1936’da SS-Unterscharführer’liğe terfi etmiş; Eylül 1937’de SS-Ölümleri Ana Birimi “Oberbayem” Dachau Toplama Kampı’nda görevlendirilmiş; Aralık 1938’de Irk ve Yeniden Yerleşme Ofisi’ne verilmiş; SS sözcüsü ve <i>Kutsal Kâse Peşinde (1933)</i> ve <i>Lucifer’in Hizmetkârları</i> (1938) kitaplarının yazarı.</p>

  <p>Bunları birkaç sayfalık tıbbi notlar ve karakter değerlendirmeleri takip ediyordu. Bunların arasında SS-Gruppenführer Theodor Elicke'nin Rahn’ı “Bazı tuhaflıkları olsa da çalışkan” olarak tarif eden değerlendirmesi de bulunuyordu. Benim görüşüme göre bu cinayetten saç uzunluğuna kadar her şeyi kapsayabilirdi.</p>

  <p>Rahn’ın dosyasını onbaşıya götürüp binadan çıktım. Otto Rahn.</p>

  <p>Onun hakkında bir şeyler öğrendikçe sadece incelikle planlanmış bir dolandırıcılıktan fazlasını yaptığına inanmaya başlıyordum. Bu, paranın dışında başka bir şeyle ilgilenen bir adamdı. “Fanatik” sözcüğünün uygun düştüğü bir adam. Steglitz’e geri dönerken Rahn’ın Tiergartenstrasse’deki evinden geçtim. Ön kapısından Kırmızılı Kadın ve Kıyamet’in Canavarları çıksa bile şaşırmayacaktım.</p>

  <hr class="gecis"/>

  <p class="girinti-yok">Biz arabayla Grünewald’in kıyısındaki Kurfürstendamm’ın güneyinde bulunan Caspar-Theyss Strasse’ye varana kadar hava kararmıştı. Burası çoğunda doktor ve dişçilerin oturduğu, heybetli görünmelerine çok az kalmış olan villalardan oluşan sessiz bir caddeydi. Paulsbornerstrasse’nin köşesinde bulunan otuz üç numaranın yanında küçük bir hastane, karşısında da hastaneyi ziyarete gelenlerin çiçek alabileceği bir çiçekçi vardı.</p>

  <p>Rahn’ın bizi davet ettiği evin tuhaf görünümünde Zencefilli Kurabiye Adam dokunuşu var gibiydi. Tuğladan yapılma bodrum ve zemin katlar kahverengi boyanmıştı, birinci ve ikinci katlar ise krem rengiydi. Evin doğu yakasında çok köşeli bir kule; ortasında ahşap bir sundurması olan bir balkon, batı tarafında ise yuvarlak pencerelerin üstünde asılı duran, yosun kaplı üçgen, ahşap çatı duvarı vardı.</p>

  <p>“Umarım yanında sarımsak getirmişsindir,” dedim Hildegard’a arabayı park ederken. Evin görünümüne fazla aldırmadığını görebiliyordum.</p>

  <p>Hâlâ her şeyin dürüst olduğuna inandığı için inatçı bir sessizlikle oturuyordu.</p>

  <p>Üzerinde Zodyak sembollerinin bulunduğu dökme demir kapıya doğru yürüdük. Bahçedeki çok sayıda ladin ağacından birinin altında durmuş sigara içen iki SS adamının ne yaptığını merak ettim. Bu düşünce aklımda yalnızca birkaç saniye kalırken aklıma daha zorlayıcı yeni bir soru gelmişti: onlar ve yola park etmiş olan birkaç Parti arabası orada ne arıyordu?</p>

  <p>Kapıyı Otto Rahn açtı, bizi anlayışlı bir sıcaklıkla karşılayıp vestiyere götürdü, paltolarımızı aldı.</p>

  <p>“İçeri girmeden önce söyleyeyim,” dedi. “İçeride bu seans için gelen başka insanlar da var. Herr Weisthor’un kâhin olarak hüneri onu Almanya’nın en önemli bilgesi haline getirdi. Sanırım önde gelen çok sayıda Parti üyesinin Herr Weisthor’un çalışmasına olumlu baktığını daha önce söylemiştim -aslında burası onun evi- ayrıca Herr Vogelmann ve benim dışımda diğer konuklardan birini de tanıyor olmalısınız.”</p>

  <p>Hildegard'ın ağzı açık kaldı. “Führer değil, herhalde?”</p>

  <p>Rahn gülümsedi. “Hayır, hayır o değil. Ama ona çok yakın birisi. Bu akşamki temas sırasında sıcak bir atmosfer oluşturabilmek için ona da herkes gibi davranılmasını rica etti. Bu yüzden şaşırmamanız için söyleyeyim, Reichsführer-SS Heinrich Himmler’den bahsediyorum. Dışarıdaki güvenlik görevlilerini görüp neler olduğunu merak etmişsinizdir. Reichsführer çalışmalarımızın büyük bir hamisidir ve pek çok seansa katılmıştır.”</p>

  <p>Vestiyerden çıkıp düğmeli, yeşil deri minderlerle ses geçirmez hale getirilmiş bir kapıdan geçip büyük ve basit bir şekilde döşenmiş L-biçiminde bir odaya girdik. Kalın, yeşil halının karşı tarafında yuvarlak bir masa, onun aksi yönünde on kişinin başında dikildiği bir kanepe ve birkaç koltuk vardı. Açık meşe lambrilerin arasında kalan duvar boşlukları beyaza boyanmış ve yeşil perdelerin hepsi çekilmişti. Bu odada öyle bir klasik Alman havası vardı ki İsviçre Ordu çakısının sıcak ve dostça olduğunu söylemekle aynı şeydi.</p>

  <p>Rahn bize içki getirip Hildegard ve beni salona tanıştırdı. İlk önce Vogelmann’ın kızıl kafasını görüp ona başımla selam verdim, sonra Himmler’i aramaya başladım. Kimse üniforma giymediği için onu koyu, çift sıra düğmeli takımı içinde seçmek zordu. Beklediğimden daha uzun boylu ve gençti - en fazla otuz yedi, otuz sekiz olmalıydı. Konuşurken ılımlı bir adam gibi görünüyordu. Kocaman altın Rolex’i dışında genel izlenimim Alman gizli polisinin başından çok bir okul müdürüne benzediği şeklindeydi. Ve İsviçre saatlerini güçlü adamlar için bu kadar çekici hale getiren de neydi? Ama bu güçlü adam için bir saat, Hildegard Steininger kadar çekici değildi. İkisi kısa süre içinde derin bir sohbete gömüldüler.</p>

  <p>“Herr Weisthor kısa süre içinde gelecek,” dedi Rahn. “Ruhsal dünyaya yaklaşmadan önce birkaç dakika sessizce meditasyon yapması gerekiyor. Size Reinhard Lange’yi tanıştırayım. Kendisi eşinize bıraktığım derginin sahibidir.”</p>

  <p>“Aa evet, <i>Urania”</i></p>

  <p>İşte karşımdaydı. Kısa boylu ve tombul adamın, ona vurmanız ya da öpmeniz için size meydan okuyormuş gibi hırçın bir şekilde sarkık duran alt dudağı ve çenelerinden birinde bir gamzesi vardı. Sarı saçları geriye doğru seyrelmişti, ama kulaklarında bebeksi bir hava vardı. Neredeyse hiç kaşı yoktu, gözleri yarı kapalı, hatta çekik gibiydi. Bu iki özellik onu zayıf ve kararsız, bir anlamda İmparator Neron gibi gösteriyordu. Muhtemelen bu ikisi de değildi, ama etrafını kuşatan güçlü parfüm kokusu, kendinden memnun havası ve hafif teatral konuşma tarzı, onun hakkındaki ilk izlenimimi düzeltmeye yaramadı. İşim sayesinde insanların karakterlerini hızlı ve oldukça doğru bir şekilde tahmin edebiliyordum. Lange’yle yaptığım beş dakikalık sohbet onun hakkında yanılmadığımı bana gösterdi. Bu adam beş para etmez küçük bir homoydu.</p>

  <p>İzin isteyip vestiyerin ilerisinde gördüğüm tuvalete gittim. Weisthor’un evine seanstan sonra geri dönmeye ve içinde bulunduğumuzdan daha ilginç odalar olup olmadığını görmeye çoktan karar vermiştim. Bahçede köpek yok gibiydi, bu yüzden sadece içeri giriş için hazırlık yapmam gerekiyordu. Kapıyı arkamdan kilitleyip pencerenin kilidini açmaya gittim. Sıkışmış sürgüyü açmayı başarmıştım ki kapı çalındı. Rahn’dı.</p>

  <p>“Herr Steininger? İçeride misiniz?”</p>

  <p>“Fazla sürmez.”</p>

  <p>“Bir iki dakika içinde başlıyoruz.”</p>

  <p>“Hemen geliyorum,” dedim, pencereyi birkaç santim açık bırakarak. Sifonu çekip konukların yanına geri döndüm.</p>

  <p>Odaya bir adam daha girmişti. Onun Weisthor olduğunu fark ettim. Altmış beş yaşındaki adam açık kahverengi renkli üç parçalı takım elbise giymişti. Elindeki gösterişli asanın fildişi sapında bazıları yüzüğündekilere de uyan garip oymalar bulunuyordu. Minik bıyığı, hamsteri andıran yanakları, öfkeli ağzı ve geri çekilen çenesiyle fiziksel olarak Himmler’in yaşlı haline benziyordu; ama daha sağlam görünüyordu ve Reichsführer insana miyop bir sıçanı hatırlatırken Weisthor’un yüz hatları daha çok kunduza benziyor, ön dişlerinin arasındaki boşluk bu izlenimi güçlendiriyordu.</p>

  <p>“Herr Steininger olmalısınız,” dedi elimi sıkarak. “Size kendimi tanıtayım. Ben Karl Maria Weisthor. Sevgili karınızla tanışma zevkine eriştiğimi memnuniyetle söyleyebilirim.” Çok resmi ve Viyana aksanıyla konuşuyordu. “En azından bu konuda çok şanslı bir adamsınız. Umarım akşam bitmeden ikinize de iyi hizmet etmiş olabilirim. Otto bana kayıp kızınız Emmeline’i ve polisle iyi arkadaşımız Rolf Vogelmann’ın onu nasıl bulamadığını anlattı. Karınıza söylediğim gibi eski Alman atalarımızın ruhlarının bizi terk etmeyeceğinden ve daha önce başka şeyler söyledikleri gibi kızınıza ne olduğunu da söyleyeceklerinden eminim.”</p>

  <p>Dönüp masayı işaret etti. “Oturalım mı?” dedi. “Herr Steininger, siz ve karınız iki yanıma oturun. Herkes el ele tutuşsun, Herr Steininger. Bu bizim bilinçli gücümüzü artıracak. Ne duyarsanız duyun ya da görürseniz görün elleri bırakmamaya çalışın, çünkü bu aramızdaki bağı koparabilir. İkiniz de anladınız mı?”</p>

  <p>Başımızı sallayıp oturduk. Diğerleri de oturunca Himmler’in büyük bir dikkatle seyrettiği Hildegard’ın yanına oturmanın bir yolunu bulduğunu gördüm. O anda aklıma bu durumu farklı olarak anlatmak aklıma geldi. Akşamı Heinrich Himmler’le el ele geçirdiğimi söylersem Heydrich ve Nebe’nin ne kadar eğleneceğini düşündüm. Bunu düşününce neredeyse gülüyordum. Yarı gülümsememi gizleyip başımı diğer tarafa çevirince kendimi uzun boylu, görgülü, smokin giymiş Siegfried tipli, ancak ejderha kanında banyo yaparak kazanılacak sıcak, duyarlı bir tavrı olan bir adama bakarken buldum.</p>

  <p>“Adım Kindermann,” dedi haşin bir sesle. “Dr. Lanz Kindermann emrinize amadedir, Herr Steininger.” Pis bir bulaşıkmış gibi elime baktı.</p>

  <p>“Şu ünlü terapist mi?”</p>

  <p>Gülümsedi. “Ünlü diyebilir misiniz, bilmiyorum,” dedi, ama yine de tatmin olmuş gibiydi. “Yine de iltifat için teşekkür ederim.”</p>

  <p>“Avusturyalı mısınız?”</p>

  <p>“Evet. Neden sordunuz?”</p>

  <p>“Ellerini tuttuğum adamlara dair bir şeyler bilmek isterim,” dedim elini sıkıca tutarak.</p>

  <p>“Az sonra dostumuz Otto’dan ışıkları kapamasını isteyeceğim,” dedi Weisthor. Ama önce hepinizin gözlerinizi kapayıp derin bir nefes almanızı istiyorum. Bunun amacı rahatlamaktır. Ancak rahatlarsak ruhlar bizimle temas kurma ve bize gördüklerini anlatma konusunda kendilerini rahat hissederler.</p>

  <p>“Çiçek veya bulut şekilleri gibi size huzur veren bir şeyler düşünmeniz yardımcı olabilir.” Durdu, duyulabilen tek ses odadakilerin derin nefesleri ve şöminenin üstündeki saatin tik taklarıydı. Vogelmann’ın boğazını temizlediğini duydum. Bunun üzerine Weisthor yine konuşmak zorunda kaldı.</p>

  <p>“Yanınızdaki insanın içine karışmaya çalışın, böylece halkanın gücünü hissedelim. Otto ışıkları kapatınca transa geçip bedenimin bir ruhun kontrolüne girmesine izin vereceğim. Ruh, konuşmamı, bütün bedensel işlevlerimi kontrol edecek, bu yüzden savunmasız bir halde olacağım. Ani bir ses çıkarmayın, bir müdahalede bulunmayın. Ruhla konuşmanız gerekirse yumuşak bir sesle konuşun ya da Otto’nun sizin yerinize konuşmasına izin verin.” Tekrar durdu. “Otto? Işıklar, lütfen.”</p>

  <p>Rahn’ın derin bir uykudan uyanıyormuş gibi kalkıp halının üzerinde sessizce yürüdüğünü duydum.</p>

  <p>“Şu andan itibaren Weisthor sadece ruhun kontrolündeyken konuşacak,” dedi. “Transtayken onunla konuşan ise benim sesim olacak.” Işığı kapattı. Birkaç saniye sonra onun halkaya katıldığını duydum.</p>

  <p>Karanlıkta büyük bir dikkatle Weisthor’un oturduğu yere baktım, ama ne kadar uğraşırsam uğraşayım ışıktan yoksun bırakıldığında retinanın arkasında hareket eden garip şekiller dışında bir şey göremedim. Weisthor çiçekler ve bulutlarla ilgili ne derse desin, ben omzumda bir Mavzer ve şarjöründe 9 mm’lik mermi olduğunu düşünerek rahatladım.</p>

  <p>Fark ettiğim ilk değişiklik Weisthor’un gittikçe yavaşlayıp derinleşen nefesleri oldu. Bir süre sonra neredeyse fark edilemez hale geldi. Büyük ölçüde zayıflamış olan tutuşu olmasa onun ortadan kaybolduğunu söyleyebilirdim.</p>

  <p>Sonunda konuştu, ama tüylerimin diken diken olmasına neden olan bir sesle.</p>

  <p>“Uzun, uzun zaman öncesinden bilge bir kral var burada,” dedi, elimi birden sıkarak. “Kuzey gökyüzünde üç güneşin parladığı dönemden bir kral.” Uzun, kasvetli bir şekilde iç çekti. “Savaşta Şarlman ve onun Hıristiyan ordusunun ellerinden korkunç bir yenilgi aldı.”</p>

  <p>“Sakson musunuz?” diye sordu Rahn sessizce. “Evet, Sakson. Frenkler onlara putperest diyor ve bunun için onları öldürüyor. Kan ve acı dolu korkunç ölümler.” Tereddüt ediyor gibiydi. “Bunu söylemek zor. Kanın karşılığının verilmesi gerektiğini söylüyor. Alman putperestliğinin yeniden güçlendiğini ve eski tanrılar adına Frenklerden ve dinlerinden intikam almak gerektiğini söylüyor.” Sonra birisi ona vurmuş gibi sızlanıp tekrar sessiz kaldı.</p>

  <p>“Telaşlanmayın,” diye mırıldandı Rahn. “Ruhlar bazen çok şiddetli bir şekilde gidebilirler.” Birkaç dakika sonra Weisthor tekrar konuştu. “Kimsin sen?” diye sordu yumuşak bir sesle. “Bir kız mı? Bize adını söyler misin, çocuğum? Hayır mı? Hadi ama-”</p>

  <p>“Korkma,” dedi Rahn. “Lütfen bize gel.”</p>

  <p>“Adı Emmeline,” dedi Weisthor.</p>

  <p>Hildegard’ın hayretle yutkunduğunu duydum. “Adın Emmeline Steininger mi?” diye sordu Rahn. “Eğer öyleyse annen ve baban seninle konuşmak istiyor çocuğum.”</p>

  <p>“Çocuk olmadığını söylüyor,” diye fısıldadı Weisthor. “Ve bu iki insandan birisi onun gerçek ebeveyni değilmiş.”</p>

  <p>Kasıldım. Bu gerçek olabilir miydi? Weisthor'un gerçekten medyum güçleri var mıydı?</p>

  <p>“Ben onun üvey annesiyim,” dedi Hildegard ürkek bir sesle. Hildegard’ın Weisthor’un aslında ikimizin de Emmeline’in gerçek anne babası olmadığımızı söylemesi gerektiğini fark edip etmediğini merak ettim.</p>

  <p>“Dans dersini özlediğini söylüyor. Ama özellikle ikinizi özlüyormuş.”</p>

  <p>“Biz de seni özlüyoruz, tatlım.”</p>

  <p>“Neredesin Emmeline?” diye sordum. Uzun bir sessizlik oldu ben de sorumu tekrarladım.</p>

  <p>“Onu öldürmüşler,” dedi Weisthor tereddütle. “Ve bir yere saklamışlar.”</p>

  <p>“Emmeline bize yardım etmeye çalışmalısın,” dedi Rahn. “Seni nereye sakladıklarını bize söyleyebilir misin?”</p>

  <p>“Evet, söyleyeceğim. Pencerenin dışında bir tepe olduğunu söylüyor. Tepenin dibinde güzel bir şelale var. O ne? Bir haç ya da daha başka, yüksek bir şey, tepedeki bir kule gibi.”</p>

  <p>“Kreuzberg?” dedim.</p>

  <p>“Kreuzberg mi?” diye sordu Rahn.</p>

  <p>“Adını bilmiyor,” diye fısıldadı Weisthor. “Nerede? Ah, ne kadar korkunç. Bir kutuda olduğunu söylüyor. Üzgünüm Emmeline, ama seni düzgün duyamadım. Kutuda değil mi? Fıçıda mı? Evet, bir fıçıda. Eski, çürümüş fıçılarla dolu eski bir mahzendeki pis kokulu, çürümüş bir fıçının içinde.”</p>

  <p>“Birahane gibi,” dedi Kindermann.</p>

  <p>“Schultheiss Birahanesi’nden bahsediyor olabilir mi?” dedi Rahn.</p>

  <p>“Olabileceğini söylüyor, ama çok fazla insanın gittiği bir yer gibi değilmiş. Fıçıların bazıları eski ve delikmiş. Bir tanesinden dışarıyı görebiliyormuş. Hayır, canım, bira koymak için iyi bir yer değil, sana katılıyorum.”</p>

  <p>Hildegard duyamadığım bir şey fısıldadı. “Cesaret, sevgili hanımefendi,” dedi Rahn. “Cesaret.” Sonra daha yüksek sesle, “Seni kim öldürdü, Emmeline?” diye sordu. “Ve bize nedenini söyleyebilir misin?”</p>

  <p>Weisthor derin bir şekilde inledi. “İsimlerini bilmiyor, ama Gizemli Kan için olduğunu düşünüyor. Bunu nasıl öğrendin, Emmeline? Bu öldüğün zaman öğrendiğin binlerce şeyden birisi, anlıyorum. Emmeline’i hayvanları öldürdükleri gibi öldürmüşler ve kanını ekmek ve şarapla karıştırmışlar. Bunun dini bir ayin olduğunu düşünüyor, ama daha önce hiç görmemiş.”</p>

  <p>“Emmeline,” dedi Himmler’e ait olduğunu düşündüğüm bir ses. “Seni Yahudiler mi öldürdü? Kanını Yahudiler mi kullandı?”</p>

  <p>Yine uzun bir sessizlik oldu.</p>

  <p>“Bilmiyor,” dedi Weisthor. “Kim ya da ne olduklarını söylememişler. Resimlerde gördüğü Yahudilere benzemiyorlarmış. O ne, canım? Öyle olabileceğini, ama kendisine ne yaparlarsa yapsınlar insanların başını derde sokmak istemediğini söylüyor. Eğer bunu yapanlar Yahudilerse sadece kötü Yahudiler olduklarını, bütün Yahudilerin böyle bir şeyi onaylamayacağını söylüyor. Bu konuda daha fazla şey söylemek istemiyor.</p>

  <p>Sadece birisinin gidip onu o kirli fıçıdan çıkarmasını istiyor. Evet, eminim birisi bunu organize edecektir, Emmeline. Endişelenme.”</p>

  <p>“Bu işin bu gece halledilmesini sağlayacağımı söyle,” dedi Himmler. “Çocuk sözüme güvenebilir.”</p>

  <p>“Ne dedin? Tamam. Emmeline ona yardım etmeye çalıştığınız için teşekkür ediyor. Anne ve babasına onları çok sevdiğini, ama onun için artık endişelenmemeleri gerektiğini söylüyor. Hiçbir şey onu geri getiremez. İkiniz hayatlarınıza devam etmeli ve olanları geride bırakmalısınız. Mutlu olmaya çalışın. Emmeline artık gitmeli.”</p>

  <p>“Hoşça kal, Emmeline,” diye hıçkırdı Hildegard.</p>

  <p>“Hoşça kal,” dedim.</p>

  <p>Kulaklarıma hücum eden kan haricinde yine bir sessizlik oldu. Karanlığa memnundum, çünkü öfkemi yansıtan yüzümü gizliyordu. Bu fırsatı değerlendirip yavaş yavaş nefes alıp vererek üzgün ve teslim olmuş bir ifadeye bürünmeyi başardım. Weisthor’un performansıyla ışıkların açılması arasında geçen iki ya da üç dakika olmasaydı, hepsini oturdukları yerde vururdum - Weisthor, Rahn, Vogelmann, Lange - kahretsin, sırf tatmin olmak için hepsini vururdum. Namluyu ağızlarına sokup kafalarını birbirinin suratına doğru patlatırdım. Himmler için ekstra bir burun deliği. Kindermann için üçüncü bir göz.</p>

  <p>Işıklar tekrar yandığında hâlâ hızlı hızlı nefes alıyordum, ama bu kolayca yas olarak algılanabilirdi. Hildegard’ın yüzü yaşlarla ıslanmıştı. Himmler bu fırsatı kullanıp kolunu onun omzuna attı, bana bakıp başını üzgün bir şekilde salladı.</p>

  <p>En son Weisthor ayağa kalktı. Bir an için düşecekmiş gibi sallandı, Rahn onu dirseğinden tuttu. Weisthor gülümsedi, arkadaşının eline zarif bir şekilde hafifçe vurdu.</p>

  <p>“Yüzünüzden kızınızın geldiğini anlıyorum, zarif bayan.”</p>

  <p>Hildegard başını salladı. “Size teşekkür etmek istiyorum, Herr Weisthor. Bize yardım ettiğiniz için çok teşekkür ederim.” Gürültülü bir şekilde burnunu çekip mendilini buldu.</p>

  <p>“Karl, bu gece harikaydın,” dedi Himmler. “Olağanüstüydü.” Ben dahil masanın geri kalanından onaylayan mırıltılar yükseldi. Himmler hâlâ hayretle başını sallıyordu. “Çok, çok olağan dışı,” diye tekrarladı. “Hepiniz emin olabilirsiniz ki yetkililerle görüşeceğim ve bir polis ekibinin talihsiz çocuğun cesedini bulması için hemen Schultheiss Birahanesi'ne gitmesini sağlayacağım.” Himmler şimdi bana bakıyordu. Söylediklerine karşılık olarak hissiz bir şekilde başımı salladım.</p>

  <p>“Ama onu orada bulacaklarına hiç kuşkum yok. Duyduğumuz şeylerin Karl’la konuşan kızınızın söyledikleri olduğuna tamamen inanıyorum. Bu yüzden artık biraz huzur bulabilirsiniz. Bence yapabileceğiniz en iyi şey eve gidip polisten haber beklemek olacaktır.”</p>

  <p>“Evet, elbette,” dedim. Masanın etrafından dolaşıp Hildegard’ın elini tuttum, onu Reichsführer’in kollarından alıp götürdüm. Sonra insanlarla tokalaşıp başsağlığı dileklerini kabul ettik. Rahn kapıya kadar bize eşlik etti.</p>

  <p>“Ne diyebiliriz ki?” dedi ağırbaşlılıkla. “Doğal olarak Emmeline’in öldüğüne çok üzüldüm, ama Reichsführer’in de söylediği gibi artık kesin olarak bilmeniz sizin için bir rahatlama sağlayacaktır.”</p>

  <p>“Evet,” diye burnunu çekti Hildegard. “Bilmek en iyisi galiba.”</p>

  <p>Rahn kolumu tutarken gözlerini kıstı ve hafiften acılı göründü.</p>

  <p>“Ayrıca aşikâr nedenlerle polis gelip gerçekten kızınızı bulduğunu söylerse bu akşam olanları onlarla paylaşmamanız en iyisi olacaktır. Korkarım onlar bulmadan kızınızın bulunduğunu bildiğinizi öğrenirlerse işleri sizin için zorlaştırabilirler. Eminim siz de takdir edersiniz ki polis bu tür konuları anlamaya gelince pek aydın değil. Bu yüzden size pek çok zor soru sorabilirler.” Omuz silkti. “Yani hepimizin diğer taraftan bize gelenlerle ilgili soruları var. Bu gerçekten herkes için gizemli bir durum ve bu aşamada verecek çok az cevabımız var.”</p>

  <p>“Evet, polisin nasıl şaşıracağını tahmin edebiliyorum,” dedim. “Bu akşam vuku bulan şeyleri anlatmayacağım konusunda bana güvenebilirsiniz. Karıma da tabii.”</p>

  <p>“Herr Steininger, anlayacağınızı biliyordum.” Ön kapıyı açtı. “Lütfen bir noktada kızınızla tekrar görüşmek isterseniz bizimle temas kurmaya çekinmeyin. Ama ben olsam konuyu şimdilik bırakırdım. Ruhları düzenli bir şekilde çağırmak iyi olmuyor.”</p>

  <p>Vedalaşıp arabaya yürüdük.</p>

  <p>“Götür beni buradan, Bernie,” diye tısladı Hildegard ben kapısını açarken. Motoru çalıştırana kadar yeniden ağlamaya başlamıştı. Ama bu kez şok ve dehşetle ağlıyordu.</p>

  <p>“İnsanların bu kadar - bu kadar <i>kötü</i> olabileceklerine inanamıyorum,” diye hıçkırdı.</p>

  <p>“Bunları yaşamak zorunda kaldığın için üzgünüm,” dedim. “Gerçekten. Bundan kaçınman için her şeyi verirdim, ama tek yolu buydu.”</p>

  <p>Yolun sonuna kadar gidip Bismarkplatz’a çıktım. Burası ortada çimenlik bir alanın bulunduğu, banliyö caddelerinin kesiştiği sessiz bir kavşaktı. Frau Lange’nin Herberstrasse’deki evine ne kadar yaklaştığımızı o zaman fark ettim. Korsch’un arabasını görünce arkasına park ettim.</p>

  <p>“Bernie? Sence polis Emmeline’i orada bulacak mı?”</p>

  <p>“Evet, bence bulacaklar.”</p>

  <p>“Peki, ama her şey bir numarayken kızımın nerede olduğunu nasıl bilebilir? Onunla ilgili o şeyleri nereden biliyor? Dans sevgisini filan?”</p>

  <p>“Çünkü Emmeline’i oraya ya o ya da içlerinden bir başkası koydu. Muhtemelen Emmeline'le konuşup ona birkaç soru sorduktan sonra öldürdüler. Sırf gerçek görünsün diye.”</p>

  <p>Burnunu silip başını kaldırdı. “Neden durduk?”</p>

  <p>“Çünkü etrafa bakmak için geri döneceğim. Çirkin oyunlarının ne olduğunu öğrenmeye çalışacağım. Önümüzdeki park etmiş arabayı adamlarımdan biri kullanıyor. Adı Korsch, seni eve o götürecek.”</p>

  <p>Başını salladı. “Lütfen dikkatli ol, Bernie,” dedi nefes nefese. Başı göğsüne düştü.</p>

  <p>“İyi misin, Hildegard?”</p>

  <p>Kapının koluna uzandı. “Galiba kusacağım.” Kaldırıma doğru yanlamasına devrilip düşüşünü yavaşlatan elinin üstüne ve kanalizasyona doğru kustu. Arabadan fırlayıp ona yardım etmek için yanına koştum, ama Korsch benden önce yanına varmıştı. Hildegard tekrar nefes alana kadar omuzlarını destekledi.</p>

  <p>“Tanrım,” dedi. “Neler oldu orada?”</p>

  <p>Yanına çömelip Hildegard’ın yüzündeki teri silip ağzını temizledim. Mendili elimden alıp Korsch’un oturmasına yardım etmesine izin verdi.</p>

  <p>“Uzun hikâye,” dedim. “Korkarım bir süre beklemen gerekecek. Onu eve götürüp Alex’te beni beklemeni istiyorum. Becker’ı da çağır. Bu gece yoğun olacağımızı hissediyorum.”</p>

  <p>“Üzgünüm,” dedi Hildegard. “Şimdi iyiyim.” Cesur bir şekilde gülümsedi. Korsch ve ben onu belinden tutup Korsch'un arabasına doğru yürüttük.</p>

  <p>“Dikkatli olun, efendim,” dedi Korsch, direksiyona geçip motoru çalıştırırken. Ona endişelenmemesini söyledim.</p>

  <hr class="gecis"/>

  <p class="girinti-yok">Onlar gittikten sonra arabada yarım saat kadar bekleyip tekrar Caspar-Theyss Strasse’ye yürüdüm. Hızlanan rüzgâr karanlık caddede sıralanan ağaçların arasında bazen öyle bir şiddetle esiyordu ki hayalperest bir ruh hali içinde olsam, bunun Weisthor’un evinde gerçekleşenlerle bir ilgisi olduğunu düşünürdüm. Ruhları rahatsız etmeyle falan. Sanki bulutlu gökyüzünde inleyen rüzgârın yatıştırmak için hiçbir şey yapmadığı bir tehlike hissiyle ele geçirilmiş gibiydim ve zencefilli kurabiye evini görünce bu hissim daha da keskin hale geldi.</p>

  <p>Yola park etmiş olan subay arabaları gitmişti, ama yine de bahçeye dikkatle yaklaştım. İki SS adamı herhangi bir nedenle geride kalmış olabilirdi. Evin korunmadığına ikna olunca parmak uçlarımda evin yan tarafına dolaşıp camını açık bıraktığım tuvaleti buldum. Parmak uçlarımda yürümem iyi olmuştu, çünkü ışık açıktı ve içeriden klozette zorlandığı belli olan birinin sesi geliyordu. Kendimi duvarın gölgelerine iyice bastırarak adamın işini bitirmesini bekledim, sonunda on ya da on beş dakika gibi gelen bir sürenin ardından sifonun sesini duydum ve ışığın söndüğünü gördüm.</p>

  <p>Cama gitmenin güvenli olduğuna karar verene kadar birkaç dakika geçti. Ama tuvalete girer girmez başka bir yerde olmayı ya da bir gaz maskesi takmış olmayı diledim, çünkü burun deliklerimi karşılayan dışkı kokusu bir klinik dolusu proktoloğun bile midesini kaldırabilirdi. Sanırım polisler polisliğin bazen pis bir iş olduğunu söylerken bunu kastediyordu. Bana göre birisinin gerçekten Gotik boyutlarda bir bağırsak hamlesi gerçekleştirdiği bir tuvalette sessizce dikilmek zorunda kalmaktan daha pis bir şey olamazdı.</p>

  <p>Tuvaletten etrafın güvenli olduğundan emin olmadan çıkmamın nedeni korkunç kokuydu. Bu yüzden vestiyerin açık kapısının önünden yorgun argın geçip koridorun karşısındaki odaya giren Weisthor az kalsın beni görüyordu.</p>

  <p>“Hava çok rüzgârlı,” dedi bir ses. Otto Rahn’ın sesini tanıdım.</p>

  <p>“Evet,” diye güldü Weisthor. “Atmosfere de katkısı oldu, değil mi? Himmler havadaki bu değişimden özellikle memnun olacaktır. Her türlü doğaüstü Wagneryen kavramı buna bağlayacaktır.”</p>

  <p>“Çok iyiydin, Karl,” dedi Rahn. “Reichsführer bile yorumda bulundu.”</p>

  <p>“Ama yorgun görünüyorsun,” dedi üçüncü bir ses. Bunun Kindermann'ın sesi olduğunu düşündüm. “Sana bakmama izin vermelisin.”</p>

  <p>Biraz yaklaşıp vestiyerin kapısıyla pervaz arasındaki boşluktan baktım. Weisthor ceketini çıkarıp sandalyenin arkasına asıyordu. Ağır bir şekilde sandalyeye çöküp Kindermann'ın nabzına bakmasına izin verdi. Huzursuz ve solgun görünüyordu, sanki gerçekten ruhlar dünyasıyla temas kurmuş gibiydi. Düşüncelerimi duymuş gibi konuştu.</p>

  <p>“Numara yapmak neredeyse gerçeği kadar yorucu,” dedi.</p>

  <p>“Belki sana bir iğne yapmalıyım,” dedi Kindermann. “Biraz morfin uyumana yardımcı olabilir.” Cevap beklemeden alet çantasından küçük bir şişe ve şırınga çıkardı, iğneyi hazırladı. “Ne de olsa yaklaşan Haysiyet Divanı görüşmelerinde yorgun olmanı istemeyiz, değil mi?”</p>

  <p>“Senin de orada olmanı istiyorum tabii ki, Lanz,” dedi Weisthor kolunu sıvarken. Kolu iğne izleriyle o kadar morarmıştı ki dövmeli gibi görünüyordu.</p>

  <p>“Kokain olmadan devam edemem. Zihni harika şekilde açtığını biliyorum. Ayrıca doğaüstü şekilde o kadar uyarılmış olmalıyım ki Reichsführer-SS söyleyeceklerimi karşı konulmaz bulmalı.”</p>

  <p>“Biliyor musun, bir an için gerçekten de açıklamayı bu gece yapacağını sandım,” dedi Rahn. “Kızın kimsenin başının belaya girmesini istemediğini söylediğin zaman adamla gerçekten dalga geçtin. Açıkçası artık az çok inanıyordun”</p>

  <p>“Ancak doğru zaman gelince, sevgili Otto,” dedi Weisthor. “Ancak doğru zaman gelince. Wewelsburg’da açıkladığım zaman onun için ne kadar çarpıcı olacağını düşünsene. Yahudi suç ortaklığı spiritüal açıklamanın gücüne de sahip olacak ve Himmler’in söyleyip durduğu mala saygı ve hukukun üstünlüğü saçmalığından kurtulmuş olacağız. Yahudiler başlarına geleni çekecek ve bunu engelleyecek bir polis bile olmayacak.” Şırıngaya doğru başını sallayıp Kindermann’ın iğneyi batırmasını duygusuz bir şekilde seyretti, iğnenin pistonuna bastırıldıkça tatminkâr bir şekilde iç çekti.</p>

  <p>“Şimdi beyler, yaşlı adamın yatmasına yardım ederseniz.”</p>

  <p>Adamların onun koluna girip gıcırdayan merdivenlerden üst kata çıkarmalarını seyrettim.</p>

  <p>Kindermann veya Rahn gitmeyi planlıyorsa paltolarını giymek isteyecekleri aklımdan geçti, bu yüzden sessizce vestiyerden çıkıp sahte seansın gerçekleştirildiği L biçimindeki odaya girdim, ikisinden biri içeri gelebilir diye kalın perdelerden birinin arkasına gizlendim. Ama adamlar alt kata indiklerinde sadece holde dikilip konuştular. Söylediklerinin yarısını kaçırdım, ama konunun özü Reinhard Lange’nin artık işe yaramaz hale geldiğiydi. Kindermann zayıf bir şekilde sevgilisi adına özür dilemeye çalıştı, ama içinden gelmiyor gibiydi.</p>

  <p>Tuvaletteki kokuya dayanmak zordu, ama sonra olanlar daha da iğrençti. Tam olarak ne olduğunu göremiyordum ve duyacak kelimeler de yoktu. Ama iki adamın homoseksüel bir ilişkiye girdiklerinin sesi yanılgıya yer bırakmıyordu. Midem feci şekilde bulanıyordu. Sonunda iğrenç davranışlarını anırarak sona erdirip bir çift dejenere okul çocuğu gibi gülerek evden çıktıklarında o kadar zayıf düşmüştüm ki temiz hava almak için camı açmak zorunda kaldım.</p>

  <p>Bitişikteki çalışma odasına gidip kendime Weisthor’un konyağından büyük bir kadeh doldurdum. Bu bir tutam Berlin havasından çok daha iyi geldi. Perdeler çekili olduğu için kendimi masa lambasını açacak kadar rahat hissettim. Çekmeceleri ve dolapları açmadan önce odaya iyice baktım.</p>

  <p>Oda bakılmaya değerdi. Weisthor’un dekorasyon zevki deli Kral Ludwig’inki kadar tuhaftı. Garip görünümlü takvimler, hanedan armaları, dikilitaş, Merlin, Taştaki Kılıç, Kutsal Kâse ve Tapınak Şövalyeleri tabloları; kalelerin, Hitler, Himmler ve son olarak Weisthor’un üniformalı fotoğrafları: önce Avusturya piyadesinin bir alayında subay olarak; sonra SS’de kıdemli bir subay olarak.</p>

  <p>Karl Weisthor SS’teydi. Bu o kadar fantastik bir şeydi ki neredeyse sesli söylüyordum. Otto Rahn gibi sadece bir NCO değildi, yakasındaki yıldızlara bakılırsa en azından tuğgeneraldi. Ve aynı zamanda başka bir şey daha vardı. Neden bunu daha önce fark etmemiştim - Weisthor ve Julius Streicher arasındaki fiziksel benzerlik? Weisthor, Streicher'dan on yaş daha büyük olabilirdi, ama küçük Yahudi kız Sarah Hirsch’in verdiği tarif Streicher’a olduğu kadar Weisthor’a da uyuyordu: ikisi de iri yarıydı, fazla saçları yoktu ve bıyıkları küçüktü; ve iki adamın da güçlü güneyli aksanı vardı. Avusturyalı ya da Bavyeralı, demişti kız. Weisthor Viyana’lıydı. Otto Rahn'ın arabayı süren adam olup olmadığını merak ettim.</p>

  <p>Her şey önceden bildiklerimle birbirine uyuyordu. Holde duyduğum konuşmalar da cinayetlerin ardındaki amacın suçu Berlin'deki Yahudilere atmak olduğunu kuşkularımı doğruluyordu. Ama bundan fazlası da var gibiydi. Himmler’in de bu işle bir ilgisi söz konusuydu. İkincil amaçları Reichsführer’i Weisthor’un güçlerine inandırmak, böylece Weisthor’un güç tabanını ve SS’teki ilerlemesini sağlama almak, hatta belki bu yolda Heydrich’i bile harcamak olabilir miydi?</p>

  <p>Bu güzel bir teoriydi. Şimdi ihtiyacım olan tek şey bunu kanıtlamaktı. Eğer Himmler’in kendi Rasputin’ini çok sayıda cinayetten hapse atmasını istiyorsam kanıtın çok sağlam olması gerekiyordu. Reich’ın polis şefini, özenle hazırlanmış bir hilenin avanak kurbanı olarak gösterecekse kanıtlar daha da sağlam olmalıydı.</p>

  <p>Weisthor’un masasını karıştırmaya başladım. Weisthor’u ve kötü planını ortaya çıkaracak yeterince şey bulsam bile Almanya’nın sözde en güçlü adamıyla arkadaş olacak değildim. Bu iş hiç kolay olmayacaktı.</p>

  <p>Weisthor görünüşe göre yazışmalarında oldukça titiz bir adamdı ve aldıklarının yanı sıra gönderdiklerinin de kopyalarının bulunduğu bir dosya tutmuştu. Masasına oturup bu mektupları rastgele okumaya başladım. Eğer suçlulukla yazılmış bir itiraf bekleseydim düş kırıklığına uğrardım. Weisthor ve suç ortakları güvenlik ve istihbaratta çalışmanın teşvik ettiği örtmece yeteneğini geliştirmişlerdi. Bu mektuplar bulduğum her şeyi doğruluyordu, ama o kadar dikkatle ifade edilmişler ve öyle şifreli sözcükler kullanılmıştı ki birden fazla yoruma açıktılar.</p>

  <hr class="gecis"/>

  <div class="margin-left-l margin-right-l">
    <div class="yasla-sag">
      <p>K.M. Wiligut Weisthor</p>

      <p>Caspar-Theyss Strasse 33,</p>

      <p>Berlin W.</p>
    </div>

    <hr class="gecis"/>

    <p>SS-Unterscharführer Otto Rahn’a,</p>

    <p>Tiergartenstrasse 8a,</p>

    <p>Berlin W.</p>

    <hr class="gecis"/>

    <p class="yasla-sag">8 Temmuz 1938</p>

    <p>ÇOK GİZLİ</p>

    <hr class="gecis"/>

    <p>Sevgili Otto,</p>

    <p>Beklediğim gibi oldu. Reichsführer bana Krist Projesi’yle ilgili bütün konularda basın ambargosunun Yahudi Heydrich tarafından konduğunu söyledi. Gazete haberleri olmadan Krist Projesi’nin aktivitelerinin sonucunda kimin etkilendiğini bilmemizin meşru bir yolu olmayacak. Etkilenenlere spiritüal destek sunmak ve amacımızı gerçekleştirmek için yasal bir şekilde bizim de işin içine girmemizi sağlayacak başka yollar bulmalıyız.</p>

    <p>Herhangi bir önerin var mı?</p>

    <div class="yasla-sag">
      <p>Heil Hitler</p>

      <p>Weisthor</p>

      <div style="margin-top:10%"></div>

      <p>Otto Rahn,</p>

      <p>Tiergartenstrasse 8a,</p>

      <p>Berlin W.</p>
    </div>

    <p>SS-Brigadeführer K.M. Weisthor’a</p>

    <p>Berlin Grünewald</p>

    <hr class="gecis"/>

    <p class="yasla-sag">10 Temmuz 1938</p>

    <p>ÇOK GİZLİ</p>

    <hr class="gecis"/>

    <p>Sevgili Brigadeführer,</p>

    <p>Mektubunuzu çok düşündüm ve SS-Hauptsturmführer Kindermann ve SS-Sturmbannführer Anders’in yardımıyla bir çözüm bulduğumu düşünüyorum.</p>

    <p>Anders’in polisle ilgili meselelerde deneyimleri var ve Krist Projesi tarafından yaratılan durumda, polisin becerisi herkesçe bilindiğinden bir vatandaşın kendi başına özel dedektife başvurmasının sıra dışı bir durum olmadığını düşünüyor.</p>

    <p>Bu yüzden sevgili arkadaşımız Reinhard Lange’nin ofisleri ve maddi imkânları aracılığıyla küçük bir dedektiflik bürosunun hizmetini satın alırız ve gazeteye ilan veririz. Bizim görüşümüze göre ilgili taraflar bu dedektife başvuracak ve onun soruşturmasının tükenmesi için geçmesi gereken makul bir aradan sonra uygun görülen yollarla kendisi bizi konuya dahil edecek.</p>

    <p>Bu tür adamlar esas olarak parayla motive olurlar ve bizim ajanımızın da gerektiği gibi ödüllendirilmesini sağladığımız sürece kendisi sadece istediği şeye, yani bizim bir grup kaçık olduğumuza inanacaktır. Herhangi bir aşamada sorun çıkarırsa sessizliğini sağlamak için Reichsführer’in bu konuyla ilgilendiğini ona hatırlatmamız yeterli olacaktır.</p>

    <p>Uygun adayların bir listesini çıkardım. İzninizle en kısa zamanda bu insanlarla temasa geçmek istiyorum.</p>

    <div class="yasla-sag">
      <p>Heil Hitler,</p>

      <p>Saygılarımla,</p>

      <p>Otto Rahn</p>

      <div style="margin-top:10%"></div>

      <p>K.M. Wiligut Weisthor</p>

      <p>Caspar-Theyss Strasse 33, Berlin W.</p>
    </div>

    <hr class="gecis"/>

    <p>SS-Unterscharführer Otto Rahn’a Tiergartenstrasse 8a, Berlin W.</p>

    <hr class="gecis"/>

    <p class="yasla-sag">30 Temmuz 1938</p>

    <hr class="gecis"/>

    <p>ÇOK GİZLİ</p>

    <hr class="gecis"/>

    <p>Sevgili Otto,</p>

    <hr class="gecis"/>

    <p>Anders’ten polisin malum suçlardan dolayı bir Yahudiyi tuttuğunu öğrendim. Polisin nasıl çalıştığı düşünülürse bu suçlar için Yahudi olsun olmasın birine kumpas kurabileceği neden aklımıza gelmedi? Planımızın uygun bir zamanında böyle bir tutuklamanın bize çok yararı olur, ama şu anda gücümüzü Reichsführer’in lehine gösterme ve dolayısıyla onu gereği gibi etkileme şansı bulamadan önce gerçekleşen bu tutuklama can sıkmaktan başka bir işe yaramaz.</p>

    <p>Bununla birlikte bunu lehimize çevirebileceğimiz aklıma geldi. Bu Yahudi hapisteyken başka bir Krist Projesi olayı yalnızca bu adamın salıverilmesini sağlamakla kalmaz, aynı zamanda Heydrich’i de çok kötü rezil eder. Lütfen bunu sağlayın.</p>

    <div class="yasla-sag">
      <p>Heil Hitler,</p>

      <p>Weisthor</p>

      <div style="margin-top:10%"></div>

      <p>SS-Sturmbannführer Richard Anders,</p>

      <p>Tapınak Şövalyeleri Mezhebi, Berlin</p>

      <p>Lumenklub, Bayreutherstrasse 22, Berlin W.</p>
    </div>

    <hr class="gecis"/>

    <p>SS-Brigadeführer K.M. Weisthor’a,</p>

    <p>Berlin Grünewald</p>

    <p class="yasla-sag">27 Ağustos 1938</p>

    <hr class="gecis"/>

    <p>ÇOK GİZLİ</p>

    <hr class="gecis"/>

    <p>Sevgili Brigadeführer,</p>

    <hr class="gecis"/>

    <p>Soruşturmalarım sonucunda Alexanderplatz, Polis Merkezi’ne gerçekten de isimsiz bir telefon geldiğini öğrendim. Ayrıca Reichsführer’in yardımcısı Karl Wolff'la yaptığım sohbet gösteriyor ki söz konusu telefonu Reichsführer değil, kendisi açmış. Polisi bu şekilde yanlış yönlendirmekten hiç hoşlanmıyor, ama soruşturmaya yardım etmenin ve Reichsführer’in isimsizliğini korumanın bundan başka bir yolunu göremediğini itiraf ediyor.</p>

    <p>Görünüşe göre Himmler çok etkilenmiş.</p>

    <div class="yasla-sag">
      <p>Heil Hitler,</p>

      <p>Saygılarımla, Richard Anders</p>

      <div style="margin-top:10%"></div>

      <p>SS-Hauptstürmführer Dr. Lanz Kindermann</p>

      <p>Am Kleinen Wannsee</p>

      <p>Berlin West</p>
    </div>

    <p>Karl Maria Wiligut’a</p>

    <p>Caspar-Theyss Strasse 33,</p>

    <p>Berlin West</p>

    <p class="yasla-sag">29 Eylül</p>

    <hr class="gecis"/>

    <p>ÇOK GİZLİ</p>

    <hr class="gecis"/>

    <p>Sevgili Karl,</p>

    <hr class="gecis"/>

    <p>Öncelikle önemli bir not iletmek istiyorum. Dostumuz Reinhard Lange beni endişelendirmeye başladı. Ona karşı kendi duygularımı bir kenara bırakarak söylüyorum ki, onun Krist Projesi’nin gerçekleştirilmesine yardım etme kararlılığının zayıfladığına inanıyorum. Antik putperest mirasımızı korumak için yaptığımız şeyin tatsız, ama yine gerekli bir şey olarak onu artık etkilemediğini düşünüyorum. Bir an bile ihanet edeceğine inanmasam da artık bu klinikte gerçekleştirilmesi zorunlu olan Krist Projesi’nin aktivitelerinde yer almaması gerektiğini düşünüyorum.</p>

    <p>Bunun dışında antik spiritüal mirasınızın tadını çıkarmaya devam ediyor ve sizin otojenik medyumluğunuz sayesinde atalarımızı araştırmaya devam edeceğimiz günleri sabırsızlıkla bekliyorum.</p>

    <div class="yasla-sag">
      <p>Heil Hitler</p>

      <p>Saygılarımla,</p>

      <p>Lanz</p>

      <div style="margin-top:10%"></div>

      <p>Komutan,</p>

      <p>SS-Brigadeführer Siegfried Taubert,</p>

      <p>SS-School Haus,</p>

      <p>Wewelsburg, Paderbom yakınları,</p>

      <p>Westphalia</p>
    </div>

    <p>SS-Brigadesführer Weisthor’a</p>

    <p>Caspar-Theyss Strasse 33,</p>

    <p>Berlin Grünewald</p>

    <p>3 Ekim 1938</p>

    <hr class="gecis"/>

    <p>ÇOK GİZLİ: HAYSİYET DİVANI TOPLANTILARI,</p>

    <p>6-8 KASIM 1938</p>

    <hr class="gecis"/>

    <p>Herr Brigadeführer,</p>

    <hr class="gecis"/>

    <p>Bu mektup bir sonraki Haysiyet Divanı’nın yukarıdaki tarihlerde Wewelsburg’da gerçekleşeceğini teyit etmek içindir. Her zamanki gibi güvenlik sıkı olacak ve görüşmeler sırasında okul binasına girmek için her zamanki kimlik tanıma yöntemlerinin yanı sıra parola da istenecek. Sizin isteğiniz üzerine parola GOSLAR olacak.</p>

    <p>Katılım Reichsführer tarafından aşağıdaki subay ve adamlar için zorunlu tutulmuştur;</p>

    <p>Reichsführer-SS Himmler</p>

    <p>SS-Obergruppenführer Heydrich</p>

    <p>SS-Obergruppenführer Heissmeyer</p>

    <p>SS-Obergruppenführer Nebe</p>

    <p>SS-Obergrüppenführer Daluege</p>

    <p>SS-Obergruppenführer Darre</p>

    <p>SS-Gruppenführer Pohl</p>

    <p>SS-Brigadeführer Taubert</p>

    <p>SS-Brigadeführer Berger</p>

    <p>SS-Brigadeführer Eicke</p>

    <p>SS-Brigadeführer Weisthor</p>

    <p>SS-Oberführer Wolff</p>

    <p>SS-Sturmbannführer Anders</p>

    <p>SS-Sturmannführer von Oeynhausen</p>

    <p>SS-Hauptsturmführer Kindermann</p>

    <p>SS-Obersturmbannführer Diebitsch</p>

    <p>SS-Obersturmsannführer von Knobelsdorff</p>

    <p>SS-Obersturmbannführer Klein</p>

    <p>SS-Obersturmbannführer Lasch</p>

    <p>SS-Unterscharführer Rahn</p>

    <p>Landbaumeister Bartels</p>

    <p>Profesör Wilhelm Todt</p>

    <div class="yasla-sag">
      <p>Heil Hitler,</p>

      <p>Taubert</p>
    </div>
  </div>

  <hr class="gecis"/>

  <p>Bir sürü mektup vardı, ama burada bu kadar uzun süre kalarak zaten çok büyük bir riske girmiştim. Üstelik 1918’de siperlerden çıktığımdan beri belki de ilk kez korkuyordum.</p>
</body>
</html>