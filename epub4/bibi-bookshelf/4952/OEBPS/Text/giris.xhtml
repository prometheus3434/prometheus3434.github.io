<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <p class="girinti-yok">Diyetiniz Kranzler’s Cafe’deki çilekli tartları yasaklıyorsa, onları daha çok fark edersiniz.</p>

  <p>Valla son zamanlarda ben de kadınlar konusunda aynı şeyi hissediyordum. Yalnız ben diyette değilim, sadece garson kızın bana aldırış etmediğini fark ediyordum. Etrafta da çok fazla güzel var. Kadın olarak yani. Gerçi ben garsonları da diğer bütün kadınlarla olduğum gibi kolayca becerebilirdim. Birkaç yıl önce bir kadın vardı. Ona âşıktım, ama ortadan kaybolmuştu. Eh, böyle şeyler bu şehirdeki pek çok insanın başına geliyor. Ama o zamandan beri sadece günlük ilişkiler yaşıyorum. Ve şimdi beni Unter den Linden’de bir o yana bir bu yana giderken görünce bir hipnotizmacının sarkacını seyrettiğimi düşünebilirdiniz. Bilmiyorum, bunun nedeni belki de sıcak. Bu yaz Berlin, bir fırıncının koltuk altı kadar sıcak. Ya da belki de sorun yalnızca kırk yaşına giren ve bebeklerin yanında biraz agucuk gugucuk olan bende. Nedeni her neyse çiftleşme ihtiyacım hayvani bir şeyden farklı değil, kadınlar da tabii ki gözlerime bakınca bunu fark ediyor ve beni yalnız bırakıyorlar.</p>

  <p>Buna rağmen 1938’in uzun, sıcak yazında canavarlık, kaşarlanmış bir şekilde Aryan Rönesansı’ının tadını çıkarıyordu.</p>
</body>
</html>