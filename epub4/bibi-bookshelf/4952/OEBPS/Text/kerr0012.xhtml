<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1 title="ON İKİ"><img alt="oniki" src="../Images/oniki.png"/></h1>

  <h2 class="sigil_not_in_toc"><i>Cumartesi, 24 Eylül</i></h2>

  <p class="girinti-yok">Steglitz, Güneybatı Berlin’deki müreffeh bir orta sınıf banliyösüydü. Kasabanın kırmızı tuğlaları doğu yakasını, Botanik Bahçesi ise batı yakasını gösteriyordu. Frau Hildegard Steininger iki çocuğuyla birlikte bu tarafta, Botanik Müzesi ve Planzen Fizyoloji Enstitüsü’nün yakınında yaşıyordu. Kızı Emmeline on dört, oğlu Paul on yaşındaydı.</p>

  <p>Ölümcül bir araba kazasının kurbanı olan Herr Steininger, Privat Kommerz’de çalışan parlak bir banka çalışanıydı. Saçının kökünü bile sigortalatan tipte bir adam olduğu için genç ve dul karısını arkasında, Lepsius Strasse’deki altı odalı bir apartman dairesinde rahatça yaşamaya bırakıyordu.</p>

  <p>Dört katlı binanın en üst katında bulunan dairenin küçük, kahverengi boyalı Fransız pencerelerinin dışında dökme demirden korkulukları olan geniş bir balkonu, oturma odasının tavanında bir değil, tam üç tane tavan penceresi vardı.</p>

  <p>Burası zevkli bir şekilde döşenip süslenmiş, geniş, havadar bir yerdi ve içerisi kadının pişirdiği taze kahve kokusuyla dolmuştu.</p>

  <p>“Size her şeyi yeniden yaşatmak zorunda kaldığım için üzgünüm,” dedim. “Sadece hiçbir şeyi atlamadığımızdan emin olmak istiyorum.”</p>

  <p>İçini çekip mutfak masasına oturdu. Timsah derisinden yapılma el çantasını açıp çantasıyla uyumlu sigara kutusunu buldu. Sigarasını yakarken güzel yüzünün biraz gerilmesini seyrettim. Rolünü iyi oynamak için söyleyeceklerini defalarca prova etmiş biri gibi konuşuyordu.</p>

  <p>“Emmeline perşembe akşamları Potsdam’da Herr Wiechert’in dans kursuna gider. Adresi bilmek isterseniz Grosse Weinmeisterstrasse’de. Kursu sekizde başlıyor, bu yüzden buradan hep yedide çıkar, Steglitz İstasyonu’nda trene biner, yol otuz dakika sürer. Wannsee’de tren değiştiriyor galiba. Neyse, saat tam sekizi on geçe Herr Wiechert beni arayıp Emmeline’nin gelmediğini, hasta olup olmadığını sordu.”</p>

  <p>Kahveleri doldurup iki fincanı masaya koyduktan sonra karşısına oturdum.</p>

  <p>“Emmeline hiç, ama hiç geç kalmadığı için Herr Wiechert’e o gelir gelmez tekrar aramasını söyledim. Sekiz buçuk ve dokuzda tekrar aradı, ama her seferinde Emmeline’den bir haber olmadığını söyledi. Saat dokuz buçuğa kadar bekleyip polisi aradım.”</p>

  <p>Kahve içerken eli titremiyordu, ama üzgün olduğunu görmek zor değildi. Mavi gözleri sulanmıştı, mavi krepe elbisesinin kolunda ıslak görünümlü bir mendil vardı.</p>

  <p>“Bana kızınızı anlatın. Mutlu bir kız mıydı?”</p>

  <p>“Babasını yakın zamanda kaybeden her kız kadar mutluydu.” Sarı saçlarını yüzünün önünden çekti. Bu ben oradayken en az elli kere yaptığı bir hareketti. Boş bir şekilde kahve fincanına baktı.</p>

  <p>“Bu aptalca bir soruydu,” dedim. “Özür dilerim.” Sigaramı bulup sessizliği kibrit sesi ve tatmin edici sigara dumanını içime çektiğim mahcup nefesimle bozdum. “Paulsen Real Spor Okulu’na gidiyor değil mi? Orada her şey yolunda mıydı? Sınavlarla ilgili falan bir sorunu var mıydı? Canını sıkan okul zorbaları filan?”</p>

  <p>“Sınıfının en parlak öğrencisi olmayabilir,” dedi Frau Steininger, “ama çok popülerdi. Emmeline’nin bir sürü arkadaşı vardı.”</p>

  <p>“Ya BdM?”</p>

  <p>“Ne?”</p>

  <p>“Alman Kızları Birliği.”</p>

  <p>“Ha, o. Orada da her şey yolundaydı.” Omuz silkti, sonra sabırsızlıkla başını iki yana salladı. “O normal bir çocuk, Kommissar. Eğer ima ettiğiniz buysa Emmeline evden kaçacak bir çocuk değildi.”</p>

  <p>“Dediğim gibi, bu soruları sormak zorunda olduğum için üzgünüm, Frau Steininger. Ama sorulmak zorundalar, eminim bunu anlıyorsunuzdur. Her şeyi bilmemiz çok önemli.” Kahvemi içip fincanımın dibindeki şekilleri inceledim. Midye kabuğu gibi bir şekil ne ifade ediyordu acaba? Merak ettim. Sonra sordum: “Ya erkek arkadaşları?”</p>

  <p>Kaşlarını çattı. “Emmeline on dört yaşında, Tanrı aşkına.” Öfkeyle sigarasını söndürdü.</p>

  <p>“Kızlar erkeklerden daha çabuk büyür. Belki istediğimizden de çabuk.” Tanrım, ben bu konuda ne biliyordum ki? Şu konuşmama bakın, diye düşündüm. Bir sürü lanet çocuğu olan bir adam gibiydim.</p>

  <p>“Henüz oğlanlarla ilgilenmiyor.”</p>

  <p>Omuz silktim. “Bu sorulara cevap vermekten bıktığınız zaman söyleyin, hanımefendi. Sizi rahat bırakırım. Eminim kızınızı bulmama yardım etmekten çok daha önemli bir sürü işiniz vardır.”</p>

  <p>Bana bir dakika boyunca sertçe baktı, sonra özür diledi.</p>

  <p>“Emmeline’in odasını görebilir miyim, lütfen?”</p>

  <p>On dört yaşında bir kız için normal bir odaydı. En azından özel okula giden bir kız için. Yatağının üstünde ağır, siyah çerçeve içinde Paris Operası’nda sergilenen Kuğu Gölü’nün büyük bir posteri vardı. Pembe yorganın üstünde birkaç tane çok sevildiği belli ayıcık duruyordu. Yastığı kaldırdım. Altında bir kitap, her sokak köşesinden alabileceğiniz türde on feniklik bir aşk romanı vardı. Tam bir <i>Küçük Hafiyeler</i> - <i>Emil ve Dedektifler</i> sayılmazdı.</p>

  <p>Kitabı Frau Steininger’e verdim.</p>

  <p>“Dediğim gibi, kızlar çabuk olgunlaşır.”</p>

  <hr class="gecis"/>

  <p class="girinti-yok">“Teknik işlerdeki çocuklarla konuştun mu?” Tam Becker dışarı çıkarken ofisime giriyordum. “Bavuldan bir şey çıktı mı? Ya da perde kumaşından?”</p>

  <p>Becker topuklarının üstünde dönüp masama geldi.</p>

  <p>“Bavul, Turner&amp;Glanz tarafından yapılmış, efendim.” Not defterini bulup ekledi. “Friedrichstrasse, numara 193a.”</p>

  <p>“Şık bir yere benziyor. Satış listesi tutuyorlar mı?”</p>

  <p>“Korkarım hayır, efendim. Belli ki popüler bir yer. Özellikle bütün Yahudiler Amerika’ya gitmek için Almanya’yı terk ederken. Herr Glanz haftada üç ya da dört tane sattıklarını düşünüyor.”</p>

  <p>“Şanslıymış.”</p>

  <p>“Perde kumaşı ise ucuz bir şey. Her yerden alabilirsiniz.” Gelen kutusunda duran belgelerimi karıştırmaya başladı.</p>

  <p>“Devam et, dinliyorum.”</p>

  <p>“O zaman henüz raporumu okumadınız?”</p>

  <p>“Okumuş gibi miyim?”</p>

  <p>“Dün öğleden sonrayı Emmeline Steininger’in okulunda geçirdim, Paulsen Real Spor Okulu'nda.” Raporunu bulup yüzüme doğru salladı.</p>

  <p>“Senin için güzel olmalı. Onca kız.”</p>

  <p>“Belki şimdi okumalısınız, efendim.”</p>

  <p>“Beni bu zahmetten kurtar.”</p>

  <p>“Şey, aslında, efendim, tam gitmek üzereydim. Çocuğumu lunaparka götürecektim.”</p>

  <p>“Sen de Deubel kadar kötü olmaya başladın. Meraktan soruyorum, o nerede? Bahçıvanlık mı yapıyor? Karısıyla alışverişe mi çıktı?”</p>

  <p>“Sanırım kayıp kızın annesiyle birlikte, efendim.”</p>

  <p>“Ben şimdi onun yanından geliyorum. Boş ver. Bana neler bulduğunu anlat, sonra gidebilirsin.” Masamın kenarına oturup kollarını göğsünde kavuşturdu.</p>

  <p>“Üzgünüm, efendim, önce size bir şey söylemeyi unuttum.”</p>

  <p>“Gerçekten mi? Bugünlerde Alex’teki polisler bir sürü şeyi unutuyor gibiler. Hatırlatmama gerek varsa diye söylüyorum, bu bir cinayet soruşturması. Şimdi masamdan inip bana neler olduğunu anlat.”</p>

  <p>Masamdan fırlayıp hazır ola geçti.</p>

  <p>“Gottfried Bautz öldü, efendim. Öldürülmüş gibi görünüyor. Ev sahibi onu bu sabah dairesinde ölü olarak bulmuş. Korsch bizim için bir şey var mı diye bakmaya gitti.”</p>

  <p>Sessizce başımı salladım. “Anlıyorum.” Küfrettim. Sonra tekrar ona baktım. Masamın karşısında bir asker gibi dikilirken çok komik görünüyordu. “Tanrı aşkına, Becker, vücudunda ölüm katılığı başlamadan önce otur da bana raporunu anlat.”</p>

  <p>“Teşekkür ederim, efendim.” Bir sandalye çekip yan çevirdi, kolunu arkasına atarak anlatmaya başladı.</p>

  <p>“İki şey var,” dedi. “Birincisi Emmeline Steininger’in sınıf arkadaşları onun birkaç kez evden kaçmaktan bahsettiğini söylediler. Görünüşe göre o ve üvey annesi pek iyi geçinmiyormuş.”</p>

  <p>“Üvey anne mi? Bundan hiç bahsetmedi.”</p>

  <p>“Görünüşe göre gerçek annesi on iki yıl önce ölmüş. Ve babası da kısa bir süre önce ölmüş.”</p>

  <p>“Başka?”</p>

  <p>Becker kaşlarını çattı.</p>

  <p>“İki şey olduğunu söylemiştin.”</p>

  <p>“Evet, efendim. Diğer kızlardan biri, bir Yahudi kız, birkaç ay önce olan bir şeyi hatırladı. Üniformalı bir adam okul kapısının yakınında arabasını durdurup onu çağırmış. Bazı sorulara cevap verirse onu arabayla eve bırakabileceğini söylemiş. Kız arabanın yanında durmuş, adam ona adını sormuş. Kız adının Sarah Hirsch olduğunu söylemiş. Adam ona Yahudi olup olmadığını sormuş, kız evet deyince adam başka tek kelime etmeden basıp gitmiş.”</p>

  <p>“Kız adamı tarif edebildi mi?”</p>

  <p>Becker yüzünü buruşturup başını iki yana salladı. “Bir şey söyleyemeyecek kadar korkmuştu. Yanımda birkaç üniformalı polis vardı. Galiba onu korkuttular.”</p>

  <p>“Suçlayabilir misin? Onu müşteri aramaktan tutuklayacağınızı filan sanmıştır. Yine de eğer Spor Okulu’nda okuyorsa zeki bir kız demektir. Belki anne babası yanında olsaydı konuşabilirdi. Bir de yanında o ahmaklar olmasaydı. Ne düşünüyorsun?”</p>

  <p>“Buna eminim, efendim.”</p>

  <p>“Ben hallederim. Sence babacan görünüyor muyum, Becker? Hayır, buna cevap vermesen daha iyi.”</p>

  <p>Sevimli bir şekilde gülümsedi.</p>

  <p>“Pekâlâ, hepsi bu. Keyfine bak.”</p>

  <p>“Teşekkür ederim, efendim.” Ayağa kalkıp kapıya gitti.</p>

  <p>“Ve Becker?”</p>

  <p>“Evet, efendim.”</p>

  <p>“Aferin.”</p>

  <p>O gidince bir süre boşluğa bakıp bir cumartesi öğleden sonrasında çocuklarını lunaparka götüren ben olsaydım, diye diledim. Uzun zamandır izin yapmamıştım, ama dünyada yalnız olduğunuzda bu tür şeyler o kadar önemli görünmüyordu. Kendine acımanın kıyısında tehlikeli bir şekilde dururken kapım çalındı ve Korsch içeri girdi.</p>

  <p>“Gottfried Bautz öldürüldü, efendim,” dedi hemen.</p>

  <p>“Evet, duydum. Becker senin bakmaya gittiğini söyledi. Ne oldu?”</p>

  <p>Korsch az önce Becker’in oturduğu sandalyeye oturdu. Onu daha önce hiç görmediğim kadar canlı görünüyordu. Belli ki bir şey onu çok heyecanlandırmıştı.</p>

  <p>“Birisi beyninin havaya ihtiyacı olduğunu düşünmüş, bu yüzden ona özel bir hava deliği açmış. Çok temiz bir iş. Gözlerinin arasından. Adli görevliler çok küçük bir silah olduğunu düşünüyor. Altı milimetrelik olabilirmiş.” Oturduğu yerde kıpırdandı. “Ama ilginç kısım şu, efendim. Onda delik açan kişi önce adamı bayıltmış. Gottfried’in çenesi temizce ikiye ayrılmış. Ve ağzında bir sigara izmariti vardı. Sanki sigarasını ısırıp ikiye ayırmış gibi.” Durakladı. Anlamam için biraz bekledi. “Diğer yarısı yerdeydi.”</p>

  <p>“Sigara yumruğu mu?”</p>

  <p>“Öyle görünüyor, efendim.”</p>

  <p>“Benim düşündüğüm şeyi mi düşünüyorsun?” Korsch başını salladı. “Korkarım düşünüyorum. Bir şey daha var. Deubel ceketinin cebinde altı mermilik bir Küçük Tom taşıyor. Walther’ini kaybetmesi olasılığına karşı taşıdığını söylüyor. Küçük Tom, Çek’i öldüren mermi büyüklüğünde mermi atıyor.”</p>

  <p>“Öyle mi?” Kaşlarımı kaldırdım. “Deubel her zaman Bautz’un davayla bir ilgisi olmasa bile hapse ait olduğuna inanıyordu.”</p>

  <p>“Deubel, Becker’i Ahlâk Masası’ndaki eski arkadaşlarıyla konuşmaya ikna etmeye çalıştı. Becker’den oradaki adamları bir bahaneyle Bautz’u bir KZ’ye göndermeye ikna etmesini istiyordu. Ama Becker bunların hiçbirini yutmadı. Doğramaya çalıştığı fahişenin kanıtına rağmen bunu yapamayacaklarını söyledi.”</p>

  <p>“Bunu duyduğuma çok sevindim. Neden bu bana daha önce söylenmedi?” Korsch omuz silkti. “Bunlardan Bautz’un ölümünü soruşturan ekibe bahsettin mi? Yani Deubel’in sigara yumruğundan ve silahından?”</p>

  <p>“Henüz hayır, efendim.”</p>

  <p>“O zaman kendimiz halledeceğiz.”</p>

  <p>“Ne yapacaksınız?”</p>

  <p>“Bu silahın hâlâ onda olup olmadığına bağlı. Sen Bautz’un kafasında bir delik açsaydın ne yapardın?”</p>

  <p>“En yakın demir dökümcüsünü bulurdum.”</p>

  <p>“Kesinlikle. Eğer inceleme için silahı bana veremezse bu soruşturmadan alınır. Mahkeme için bu yeterli olmayabilir, ama beni tatmin eder. Ekibimde katil istemem.”</p>

  <p>Korsch burnunu karıştırma arzusuna zor karşı koyup düşünceli bir şekilde burnunu kaşıdı.</p>

  <p>“Müfettiş Deubel’in nerede olduğunu bilmiyorsundur herhalde, değil mi?”</p>

  <p>“Birisi beni mi arıyor?” Deubel açık kapıdan içeri girdi. Beraberinde getirdiği bira kokusu nerede olduğunu açıklıyordu. Eğri ağzının kıyısındaki yanmayan sigarayla kavgacı bir şekilde Korsch’a ve sonra kararsız bir hoşnutsuzlukla bana baktı. Sarhoştu.</p>

  <p>“Cafe Kerkau’daydım,” dedi, ağzı normalde beklediğinden daha fazla hareket etmeyi reddederek. “Bunun bir sakıncası yok, biliyorsunuz. Sorun yok, görevde değilim. En azından bir saat daha değilim. O zamana kadar iyi olurum. Benim için endişelenmeyin. Ben kendime bakabilirim.”</p>

  <p>“Başka neyin icabına bakıyordun?”</p>

  <p>Dengesiz bacaklarının üstünde sarsılan bir kukla gibi hızla doğruldu.</p>

  <p>“Steininger kızının kaybolduğu yerdeki istasyonda sorular sorup duruyorum.”</p>

  <p>“Ben onu kastetmedim.”</p>

  <p>“Öyle mi? Öyle mi? Siz neyi kastettiniz, Herr Kommissar?”</p>

  <p>“Birisi Gottfried Bautz’u öldürmüş.”</p>

  <p>“Ne, o Çek serseriyi mi?” Kısmen geğirme kısmen tükürükten oluşan bir kahkaha attı.</p>

  <p>“Çenesi kırılmış. Ağzında bir sigara ucu varmış.”</p>

  <p>“Yani? Bunun benimle ne ilgisi var?”</p>

  <p>“Bu senin küçük uzmanlıklarından biri, değil mi? Sigara yumruğu? Bunu senin kendi ağzından duydum.”</p>

  <p>“Bunun lanet bir patenti yok, Günther.” Sönmüş sigarasından uzun bir nefes çekip kırmızı gözlerini kıstı. “Beni onu gebertmekle mi suçluyorsun?”</p>

  <p>“Silahını görebilir miyim, Müfettiş Deubel?” Deubel birkaç saniye alaycı bir şekilde bana baktıktan sonra kılıfındaki silahına uzandı. Arkasındaki Korsch da yavaşça kendi silahına uzanıyordu. Deubel, Walther PPK’yı masama koyana kadar elini silahından çekmedi. Silahı alıp namlusunu kokladım, bu arada Bautz’un daha küçük bir silahla öldürüldüğünü bilip bilmediğini görmek için yüzüne baktım.</p>

  <p>“Vurulmuş, öyle mi?” Gülümsedi.</p>

  <p>“Daha çok infaz edilmiş,” dedim. “Görünüşe göre adam baygınken birisi onu gözlerinin arasından vurmuş.”</p>

  <p>“Şok oldum.” Deubel başını yavaşça iki yana salladı.</p>

  <p>“Hiç sanmıyorum.”</p>

  <p>“Sadece duvara işiyorsun, Günther ve bir kısmının benim lanet pantolonuma sıçramasını umuyorsun. Tabii, o küçük Çek’ten hoşlanmıyordum, çocuklara dokunan ve kadınlara zarar veren bütün sapıklardan hoşlanmadığım gibi. Ama bu, cinayetle bir ilgim olduğu anlamına gelmez.”</p>

  <p>“Beni buna ikna etmenin kolay bir yolu var.”</p>

  <p>“Ya? Neymiş o?”</p>

  <p>“Taşıdığın o jartiyer tabancasını göster bana. Küçük Tom’u.”</p>

  <p>Deubel ellerini masum bir şekilde kaldırdı.</p>

  <p>“Hangi jartiyer silahı? Benim öyle bir silahım yok. Taşıdığım tek tabanca masanın üstündeki.”</p>

  <p>“Seninle çalışan herkes o silahı biliyor. Onunla durmadan övünüp duruyordun. Silahı bana göster, o zaman temize çıkarsın. Ama eğer silah sende değilse, ondan kurtulman gerektiği için yanında olmadığını düşüneceğim.”</p>

  <p>“Sen neden bahsediyorsun? Dediğim gibi benim öyle bir-”</p>

  <p>Korsch ayağa kalktı. “Hadi, Eb. Daha iki gün önce o silahı gösterdin bana. Hiç onsuz dolaşmadığını bile söyledin.”</p>

  <p>“Seni pislik. Kendin gibi birine karşı onun yanında yer alıyorsun, öyle mi? Görmüyor musun? O bizden biri değil. Heydrich’in lanet olası casuslarından biri. Kripo umurunda bile değil.”</p>

  <p>“Ben öyle görmüyorum,” dedi Korsch sessizce. “Buna ne diyorsun? Silahı görecek miyiz, görmeyecek miyiz?”</p>

  <p>Deubel başını sallayıp gülümsedi, parmağını bana doğru salladı.</p>

  <p>“Bir şey kanıtlayamazsın. Tek bir şey bile. Bunu biliyorsun, değil mi?”</p>

  <p>Bacaklarımla sandalyemi geriye ittim. Söyleyeceklerimi söylemek için ayakta olmam gerekiyordu.</p>

  <p>“Olabilir. Yine de bu davadan alındın. Sana ne olduğu umurumda bile değil, Deubel, ama bana kalırsa buranın hangi pislik köşesinden geldiysen oraya geri dönebilirsin. Kiminle çalışmak zorunda olduğum konusunda seçiciyimdir. Katilleri sevmem.”</p>

  <p>Deubel sarı dişlerini biraz daha gösterdi. Sırıtışı eski ve akortsuz bir piyanonun klavyesine benziyordu. Parlak, flanel pantolonunu çekip omuzlarını dikleştirdi, karnını bana doğru çıkardı. Yumruğumu karnına indirmemek için kendimi zor tutuyordum, ama böyle bir kavga başlatmak onun çok işine gelirdi.</p>

  <p>“Gözlerini açmak ister misin, Günther. Hücrelere ve sorgu odalarına bir yürüyüş yap ve burada neler olduğuna bir bak. Kiminle çalışacağını seçiyorsun, öyle mi? Seni zavallı domuz. Burada, bu binada dayaktan öldürülen insanlar var. Muhtemelen şu anda, biz konuşurken bile birileri öldürülüyordur. Ucuz, küçük bir sapığa ne olduğunu gerçekten umursayan kimse olduğunu mu sanıyorsun? Morg onlarla dolu.”</p>

  <p>Kendimi cevaplarken duydum, bana bile umutsuzca gelen bir saflıkta hem de. “Birisi umursamak, yoksa suçlulardan daha matah olmayız. Öteki insanların kirli ayakkabılar giymelerini önleyemem, ama kendiminkini temizleyebilirim. En başından beri böyle olmasını istediğimi biliyordun. Ama sen işi kendi tarzında, bir kadının yüzerse cadı, batarsa masum olduğunu söyleyen Gestapo tarzında yapmayı tercih ettin. Şimdi ben Heydrich'in gözündeki değerimin kıçını tekmeleyip Kripo’dan attırmaya yetecek kadar yüksek olup olmadığını görmeye kalkmadan defolup git gözümün önünden.”</p>

  <p>Deubel pis pis sırıtıp, “Sen tam bir pisliksin,” dedi. İçkili nefesi yüzünden başını çevirmek zorunda kalana kadar Korsch’a dik dik baktı, sendeleyerek odadan çıktı.</p>

  <p>Korsch başını iki yana salladı. “Bu serseriden hiç hoşlanmamıştım zaten,” dedi. “Ama böyle olduğunu düşünmemiştim.” Başını tekrar salladı.</p>

  <p>Yorgun bir şekilde oturup çekmecede sakladığım içki şişesine uzandım.</p>

  <p>“Ne yazık ki haklı,” dedim iki bardak doldururken. Korsch’un soran bakışlarıyla karşılaşınca buruk bir şekilde gülümsedim. “Bir Berlin polisini cinayetle suçlamak...” Güldüm. “Kahretsin, bu Münih bira festivalindeki sarhoşları tutuklamaya kalkmakla aynı şey.”</p>
</body>
</html>