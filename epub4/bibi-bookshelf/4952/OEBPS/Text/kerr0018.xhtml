<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1 title="ON SEKİZ"><img alt="onsekiz" src="../Images/onsekiz.png"/></h1>

  <h2 class="sigil_not_in_toc"><i>Çarşamba, 26 Eylül</i></h2>

  <p class="girinti-yok">“Anlamıyorum,” dedi Korsch. “Ya Streicher ve grubu? Onları hâlâ soruşturuyor muyuz?”</p>

  <p>“Evet,” dedim. “Ama Gestapo izlemeleri sonucunda ilginç bir şey çıkana kadar o konuda yapabileceğimiz bir şey yok.”</p>

  <p>“Peki, siz dula göz kulak olurken bizim ne yapmamızı istiyorsunuz?” dedi Becker, sinirimi bozacak şekilde gülümsemeye yaklaşarak. “Gestapo raporlarını kontrol etmek dışında yani.”</p>

  <p>Bu konuda fazla hassas olmamaya karar verdim. Bu şüpheli olurdu.</p>

  <p>“Korsch,” dedim, “senin Gestapo sorgusuna göz kulak olmanı istiyorum. Bu arada adamın Vogelmann’la nasıl geçiniyor?”</p>

  <p>Başını iki yana salladı. “Rapor edecek fazla bir şey yok, efendim. Bu Vogelmann ofisinden neredeyse hiç çıkmıyor. Bana sorarsanız iyi bir dedektif sayılmaz.”</p>

  <p>“Kesinlikle öyle görünüyor,” dedim. “Becker, bana bir kız bulmanı istiyorum.” Sırıtıp ayakkabılarının ucuna baktı. “Bu senin için fazla zor olamaz.”</p>

  <p>“Ne tür bir kız, efendim?”</p>

  <p>“On beş, on altı yaşlarında. Sarışın, mavi gözlü, BdM kızı,” diye ağız yaptım. “Tercihen bakire.”</p>

  <p>“Bu son kısım biraz zor olabilir, efendim.”</p>

  <p>“Çok cesur olmalı.”</p>

  <p>“Onu yem olarak kullanmayı mı düşünüyorsunuz, efendim?”</p>

  <p>“Bir kaplanı yakalamanın en iyi yolunun her zaman bu olduğuna inanırım.”</p>

  <p>“Yem bazen öldürülür, efendim,” dedi Korsch. “Dediğim gibi kız cesur olmalı. Kızın mümkün olduğunca şey bilmesini istiyorum. Hayatını riske atacaksa bunu neden yaptığını bilmeli.”</p>

  <p>“Bu işi nerede yapacağız, efendim?” diye sordu Becker.</p>

  <p>“Sen söyle. Adamımızın onu fark edebileceği birkaç yer düşün. Görülmeden kızı izleyebileceğimiz bir yer.” Korsch kaşlarını çattı. “Canını sıkan ne?”</p>

  <p>Başını keyifsiz bir şekilde iki yana salladı. “Hoşuma gitmedi, efendim. Bir kızı yem olarak kullanmak. Bu insanlık dışı.”</p>

  <p>“Sen ne kullanmamızı önerirsin? Peynir mi?”</p>

  <p>“Ana yol,” dedi Becker yüksek sesle. “Hohenzollerndamm gibi bir yer, ama onu görmesi olasılığını artırmak için daha fazla arabanın olduğu bir yer olmalı.”</p>

  <p>“Gerçekten efendim, bunun biraz riskli olduğunu düşünmüyor musunuz?”</p>

  <p>“Tabii ki öyle. Ama bu pislik hakkında gerçekten ne biliyoruz? Araba kullanıyor, üniforma giyiyor, Avusturya ya da Bavyera aksanı var. Ondan sonraki her şey olasılık. Zamanımızın azaldığını ikinize de hatırlatmama gerek yok. Heydrich bu davayı çözmem için bana dört haftadan kısa süre verdi. Ona yaklaşmamız gerekiyor, hem de hızlı bir şekilde. Bunun tek yolu inisiyatif almak, sonraki kurbanı onun yerine seçmek.”</p>

  <p>“Ama sonsuza kadar bekleyebiliriz,” dedi Korsch.</p>

  <p>“Kolay olacağını söylemedim. Kaplan avlıyorsan, ağaçta uyuman gerekebilir.”</p>

  <p>“Ya kız?” diye devam etti Korsch. “Kızı gece gündüz bu işte tutmayı önermiyorsunuz, değil mi?”</p>

  <p>“Öğleden sonraları yapabilir,” dedi Becker. “Öğleden sonraları ve akşamları. Katilin kızı gördüğünden bizim de katili gördüğümüzden emin olmak için karanlıkta olmaz.”</p>

  <p>“Anlamaya başladın.”</p>

  <p>“Ama bu Vogelmann nerede devreye giriyor?”</p>

  <p>“Bilmiyorum. Bu benim içimdeki bir his sadece. Belki bir önemi yoktur, sadece kontrol etmek istiyorum.”</p>

  <p>Becker gülümsedi. “Bir polisin ara sıra sezgilerine güvenmesi gerekir,” dedi.</p>

  <p>Kendi yavan sözümü hatırladım. “Senden bir dedektif çıkaracağız,” dedim.</p>

  <p>Gigli gramofon plaklarını sağır olmak üzere olan birinin hevesiyle dinliyor, trendeki bir kondüktörden daha fazla konuşmuyor, benden de daha fazla konuşmamı istemiyordu. O ana kadar Hildegard Steininger’in bir dolmakalem kadar kendine yeten biri olduğunu fark etmiş, erkeğinin kendini yalnızca boş bir kâğıt olarak görebilecek türde biri olmasını tercih ettiğini anlamıştım. Ama neredeyse ona rağmen onu hâlâ çekici bulmaya devam ediyordum. Benim tarzıma göre saçlarının altın rengi gölgesiyle, tırnaklarının uzunluğuyla ve durmadan fırçaladığı dişlerinin durumuyla fazla ilgiliydi. Fazla kibirli, onun iki katı bencildi. Kendisini memnun etmekle başkasını memnun etme arasında bir seçim yapması gerektiğinde kendisini memnun etmesinin herkesi memnun edeceğini umuyordu. Ona göre birinin diğerinin sonucu olması refleks çekiciyle vurulduğunda dizin hareket etmesi kadar basit bir tepkiydi.</p>

  <p>Onun evinde kalışımın altıncı gecesiydi. Her zamanki gibi zor yenen bir yemek yapmıştı.</p>

  <p>“Yemek zorunda değilsin, biliyorsun,” dedi. “Hiçbir zaman iyi bir aşçı sayılmadım.”</p>

  <p>“Ben de hiçbir zaman iyi bir akşam yemeği konuğu değildim,” dedim. Yemeğin çoğunu nezaketten değil, aç olduğum ve siperde yemeğim konusunda fazla seçici olmamayı öğrendiğim için yedim.</p>

  <p>Gramofon dolabını kapatıp esnedi.</p>

  <p>“Ben yatıyorum,” dedi.</p>

  <p>Okuduğum kitabı bir kenara atıp ben de yatacağımı söyledim.</p>

  <p>Paul’un odasında oğlanın duvarına asılmış olan, Condor Birliklerinin servetlerini belgeleyen İspanya haritasını birkaç dakika inceleyip ışığı kapattım. Bugünlerde her Alman çocuğu savaş pilotu olmak istiyordu. Tam yatmak üzereyken kapı çaldı.</p>

  <p>“İçeri gelebilir miyim?” dedi, kapıda çıplak bir şekilde dikilirken. Bir iki saniye için orada öylece dikildi. Etrafı koridorun ışığıyla çerçevelenmiş muhteşem Meryem gibi duruyor, sanki oranlarını değerlendirmeme izin veriyor gibiydi. Göğsüm ve kasıklarım gerilirken zarif bir şekilde bana doğru gelmesini izledim.</p>

  <p>Başı ve sırtı küçük olmasına rağmen bacakları o kadar uzundu ki dahi bir tasarımcı tarafından yaratılmış gibi görünüyordu. Bir eli cinsel organını örtüyordu. Bu küçük utangaçlık hareketi beni çok heyecanlandırdı. Gösterişsiz boyutlu yuvarlak göğüslerine bakarken bu heyecana kısa bir süre için izin verdim. Bunlar hafif, neredeyse görünmez uçları olan, mükemmel nektarinler büyüklüğünde göğüslerdi.</p>

  <p>Öne doğru eğilip o mütevazı elini çektim, pürüzsüz yanlarından tutup dudaklarımı kasıklarını örten parlak tüylerin üstüne bastırdım. Onu öpmek için ayağa kalkarken ellerinin telaşla aşağıya uzandığını hissettim. Beni soyarken irkildi. Kibar olmak, şefkatli olmak fazla kabalıktı, bu yüzden onu yatağa itip serin kalçalarını bana doğru çektim, onu beni memnun eden pozisyona soktum. İçine girerken çığlık attı, gürültülü pandomim turnemiz sonuna gelene kadar uzun bacakları mükemmel şekilde titredi.</p>

  <p>Perdelerin ince malzemesinden içeriye şafak sürünene kadar uyuduk. Ondan önce uyanmış ve yüzüne hayran kalmıştım. Uyandığında da bir o kadar etkileyici olan yüz ifadesi ağzıyla penisimi ararken biraz bile değişmemişti. Karşılığında onu tahrik etmeye başladığımda kendini yatakta yukarı çekip başını yastığa koydu. Kalçaları esneyerek hayatın nerede başladığını görebilmemi sağlayacak şekilde açılırken tekrar, şevkimin tüm aşamaları onu tanıyana kadar öpmeye ve yalamaya başladım. Kendimi neredeyse başımın ve omuzlarımın tüketilmemiş kaldığını düşünene kadar bedeninin içine sıkıştırdım.</p>

  <p>Sonunda ikimizin içinde de bir şey kalmadığında bana sarılıp öyle ağladı ki eriyeceğini sandım.</p>
</body>
</html>