<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoca.css" type="text/css" rel="stylesheet"/>
  <link href="../Styles/hoca_ek.css" type="text/css" rel="stylesheet"/>
</head>

<body class="serif justified">
  <h1 title="ON ÜÇ"><img alt="onuc" src="../Images/onuc.png"/></h1>

  <h2 class="sigil_not_in_toc"><i>Pazar, 25 Eylül</i></h2>

  <p class="girinti-yok">“Herr Hirsch evde mi?”</p>

  <p>Kapıyı açan yaşlı adam doğrulup başını salladı. “Herr Hirsch benim.”</p>

  <p>“Siz Sarah Hirsch’in babası mısınız?”</p>

  <p>“Evet. Siz kimsiniz?”</p>

  <p>En az yetmiş yaşlarında olmalıydı. Kafasının tepesi keldi, ama arkasındaki beyaz saçlar yakasından aşağıya iniyordu, çok uzun değildi hatta kamburdu. Bu adamın on beş yaşında bir kızın babası olduğuna inanmak zordu. Ona rozetimi gösterdim.</p>

  <p>“Polis,” dedim. “Lütfen telaşlanmayın. Başınıza bela açmaya gelmedim. Sadece kızınıza bazı sorular sormak istiyorum. Kızınız bir adamı, bir suçluyu tarif edebilir.”</p>

  <p>Rozetimi gördükten sonra kaçan rengi biraz yerine gelirken, Herr Hirsch kenara çekilip beni sessizce vazolar, bronzlar, mavi desenli tabaklar ve cam muhafazalar içindeki sal ağacı oymalarla dolu hole aldı. Ben bunlara hayranlıkla bakarken o ön kapıyı kapatıp kilitledi ve gençliğinde Alman donanmasında olduğunu, Uzak Doğu’ya çok seyahat ettiğini söyledi. Evi dolduran leziz kokuyu yeni fark edip özür diledim, aile yemeğini bozmadığımı umduğumu söyledim.</p>

  <p>“Oturup yemek yememize daha çok var,” dedi yaşlı adam. “Karım ve kızım hâlâ mutfakta uğraşıyorlar.” Endişeyle gülümsedi. Kamu görevlilerinin nezaketine alışık olmadığı belliydi. Beni oturma odasına aldı.</p>

  <p>“Evet, şimdi,” dedi, “kızım Sarah’yla konuşmak istediğinizi söylemiştiniz. Bir suçluyu tarif edebileceğini.”</p>

  <p>“Doğru,” dedim. “Kızınızın okulundan bir kız kayboldu. Büyük olasılıkla kaçırıldı. Kızınızın sınıfındaki kızları sorgulayan adamlardan biri birkaç hafta önce bir adamın Sarah’ya yaklaştığını öğrenmiş. O adam hakkında bir şey hatırlayıp hatırlamadığını görmek istiyorum. Sizin izninizle tabii.”</p>

  <p>“Elbette. Gidip onu getireyim,” deyip gitti.</p>

  <p>Müzik sever bir aile oldukları belliydi. Parlak siyah Bechstein piyanonun yanı sıra birkaç enstrüman kutusu ve birkaç tane nota sehpası vardı. Geniş bahçeye bakan pencerenin önünde bir arp duruyordu. Büfenin üstündeki aile fotoğraflarının çoğunda genç bir kız keman çalıyordu. Şöminenin üstündeki yağlıboya tabloda bile müzikle ilgili bir resim vardı, piyano resitaliydi galiba. Ben orada dikilmiş resme bakıp melodiyi tahmin etmeye çalışırken Herr Hirsch, kızı ve karısıyla birlikte geri geldi.</p>

  <p>Frau Hirsch kocasından çok daha uzun boylu ve gençti, belki yaşı elliden fazla bile değildi. Zayıf ve zarif bir kadındı, boynunda ona yakışan inci bir kolye vardı. Ellerini önlüğüne silip kızını omuzlarından tuttu. Irkına karşı açıkça düşmanlık gösteren bir devletin olası müdahalesi karşısında ebeveynlik haklarını vurgulamak istiyor gibiydi.</p>

  <p>“Kocam, Sarah’nın sınıfından bir kızın kaybolduğunu söyledi,” dedi sakin bir şekilde. “Hangi kız o?”</p>

  <p>“Emmeline Steininger,” dedim.</p>

  <p>Frau Hirsch hafifçe kızına doğru döndü.</p>

  <p>“Sarah,” diye çıkıştı. “Neden bize arkadaşlarından birinin kaybolduğunu söylemedin?”</p>

  <p>Sarah, aşırı kilolu, ama sağlıklı ve çekici görünümlü bir kızdı. Mavi gözlü ve sarışın olduğu için Streicher’in ırkçı Yahudi klişesine hiç uymuyordu. İnatçı, küçük bir midilli gibi sabırsız bir hareketle başını iki yana salladı.</p>

  <p>“Evden kaçtı, hepsi bu. Hep bundan bahsederdi. Ona ne olduğu da çok umurumda değil. Emmeline Steininger benim arkadaşım değil. Yahudiler hakkında kötü şeyler söyleyip duruyor. Ondan nefret ediyorum. Babasının ölmesi de umurumda değil.”</p>

  <p>“Bu kadar yeter,” dedi babası sertçe. Muhtemelen ölen babalar hakkında fazla bir şey duymak istemiyordu. “Onun ne dediği önemli değil. Kommissar’a onu bulmasına yardımcı olabilecek bir şey biliyorsan kesinlikle söylemelisin. Anlaşıldı mı?”</p>

  <p>Sarah yüzünü astı. “Evet, babacığım,” diye esneyip kendini bir koltuğa bıraktı.</p>

  <p>“Sarah, gerçekten,” dedi annesi. Gergin bir şekilde bana bakıp gülümsedi. “Normalde böyle değildir, Kommissar. Özür dilerim.”</p>

  <p>“Önemli değil,” diye gülümsedim. Sarah’nın koltuğunun önündeki tabureye oturdum.</p>

  <p>“Cuma günü adamlarımdan biri seninle konuşurken ona birkaç ay kadar önce okulun yakınlarında bir adam gördüğünü söylemişsin. Bu doğru mu?” Kız başını salladı. “O zaman denemeni ve onunla ilgili hatırlayabildiğin her şeyi anlatmanı istiyorum.”</p>

  <p>Sarah bir an için tırnağını kemirip düşünceli bir şekilde inceledi. “Şey, aradan biraz zaman geçti,” dedi.</p>

  <p>“Hatırlayabileceğin her şeyin bana yararı olur. Mesela saat kaçtı?” Defterimi çıkarıp kucağıma koydum.</p>

  <p>“Eve dönüş zamanıydı. Her zamanki gibi eve kendi başıma gidiyordum.” Bunu hatırlarken burnunu havaya kaldırdı. “Neyse, okulun yakınında bir araba vardı.”</p>

  <p>“Nasıl bir araba?”</p>

  <p>Omuz silkti. “Araba markaları ya da öyle şeyleri bilmem. Ama büyük, siyah bir arabaydı ve önde bir şoför vardı.”</p>

  <p>“Seninle konuşan şoför müydü?”</p>

  <p>“Hayır, arka koltukta başka bir adam vardı. Polis olduklarını sandım. Arkada oturan adam camı açıp ben kapıdan çıkarken çağırdı. Yalnızdım. Öteki kızların çoğu gitmişti. Beni yanına çağırdı. Gittiğimde bana-” Hafifçe kızarıp sustu.</p>

  <p>“Devam et,” dedim.</p>

  <p>“-çok güzel olduğumu ve annemle babamın benim gibi bir kızları olduğu için çok gurur duyuyor olmaları gerektiğini söyledi.” Rahatsız bir şekilde anne ve babasına baktı. “Uydurmuyorum,” dedi eğlenir gibi bir ifadeyle. “Gerçekten öyle dedi.”</p>

  <p>“Sana inanıyorum, Sarah,” dedim. “Başka ne dedi?”</p>

  <p>“Şoförüyle konuşup Alman kızlarının güzel bir örneği olduğum gibi aptalca bir şey söyledi.” Sarah burada güldü. “Gerçekten çok komikti.” Babasının benim görmediğim bakışını yakalayınca tekrar toparlandı. “Neyse, öyle bir şeydi. Tam olarak hatırlayamıyorum.”</p>

  <p>“Peki, şoför ona bir şey söyledi mi?”</p>

  <p>“Patronuna beni eve bırakabileceklerini teklif etti. Arkadaki adam bunu isteyip istemeyeceğimi sordu. Daha önce o büyük arabalara hiç binmediğimi ve istediğimi söyledim-”</p>

  <p>Sarah’nın babası yüksek sesle içini çekti. “Sana kaç kere söyledim Sarah-”</p>

  <p>“İzninizle, efendim,” dedim kararlı bir sesle. “Bu daha sonraya kalabilir.” Tekrar Sarah’ya baktım. “Sonra ne oldu?”</p>

  <p>“Adam birkaç soruya doğru cevap verirsem beni bir film yıldızı gibi evime bırakacağını söyledi. Önce adımı sordu, söyleyince bana şok olmuş gibi baktı. Tabii ki bunun nedeni Yahudi olduğumu anlamasıydı. Sonra Yahudi olup olmadığımı sordu. Sırf eğlence olsun diye Yahudi olmadığımı söyleyecektim. Ama sonra Yahudi olduğumu anlamasından ve başımın derde girmesinden korktum. Bu yüzden Yahudi olduğumu söyledim.</p>

  <p>Adam arkasına yaslanıp şoförüne yürümesini söyledi. Başka tek kelime bile etmedi. Bu çok garipti. Sanki birden bire yok olmuştum.”</p>

  <p>“Çok güzel, Sarah. Şimdi anlat bana: onların polis olduğunu düşündüğünü söyledin. Üniforma giyiyorlar mıydı?”</p>

  <p>Tereddütle başını aşağı yukarı salladı.</p>

  <p>“Bu üniformaların rengiyle başlayalım.”</p>

  <p>“Yeşil gibi, galiba. Bilirsiniz polis gibi, ama biraz daha koyusu.”</p>

  <p>“Şapkaları nasıldı? Polis şapkası gibi mi?”</p>

  <p>“Hayır, tepeli şapkalardandı. Subay gibi. Babam donanmada subaydı.”</p>

  <p>“Başka bir şey? Rozet, kurdele, yaka işareti? Öyle bir şey var mıydı?” Başını sallamaya devam etti. “Tamam. Şimdi seninle konuşan adam... O nasıl biriydi?”</p>

  <p>Sarah dudaklarını büzdü sonra saçından bir tutamı çekiştirmeye başladı. Babasına baktı. “Şoförden daha yaşlı,” dedi. “Elli beş, altmış yaşlarında. Çok ağır görünüyordu, fazla saçı yoktu ya da çok kısa kesilmişti ve minik bir bıyığı vardı.”</p>

  <p>“Ya diğeri?”</p>

  <p>Omuz silkti. “Daha gençti. Biraz solgun görünüşlüydü. Açık renk saçlıydı. Onun hakkında fazla bir şey hatırlayamıyorum.”</p>

  <p>“Bana arkada oturan adamın sesini anlat.”</p>

  <p>“Yani aksanını mı?”</p>

  <p>“Evet, yapabilirsen.”</p>

  <p>“Kesin olarak emin değilim,” dedi. “Aksanları anlamam çok zor. Farklı olduklarını anlayabiliyorum, ama kişinin nereli olduğunu her zaman söyleyemiyorum.” Derin bir iç çekip dikkatini yoğunlaştırarak kaşlarını çattı. “Avusturyalı olabilir. Ama aynı şekilde Bavyeralı da olabilir. Bilirsiniz, eski moda gibi.”</p>

  <p>“Avusturyalı ya da Bavyeralı,” deyip defterime not aldım. “Bavyeralı” sözcüğünün altını çizmeyi düşündüm, ama sonra vazgeçtim. Bavyeralı bana daha fazla uysa da buna kızın yaptığından daha çok vurgu yapmanın anlamı yoktu. Onun yerine son sorumu kızın cevabını bitirdiğinden emin olana kadar beklettim.</p>

  <p>“Şimdi iyi düşün Sarah. Arabanın yanında dikiliyorsun. Cam açık ve sen arabaya bakıyorsun. Bıyıklı adamı görüyorsun. Başka ne görüyorsun?”</p>

  <p>Kız gözlerini sıkıca kapadı, beynini son bir ayrıntı için iyice yoklarken alt dudağını yaladı.</p>

  <p>“Sigaralar,” dedi bir dakika sonra. “Babamınkiler gibi değil.” Gözlerini açıp bana baktı. “Tuhaf bir kokusu vardı. Tatlı, çok güçlü. Defne yaprağı ya da kekik gibi.”</p>

  <p>Notlarımı tarayıp ekleyecek bir şeyi olmadığından emin olunca ayağa kalktım.</p>

  <p>“Teşekkür ederim, Sarah, çok yardımcı oldun.”</p>

  <p>“Öyle mi?” dedi neşeyle. “Gerçekten oldum mu?”</p>

  <p>“Kesinlikle oldun.” Hepimiz gülümsedik ve bir an için dördümüz de kim ve ne olduğumuzu unuttuk.</p>

  <p>Hirsch’lerin evinden uzaklaşırken Sarah’nın ırkının ilk kez onların lehine olduğunu fark edip etmediklerini merak ettim. Muhtemelen Yahudi olması sayesinde hayatta kalmıştı.</p>

  <p>Öğrendiklerimden memnun olmuştum. Sarah'nın tarifi bu davadaki ilk gerçek bilgiydi. Onun aksanla ilgili söyledikleri, Tanker’in, isimsiz telefonu cevaplayan nöbetçi memurun anlattıklarıyla örtüşüyordu. Ama daha da önemlisi, Sarah’nın anlattıkları Nuremberg’deki General Martin’den her ne olursa olsun, Streicher’ın Berlin’de olduğu tarihleri öğrenmem gerektiği anlamına geliyordu.</p>

  <p><br/></p>
</body>
</html>