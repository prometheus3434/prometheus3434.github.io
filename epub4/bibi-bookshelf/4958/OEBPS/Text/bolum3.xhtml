<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/ey1.css" type="text/css" rel="stylesheet"/>
</head>
<body>
<h1>III. Bölüm</h1>
<p>Polkan’ı eve götürdüm. Aniçkov Köprüsü’ne yaklaşırken tekrar aşağıya, nehre baktım fakat cesetleri toplayıp götürmüşlerdi. Yetkililer şehri besleyemiyor olabilirlerdi ama hâlâ onu -en azından askerlere kendi halkına karşı ateş açma emrini verdiklerini belgeleyen kanıtlardan- temizleyebiliyor gibi görünüyorlardı.</p>
<p>Ama o cesetlerden dördü de rejime mi kurban gitmişti? Gördüğüm adamın boğazındaki yaranın nedeni pekâlâ bir süvarinin kılıcı olabileceği gibi, bir <i>vurdalak</i>‘ın -İlya’nın- dişleri de olabilirdi. Bunu bilmek imkânsızdı. Ve neden sadece İlya? Bildiğime -annemin anlattığına- göre vampirler bir şehrin üzerine yalnız başına olabildiği gibi grup halinde de çullanabilirlerdi. Tek başlarına avlanırlardı fakat güneş doğduğu zaman karanlık ve güvenli bir yerde toplanıp önceki gece yaptıkları kahramanlıkları anlatıp böbürlenirlerdi.</p>
<p>Donmuş nehrin üzerinde cesetlerini gördüğüm adamlar nasıl bir kadere kurban gitmiş olurlarsa olsunlar kesin olarak İlya’nın hanesine yazılabilecek başka bir kurban daha vardı: onunla birlikte gördüğüm o zavallı kız. Açlıktan ölüyor olmalıydı ve umutsuzca yiyecek satın alabileceği parayı kazanmaya çalışıyordu; muhtemelen sadece kendisi değil, bütün ailesi için. Bedenini ne için satıyordu? Sadece bir somun ekmek veya birkaç patates alabilmek için. Ama kendisini İlya’ya verdiğinde ne ona ne sunduğunu, ne de İlya’nın bunun ne kadarım alacağını ililiyordu. Yekaterininskiy Kanalı’nın kenarındaki o avluya geri dönersem ne bulacağımı düşündüm. Kız hâlâ eskisinden de soluk benziyle o kömür çuvallarının üzerinde yatıyor muydu? Muhtemelen, hayır. Tıpkı Çar Nikolay’ın yandaşları gibi <i>vurdalak</i>’lar da genellikle yaptıkları kepazeliği ortada bırakmayıp temizleyecek kadar akıllıydılar.</p>
<p>Yürürken bacaklarımın titrediğini hissettim. Yanaklarıma kan hücum etmişti. Yıllardır hissetmediğim bir öfke doldurmuştu içimi. En tuhafı da, kendimi yine genç hissediyordum. Annem beni bir tek amaç vererek büyütmüştü: vampirlerden -özellikle de bir tanesinden- nefret etmek. Ama ben ona karşı duyduğum nefreti bütün vampir soyuna da duyuyordum. Sonraki yıllarda iyi bir adam olmak ve daha iyisini yaparak fark yaratmak için elimden geleni yapmaya çalışmıştım ama şimdi annemin sütünü ilk emdiğim günden beri öğrendiğim şeyi bir kez daha anımsıyordum. Yeryüzünde olma sebebimi ve amacımı biliyordum. Bu, dünyayı <i>vurdalak</i> belasından temizlemekti. Sadece İlya olsaydı da -Nadya’nın ağabeyi olmasından bağımsız olarak- bu yeterli olurdu. Ama daha fazla, üstesinden gelebileceğimden çok daha fazla olmalarını istiyordum ki dur durak bilmeksizin öldürebileyim.Ta ki onlar beni durdurana kadar.</p>
<p>Bu ruh hali, geldiği hızla çekip gitti. Artık daha yaşlı bir adamdım. Yeryüzünde çok fazla şey, çok fazla cinayet görmüştüm. Artık birçok şeyi daha iyi biliyordum. <i>Vurdalak</i> bir semptomdu, bir hastalık değil. Eğer hastalıksa da, çok daha öldürücü bir nedenle zayıf düşmüş bir bedene saldıran ikincil bir enfeksiyondu. 1812’de vampirler Rusya’ya ancak Napoleon Bonaparte gibi öldürücü bir hastalık nedeniyle zayıf düştüğü için gelmeye cesaret edebilmişlerdi. 1855’te ülke yenilginin eşiğine gelene kadar beklemişlerdi. Şimdi de Rusya’nın kendi insanlarının birbiriyle mücadele ettiği bir zamanı seçmişlerdi. Çarın zayıf, ülkeyi bir daha yönetemeyecek kadar zayıf düştüğü, halkın mücadeleden yorulup açlık çektiği ve görevi korumak olan polisin darbesini yediği bir zamanı.</p>
<p>Ama yine de vampirleri Rusya’ya getiren şeyin fırsatçılıktan daha fazlası olduğunu biliyordum. Ortada daha büyük bir plan vardı, hepsinin en büyüğü ve en tehlikelisi olan vampir -Tepeş ve bazen de Drakula adıyla anılan Zimeyeviç- tarafından hazırlanmış bir plan. Onun Rusya’yla -Romanov’larla- olan anlaşmazlığının tarihi Büyük Petro zamanına kadar uzanıyordu. Onlar arkadaştı. Petro, Zimeyeviç’in kendisini bir vampire dönüştürmesine izin vermeyi vaat etmişti fakat işlemin ancak yarısı tamamlandığında sözünden dönmüştü; Zimeyeviç onun kanını içmiş fakat o vampirinkini içmemişti. Bu da Romanov Hanedam’nın her zaman tehlike altında olduğu anlamına geliyordu. Zimeyeviç, Petro’nun soyundan gelen herhangi birisiyle süreci tamamlayabilir ve onu sadece bir vampir değil, kendi iradesinin kölesi de yapabilirdi. Ve bu Romanov’un çar olması durumunda bütün Rusya Zimeyeviç’in hükmü altına girerdi. Romanov’lar başlarına gelebilecekleri biliyor ve korkuyorlardı. Hatta paylaştıkları kan aracılığıyla, bazen Zimeyeviç’in zihnini bile kısmen paylaşıyor ve onun gözleriyle görebiliyorlardı.</p>
<p>Ama çar buna rağmen insan olarak kalmıştı. Zimeyeviç ve temsilcileri -diğer ikisiyle arası açılana kadar Yuda’da onların arasındaydı- birden fazla kez onun Petro’yla kurduğu kapanı kurmaya çalışmış ama hep yenilgiye uğratılmışlardı. Ailem -Aleksey, Tamara ve son olarak da ben- bunda azımsanamayacak bir rol oynamıştık. Benimki daha farklı olmasına rağmen, hepimiz bedel ödemiştik. Ben hâlâ hayattaydım ama annem ve büyükbabamdan farklı olarak damarlarımda Romanov kanı dolaşıyordu. Ve bunu bildiğimden, Zimeyeviç’in kanım - yıllar önce, birlikte çalıştıkları sıralarda Yuda’nın ondan almış olduğu kan örneğini- kasten içmiştim. Böylece benim de bir süre Zimeyeviç’in iğrenç zihninden geçen düşüncelerden haberim olmuştu. Ama bundan bile Romanov’lara yardım etmek için faydalanmıştım. Zimeyeviç’in zihni benimkine bağlıyken benim kuşağımdan başka bir Romanov -en azından bir çar- üzerinde gücü yoktu.</p>
<p>Çok yakında artık çar diye bir şey kalmayacaktı. Devir değiştiği, saygın ve dürüst bir hükumet idareyi aldığı zaman Rusya’nın vampirlerden korkmasına gerek kalmayacaktı. Ama şimdilik tehlike çok gerçekti. Sayılarım bilmiyordum fakat kesin olarak bildiğim bir tek İlya vardı, bu nedenle işe onunla başlayacaktım.</p>
<p>Ama henüz değil. Vakit öğleden sonraydı ve karanlığın basmasına daha birkaç saat vardı. Güneş gökyüzünde henüz oldukça yüksekteydi, şubat ayında Petrograd’da yükselebileceği kadar elbette. İlya güneş ışığından uzak bir yerde uyuyor olmalıydı ve nerede olduğunu tahmin edebilmem çok zordu. Şehrin içinde ve etrafında on binden fazla -belki de yüz bin- mezar vardı. Hepsini aramam mümkün değildi. Ve ilgilenmem gereken başka bir iş daha vardı: Duma.</p>
<p>Kısa bir süre için eve uğrayıp Syeva’yla konuştum. Nadya dışarı çıkmıştı. Çoğu gün bir mutfakta çalışır, yiyecek bir şey bulamayanlara borş<a id="dipnot011" style="vertical-align: super;" href="../Text/dipnotlar.xhtml#sonnot011">[1]</a> servis ederdi. Yeni bir şey değildi. 1915 yılında başlamıştı; bu, savaşın yanı başımızda olduğunu fark etmeye başladığımız bir zamandı. Bugünlerde hep geri çevirmeleri gereken birileri oluyordu çünkü verilebilecek bir şey olmuyordu. Üst kata çıktım, üç odayı geçip koridorun sonuna geldim. Oradaki kapının üstünde ağır bir aşmalı kilit vardı ve tek anahtarı da bendeydi. Kapıyı açıp bir adım attım.</p>
<p>Düğmeye basıp ışığı yaktım. Bu odanın penceresi yoktu ama neyse ki bugün jeneratörler çalışıyordu. Polkan, içeride bulunan şeylerden kaygı duyuyormuş gibi kapının ağzına kıvrıldı. Odaya girdim. O günün gelebileceği korkusuyla, içeride bulunan şeylerden hiçbirini atmaya cesaret edememiştim. Burada, bir vampiri öldürebilmek için gereken her şey vardı.</p>
<p>Bir rafın üzerinde Yuda’nın not defterleri duruyordu. Hem hayattayken, hem de bir yaşayan ölü olduğu zamanlarda o bir bilimadamıydı ve kendisi gibi olan yaratıklarla ilgili ayrıntılı araştırmalar yapmıştı. Bu çalışmalar vampirler hakkındaki bilgisini artırmıştı ve kitaplar onlara karşı kullanılabilecek bilgiler içeriyordu. <i>Arbalyet</i>‘im de -bir vampiri öldürebilecek ahşap oklar atabilen bir yaylı tüfek- buradaydı. Benim elimdeyken sadece bir insanı, yanlış tarafı seçmiş olan Dusya adında bir kızı öldürmüştü. Yıllar içerisinde hep kalbimde onun ölümünden dolayı duyabileceğim bir pişmanlığı aramış ama bulamamıştım. Dusya’nın güzel yüzü ve parlak sarı saçlarını anımsayınca İlya’yla birlikte avluda görmüş olduğum kız geldi aklıma. Yıkama fırsatını bulabilse, onun da saçları parlayabilirdi. Ama bunu artık yapamayacaktı. Dusya gibi birisini öldürmek bu kız gibi birisini kurtarma şansını verebilseydi, o zaman duygusallığa yer kalmayacaktı. Ama yıllar içerisinde <i>duygusallaşmış</i> olduğumu biliyordum.</p>
<p>Odada başka şeyler de vardı: Yabloçkov Mumları’yla -Yuda örneğinde mutlulukla deneyimlemiş olduğum gibi, bir vampiri öldürebilecek kadar yoğun ışık yayabilen ark lambalanyla- dolu bir sandık. (Şu anda odayı aydınlatana benzeyen sıradan parlak ampuller vampirleri yok edemezlerdi. Ama Yabloçkov Mumları daha geniş spektrumlu bir ışık yayabiliyor ve böylece gerekli olduğu zaman güneşi taklit edebiliyorlardı.) Bir de, çocuk oyuncağından farksız ama bir vampir için öldürücü olabilen basit bir tahta kılıç vardı.</p>
<p>Ama oraya gelişimin nedeni bunların hiçbiri değildi. Her köşeye bir nöbetçi koymuş oldukları bugün şöyle dursun, en iyi zamanlarda bile bir <i>arbalyet</i>‘i ya da tahta kılıcı yanında taşımak riskli bir şeydi. Onun yerine anneme ait olan bir silahı seçtim. Bu basit bir bastondu ya da öyle görünüyordu. Onu elime alıp üstüne abanarak benim ağırlığımı taşıyıp taşıyamayacağını denedim. O da altmış yaşındaydı ama benden farklı olarak yıllar onu eskitememişti. Bir tarz olarak artık modası geçmiş olsa da bunun pek önemi yoktu. Yukarı kaldırıp sol elimle ucunu tuttum ve onu kuvvetle sıkıp bastonun gövdesini hızla çevirdim. Bastonun başlığı çıkınca, altından annemin yıllar önce yontmuş olduğu sivri uç ortaya çıktı. Hâlâ amacını -bir vampirin kalbini delmeyi- gerçekleştirebilecek durumdaydı.</p>
<p>Başlığı tekrar yerine taktım, ışığı kapattım ve kapıyı bir kez daha kilitledim. Aşağı inip holdeki aynada kendime baktım. Bugüne kadar bastonsuz yürümeyi başarabilmiştim, bacaklarım hâlâ güçlüydü. Ama çok geçmeden onun da zamanı gelecekti. Yaşlı bir adamın baston kullanmasını kimse garip bulmazdı. Polkan’ı evde bırakıp dışarı çıktım ve Tavriçeskiy Sarayı’na doğru yola koyuldum.</p>
<p>Güzergâhım beni kuzeye, sonra da Neva kıyısı boyunca doğuya doğru götürdü. İkindi vakti yaklaştığından caddeler kalabalıklaşmıştı ve ben hâlâ Neva ve Fontanka’yla belirlenen güvenlik kordonunun dışındaydım. Kordonun iç kısmında kalan caddelerin sakin ve huzurlu olup olmadığım bilmiyordum. Korumaya çalıştıkları şeyin ne olduğunu bile anlayamıyordum. Çar uzaklarda, savaşın yönünü belirliyormuş gibi davranan eski generaller grubu Stavka’nın yakın zamanda geri çekilmek zorunda kaldığı Mogilyov’daydı. Kendi hesabına bu muhtemelen akıllıca bir karardı. Ortada olmayan bir diktatöre karşı ayaklanmak zordu.</p>
<p>Neva hâlâ donmuş durumdaydı ve buzun üzerinde koşuşturan insanları görebiliyordum. Yakın zamanda havanın biraz ısınmış olması buzu pek etkilemezdi ama bir ay içinde buz tabakası incelmeye başlar ve insanlar yine köprüleri kullanmaya mecbur kalırdı. Bu da şehrin daha kolay kontrol edilmesini sağlardı. Fransızlar devrim yapmak için temmuza kadar beklemişlerdi fakat Rusya’da bu gibi şeylerin en iyi soğuk mevsimlerde yapıldığını bilirdik. Kimsenin geçememesi için hareket edebilen kısmı yana doğru açılmış olan Liteiniy Köprüsü’nün üzerinde bir grup asker gördüm. Tüfekleriyle buzun üzerinde yaklaşmakta olan insanlara nişan almışlardı. Ateşe başladılar ve protestoculardan biri yere yığıldı. Diğerleri taş ve buz parçaları fırlatmaya başladılar ve bir süre sonra köprünün altına girmeyi başardılar. Ama şimdi de tuzağa düşmüşlerdi. Ortaya çıkarlarsa, ellerini kaldırıp bir tek taş bile atamadan vurulacaklardı. Ne olacağını görmek için beklemedim ve yoluma devam ettim.</p>
<p>Nehir yavaşça kuzeye doğru kavis yapmaya başlamıştı. Kıyıdan aksi yöne dönüp doğal görünmesi için iki adımda bir bastonumu karla kaplı zemine bastırarak Şpalemaya Caddesi’ne çıktım. Biraz sonra yolun kenarındaki bina bloklarının arasında kalan geniş bir alana geldim ve Tavriçeskiy Sarayı’nın önünden geçen yarımay şeklindeki uzun yola saptım. Bu isim Kırım’ın eski Yunanca adından geliyordu. Potemkin, sevgilisi İmparatoriçe Yekaterina için yarımadayı fethettiğinde, o da onun için bu sarayı yaptırmıştı. Yeterince etkileyici bir yapıydı ama her yönüyle “ikinci en iyi” gibi kokuyordu. O, Washington’daki Capitol veya Londra’daki Westminster Sarayı gibi değildi. Bu mekânlar özel olarak hükumetlere ev sahipliği yapmak için inşa edilmişlerdi. Tavriçeskiy Sarayı sadece, çar asd yönetim faaliyetini sürdürürken Duma üyelerini tartışmaya bırakmak için uygun bulunmuş bir yerdi.</p>
<p>Girişi bana biraz, daha önce gitmiş olduğum İzmailovskiy Kışlası’nı anımsatıyordu ama bu daha büyük ölçekliydi. Burada da üçgen şeklinde bir alınlık ve bu defa eşit aralıklarla birbirinden ayrdmış altı sütun mevcuttu ama cadde hizasından içeride inşa edilmiş olan ana binayla birlikte bütün yapı çok daha etkdeyiciydi ve büyüklüğü neredeyse İzmailovsky Kışlası’nın iki katı kadardı. Kapıda nöbetçiler vardı ama kâğıtlarımı sorma zahmetine girmediler. Duma üyelerini şahsen tanırlardı. İş oraya varacak olursa kime sadık kalacaklarını merak ediyordum. Oraya <i>vardığında.</i> Şimdiye kadar Duma çara sadık bir çizgi izlemişti ve mesele yoktu fakat yakında direnişe başlayacaktık ve nöbetçilerimizin gerçek görevlerinin bizi korumak mı yoksa gözaltına almak mı olduğuna karar vermeleri gerekecekti.</p>
<p>1912’de, seçim sonrasında, buraya ilk gelişimin üzerinden beş yıl geçmişti. Japonya’ya karşı sürdürdüğümüz savaştan geri döndükten sonra Rusya’yı -eğer yaşasaydı- II. Aleksandr’ın seçmek isteyeceği yolda yürütme olasılığı giderek daha fazla ilgimi çekmeye başlamıştı. Hâlâ ordudaydım ama kalbim aktif hizmete elverişli durumda değildi ve benden faydalanmanın daha iyi yolları da vardı. Ordunun yeni ilgi alanı olan havacılık benim uzmanlığımla kesişiyordu ve böylece ancak nadiren Petrograd ve Moskova’daki havalimanlarımızdan uzağa seyahat etmem gerektiğini keşfetmiştim. Parlamentoyu temsil etmek geri kalan zamanımı doldurmanın mükemmel bir yoluydu. O zaman da şimdiki gibi Anayasal Demokrasi Partisi’nin, Kadetlerin üyesiydim. Çoğu ülke bizi ılımlı -hatta muhafazakâr- olarak görüyordu ama Rusya’da bir anayasanın lehinde olmak bile aşırılık olarak kabul ediliyordu. Duma’da temsil edilenler arasında bizler çarın en büyük ümidiydik. 1912’den sonraki birkaç parlamento pek fazla başarı elde edememişti. Artık bizim zamanımızın geldiğini hissediyorduk.</p>
<p>Toplantı salonuna gittim. Duma resmi toplantıda değildi ama salon yine de doluydu. Başkalarına göre olmasa bile, bence burası güzel bir yerdi. Bir tiyatro salonunu andıran şekliyle, meclisin 448 üyesinin her biri için ayrılmış yeri olan düzgün, yarım daire şeklinde arka arkaya dizilmiş sıralardan meydana geliyordu. Dört bir tarafında basın mensuplarının veya özgür halkın oturup hükumetin çalışmalarına tanıklık edebilecekleri balkonlar vardı. Bu Rusya için yepyeni bir fikirdi. Eskiden, önderlerimizin kararları ne kadar bilgece olursa olsun -hepsi de aptal değildi- her şey önce kapalı oturumda tartışılır ve bir sonuca vanldığında karar halka açıklanırdı.</p>
<p>Ve yine de hepsi numaraydı. Duma’nın gücü yoktu. Bakanları yoktu, Nikolay’ın onayı olmadan bir tek yasayı bile geçiremiyordu ve ikinci bir meclise, Devlet Konseyi’ne tabiydi. Onu ise, reform yolundan geri dönmeden önce I. Aleksandr kurmuştu. Devlet Konseyi’nin yarısı çar tarafından atanırdı, o yüzden de onun iradesini uygulamaya eğilimliydi. Ve bunu yapmazsa çar onu göz ardı edebilirdi, tıpkı bize de yaptığı gibi.</p>
<p>Ama Nikolay ne kadar az şey için izin veriyor olsa da, konuşmamıza müsaade ediyordu. Bu, Rusya için yeni olduğu kadar tehlikeli bir şeydi de, özellikle de çar için.</p>
<p>Artık konuşuyorduk, herkes konuşuyordu. Salonda büyük bir uğultu vardı. İnsanlar küçük gruplar halinde ayakta duruyor ya da yerlerinde oturuyorlar, oturanların bir kısmı da dönmüş, arka sıralarındaki birileriyle konuşuyordu. Kalabalığın arasından geçip Duma’nın başkan yardımcılarından biri ve bir Kadet olan Nikolay Nekrasov’u görebileceğim bir yere gittim. İki adamla konuşuyordu ve onları tanıyordum: diğer bir Kadet Prens Georgiy Lvov ve sol kanattan bir Trudovik<a id="dipnot012" style="vertical-align: super;" href="../Text/dipnotlar.xhtml#sonnot012">[2]</a> olan Aleksandr Kerenskiy.</p>
<p>“Hangi cehennemdeydin?” diye tısladı Nekrasov, kaygısını bir öfke maskesinin arkasına gizleyerek.</p>
<p>“Sana söylemiştim, sokaklardaki havanın nasıl olduğuna bakmaya gittim.”</p>
<p>“O dündü.”</p>
<p>“Peki burada nasıl?” Lvov daha sakin görünüyordu.</p>
<p>“Bugün daha sessiz ama bu senin için pazar. Dün her yerde kalabalıklar vardı. Çatışmalar oldu fakat ordunun tümü buna hevesli değil. Kazaklar halka katılıyor ve onları polislere karşı koruyorlar. Znamenskaya Meydanı’nda gözlerimle gördüm.”</p>
<p>Nekrasov başını salladı. “Duyduk. Güya bütün şehir milisleşmiş ama yarısının hangi taraftan olduğunu kim bilebilir?”</p>
<p>“Görünüşe göre Pavlovskiy Alayı halkın tarafına geçti,” diye ekledi Kerenskiy. “Sadece er ve erbaşlar değil, subaylar da.”</p>
<p>“Geçmeyenler de öldü, kendi adamları tarafından öldürüldü.” Lvov’un sesi acıydı.</p>
<p>“Nikolay ne yapıyor?” diye sordum. “Hâlâ güvenebileceği birlikler olmalı.”</p>
<p>“Belki vardır,” dedi Lvov, “ama hangisi olduğunu nasıl bilecek ki? Ayrıca insanları cepheden geri çekmek zaman alır.”</p>
<p>“Bu sabah yüzden fazla devrimci lideri tutuklattı,” dedi Kerenskiy. “Bolşevikler, Menşevikler, SR’ler.”<sup></sup><a id="dipnot013" style="vertical-align: super;" href="../Text/dipnotlar.xhtml#sonnot013">[3]</a></p>
<p>“Ya buradan kimseyi?” diye sordum.</p>
<p>Nekrasov etrafına baktı. “Birçok kişi yok ama sadece dışarıda bir yerde sıkışıp kalmış olabilirler, tıpkı dün sana olduğu gibi.”</p>
<p>“Bütün köprüler kapatıldı,” dedim.</p>
<p>“Kimi tutukladıklarının pek önemi yok,” dedi Kerenskiy. “Gerçek önderlerin -Lenin, Troçki, Kamenev- hepsi sürgünde. Şu anda zarar verenler önemsiz kişiler. Ama Nikolay için hepsini tutuklamak çok zor.”</p>
<p>“Hâlâ galip gelebilir,” dedi Nekrasov. “Ordu tamamen bölünmüş değil. Nikolay şu anda bir zafer kazansa, işler tersine dönebilir.”</p>
<p>“Ya da gelip onlarla yüz yüze konuşsa,” diye belirtti Lvov.</p>
<p>Nekrasov güldü, ben de ona katılmadan edemedim.</p>
<p>“Birlikleri arkasında toplamak mı?” dedi Kerenskiy, küçümser bir edayla. “Babası belki ama Nikolay değil.” Kerenskiy çok şey biliyormuş gibi konuşuyordu ama III. Aleksandr öldüğünde on ikisinden büyük olamazdı. Onu konuşurken duyduğundan bile kuşkuluydum.</p>
<p>“Zaten cesaret edemez,” dedi Nekrasov. “Halkın öfkesini çıkarabileceği birine ihtiyacı var. Ondan çıkarırdı.”</p>
<p>“Nikolay Vissaryonoviç.”</p>
<p>Bağırtı salonda bir yerden gelmişti. Hepimiz döndük ve bağıranın salonun odak noktası olan platformda duran Duma başkanı Mihail Rodzianko olduğunu gördük. Beti benzi atmıştı ve yüzü kuşku götürmez şekilde korku doluydu. Kocaman göbeğine rağmen zayıf görünüyordu. Nekrasov çağrıya uyup onun yanına gitti. O ikisi ve diğer birkaç kişi çember oluşturup fısıldayarak konuştukları sırada biz de durup sessizce seyrettik. Sonra Rodzianko ayağa kalktı. Dikkatleri kendine çekmek için elindeki kalın kitabı önündeki kürsüye indirdi. Salona sessizlik hâkim oldu.</p>
<p>“Beyler.” Rodzianko’nun sesi bütün salonda yankılanmıştı. “Biraz önce Emperyal Majesteleri Çar Nikolay’dan bir bildiri aldım.”</p>
<p>Yutkundum. Bu, onun tahttan çekildiğini açıkladığı bir bildiri olabilir miydi? Atalarının korumak için onca zaman uğraştığı bir şey onun için bu kadar önemsiz miydi? Salon daha da sessizleşti çünkü herkes nefesini tutmuş, aynı açıklamayı bekliyordu. Rodzianko’nun arkasında duran Nekrasov’la göz göze geldim. Yüzü asıktı ve bana başını hafifçe sallayarak yanıt verdi. Hepimizin ne düşündüğünü tahmin etmişti ve hepimiz yanılmıştık.</p>
<p>“Majesteleri devam eden toplumsal karışıklıkları göz önünde bulundurarak Duma’nın lağvedilmesi emrini vermiştir. Yeniden düzen sağlandığı zaman -en erken nisanda- tekrar bir araya gelmemizi istemektedir.”</p>
<p>Haberin hazmedilebilmesi için biraz durdu ve tepkimizi ölçebilmek için gözlerini salonda gezdirdi. Bize yeterince zaman vermiş olmalı ki, salonda bir uğultu başladı. Ve Rodzianko derin bir nefes aldığı anda uğultu kesildi.</p>
<p>“Evet beyler, ona ne söyleyeceğiz?”</p>
<p>Bu, cevabı açık bir soru değildi. Ülkenin kaderinin ne olacağı hakkında partiler arasında büyük fikir ayrılıkları vardı ama herkes hukukun üstünlüğü kavramına sadıktı, Nikolay da yasal olarak Duma’nın çalışmalarına ara verme yetkisine sahipti. Kolay bir karar olmayacaktı.</p>
<p>Ama Kerenskiy için böyle bir ikilem söz konusu değildi. Eğilip kulağıma fısıldadı. “Ne söyleyeceğiz? Defolup gitmesini tabii.”</p>
<hr class="gecis"/>
<p>Tartışmaların devamını izlemek için kalmadım. Bana göre mesele artık politik inceliklerin ötesine geçmişti. Duma kuruntumun -ve çarın çalışma ofisinin- varlığı bizim veya onun alacağı bir karara bağlı değildi. Halkın ya da hayatlarını değiştirmek ümidiyle Petrograd sokaklarına çıkmış olan insanların ruh haline bağlıydı. Ama bunun da ötesinde, benim ülkemin kaderinin ne olacağıyla ilgili karara yardım etmekten daha önemli işlerim vardı.</p>
<p>Karanlık basmak üzereydi ve şehirdeki vampirler -özellikle de bir tanesi- birazdan uyanıyor olacaktı.</p>
<p>Onu son kez gördüğüm yerden başka fazla ipucu yoktu elimde. Ama orası Fontanka’nın diğer yakasındaydı ve şehir merkezinin etrafında oluşturulmuş olan koruma halkasını aşmam gerekiyordu. Her yerde bir beklenti atmosferi hâkimdi. Caddelerde Tavriçeskiy Sarayı’na gittiğim gün gördüğümden daha fazla insan vardı fakat daha sessizlerdi ve kavşaklarda yaktıkları ateşlerin etrafında kümelenmişlerdi. Fontanka’nın üzerindeki bütün köprülerde hâlâ nöbetçi askerler vardı. Fontanka boyunca güneye, Simeonovskiy Köprüsü’ne kadar yürüdüm fakat sonra Neva üzerinden geçmeyi tercih edersem şansımın çok daha yüksek olacağına karar verdim.</p>
<p>Kuzeye doğru döndüm ve Nevka’nın kollara ayrıldığı yerde, Liteiniy ve Troitskiy köprülerinin arasında, aşağı inip buz tabakasına ulaştım. Liteiniy gibi Troistkiy Köprüsü’nün de hareket edebilen kısmı açılmış durumdaydı. Bu bana ufak bir avantaj sağlıyordu. Her iki köprünün de açılan kısımları soldaki kıyıya, benim bulunduğum yere yakındı ve nöbetçiler üzerinde durabilecek bir platform olmayan bir yerde bekleyemeyeceği için beni görme olasılıkları daha azdı. Karanlık bastığından buzun üzerinde neredeyse kimse kalmamıştı. Hava yine soğumuştu ve donmuş yüzeyin üzerinde ateş yakmak delilik olacağından çoğu kişi karaya çıkmıştı.</p>
<p>Rıhtımın kenar duvarına yapışarak sinsice ilerledim ve çok geçmeden aradığım yeri buldum: Şehirdeki en kısa suyollarından biri olan Lebyazhya Kanalı’nın girişiydi bu. Neva kıyısının bir parçası olan kanal ağzındaki köprünün altındaydım ve yukarıdan gelen ayak seslerini dinlerken kimsenin aşağı bakmaması için dua ettim. Köprünün altına doğru ilerleyip kenardaki tuğla duvara tutunarak buzun üzerinde yavaşça ve sessizce kaymaya başladım. Artık kordonun içindeydim. Kanal boyunca ilerlemeye devam ettim. Yukarıya baktığım zaman etrafta dolaşan birkaç asker ve sivil gördüm ama kimse aşağı bakıp beni görmedi. O an için orada kalmak daha emniyetli göründü çünkü cadde seviyesinin altındaydım ve Petrograd’ın alternatif suyolu ağını takip ederek kalabalık yerlere girmekten kaçınıyordum. Başka bir köprünün daha altından geçip Moika’ya ulaştım. Sol tarafımda Moika, Fontanka’yla birleşiyordu ve evime bir taş atımı uzaklıktaydım ama sağa döndüm ve şehrin merkezine yöneldim.</p>
<p>Burada, aşağıda yön işaretleri iyi görünmediğinden rotayı tutturmak zordu. Görünür olsalar bile tuhaf yerlere konmuşlardı. Ama burada aralarında seçim yapılacak daha az dönemeç vardı ve sol tarafta bir sonrakinin Yekaterininskiy Kanalı olduğunu biliyordum. Oraya doğru biraz devam ettim ve sonunda tekrar yukarı çıkmak için kullanabileceğim birkaç basamak çıktı karşıma. Etrafta asker yoktu ve su seviyesinden yukarı tırmanıp çıktığımı gören birkaç kişi de beni umursamış görünmüyordu. Hatta bir tanesi eldivenli elini uzatıp doğrulmama yardım etti. Ayağa kalktım ve nerede olduğumu kestirmeye çalıştım. Dökülen Kan Kilisesi’nin tam karşısına çıkmıştım.</p>
<p>Bir süre ona baktım. Amcamın ölümünü anmakla ilgili duygusallığı paylaşıyor olmama rağmen, kötü bir binaydı. Rusya her zaman Doğu’yla Batı arasında parçalanıp kalmıştı ve bunun en iyi örneği ülkenin iki başkentiydi. Petrograd Petro’nun Batı’ya açılan kapısıydı ve mimari üslubu genel olarak moderndi; Avrupalıydı ama ayırt ettirici bir Doğu havasını da taşıyordu. Eski başkent Moskova’daysa her şey benzersiz bir şekilde Rus’tu. Kremlin ’in yapıları yüzyıllar öncesine, Rusya’nın Avrupa’dan, aydınlanmadan uzak durduğu bir zamana uzanıyordu. Her ikisi de kendi tarzında güzel şehirlerdi.</p>
<p>Ama Petro ya da ilk iki Aleksandr gibi Batı’nın sunduğu şeyleri kucaklamış olan her çara karşılık onu reddetmiş veya ondan korkmuş bir I. Nikolay ya da bir III. Aleksandr vardı. Hatta şimdiki Nikolay’ın Moskova’yı tekrar başkent yapmak istediği konuşuluyordu ama şu anda uğraşacak daha önemli işleri vardı. Ama bu çarlar için Batı’dan hoşlanmadıklarını göstermenin bir yolu Petrograd’da eski mimari üslubu uygulamaya koymaktı. Moskova’daki Kızıl Meydan’da bulunan Aziz Vasiliy Katedrali 16. yüzyılda inşa edilmiş güzel bir kiliseydi. Dökülen Kan Kilisesi ise Aziz Vasiliy Katedrali’ni taklit etmek için tasarlanmış sahte bir yapıydı. Yanlış yer ve yanlış zamanda, yanlış şehir ve yanlış yüzyılda, nispetçi bir çar tarafından inşa edilmişti. III. Aleksandr, babasının böylesi bir girişimden nefret edeceğini bilmeliydi; kendi anısına yapılmış olsa bile. Bırakalım Aziz Vasiliy Katedrali Moskova’nın olsundu ama Aziz İshak Katedrali’ni de Petrograd’a bırakmalıydık. Ve hazır söz açılmışken, bu şehrin ismini de -Saint Petersburg- bırakmalıydık; her ne kadar Almanlardan nefret ediyor olsak da.</p>
<p>Arkama döndüm ve önceki gece İlya’yı gördüğüm avluya gittim. O ikisini görmüş olduğum kapı aralığına baktım ama kızın cesedinden eser yoktu. Muhtemelen ilkbaharda hava ısındığında ve kar yığınları erimeye başladığında ortaya çıkacaktı. Kanala geri döndüm. Karşı tarafında olsam etrafı daha iyi görürdüm fakat kanalın uçlarındaki köprülere kadar çok yol yürümek gerekiyordu. Aklımdan tekrar aşağı inip buzun üstünden yürümek geçti ama düşüncelerim bölündü.</p>
<p>Daha başlarken boğulan ve çığlıktan çok haykırışa benzeyen bir ses duydum, muhtemelen bir kadındı ama şoke olmuş ve aşırı korkmuş bir erkekten de böyle bir ses çıkabilirdi. Etrafıma baktım ama bir şey göremedim. Burası oldukça sessizdi ve kanalın her iki yakasında da çok az insan vardı. Karşıda, İnzhenernaya Caddesi’nin köşesinde, duvara dayanmış ve birbirine sarılmış bir çift vardı. Nadya’yı düşündüm. Şimdi burada onun kollarında olmayı ne çok isterdim. Bu gece neden eve geç döneceğimi açıklamamıştım ama onun için çok sarsıcı bir şey olmazdı bu. Uzun zaman önce ona vampirlerin varlığından ve ailemin onlara karşı verdiği mücadeleden söz etmiştim. Elimde ona gösterebileceğim bir kanıt kırıntısı bile yoktu fakat bunu normal karşılamıştı. Yine de ona ağabeyinin bir vampir olduğunu açıklamak konusunda tereddütlüydüm.</p>
<p>Karşı yakadaki adam sevgilisinden ayrıldı ve kadın yere yığılıverdi. Adam kanal boyunca hızlı adımlarla güneye doğru yürümeye başladı. Yüzünü görememiştim ama biliyordum. Karşı yönden gelen iki adam onun yanından geçti. Biraz sonra yere yığılmış halde ardında bırakmış olduğu kurbanı gördüler. Bir tanesi eğilip kadına baktı ve vücudundaki yaraları görmesi sadece birkaç saniyesini aldı.</p>
<p>“Yüce İsa!”</p>
<p>Kanal boyunca yankılanan sesi iki yakadaki yüksek binaların arasından akıp gitti ama ben çoktan harekete geçmiştim. İlya olmasa bile kesinlikle ölümü ondan daha az hak etmeyen bir vampirle uğraşmaktaydım. Aralarında bir bağlantı olma olasılığı vardı. Birini takip etmek beni diğerine ulaştırabilirdi.</p>
<p>Kanalın karşı kıyısına hemen geçme şansım yoktu, ayrıca bunu istiyor da değildim. Bu tarafta kalarak görülmeden takip etmek daha kolay olurdu ve görse bile beni ele geçirmesi o kadar kolay olmazdı. Tek sorun kanaldan ayrılıp benden uzağa, doğuya doğru yönelmesi olurdu. O zaman ya hızla en yakın köprüyü bulmam ya da buzun üzerinden yürüyüp karşıya geçmem gerekirdi.</p>
<p>İlk öbür yakaya geçme şansım kanalın Nevskiy Caddesi’nin altından geçtiği yerde karşıma çıktı. Yol o kadar genişti ki suyolu tamamen gözden kayboluyordu. Bulvarın üzerinde yolculuk yapanlar bir köprünün üzerinde olduklarını bile fark edemeyebilirlerdi. Aramızda kanal olmasa, İlya takip edildiğini daha kolay fark edebilirdi. Ama Kazan Katedrali’nin önündeydik ve caddeler önceki gün olduğu gibi bugün de kalabalıktı. Askerler de vardı fakat karşılarında öyle çok insan vardı ki ne yapacaklarını bilemiyorlardı. Gölgelerin ardına çekildim ve adam bulvarı geçerken onu izledim. Vampir devamlı olarak sağını solunu kolaçan ettiğinden bir an için yüzünün özelliklerini seçebildim.</p>
<p>Hiç kuşku yoktu, bu İlya’ydı. Kıyı boyunca yürümeye devam etti. Ben de diğer tarafta kalarak onu izledim. Neredeyse elinde güller olan kızı gördüğüm yere gelmiştim. Katedral tam suyun kenarında inşa edilmişti ama onun uzun sütunlarının arasından geçip takibe devam etmem kolaydı. Biz şehri geçerken kanal önce sağa, sonra da sola doğru döndü. İlya hızlı yürüyordu ve benim de çekingen davranmama gerek olmuyordu. Benim gittiğim yöne doğru yürüyen çok sayıda insan vardı, belki eve dönerlerken gece boyunca her şeye ara verileceğini; yarına, belki de ondan sonraki güne kadar devrim olmayacağını fark etmişlerdi.</p>
<p>Sonunda İlya kanal yolundan ayrıldı ve Saman Pazarı’na doğru saptı. Benim karşı kıyıya geçebileceğim bir yer yoktu, tam iki köprünün arasında bir yerdeydim. Sadece Saman Pazarı’ndan Sadovaya Caddesi’ne çıkıp güneybatıya doğru devam edeceğini tahmin edebilirdim, yoksa neden kanaldan daha önce ayrılmasındı ki? Koşmaya başladım ama köprünün üzerinde bir nöbetçi vardı. Köprüden kimin geçtiğiyle pek ilgileniyor gibi görünmese de oradan çok aceleyle geçersem şüphelenebilirdi. Karşıya geçene kadar sakin bir şekilde yürüdüm, sonra İlya’nın fazla uzaklaşmamış olduğunu ümit ederek adımlarımı hızlandırdım.</p>
<p>Arayı açmamıştı. Aslında caddeye çıktığımda neredeyse onunla karşılaşacaktım, o yüzden araya biraz mesafe girsin diye caddenin karşı tarafına geçtim. Aziz Nikolay Katedrali’ne yaklaşırken benim olduğum tarafa geçti, ben de biraz gerisinde kalmaya devam ettim. Hâlâ Neva ve Fontanka ile belirlenen sınırın içindeydik. Yuvasının bu bölgede olması pek muhtemel görünmüyordu ama şu âna kadar buradan ayrılmamıştı.</p>
<p>Sonunda güneye, Fontanka’ya doğru dönüp Lermontovskiy Bulvan’na çıktı. Ancak bu şehri pek tanımadığını varsayabilirdim. Fontanka’yı geçmeye uygun bütün yerler arasında burası en kötüsüydü çünkü bulvarı nehrin üzerinden geçiren Mısır Köprüsü birkaç yıl önce çökmüş, çok sayıda insan ve at ölmüştü. Köprüyü yeniden yapmamışlardı. Ama biz yaklaşırken İlya’nın tam da bu nedenle bu yolu tercih etmiş olduğunu fark ettim.</p>
<p>Bir zamanlar köprünün ayağının olduğu yerde bulunan çelikten yapılmış, ikizkenar yamuk şeklinde kemerli geçit hâlâ duruyor ve bir firavun mezarının taştan yapılmış girişini anımsatıyordu. Yayaların kazara içine düşmesini engellemek için etrafına bir parmaklık koymuşlardı. Sadece iki kişiden oluşan bir atlı nöbetçi ekibi vardı. Diğer tarafta da iki nöbetçi gördüm. Daha fazlasına gerek yoktu, buralar sakindi. İlya onlara yaklaşıp selamladı ama sözcüklerini seçemedim. Bu sayede onlara yaklaştı ve o yürürken nöbetçiler de ona doğru birkaç adım attılar. Tam yanına geldikleri zaman İlya saldırıya geçti.</p>
<p>Ne olduğunu fark ettiğim anda bir çatırtı sesi duydum. Elleri hızla hareket etmiş ve iki nöbetçinin başını birbirine çarpmıştı. Sahip olduğu insanüstü kuvvet düşünülecek olursa, hayatta kalmaları düşük olasılıktı. En doğal silahı olan kesici dişlerini kullanmaya zahmet etmemişti ama gördüğüm kadarıyla İlya o gece zaten karnını doyurmuştu.</p>
<p>Hiç oyalanmadı. Hemen aşağıdaki buzun üstüne atladı. Daha iyi görebilmek için biraz ilerledim. İlya çoktan karşıya geçmiş, orada bekleyen iki nöbetçiye bakıyordu. Sıçradı, elleri ve ayaklarıyla nasılsa duvara yapışmayı başarıp bir daha yukarı fırladı. Sağ tarafta duran adamın paltosunun eteğine yapışıp kurbanını da kendisiyle çekerek tekrar aşağı düştü. Buzun üzerine indiklerinde İlya dişlerini kullanarak nöbetçinin hızla icabına baktı ama bunu yeterince sessiz bir şekilde halledemedi. Adamın kısa bir çığlık atabilecek kadar vakti olmuştu. Bu da arkadaşının dikkatini çekmeye yetmiş, o da aşağı bakıp olan biteni görmüştü. Süngüsüyle nişan alarak aşağı atladı. Bu etkileyici bir manevraydı; ayakları daha yere bile temas etmeden süngü İlya’nın böbreğinin yanında bir yere saplandı. Bir insana yöneltilmiş olsaydı, bu öldürücü bir saldırı olurdu ama İlya için hiçbir anlamı yoktu. Süngü hâlâ içindeyken ucundaki tüfekle birlikte dönüp onu askerin elinden koparıp aldı. İleri atılıp onu ısırdı, bu defaki avı da kısa bir çığlık atabilme fırsatı buldu ama artık duyabilecek kimse yoktu. İlya saniyeler içinde yukarı tırmanmış, yoluna devam ediyordu.</p>
<p>Kıyıda yatan iki askere, sonra da buzun üzerinde yatan diğer ikisine baktım. Hepsi ölmüştü ve artık kimse onlara yardım edemezdi, yine de kendimi onlar için bir şey yapmaya mecbur hissettim, herhangi bir şey; ailelerini arayıp olanları anlatmak ya da onları biraz daha uygun bir şekilde yatırmak. Ama oyalanacak zamanım yoktu. İlya’nın nehir yatağından çıkmak için son derece hünerli bir şekilde tırmanmış olduğu yüksek duvara baktım ama benim için çok fazlaydı. En iyi yıllarımda olsaydım bunu becerebilirdim, şimdi değil. Hızlı adımlarla biraz yürüdüm ve duvara sabitlenmiş bir merdiven buldum. Yukarı çıktığında İlya birkaç yöne doğru gitmiş olabilirdi ve onu kaybetmek istemiyorsam acele etmem gerektiğini biliyordum. Artık İzmailovskiy Kışlası’nın yakınındaydık ve bir an onun asker ocağına, eski birliğine dönüp dönmediğini merak ettim ama etrafıma baktığımda güneye doğru yönelmiş olduğunu gördüm.</p>
<p>Beni görmesin ve duymasın diye arada yeterince mesafe bırakarak yürüdüğüm sırada kendi zalimliğime hayret etmeye başladım. İlya’yı ilk gördüğüm zaman öldürdüğü kadına yardım etmek için yapabileceğim bir şey yoktu ama biraz önce sadece onu takip edebileyim diye dört kişinin ölmesine göz yummuştum. Hızlı hareket etmiş ve hâlâ elimde tuttuğum bastonu kalbine saplamayı başarabilmiş olsaydım, o adamları kurtarabilirdim. Ama hedefime ulaşamazdım. Petrograd’da birden fazla <i>vurdalak</i> olduğuna emindim ve onların inini bulmak zorundaydım. Gençlik çağımın soğukkanlı azminin geri döndüğünü hissediyordum, bu kararlılığı bana annem aşılamıştı. O dört askerle ilgili olarak, Dusya’yı öldürmenin yol açtığı duygusallıktan daha fazlasını hissedemezdim. İlya’nın veya inini paylaştığı diğer vampirlerden birinin yaşamasına izin verirsem çok daha fazla insanı vicdanımda taşıyacaktım.</p>
<p>Obvodniy Kanalı’nın üzerinde nöbetçiler vardı ama insanları kontrol etmeden geçmelerine izin veriyorlardı. Artık şehir merkezinin çok uzağında olduğumuzdan buna pek önem vermiyorlardı. İlya kanal boyunca ilerleyip B altık istasyonunu ve Varşova istasyonunu geçip sonunda Zabalkanskiy Bulvan’na doğru yöneldi. Gerçekten şehirden ayrılıyorduk.</p>
<p>Sonunda güneş doğduğunda İlya’nın nerede uyuyor olabileceğine dair bir önsezim vardı. En dolaysız güzergâhı seçmemişti ama şehirden çıkan en kestirme yolu bildiği açıktı ve tek başına bile üstesinden gelebileceği kadar adamın bulunduğu askeri karakolların olduğu yerlerden kaçınmıştı. Şimdi bana tanıdık gelen, yıllar önce çok benzer koşullarda geçtiğim bir yolda yürüyorduk. O zaman da bir vampiri takip ediyordum. Bu, dayım Dimitriy’di. Bir vampirin uyuması için çok uygun bir yer bulmuştu; İlya da neden aynı sonuca varmamış olsundu ki?</p>
<p>Haklıydım. İlya Novodeviçye Mezarlığı’na doğru saptı. Onu izlemeye başladığımdan beri ay yükselmişti -neredeyse dolunaydı- ve ince bir bulut tabakasının ardında kalmış olmasına rağmen mezar taşlarının ve türbelerin arasından geçerek yoluna devam ettiğini görebiliyordum. Belki de yapılacak en akıllıca şey İlya’yı orada bırakmaktı. Artık istirahat ettiği yeri bildiğimden onunla ve orada bulacağım diğerleriyle güven içinde hesaplaşabilmek için, gündüz olduğunda geri dönebilirdim. Ama burası büyük bir mezarlıktı; geri döndüğüm zaman arama yapacağım bölgeyi sınırlamak için her şey bana zaman kazandıracak, dolayısıyla hayatlar kurtaracaktı.</p>
<p>Bastonumun başlığını çıkarıp cebime koydum ve onu önüme doğru tuttum. İlya’nın arkasından içeri süzüldüm. Uzakta bir yerde bir ateş yanıyordu ve vampir oraya doğru gidiyor gibiydi. Birkaç dakika sonra onu gözden kaybettim ama titreşen alevlerin ışığım hâlâ görebiliyordum. Kulağıma bazı sesler geliyordu. Birkaç adım daha attım, sonra yeterince ilerlemiş olduğuma karar verdim. Gündüz saatlerinde tekrar bu kadar yaklaşabilirdim; yaktıkları ateşin kalıntıları bana nerede olduklarını gösterirdi. Omzumun üzerinden geldiğim patikada kimsenin olup olmadığına baktım.</p>
<p>Bir anda ateş söndü. Ay ışığı hâlâ görünüyordu ama parlaklığı ateşinkinin yanına bile yaklaşamazdı. Etrafımda bir hareket oldu, mezar taşlarının arasında dans eden gölgeler gördüm; insan gibi görünüyorlardı ama onların çoktan ölmüş olduklarını biliyordum. Fısıltıyla verilen talimatlar ve gülüşmeler duydum, sonra omuzlarıma yapışan elleri hissettim. Bastonumu sağa sola savurdum ama parmaklarımın arasından koparıldı. Beni yere yuvarlayıp ayak bileklerimden tuttular ve yüzüstü sürüklemeye başladılar. Çimenlere, toprağa ve taşlara sürünmemesi için yüzümü ellerimle kapattım.</p>
<p>Sonunda durduk ve beni sırtüstü çevirdiler. Ateş yine yanıyordu, onun alevlerini gizlemeyi nasıl başarmış olduklarını bilmiyorum. Etrafımda çember oluşturmuşlardı. Onları sayacak zamanım yoktu. Bir tanesi eğilip yüzüme doğru yaklaştı ve keskin dişleri göründü. Bu İlya’ydı. Ayağa kalkmaya çalıştım fakat diğer bir tanesi ayağıyla sağ kolumun üstüne bastı. Üçüncüsü de aynısını diğer koluma yaptı. Tek şansım İlya’ya kim olduğumu söylemek ve içinde bir nebze insanlık kalmış olması için dua etmekti fakat vampir doğasını bunun gerçek bir ümit olamayacağını düşünebilecek kadar iyi biliyordum ve biraz sonra sarf ettiği sözler de benim kim olduğumu çoktan biliyor olduğunu kanıtlıyordu.</p>
<p>“Bu sana küçük kız kardeşimi becermenin ne demek olduğunu gösterir.”</p>
<p>Saldırmak üzere başını kaldırdığı anda gözlerim etrafımdakilerden birine kilitlendi. Bu, uzun boylu, koyu renk saçlı, elli yaşlarında bir adamdı ya da yaşayan ölü olduğu zaman öyleydi. Benim onu tanıyamamam mümkün değildi ama adamın kahverengi gözleri bana tam bir kayıtsızlıkla bakıyordu. Ya beni tanımamıştı ya da umurunda değildim. Ama ben onu tanıyordum.</p>
<p>Bu, dayım Dimitriy’di.</p>
</body>
</html>